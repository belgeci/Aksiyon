# YÖK öyle burası Türkıye

*Yasin Yağcı - Murat Aydın 1998.12.26*

<font class="agenda2NewsSpot">
 Yer Çankaya Köşkü kabul salonu. 12 Eylül döneminin ardından ülkenin kendi durumuna özel yönetildiği dönemler.
</font>
<font class="newsDetail">
 Darbe öncesinde demotratlıklarına toz kondurmayan onlarca kurum ve bireyin darbe yapanları alkışladığı günlerde, kabul salonu yıllarca zihinlerden çıkmayacak bir olaya tanıklık ediyordu. Yüksek Öğrenim Kurumu üyelerini kabul eden dönemin Cumhurbaşkanı Kenan Evren'e hitaben bilim adamlarının bağımsız veya bağımlı gibi bir sorunlarının olmadığı söyleniyor, kurulacak yeni üniversitelerüstü kurulun üniversite ile hükümet arası ilişkileri kurmada önemli görevler ihtiva edeceği belirtiliyordu. Biraz da mevcut siyasi havanın etkisiyle söylenen bu sözlerin bilim adamları ve üniversitelerin varlık sebepleriyle ne oranda bağdaştığı ortadaydı ortada olmasına ama öbür tarafta da belli bir yönetim anlayışı vardı. Söylenen bu sözler aynı zamanda Yüksek Öğrenim Kurulu'nun gelişini de müjdeliyordu!
 <br/>
 <br/>
 Üniversitelerin özerkliğini yok etmeye yönelik oluşturulan Yüksek Öğrenim Kurulu'na öğretim üyeleri tepkisiz kaldılar. Takvimler 6 Kasım 1981'i gösterirken Doğramacı'nın yaptığı açıklama ile YÖK'ün varlığı resmen kabul edildi. Kurumun ilk başkanı sıfatıyla konuşan İhsan Doğramacı öğretim üyelerinin hiç bir kaygıya kapılmadan görevlerini sürdürmelerini istiyor ve bu konuda en ufak bir kuşkuya yer olmadığını söylüyordu. Doğramacı'nın bu sözlerinin üstünden çok uzun bir süre geçmemişti ki öğretim üyeleri teker teker kendilerini kapı dışında buldular. Bu olay tarihe 1402'likler diye geçti.
 <br/>
 <br/>
 Kökleri 27 Mayıs'ta
 <br/>
 <br/>
 İnsanların bireysel düşüncelerinin merkezden uzaklaştığı her dönemde otoriter bir yönetim algılaması ortaya çıkar. Örnekleri çokçadır. İşte YÖK de böylesi bir yönetim algılamasının neticesi olarak kuruldu. 27 Mayıs'ta 142'likler olarak isimlendirilen onlarca öğretim görevlisi kapı dışına konuldu. Aralarında Ali Fuat Başgil, Tarık Zafer Tunaya, Mina Urgan, Yavuz Abadan gibi isimlerin de bulunduğu bilim adamları bu tür uygulamalara maruz kalan ilk örnekler oldular. 12 Eylül 1980 sonrası sahne de aynıydı, roller de... Ama oyuncular değişmişti. Filmin adı bu sefer 142 değil de 1402 olmuştu. Mağdurları ise bildik simalardı. Mete Tunçay, Bülent Tanör, Erol Güngör, Yücel Sayman gibi..
 <br/>
 <br/>
 Şimdi yine benzer bir durumla karşı karşıyayız. Bildik senaryolar ile 98 Türkiye'sine uyarlanan filmin bu seferki mağdurlarını çok daha ağır günler bekliyor. Çünkü kaybettikleri sadece görevleri değil; yılların birikimi ile bin bir zahmetle kazandıkları ve ana sütü gibi ak olan akademik unvanları aynı zamanda.
 <br/>
 <br/>
 Üniversitede cadı kazanı
 <br/>
 <br/>
 Şu sıralar üniversitelerde tam bir McCharty havası esiyor. Yönetimle ilgili en ufak bir eleştiri getiren öğretim üyeleri soruşturmaya tabi tutuluyor. Hocalardan kılık kıyafet kurallarına uymayan öğrencileri dersten çıkarmaları, çıkmayanları ve bu uygulamalara göz yuman hocaları yönetime bildirmeleri isteniyor. Bir taraftan öğrenciler kılık  kıyafet gibi sebeplerle okullara alınmazken diğer taraftan 1402'yi aratmayacak uygulamalarla öğretim üyeleri istifa ettirilmeye zorlanıyor ya da görevlerine son veriliyor.
 <br/>
 <br/>
 YÖK'ün öğretim üyelerine yönelik sindirme operasyonu ilk önce zorla istifa ettirmelerle başladı. Çanakkale Üniversitesi Rektörü Abdurrahman Güzel, Pamukkale Üniversitesi Rektörü Arif Akşit, Harran Üniversitesi Rektörü Servet Armağan ve İzzet Baysal Üniversitesi İ.İ.B.F Dekanı Ali Kara istifa etmiş oldular. İstifa etmiş oldular, zira anlatılanlara göre bu rektörler önce Ankara'ya davet edildiler. Yüksek Öğrenim Kurulu'nda onlara istifa etmeleri söylendi. Çünkü icraatlarıyla bir şekilde rahatsızlık veriyorlarmış. Ama rektörler bu istifa taleplerini kabul etmediler. Bu sefer YÖK araya bazı elçiler koyarak rektörlere, "Ya istifa edeceksiniz ya da hakkınızdaki dosyalar günyüzüne çıkartılıp tamamen ihraç edileceksiniz" mesajını iletmiş. Böylece rektörlerin istifa edip sade öğretim üyesi olarak görevlerine devam etmeleri sağlanmış.
 <br/>
 <br/>
 Kıyımın sağısolu yok
 <br/>
 <br/>
 Pamukkale Üniversitesi Rektörlüğü'nden istifa eden Prof. Dr. Arif Akşit'in eşi de aynı üniversitede Tıp Fakültesi Dekanlığı görevini yürütüyordu. Arif Akşit'in istifasının ardından eşi Filiz Akşit'in de görev yeri değiştirildi. Genel Kurul bu değişikliği yaparken Filiz Akşit'in dekanlığını da elinden alıyordu. Kadrosunun bulunduğu Gaziosmanpaşa Üniversitesi'ne gönderildi Filiz Akşit. Bu yer değiştirmede gerekçe olarak yeni dekan ile uyum sağlayamaması gösterildi. Filiz Akşit ve eşi daha kötü bir akıbete uğramaktan çekiniyor olmalılar ki istifa ve yer değiştirmeler ile ilgili açıklama yapmaktan kaçınıyorlar.
 <br/>
 <br/>
 Ama Filiz Hanım söz konusu yönetmeliğe dayanılarak Cumhuriyetin temel niteliklerine aykırı davranışlarda bulunulduğu gerekçesiyle üniversitelerinden atılan diğer öğretim üyeleriyle aynı kefeye konulmaktan rahatsız. Her ne kadar bu iki olayın aynı günlere denk gelmesini tesadüfi olarak yorumlasa da bayan Akşit, aslında bu olay YÖK'teki amansız takibin insanları nasıl görevlerinden uzaklaştırdığını resmediyor.
 <br/>
 <br/>
 Bir iddiya göre YÖK bu ilk basamaktaki elemeleri yaparken özellikle dönemin siyasi havasına uygun davranmaya dikkat etti. Çünkü Anadolu'daki yeni kurulan üniversitelere atamaları zamanın iktidarı kendi tercihlerini kullanarak yapmıştı. Özellikle 28 Şubat sürecinin ardından rahatsızlık verdikleri duyulan bu isimlerin tasfiye edilmesi, bu süreçte tasfiye edilmek istenen siyaset anlayışıyla paralellik arz etmekteydi. Bu durum topyekün bir temizleme operasyonunun neticesi olarak karışımıza çıkıyor.
 <br/>
 <br/>
 Rektör ağlatan başkan
 <br/>
 <br/>
 Geçtiğimiz yıl da Kırıkkale Üniversitesi Rektörü Prof. Dr. Beşir Atalay YÖK tarafından "Tarikatçılık ve Atatürk ilke ve inkılaplarına aykırı hareket ettiği"şeklinde ifade edilen, ama herhangi bir delil ile isbatlanma gereği duyulmayan soyut iddialarla görevinden alınmıştı. Yine aynı dönemde hafızalarda yer eden bir olay da Mersin Üniversitesi Senatosu tarafından yayınlanan bir bildiriyle başlamıştı. Üniversite üyelerinin tümünün imzaladığı bildiride YÖK, üniversite yönetimine müdahale etmek ve üniversitelerin gelişimine engel olmakla suçlanıyordu. Mersin Üniversitesi tarafından gerçekleştirilen bu demokratik tavır, YÖK Başkanı Gürüz'ün hakaretlerle dolu sert tepkisine yol açmıştı: "Açtırmayın bana dos-
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-4512-26-yok-oyle-burasi-turkiye.html), [web.archive.org (arşiv bağlantısı)](http://web.archive.org/web/20101210074815/http://aksiyon.com.tr/aksiyon/haber-4512-26-yok-oyle-burasi-turkiye.html)
