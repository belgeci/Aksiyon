# Adakale bir varmış, bir varmış!

*Hayri Gül 2007.11.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tuna üzerinde 1968’e kadar ‘var’ olan Türk adası Adakale, kapsamlı bir belgeselle yeniden gün yüzüne çıkmak üzere. Osmanlı'nın Tuna üzerindeki incisi, hoşgörü ve kardeşlik anıtı gibiydi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071116024433im_/http://www.aksiyon.com.tr/resim/675/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tıpkı bir masal gibi... Bir varmış, bir yokmuş; Tuna üzerinde bir Adakale varmış!.. Cihan devleti Osmanlı yıkılalı yarım asır olmuştu; ama bu küçük adanın mimarisi buram buram Osmanlı kokuyordu hâlâ. Tuna nehrinin ortasındaki bu uzun ince adada yaşayanların çoğu Türk ve Müslümandı üstelik. Lakin bu masal 1968 yılında bitti. Adakale hem tarihe hem de Tuna sularına gömüldü 39 yıl önce. Romanya ve Yugoslavya’nın ortaklaşa inşa ettiği Demirkapı Barajı’nın yuttuğu Osmanlı’nın masal adası ‘Adakale’ tecrübeli yönetmen İsmet Arasan’ın belgeseliyle tekrar gün yüzüne çıkmak üzere. Projesi Safranbolu Film Festivali’nde birincilik ödülü kazanan ve Kültür Bakanlığı’nın yanı sıra Romanya makamlarının da destek verdiği, “Kayıp Yurdun Ağrısı: Adakale” isimli belgesel filmin çekimleri tamamlandı.
   <br>
    <br>
     Yönetmenliğini ve senaryosunu İsmet Arasan’ın, yapım koordinatörlüğünü Uğraş Salman’ın yaptığı belgeselin 6 kişilik sinema ekibi Romanya’da çok sayıda çekim yaptı. Çekimler başkent Bükreş’in yanı sıra Turnu-Severin ve Köstence bölgelerinde gerçekleştirildi. Ulaştıkları bütün Adakalelilere belgeselde yer veren yapımcıların görüştüğü Romen yetkililer arasında eski Romanya Kralı Mihai de yer alıyor.
     <br/>
     <br/>
     İSTANBUL-ADAKALE HATTINDA YOLCULUK
     <br/>
     <br/>
     Sponsorluğunu Romanya’daki Türk İşadamları Derneği’nin (TİAD) üstlendiği belgesel, “Adakale masalını” canlı şahitlerin yanı sıra, Adakalelilerin eşyaları, arşivlerde bulunan belge filmleri, foto albümleri, kartpostallar ve zengin belgelerle anlatıyor. Adanın serüvenine şahit olan yerli-yabancı yazar, bilim adamı, devlet adamı ve turistler, Adakale’yi anlatıyor. Tuna nehri, Demirkapı Barajı ve Şimian Adası’nda da yapılan belgesel çekimleri Türkiye, Sırbistan ve Macaristan’a kadar yayılıyor.
     <br/>
     <br/>
     Belgesel, Osmanlı’nın Tuna üzerindeki incisi Adakale ve ada sakinlerinin saklı hafızalarının izini sürüyor. Türkiye’de, İstanbul’da yaşayan genç bir Adakaleli, hep işittiği; ama hiç görmediği ata yurdunun olağandışı tarihî dünyasına doğru yola çıkıyor. Bu yolculuk, apayrı mekanlara dağılmış Adakalelilerin can evinde saklı, suların dibinde uyuyan Adakale’yi yeniden yeryüzüne çıkarıyor. Filmle Adakale’yi, zamanın pençesinden kurtarmayı insanlığın ortak bilincine ve algısına bir bütün olarak armağan etmeyi amaçladığını söylüyor İsmet Arasan: “Onlar, sırlarıyla bitmeyen bir gurbetin yollarına düştü. Ve hemen hemen 100 kişi kaldılar. Onlar, içlerinde kayıp bir yurdun ağrısı, solan bir kök boyasının tadında ülkelere ve şehirlere dağılmış, can çekişen bir ortak kökün hafızası olarak, bize ‘her şeyi’ anlatmak istiyorlar.”
     <br/>
     <br/>
     BİR MASAL ADASI: ADAKALE
     <br/>
     <br/>
     Demirkapı Barajı’yla ‘yeryüzüne’ veda eden Adakale, iki hektar yani 20 dönümlük bir yüzölçümüne sahipti. 15. yüzyıldan itibaren bu bir avuç toprak parçasında Avrupa’ya yayılan Müslüman Türkler yaşamaya başladı. 1691’de Osmanlı Devleti tarafından fethedildikten sonra uzun yıllar Osmanlı idaresinde kaldı Adakale. Lozan Anlaşması’yla Romanya’ya bırakılarak karşılığında Yunanistan’dan Tavşan Adaları’nın alınması ise bir başka ilginç anekdottur.
     <br/>
     <br/>
     Sular altında kalmadan hemen önce yaklaşık bin kişi yaşıyordu adada; bunların kahir ekseriyeti Türk idi… Boşnaklar ve az sayıda Romen de meskûndu bu avuç içi büyüklüğündeki adada. 1960’larda burada yaklaşık 167 hanenin bulunduğu naklediliyor.
     <br/>
     <br/>
     “Hıristiyan dünyasıyla çevrili Adakale”, Avrupa’da yaşanan kültürler arası deneyim ve olguların belki de en ilginci olarak değerlendiriliyor. Zaten film de, Adakale’nin ve Adakalelilerin hâlâ devam eden bu hüzünlü, hayret verici ve masalsı öyküsünü aktarmayı hedefliyor.
     <br/>
     <br/>
     1968’de komünist yönetimin kararıyla baraj inşaatı yapılırken adadaki birçok tarihî eserin korunması ve taşınması sorunu ortaya çıkmıştı. Başlangıçta aynı bölgede bulunan Şimian adasında Adakale’den getirilen kale duvarlarının ve diğer tarihî eserlerin bir açık hava etnografik müzesi şeklinde sergilenmesi planlanmıştı. Ama ne yazık ki, proje tamamlanmak üzereyken bu plandan vezgeçildi. Komünist yönetim mantığı, bu konuda fazla uğraşmayı kendince abes saydı. Sonuçta tarihî adadan bazı şeyler kurtarıldıysa da ada hemen hemen olduğu gibi sulara gömüldü.
     <br/>
     <br/>
     Bir zamanlar bu cıvıl cıvıl adaya hayat veren Tuna, Adakale için mezar olmuştu artık. Demirkapı Geçidi’nin çehresi de barajdan sonra tamamen değişti. Minik adanın sıcak insanları Romanya’nın değişik köşelerine ve Türkiye’ye göç etmek zorunda bırakıldı. Çoğu Türkiye’ye gitmeyi seçti.
     <br/>
     <br/>
     HAYATIN BİREBİR YANSIMASI
     <br/>
     <br/>
     Adakale’nin Tuna’ya gömülmesinin üzerinden 39 yıl geçti. Bundan sonra ada halkı için hiçbir şey eskisi gibi olmayacaktı. Güneşli bir günde evlerin önünde içilen Türk kahvesinin kokusu ve nehirden geçen vapurların sesleri bugün hayatta olanlar için sadece bir nostaljiden ibaretti. Geriye sadece fotoğraflar ve tatlı hatıralar kaldı. Köklü bir tarihe sahip olan adanın güzellikleri sonsuza kadar kayboldu artık. “Bu eşsiz adanın gerçeğini, zaman kaybetmeden; her yönüyle ele alıp kuşatacak, belgeleri ve canlı tanıklarıyla insanlığın ortak belleğine kazandıracak bir filmin çekilmesine acil ihtiyaç vardı.” diyor İsmet Arasan.
     <br/>
     <br/>
     Adakale’nin son sakinleri ve Ada’nın belleğini paylaşan herkes, canlı hatıralarıyla filmin kahramanlarını oluşturuyor. Yüzyıllardan beri, bu küçücük toprak parçası, Avrupa’nın efsanevi ırmağı Tuna’da gerçekle masalı bu kadar iç içe nasıl yaşayabilmişti? Arasan, “Kayıp bir yurdun ağrısını taşıyan, son canlı tanıklar bir bir aramızdan ayrılırken, zamana karşı onların yanında yer almanın, bir görev olmasının ötesinde anlamı olduğunu biliyoruz. Anlatmak istedikleri şeyler var. Belki biraz hüzünlü, belki biraz dramatik ve romantik ya da masalsıdır; ama hayat da öyle değil midir?” diyor.
     <br/>
     <br/>
     KARDEŞLİĞİN DRAMATİK BELGESELİ
     <br/>
     <br/>
     Filmin Avrupa’nın “pozitif geleceğine” de önemli katkı sağlayacağını şu sözlerle dile getiriyor yönetmen: “Adakalelilerde kahve içmenin çok önemi vardır.
     <br/>
     <br/>
     Birlikte içilen bir kahvenin, iki kişi arasında kırk yıl sürecek bir anı oluşturacağına inanılır. Unutmayalım ki, on yıllar boyunca Tuna nehrinde yolculuk yapan herkes, vapurlarda kahvecilik yapan Adakalelilerin kahvesini içmiştir. Avrupa’nın kültürel coğrafyasında Adakale’nin ne anlam ifade ettiğini bilmek, bu ortak tarihsel ve kültürel bağı gün ışığına çıkarmak, oluşan pozitif gelecek çizgisine de bir katkı olarak algılanacaktır.”
     <br/>
     <br/>
     Küreselleşmenin değişik ölçeklerde dünyamızı kucakladığı bir çağda, farklılıkların, yerel renklerin de korunması, dünyanın belleği ve toplumsal sağlığı için ne kadar vazgeçilmez bir değer taşıdığı, gelecekte daha iyi anlaşılacak şüphesiz. Bir avuç toprakta yeşeren eşsiz hayat, gerçek kimliği ile ışıdığında, ayrımların değil, buluşmaların ve insanlığın ortak bilinçaltının şaşırtıcı kodlarını tek tek fısıldayacak, o zaman gerçeğin bir eksik parçası daha tamamlanacak. Bu nedenle İsmet Arasan filmin anlatımında, “gerçeğe hep saygılı ve sadık; ama gerektiğinde Adakale’nin ruhundaki ve macerasındaki gerçeklerin mantığına bağlı canlandırma sahnelere de yönelen bir anlayışı” benimsediklerini vurguluyor. Ve devam ediyor:  “Bu nedenle sadece ropörtaj ve belgelere-belge görüntülerine yaslanan bir yapıya karşı, dramatik belgesel tarzını özellikle seçtik. Bu anlatım, zamanın masal dili ile gerçeğin dilini fark edilecek kadar iç içe almayı; kurgunun lineer değil, sıçramalı ve çağrışımsal şekilde olmasını uygun görür.”
     <br/>
     <br/>
     MAXİM: HOŞGÖRÜ VE DOSTLUK ADASIYDI
     <br/>
     <br/>
     Romanya’nın İstanbul Dimitrie Cantemir Kültür Merkezi Müdürü Prof. Dr. Mihai Maxim, Adakale belgeseline sağladığı ‘referans’ mektubu ile her türlü desteği verdiklerini belirtiyor. Adakale’nin Türk-Romen tarihî ilişkilerinde özel bir yeri ve önemi bulunduğunu söyleyen Prof. Maxim, referans mektubunda şu ifadeleri kullanıyor: “Bu güzel ada, Türkleri ve Romenleri tarih boyunca hoşgörü ve dostluk havası içerisinde yakınlaştırdı. Bu konuda yapılacak bir belgeselin çok yönlü yararlarının altını çizmek isterim. Gelecek nesiller için bir imge ve kayıt kurtarılacaktır.”
     <br/>
     <br/>
     <br/>
     <br/>
     Yönetmen İsmet Arasan: ADAKALE, 28 YILLIK HAYALİMDİ
     <br/>
     <br/>
     Yönetmen İsmet Arasan ve Yapım Koordinatörü Uğraş Salman, kasım ayı sonunda montaj aşamasının bitirilmesi planlanan filmin, Adakale'de saklı köklerin hafızalarının izini sürdüğünü söylüyor. Arasan ve Salman, tarihî belgeselle ilgili sorularımızı cevaplandırdı:
     <br/>
     <br/>
     - Adakale projesi nasıl doğdu?
     <br/>
     <br/>
     İsmet Araslan: Mimar Sinan Üniversitesi Sinema-Televizyon Enstitüsü'nde 1979 yılında eğitim almaya başladığım zaman şanslıydım. İnanılmaz birikimiyle bize yol gösteren, ışık tutan Metin Erksan hocam bana Adakale'nin ne kadar önemli bir konu olduğunu ve mutlaka bir filminin çekilmesi gerektiğini anlattı. Ben bunu hiç unutmadım. Fakat bunları can kulağıyla dinlediğim ve bir hizmet duygusuyla hareket ettiğim için Adakale'nin öyküsünü de içimde taze bir fidan gibi hep korudum. Ona su verdim içimde. Onunla ilgili kitaplar okudum. Yıllar geçti, Adakalelilerle tanıştım. Adakale ile ilgili kaynaklara indim. Tuna'nın sularında yüzdüm. Çakıl topladım. Çeşit çeşit bir serüven gelişti...
     <br/>
     <br/>
     İNSANLIĞIN ÖZEL TOPRAĞININ IŞIĞI
     <br/>
     <br/>
     - Belgesel, kafanızda ilk olarak ne zaman şekillendi?
     <br/>
     <br/>
     İ.A: Adakale projesi 2001 yılında benim için hemen hemen şekillenmiş ve filmsel dünyası oluşmuş bir konu olarak bitmişti. Aynı sene Safranbolu Belgesel Film Festivali'nde proje dalında birincilik ödülü kazandı. Ben orada simgesel bir destekle yola çıktım. Araştırmalarımı genişlettim. Bunu bir vefa duygusuyla tekrar belirtmek istiyorum. İşin peşini hiç bırakmadım. Adakale rüyalarıma girmeye devam etti. Adakale'yi zamanın pençesinden kurtarmayı, onu insanlığın ortak bilincine ve algısına bir bütün olarak armağan etmeyi amaçlıyoruz.
     <br/>
     <br/>
     - Nedir Adakale'ye sizi bu kadar çeken tutku?
     <br/>
     <br/>
     İ.A: Adakaleliler, ‘İnsanlar nasıl yaşamalı?' sorusuna bir arada cevap verdiler. 40 yıldır sular altında kaldıktan sonra biz belgeselle tekrar su yüzüne çıkarmaya çalışıyoruz. Bu film, insanlığın gelecekteki ortak sinerjisini de ortaya çıkaracak. Adakale halkı ve yaşantısının yaşama kültürü ve bilinci ile gerçekten inci gibi, insanlığın kutsal bilgi ışıldayan çok özel bir toprağı olduğunu keşfettim. Bu toprağın kokusu bile çok bereketli. Hepimize ışık turuyor. Ayrıca ben Rumelili bir aileden geliyorum. Bir anlatıcı, bir sinemacı olarak Rumeli ve Balkanlardaki sinema diliyle anlatılacak tasarılar üzerinde çok çalıştım. İlgimi çekti.
     <br/>
     <br/>
     SEVGİ İKLİMİNİN TARİHİ CANLANIYOR
     <br/>
     <br/>
     - Belgeselinizle ilgili biraz bilgi verebilir misiniz?
     <br/>
     <br/>
     Uğraş Salman: En kapsamlı Adakale çalışması bu. Adakale'yi âdeta yeniden kuruyoruz. Gerçekten profesyonelce bir çalışma yapıyoruz. Arkadaşlarımız tamamen gönüllü olarak bu çekimlerde yer alıyor. Adakale, özellikle Romanya ve Türk-Osmanlı başta olmak üzere; Balkanlardaki kültürler arası kaynaşmanın, sevginin, özlemlerin ve kaçınılmaz bir gurbetin tarihidir. Ve Adakale'nin hafızası, dünyaya armağan ettiği Türk halk kültürünün biricik türkü ve masalları ile hizmetlerine devam etmektedir. İşte bu belgeselimizle Adakale, hafızalarda daha güçlü bir şekilde yer alacak.
     <br/>
     <br/>
     - Belgeselde sizin için en önemli kaynak kimdi?
     <br/>
     <br/>
     İ.A: Adakale'nin sayılı kaynakları var. Türkiye'de Adakale ile ilgili ilk araştırmaları yapan kişi benim tanıdığım Raşit Çavaş'tır. Çok desteğini gördük.
     <br/>
     <br/>
     - Bütün belge ve kaynaklara ulaşabildiniz mi?
     <br/>
     <br/>
     U.S:  Ulaşmaya çalışıyoruz. Belgeselimizde mümkün olduğu kadar en geniş şekilde, bulabildiğimiz kaynaklara, dokümanlara yer vermeye gayret ediyoruz. Ancak buradan insanlığın bu ortak hafızası için çağrıda bulunuyorum. Elinde Adakale ile ilgili belge ve doküman bulunanlar bize ulaştırırlarsa belgeselde yer verebiliriz. Filmin yanı sıra bu dokümanları, hazırlayacağımız Adakale web sitesinde de sergileyeceğiz.
     <br/>
     <br/>
     - Belgeselinize kimler destek oldu?
     <br/>
     <br/>
     İ.A: Hem Türk hem de Romen yetkililerin büyük desteğini gördük. Özellikle Romanya Türk İşadamları Derneği Başkanı Halit Öztürkmen'e, İstanbul'daki Romen Kültür Merkezi Müdürü Prof. Dr. Mihai Maxim'e desteklerinden dolayı özellikle teşekkür etmek istiyorum.
     <br/>
     <br/>
     - Ada halkı dışında hangi isimler belgeselde yer alıyor?
     <br/>
     <br/>
     İ.A: Romanya Kralı I. Mihai, eski cumhurbaşkanı Süleyman Demirel, gazeteci Yılmaz Çetiner, tarihçi Prof. Dr. Semavi Eyice, folklorcu Sabri Koz, araştırmacı Raşit Çavaş, Prof. Mustafa Mehmet Ali, Prof. Mihai Maxim gibi bilim adamları, Devlet Film Arşivi görevlileri, gazeteciler ve adalılarla ortak hayat sürmüş Romanyalı, Macar, Sırbistanlı, Avusturyalılar yer alıyor.
     <br/>
     <br/>
     - Belgesel ne zaman hazır olacak?
     <br/>
     <br/>
     İ.A: Çekimlerimizin Romanya bölümü bitti. Ancak çekimlerin ardından montaj aşamasına geçeceğiz. Muhtemelen kasım sonunda montaj aşaması bitecek. Şu anda kesin bir tarih veremiyoruz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28843), [web.archive.org (arşiv bağlantısı)](http://web.archive.org/web/20071116024433/http://www.aksiyon.com.tr:80/detay.php?id=28843)
