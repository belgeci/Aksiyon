# Türk yatırımcılar Romanya ile AB’de

*Hayri Gül 2007.01.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Romanya ve Bulgaristan’ı da içine alan AB’nin sınırları Karadeniz’e dayandı. Romanya ile AB’ye giren Türk işadamları, bu eşsiz fırsatın iyi değerlendirilmesini istiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211172858im_/http://www.aksiyon.com.tr/resim/631/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   BÜKREŞ - Kuzeybatı komşumuz Bulgaristan ile Karadeniz komşumuz Romanya, 1 Ocak günü nihayet ‘muratlarına ererek’ Avrupa Birliği üyesi oldu resmen. Böylece AB’nin üye sayısı 27’ye, nüfusu da 500 milyona yaklaştı. 1 Ocak’ta hem yılbaşı hem de AB üyeliğini çifte bayramla kutlayan iki ülkede görkemli şenlikler düzenlendi, meydanlar AB bayraklarıyla donatıldı. Halk, 31 Aralık’ı 1 Ocak’a bağlayan gece sabaha kadar havai fişekler ve konserler eşliğinde kutladı AB üyeliğini. İki ülkeye de büyük coşku ve heyecan hakimdi. Geceyi aydınlatan ışıklandırma ve düzenlenen konserlerle AB’ye ‘hoşgeldin’ diyen Romanya ve Bulgaristan, kutlamalar için milyonlarca dolar harcadı.
   <br>
    <br>
     440 YENİ KANUN VE ZAMLI MAAŞ
     <br/>
     <br/>
     Romen ve Bulgar halklarının sevincine, Avrupa Komisyonu Başkanı Jose Manuel Durao Barroso, AB’nin Genişlemeden Sorumlu Komiseri Olli Rehn, Avrupa Parlamentosu Başkanı Joseph Borell ve birliğin yeni dönem başkanı Almanya’nın Dışişleri Bakanı Frank-Walter Steinmeier’in bulunduğu çok sayıda AB yetkilisi de ortak oldu. Romanya Cumhurbaşkanı Traian Basescu, AB mesajında “Bu tarihî olay, genç kuşaklar için büyük fırsatlar taşıyor. Gururlanın ey Romen halkı, işte Avrupalıyız artık.” ifadelerini kullandı. Bulgar Cumhurbaşkanı Georgi Pirvanov da “Dilimiz, alfabemiz, tarihimiz ve geleneklerimizle AB’ye katılıyoruz. Müstakbel başarılarımız, emeğimize bağlı olacak.” dedi.
     <br/>
     <br/>
     Romanya ve Bulgaristan, 1 Ocak’tan itibaren aynı zamanda uygulamaya giren 440 maddelik AB kanunları ile de yaşamaya başladı. Entegrasyonun ilk gününde vatandaşlarına ayrı bir sevinç yaşatan Romen hükümeti maaşlara da zam yaptı. Yeni evlenenleri de unutmayan Romen hükümeti, ilk evliliklerini yaptıklarını ispatlayanlara 200 avro değerinde parasal yardımda bulunmaya başladı.
     <br/>
     <br/>
     İki eski Doğu Avrupa ülkesinin AB üyesi olması, buralardaki 1 milyona yakın soydaşımızın yanı sıra 10 bine yakın Türk yatırımcısına da “AB’ye girme sevinci” yaşattı. AB konusunda işadamlarımızda umut, merak ve heyecan hakimdi. Sadece Romanya’da resmî olarak 9 bin 600’e yakın Türk şirketi faaliyet gösteriyor. Türkiye-Romanya yıllık ticaret hacmi ise 5 milyar doları yakalamış durumda. Türkiye’nin bu iki ülkeyle imzaladığı serbest ticaret anlaşmaları da 1 Ocak’tan itibaren yerini Gümrük Birliği anlaşmasına bıraktı.
     <br/>
     <br/>
     Romanya’nın AB’ye girişini değerlendiren Türkiye’nin Bükreş Büyükelçisi Ahmet Rıfat Ökçün, 1989 Devrimi’nden bu yana yüzünü Batı’ya dönen ve çabalarını Avrupa-Atlantik kurumlarıyla bütünleşme yönünde yoğunlaştıran Romanya’nın AB uyum çalışmalarında kısa sürede büyük başarı kazandığını dile getiriyor. Ökçün, “Burada yaşayan vatandaşlarımızın ve soydaşlarımızın Romanya’nın AB üyeliğinin verdiği büyük sevince ortak olduklarını belirtmek istiyorum.” diyor.
     <br/>
     <br/>
     TÜRKİYE AB’DE DESTEK KAZANDI
     <br/>
     <br/>
     AB üyeliğiyle alakalı görüşlerini aldığımız Romanya’daki Türk sivil toplum kuruluşları ve işadamları, yeni dönemde Türk yatırımcısının devasa fırsatlar yakalayabileceği hususunda hemfikir.
     <br/>
     <br/>
     Romanya’nın AB ile bütünleşme sürecini son derece başarılı ve çok hızlı bir şekilde tamamladığını söylüyor Türk İşadamları Derneği (TİAD) Başkanı İsmet İsmail Bayındır. AB üyesi Romanya’nın, Türkiye’nin AB üyeliği sürecinde en büyük destekçilerin biri olacağına inanıyor. Türk işadamlarının bu süreci çok iyi değerlendirmesi gerektiğini de şu cümlelerle ifade ediyor: “Önümüzdeki süreçle ilgili ekonomi uzmanları Romanya’yı Avrupa’daki en cazip yatırım yeri olarak gösteriyor. Orta ve uzun vadede gayrimenkul yatırımı yapılabilecek en iyi 20 ülke arasında da Romanya birinci sırada gösteriliyor. 2006 yılında Avrupa’daki en hızlı büyüyen ülke oldu. Halen Romanya’da yapılacak çok fazla şey var. Özelleştirmeler ve yeni yatırım olanakları, AB tarafından sağlanacak yapısal fonlar ile gerçekleştirilecek projeler, AB ülkelerine doğrudan ürün satabilme olanağı bunlardan sadece bazıları.” Son 15 yılda Romanya’ya gelen Türk şirketlerinin çok önemli başarılara imza attığını, komünizm sonrası ülke gelişimine büyük katkı sağladıklarını vurgulayan Bayındır, “AB standartlarına göre kendimizi yeniden yapılandırmamız şart.” mesajı vererek kurumsallaşmanın önemine dikkat çekiyor.
     <br/>
     <br/>
     10 BİN TÜRK ŞİRKETİ AB’Lİ OLDU
     <br/>
     <br/>
     Romanya’nın Avrupa Birliği ailesinde yerini almasının, burada faaliyet gösteren Türk işadamlarını da yakından ilgilendirdiğini söyleyen Romanya-Türkiye Ticaret ve Sanayi Odası (CCRT) Başkanı Tamer Atalay ise yeni süreçte adaptasyon sıkıntıları olacağını dile getiriyor; ancak avantajların büyüklüğüne dikkat çekiyor: “Romanya ile birlikte bu ülkedeki 10 bin Türk şirketi de AB ailesine girdi. Birçok işadamımız AB’de 90 günlük vizesiz serbest dolaşım hakkı kazandı. Bu, rekabet için büyük avantaj ve kolaylık.”
     <br/>
     <br/>
     Türk Yatırımcılar Birliği (TÜYAB) Başkanı Bekir Ünal da Türk firmalarının AB uyum çalışmalarına çoktandır başladığına dikkat çekiyor. Şu uyarıyı yapmayı da ihmal etmiyor: “Temennimiz ve arzumuz, Romanya’da faaliyet gösteren  firmalarımızın bir an önce AB ülkesinde yaşadıklarının farkına vararak bu uyum sürecini çabuk atlatmalarıdır.”
     <br/>
     <br/>
     Uyum problemlerinin zorlanmadan aşılacağına inananlardan biri de Dobruca Türk İşadamları Derneği Yönetim Kurulu üyesi Salih Yaldız: “Uygulamada, bazı konuları hep birlikte yaşayarak öğreneceğiz.” Yaldız, Türkiye’den yapılan tarım  ithalatında bazı önemli sıkıntıların yaşanacağına da dikkat çekiyor.
     <br/>
     <br/>
     Yeni dönemde, çiçeği burnunda iki AB ülkesiyle Türkiye arasında ulaşım ve nakliye alanında sıkıntılar yaşanmaya başladı. Örneğin Bulgaristan, AB üyeliği ile birlikte sınır kapısında transit vize verme uygulamasını bitirdi. Gümrüklerle ilgili belirsizlik olduğunu söyleyen Star Turizm Müdürü Ertuğrul Gazi Erdoğan ise şunları kaydediyor: “Bulgaristan kapısında önceki zamanlara nazaran daha çok baskı görmeye başladık. Bu da yolcumuzu ve personelimizi rahatsız ediyor.” Murat Turizm Müdürü Erol Göktepe de Avrupa Birliği üyeliği konusundaki bilgi eksikliğinden yakınıyor.
     <br/>
     <br/>
     ÇALIŞAN NÜFUS AB’YE GÖÇTÜ
     <br/>
     <br/>
     Romanya ve Bulgaristan’ın AB üyesi olması, eski üye ülkelerde ‘işgöçü’ yönüyle ciddi endişeyle karşılanıyor. Bu sebeple üyelerin çoğu  Romen ve Bulgar iş göçüne serbestiyet verebileceğini deklare etmedi. Bazıları ise sadece sınırlı izin verebileceğini bildirdi. Aslında AB üyelerinin Romen ve Bulgar çalışanları engelleme çabaları pratikte fazla işe yaramayacak gibi. Çünkü 2004 yılından beri iki ülkedeki çalışan nüfusun büyük bir kesimi zaten Batı’ya göçmüş durumda. Örneğin Romanyalı yetkililerin açıklamasına göre yaklaşık 4 milyon Romen vatandaşı yasal veya gayri yasal şekilde AB ülkelerinde nafakasını çıkarıyor. Bundan sonra da emek gücü konusunda ciddi bir göç olması beklenmiyor. Hatta şimdi Romanya’da işgücü sıkıntısı görülmeye başlandı. Romen yetkililer, önümüzdeki senelerde Türkiye, Moldova gibi ülkelerden özellikle inşaat gibi sektörlerde işçi talebinde bulunabileceklerini ifade ediyor.
     <br/>
     <br/>
     <br/>
     FARKLI SEKTÖRLERDEKİ TÜRK İŞADAMLARI, AB ÜYELİĞİNE NASIL BAKIYOR?
     <br/>
     <br/>
     M. Ayhan Örs (İnşaat / Bükreş): İNŞAAT MALİYETLERİNİ ARTIRACAK
     <br/>
     <br/>
     “Avrupa Birliği’ne girmek, ‘disiplin ve uyum’ demek. Bu uyum sürecinde İnşat sektöründeki  hareketlilik bir 10 yıl sürer. Üyeliğe tam entegrasyon sürecinde uyum ve altyapı çalışmaları sebebiyle ayrılan finans miktarı da inşaat sektörünü destekleyecektir. Tek önemli sıkıntımız, maliyetlerin artacak olması. Yeni süreç, inşaat süresini de uzatıyor.”
     <br/>
     <br/>
     Hıdır Gürgür (Tekstil / Slatina): İŞ GÖÇÜ BİZİ ZORLUYOR
     <br/>
     <br/>
     “Romanya’daki genç nüfus ve iş gücü, diğer Batı ülkelerine göç etmekte. Bu göç, özellikle bizim gibi tekstil konusunda faaliyet gösteren şirketlerde önemli bir problem. Şu anda iki ayağımız bir pabuca girmiş durumda. Maliyetlerin artması konusunda kaygılarımız var. Dilerim AB güzel gelişmelere vesile olur.”
     <br/>
     <br/>
     İrfan Salcan (Gean Otomotiv / Piteşti-Argeş): AB STANDARTLARINA GÖRE KENDİMİZİ HAZIRLIYORUZ
     <br/>
     <br/>
     “Bu aşamada üzerinde durduğumuz en önemli husus, AB standarlarına uygun imalat çalışması konusunda odaklanıyor. Gerekli ISO kalite belgelerimizi almaya başladık. Romanya’daki altyapı sorunları da bizi etkiliyor.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26383), [web.archive.org (arşiv bağlantısı)](http://web.archive.org/web/20071211172858/http://www.aksiyon.com.tr/detay.php?id=26383)
