# Rumen folklorunda Osmanlı izleri

*Hayri Gül 2005.09.19*

<div bgcolor="#FFFEF6">
 <font>
  <img border="0" height="1" src="/web/20060101050235im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060101050235im_/http://www.aksiyon.com.tr/resim/563/68.jpg" vspace="5"/>
  </p>
 </font>
 <font class="content">
  BÜKREŞ  - Romanya farklı kültürlerin asırlarca iç içe yaşadığı bir ülke. Bu ülkedeki Türk köyleri fiziki görünümü ve sosyal yaşantısı ile hâlâ tipik Anadolu köylerini andırıyor. Romenlerin günlük hayatında ise yemeklerinden giyime kadar pek çok Osmanlı izine rastlamak mümkün.
 </font>
 <p>
  <font class="content">
   ‘Bir eseri tetkik için göz kâfi değil. Bütün seziş melekelerinin harekete geçirilmesi lâzım. Zira Osmanlı eserlerinin derunî bir hayatiyeti vardır. Binalar cansız değildir. Mimarları kendi manalarını taş hâlinde abideleştirmişlerdir. Ruhlarını ona nefh etmişlerdir. Bu yüzden eser size şahsiyetini ifşa eder, sizinle sohbet eder adeta...’ Ekrem Hakkı Ayverdi, bu enfes yorumu yapar Balkanlar’daki Osmanlı eserleri ile ilgili değerlendirmesinde...
   <br>
    <br>
     Dünyanın en uzun ömürlü imparatorluğunu kuran Osmanlı, adem-i merkeziyetle yönettiği her eyalet, bölge ve şehre zengin medeniyetini de beraberinde götürmüş; bir almışsa on vermiş; farklı dil, din, renk ve ırktan toplumları hoşgörü ile yönetmeyi başarabilmişti.
     <br/>
     <br/>
     Balkanlar, Osmanlı medeniyetini yüzyıllarca yaşayan önemli bölgeler arasında yer alıyor... Romanya ise bu medeniyetin en yoğun yaşandığı; dilde, kültürde, gelenek-görenekte toplulukların iç içe geçtiği bir ülke...
     <br/>
     <br/>
     Bazı dilbilimcilere göre Rumenceye iki bine yakın Türkçe kelime geçmiş. Bugün bin civarındaki kelime küçük değişikliklere uğrasa da Rumenler tarafından kullanılıyor. Bu dile yerleşen kelimeler ağırlıklı olarak, idarî, mimarî, fizikî, coğrafî ve sosyal terimlerden oluşuyor.
     <br/>
     <br/>
     Romanyalı Türk tarihçisi Prof. Mustafa Ali Mehmet’e göre, Dobruca’daki Pecineaga (Peçenek) köyünde ve Romanya’nın çeşitli bölgelerinde Coman (Kuman) kökenli birçok yer veya şahıs adı var. Teleorman adı, Peçenek Kumanlarından kalan “Deliorman”, yani “girilemeyen orman” anlamına geliyor. Bucegi Dağları’nın adı da Altın Ordu Hanedanı’na mensup olup, oralardan geçen prenslerden ‘Böcek’in adından kalmış. Karpat dağlarının en yüksek noktası olan ve yaz-kış üzerinden kar kalkmayan Caraiman (Karayman) tepesinin adı da “karı yaman” sözünden geliyormuş. Prof Mehmet’e göre, Baragan Ovası’nın adı da, “fırtına” anlamındaki ‘boragan’dan kalmış.
     <br/>
     <br/>
     Hatta, ona göre Rumen ulusunun, tarih boyunca, önemli bir sosyal tabakasını tarif eden “boier” kelimesi dahi, eski Türk dilinde kullanılan’boy- eri’, yani “kabilenin başı” anlamını taşıyor.
     <br/>
     <br/>
     Bu ülkedeki Türk köyleri, fizikî ve sosyal özellikleri bakımından tipik bir Anadolu köyüne benziyor. Mesela Köstence’ye bağlı Başpınar köyü (Fântana Mare), meydanındaki çeşmesi, camisi ve hayvanlar için su yalakları ile tipik Anadolu köyü özelliklerini muhafaza ediyor..
     <br/>
     <br/>
     Halkın inancından kaynaklanan iç ve dış temizlik Dobruca kültüründe önemli yer tutuyor. Yörenin her tarafında hem içmeye hem de temizlenmeye yönelik berrak çeşmeler kurulmuş.
     <br/>
     <br/>
     Romanya’nın Türkler açısından bir diğer önemi de Dobruca’da bulunan Babadağ’ın Türklerin Avrupa’ya giriş kapısı olması. Ünlü tarihçi Kemal Karpat, Türklerin Avrupa’ya ilk girişinin 13. asırda Babadağ’a ayak basmaları ile başladığına dikkat çekiyor...
     <br/>
     <br/>
     14. yüzyılın sonlarından itibaren, asırlar boyunca Anadolu’dan gelerek bu toprakları kendilerine vatan edinen Müslüman topluluklar, Anadolu’daki kültürlerini de beraberlerinde getirmiş. Buralarda kurdukları cami, medrese, tekke ve zaviyelerle, han, hamamlarla bölgeyi adeta bir küçük Anadolu hâline getirmişler.
     <br/>
     <br/>
     Dobruca, bugün 19 farklı dil, din ve millete mensup azınlıkların bir arada hoşgörü ile yaşadığı bir bölge. Dobruca’yı “kozmopolit” bir bölgeye veya açık hava müzesine benzetenler olduğu gibi, Avrupa’da “azınlıklar arasındaki uyum” konusunda canlı bir örnek olarak gösterenler de var. Bölge tarihçilerine göre bu ahenk, Osmanlı döneminden kalan mirasa dayanıyor.
     <br/>
     <br/>
     Ünlü Rumen edebiyatçısı Gala Galaction “Mahmut’un Pabuçları” isimli romanında Türklerle ilgili şu değerlendirmeyi yapar: “Dindar ve sözünde durur adamlardır. Bir Türk sana söz verdiyse bu sözünden hiçbir şekilde dönmez. Çok insaniyetli insanlardır. İyi dostturlar. Eğer bir Türk’ün yüreğini kazandıysan ve kendine dost edindiysen o senin için boğazını kestirmeye hazırdır.”
     <br/>
     <br/>
     Geçtiğimiz günlerde Köstence’de düzenlenen “Romanya’da Türk Kültürünün İzleri” konulu zengin içerikli bir sempozyumla bu ülkedeki Türk kültür değerleri bir kez daha göz önüne serildi.
     <br/>
     <br/>
     Prof. Dr. İrfan Ünver Nasrattinoğlu başkanlığındaki Türk Folklor Araştırmaları Kurumu ile Romanya Kültür ve Din İşleri Bakanlığınca düzenlenen sempozyumda ilginç bildiriler ve tebliğler sunuldu. Türk sanatçılar, kültürümüzü yansıtan karma bir sergi açtı. Programa; Türkiye, Romanya ve diğer Türk cumhuriyetlerinden 50’nin üzerinde ilim adamı ve sanatçı katıldı.
     <br/>
     <br/>
     Sempozyumda sunulan bazı bildirilerin başlıkları şöyleydi: ‘Başkalarının gözü ile biz’, ‘Dobruca’nın soy kütüğü hakkında bazı düşünceler’, ‘Türk mutfağının Rumen mutfağına etkisi’, ‘Tuna boyunda Türk kültür izleri’, ‘Romanya’da Nasrettin Hoca’, ‘Romanya Türklerinin örf ve adetleri’ vs...
     <br/>
     <br/>
     Programla ilgili dikkat çeken diğer önemli bir husus ise Türkiye-Romanya arasındaki -tarihten gelen- dostluğun kültürel boyutta da tekrar canlanmaya başlaması. Çünkü iki ülke arasındaki bağlar -bugüne kadar- sadece ekonomik ilişkilerden ibaretmiş gibi bir görünüme sahipti. Bu tür toplantıların başka bir önemi ise müşterek zenginliklerin de ortaya çıkarılması...
     <br/>
     <br/>
     Bilindiği gibi, Osmanlının Balkanlar’dan çekilmesi ile bölgede 9 civarında devlet kuruldu. Türk Tarih Kurumu yetkilileri yıllardır bu ülkelerdeki Osmanlı eserlerinin dökümünü çıkarmaya çalışıyor. Fakat farklılıkları zenginlik olarak gören Romanya dışında Türk yetkililere kolaylık gösteren başka bir ülke yok. Mesela Yunanistan, bu konuda araştırma izni bile vermiş değil.
     <br/>
     <br/>
     Romanya Kültür Bakanlığının sempozyumun düzenleyicileri arasında yer alması ise en az sempozyumun içeriği kadar önemli bir gelişmeydi.
     <br/>
     <br/>
     Sempozyumun açılış oturumunda konuşan Köstence Vali Yardımcısı Adrian Nicolescu’nun “2007 yılında Romanya AB’ye girecek. Biz de Dobruca olarak bütün zengin kültürümüzle AB’ye gireceğiz. Bu sempozyumda Türk kültürünün zenginliği ortaya çıkacak ve biz bunu Romanya’nın zenginliği olarak değerlendiriyoruz.” sözleri Romanya demokrasisinin geldiği önemli noktayı gösteriyordu.
     <br/>
     <br/>
     Osmanlı’nın Rumen beylikleri üzerindeki hâkimiyeti 1393’te başlamış ve Romanya devletinin ortaya çıkmasına kadar (1878) devam etmiş. Dobruca’da 1900’lü yıllara kadar Türk nüfusu, Rumen ve diğer Hıristiyan unsurların nüfusundan daha fazlaydı. 1940’ta komünizmin bölgeye hâkim olması, Güney Dobruca’nın Bulgaristan’a verilmesi ve Türkiye’ye göç gibi çeşitli nedenlerle bu nüfus epey azaldı. Nüfusun azalması bölgedeki tarihî ve kültürel eserlerin sayısının da azalmasına yol açmış. Özellikle Çavuşesku döneminde, Osmanlıdan kalan birçok tarihî eser yok edilmiş.
     <br/>
     <br/>
     Bugün Macar ve Romanlardan sonra Romanya’nın üçüncü büyük azınlık nüfusunu teşkil eden Türk toplumu (yaklaşık 80 bin kişi), Çavuşesku döneminde çok sıkıntılar çekse de 1989 yılında gerçekleşen ihtilalden sonra demokrasiye geçilmesi ile diğer azınlıklar gibi rahat bir nefes almış. 1944 yılından itibaren kapatılan okullar tekrar açılmış. İbadetlerini rahat bir şekilde yapabilmeleri için 80 kadar cami ve mescit faal durumda. 60 civarında resmî imam görev yapıyor. Camilerin bakımı ve onarımı ile din görevlilerinin giderleri devlet tarafından karşılanıyor.
     <br/>
     <br/>
     Rumen Parlamentosunda Türk azınlığın iki milletvekili kontenjanı bulunuyor. Bir partiden seçilen başka bir milletvekili ile birlikte Türk-Tatar azınlığını parlamentoda üç milletvekili temsil ediyor.
     <br/>
     <br/>
     Romanya’da çıkan ilk Türkçe gazete, 1 Eylül 1888 yılından 10 Nisan 1894’e kadar yayınını sürdüren Dobruca. Komünizm döneminde Türkçe gazete de çıkarılamadı. Oysa şimdi Romanya’nın sağladığı fonlarla Türkler yerel gazetelerini, dergilerini rahatlıkla çıkarabiliyor, kitaplarını yayınlayabiliyor ve kültürel faaliyetlerini gerçekleştirebiliyor.
     <br/>
     <br/>
     Dobruca’da sözlü Türk edebiyatında, tolerans, hoşgörü önemli yer tutar. Bu konuda bölge dili ve kültürüne yansıyan pek çok deyim ve atasözü var: “Sana taş atana sen ekmek at”, “Ev sahibinden önce evin avlusuna girme”, “Attığın okun nereye düşeceğini hesapla...”
     <br/>
     <br/>
     Romanya’da öncülüğünü Mehmet Niyazi’nin (1878-1931) yaptığı ve İsmail Ziyaeddin, Cevat Raşit, Hacı Emin Baubek, Nevzat Yusuf Sarıgöl, Emel Emin, Fatma Sadık, İsmail Davut, Hacı Ahmet Cemal gibi şair ve yazarların verdiği eserlerle geliştirdiği bir Türk edebiyatı teşekkül etmiş.
     <br/>
     <br/>
     Romanya’ya ilk seyahatini 2 Eylül 1977’de yaptığını söyleyen Türk Folklor Araştırmaları Kurumu Başkanı Prof. Dr. İrfan Ünver Nasrattinoğlu, o günden bu yana tam 36 kez Romanya’ya geldiğini, bu sürede ülkenin geçirdiği önemli aşamaları gözlemleme imkânı bulduğunu ifade ediyor. Nasrattinoğlu, bu tür sempozyumlarla iki ülke arasında kültürel ilişkilerde önemli gelişme kaydedildiğine dikkat çekiyor.
     <br/>
     <br/>
     Türk mutfağının Rumen mutfağına etkileri
     <br/>
     <br/>
     1956 yılında Rumen mutfağı ve yemekleri konusunda bir kitap yazan Sanda Marin’in Carte de Bucate (Yemek Kitabı) isimli eserinde çok sayıda Türkçe yemek ismine de rastlanır. Bunların tarifleri de Türk yemeklerinin tariflerine yakındır. Bazıları şöyle: Ciorba (çorbalar) -28 çeşit çorba gösterilir; sermale (yani sarmalar), ciulama (çullama), imamabaildi (imam bayıldı), iahnie (yahni), iofça  (yufka), musaka (musakka), pilav (pilav)- 12 çeşit pilav tarif edilmektedir; baclava (baklava), helva turceasca (Türk helvası) vs... Hattâ, bazı işyerlerinde Simigerie (Simitçi) ve Covrigarie (Gevrekçi) gibi Türkçe isimler de görülüyor.
     <br/>
     <br/>
     Romen mutfağında kullanılan bazı araç-gereçler de Türkçe isimler altında tanımlanmaktadır.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22512&yorum_id=1), [web.archive.org (arşiv bağlantısı)](http://web.archive.org/web/20060101050235/http://aksiyon.com.tr:80/detay.php?id=22512&yorum_id=1)
