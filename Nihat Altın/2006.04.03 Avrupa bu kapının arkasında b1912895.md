# Avrupa bu kapının arkasında

*Nihat Altın 2006.04.03*

<div>
 <p>
  <font>
   BÜKREŞ - 2007’de AB üyesi olması beklenen Romanya’daki “çelik kapı” pazarının yüzde 70’ini elinde Türk firmaları elinde tutuyor.
   <br/>
   <br/>
   Türklerin girişimci ruhu Romanya’yı fethetti. Yaklaşık 9 bin şirketiyle ülkenin dört bir yanında faaliyet gösteren Türk firmaları artık sektörel büyüklükte de söz sahibi olmaya başladı. 1 Ocak 2007 tarihinde Avrupa Birliği’ne girmesi beklenen Romanya’nın “çelik kapı” ihtiyacının yüzde 70’ini bu ülkede imalat yapan Türk firmaları karşılıyor.
   <br>
    <br>
     Uyum problemini aşan Türk şirketlerinin Romanya ile birlikte Avrupa Birliği’ne girmeye hazırlanması şüphesiz önemli bir gelişme. Bunun farkında olan şirketler de, hazırlıklarını bu çerçevede yapıyor zaten.
     <br>
      <br>
       PARMAK İZİYLE AÇILAN KAPILAR
       <br>
        <br>
         Çevre ülkelerinin yanı sıra Avrupa Birliği ülkelerine özel yapım ürünler satılıyor. Bunlar arasında dijital, kurşun geçirmez hatta parmak izi ile açılan kapı modelleri bile var. Türk şirketleri, kurdukları Araştırma Geliştirme (AR-GE) merkezlerinde imalatlarını sürekli geliştiriyorlar.
         <br/>
         <br/>
         Romanya’da Türk firmaları içerisinde ilk çelik kapı üretimine, 1996 yılında Galati kentinde faaliyet gösteren “Beyler Decor” başlar. Kısa sürede önemli başarılara imza atan şirket, aylık 30 bin civarında kapı üretimi yapıyor bugün. Ülke genelinde 54 mağazası ve 2 binin üzerinde satış noktası var. 5 milyon dolarlık bir yatırımı bulunan şirket, 50 bini kapalı olmak üzere 87 bin metrekarelik bir alanda imalat yapıyor. 1300 kişiye istihdam sağlayan ‘Beyler Decor’un sadece AR-GE bölümünde 35 mühendis sürekli yenilikler üzerinde çalışıyor. Son olarak gizli menteşeli ve parmak izi ile açılabilen kapılar tasarlanmış. 15 ülkeye ihracat yapan şirketin hedefinde yıllık 2 milyon kapı imalatı var.
         <br/>
         <br/>
         ‘MEGA ÇELİK DÜNYA MARKASI OLACAK’
         <br/>
         <br/>
         Racari şehrinde çelik kapı imalatı yapan Kayseri bağlantılı Türk firması Mega Çelik Kapı’nın hedefi de büyük. Amaç, 2006’da Romanya iç piyasasında ulaşılmadık yer bırakmamak. Faaliyete başladığı 2001 tarihinden bu yana her geçen yıl kapasitesini katlayan firma, geniş bayi ağına sahip. “Bizim asıl amacımız, piyasada rekabet etmek değil, müşteri kitlesinde farklılaşmak, kaliteye önem veren müşteriye ulaşmak.” diyen şirket ortaklarından Bülent Dumlu, Mega’yı dünya markası yapma yolunda mesafe aldıklarını söylüyor.
         <br/>
         <br/>
         2005 yılı verilerine göre, ürettiği 30 bin kapının yüzde 20’sini ihraç eden şirket, bu yıl bu oranı yüzde 40-50’lere çıkarmak niyetinde. Romanya’nın Avrupa pazarında lojistik yönden avantajlı bir bölge olduğuna dikkat çeken ortaklardan Feridun Coşkun, “Fuarlarda kurduğumuz dış bağlantılarla Sırbistan, Macaristan, Bosna, Fransa, Polonya ve İtalya’ya ihracatımız artarak devam ediyor. Bu yıl İtalya için özel ürün imal edeceğiz.” diyor. Ürünlerinin Avrupa standartlarının gerektirdiği tüm belgelere sahip olduğunun altını çizen Feridun Coşkun, şirketlerinin her yıl Dambovita Eyaleti geneli vergi rekortmeni olduğuna dikkat çekiyor.
         <br/>
         <br/>
         EFE CLASS’IN MERMER GÖRÜNÜMLÜ ÜRÜNLERİ ÇOK TUTULUYOR
         <br/>
         <br/>
         2006 yılında piyasaya sürdükleri yeni modelleriyle Romanya’da ilgi odağı haline gelen çelik kapı markalarından biri de Efe Class. 75 farklı mamül arasında en çok ilgiyi ‘mermer görünümlü kapı’ çekiyor. Şirketin genel müdürü Fikri Erdoğan, yılın flaş ürünü olarak nitelendirdiği kapı modeline, iç piyasadaki firmaların yanı sıra Türkiye ve Avrupa’nın değişik ülkelerinden talep geldiğini dile getiriyor. Erdoğan, İtalya ve Ukrayna ile başlayan ihracat atağının 2006’da daha da yükseleceğine inanıyor.
         <br/>
         <br/>
         Efe Class ürettiği kapıları, ülke geneline yayılmış 20 mağazada müşterilerin beğenisine sunuyor. Mağaza sayısını yıl sonuna kadar 30’a çıkarmayı planlayan şirketin hedefi üretim kapasitesini de yüzde 30 oranında artırmak. 2002 yılından beri sürdürdükleri istikrarlı büyümenin bu yıl da devam ettirileceğine vurgu yapan Genel Müdür Fikri Erdoğan, “Farkımız kaliteyi ucuza satmak. Bizden ilk alışverişini yapan, sonraki seferde yanında birini daha getiriyor.” diyor. Prahova bölgesinde vergi yönüyle sektöründe 6. sırada yer alan Efe Class, bünyesinde 150 kişiyi istihdam ediyor.
         <br/>
         <br/>
         ÇELİK KAPI DENİNCE AKLA EVMA GELİYOR
         <br/>
         <br/>
         Evma markasıyla ayda 4 bin çelik kapı üretimi yapan SMF Metal Grup, sahip olduğu ISO standartlarıyla Romanya’da kalitesini ortaya koydu. Müşterinin isteğine göre her model, renk ve ölçüde çelik kapı imalatı yapabilen SMF Metal Grup, Romanya piyasasının alışık olmadığı, satış sonrası servisi de sektörde hayata geçirmiş durumda.
         <br/>
         <br/>
         Türkiye’de uzun yıllar çelik kapı imalatında çalıştıktan sonra 3 yıldır mesleklerini Romanya’da sürdüren iki ortak, Mustafa Aşar ve Mustafa Yılmaz sektöre yeni bir heyecan getirdikleri görüşünde. Mustafa Yılmaz, “Kaliteyi ve maliyeti karşılaştırdığımızda kendimize rakip görmüyoruz. Hem ekonomik hem de kaliteli kapı isteyenlerin ilk adresiyiz.” yorumunda bulunuyor.
         <br/>
         <br/>
         KAPI İMALATÇILARININ YÜZÜ GÜLÜYOR
         <br/>
         <br/>
         2002 yılı verilerine göre 4 milyon 448 bin konutun olduğu ve bu rakama her yıl ortalama 15 bin konutun eklendiği Romanya’da çelik kapı imalatçılarının yüzü gülüyor. Türk şirketleri, kaliteyi daha ucuza mal etme yarışında ipi göğüslemiş gibi. Romanya’da standart bir çelik kapıda aranan özelliklerden bazıları şöyle: Yangın testinden geçerken ısıya dayanıklılığı en az 25 dakika olmalı. Ses ve ısı yalıtma özelliği bulunmalı. Güvenlik derecesi (açılma süresi) yüksek olmalı. Kullanımı kolay olmalı. Boyası kanserojen madde içermemeli. Uzun ömürlü olmalı…
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3065 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23781), [web.archive.org (arşiv bağlantısı)](http://web.archive.org/web/20070807131436/http://www.aksiyon.com.tr:80/yazdir.php?id=23781)
