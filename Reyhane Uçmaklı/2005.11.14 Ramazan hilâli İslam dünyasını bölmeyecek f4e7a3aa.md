# Ramazan hilâli İslam dünyasını bölmeyecek

*Reyhane Uçmaklı 2005.11.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yaklaşık bir yıl önce İslam Konferansı Teşkilatı’nın başına geçen Prof. Dr. Ekmeleddin İhsanoğlu, kurumda radikal değişiklikler planlıyor. İlk etapta teşkilatın ismini değiştirmeyi hedefleyen İhsanoğlu, yakın zamanda İslam dünyasının aynı günde bayram yapabilmesi için girişimler başlatacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607211342im_/http://www.aksiyon.com.tr/resim/571/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   1969 yılında kurulan İslam Konferansı Teşkilatı (İKT) yeni bir isim arayışında. Bir yıl önce göreve gelen Genel Sekreter Prof. Dr. Ekmeleddin İhsanoğlu, yapmayı planladıkları reformların başında teşkilatın şartname, iç mevzuat ve isim değişikliğinin geleceğini söylüyor. Amaç ise teşkilatı uluslararası arenada daha saygın ve etkin hale getirebilmek. İKT, İslam ülkelerinin birbirleriyle ilişkilerini iyileştirmeyi hedeflerken, üye ülkeler en önemli ortak paydalarda bile ihtilafa düşüyor. Bunun en somut ve güncel örneği dini bayramların aynı günde kutlanamaması. Her sene Ramazan ayında yaşanan bayram gününü tayin konusundaki ihtilaf da İKT’nin gündemindeki önemli konulardan. İhsanoğlu’na göre İslam dünyası ancak bilimsel verilere ve bilimin yanılmazlığına güvendiği takdirde bayram gününde mutabakata varabilir. Bu sorunu çözmek için yakın zamanda girişimlerde bulunacaklarını söylüyor.
   <br>
    <br>
     İKT, oldukça geniş bir alana yayılmış güçlü bir teşkilat. Kuruluşundan bu yana geçen 35 yılda 57 üyesiyle Suudi Arabistan’dan Fil Dişi Sahilleri’ne kadar geniş bir coğrafyaya yayıldı. İKT’nin bünyesinde planlanan değişiklikler teşkilatın günün şartlarına ayak uydurabilmesi ve söz sahibi olması için gerekli görülüyor. Üyelerinin çoğunluğu Afrika ve Ortadoğu gibi siyasi çalkantıların ve ekonomik sıkıntıların olduğu bir bölgede bulunan İKT’nin en önemli gündem maddesi huzur ve istikrarın sağlanması. Siyasi istikrarsızlık ve kaostan nasibini fazlasıyla alan Irak, dünya dengeleri için olduğu kadar İKT için de mühim; çünkü teşkilatın kurucu üyelerinden. “Biz mezhep ve ırk temelli ayrılıklara karşıyız. Bu nedenle Irak’ın yeni anayasasını destekliyoruz. Irak’ın çok kültürlü yapısını muhafaza etmesini istiyoruz.” diyen İhsanoğlu, ABD’nin bölgeden çekilmesi durumunda istikrarı sağlamak maksadıyla ekonomik ya da askeri anlamda üzerlerine düşeni yapmaya hazır olduklarını ifade ediyor. İKT, Irak konusunda olduğu gibi Suriye konusunda da oldukça hassas. Lübnan eski Başbakanı Refik Hariri’nin suikast sonucu hayatını kaybetmesiyle Suriye, ABD ve Avrupa’nın tepkisini çekmişti. Son zamanlarda Suriye yönetimine yönelik tehditler gündemi meşgul ediyor. Siyasi konularda görüşlerini oldukça politik cümlelerle dile getiren İhsanoğlu’na göre Suriye yönetiminin katillerin bulunması için çaba göstermesi ve teminat vermesi lazım.
     <br/>
     <br/>
     Reformların temelindeki faktörler
     <br/>
     <br/>
     İKT’nin gündemindeki reformların temelinde iki önemli mesele var. Bunlardan ilki, 11 Eylül olaylarının ardından Batı kamuoyunda İslam dünyasına karşı takınılan önyargılı tavır. İKT, İslam dünyasının imajının gittikçe kötüleşmesi sorununun çözümü için çalışıyor. İslam’ın imajı kadar İKT’nin imajı da İhsanoğlu’nun hayata geçirmeyi düşündüğü reformların önemli sebeplerinden biri. Söz konusu değişikliklerle teşkilatın yeni yönetimle kazandığı dinamik yüzünün ortaya konulması hedefleniyor. Bu bağlamda genel sekreterin ilk defa seçimle göreve gelmiş olması, Batı dünyası tarafından demokrasiyi uygulamada yetersiz olduğu düşünülen Müslüman ülkelerin oluşturduğu teşkilata bakışı değiştirdi.
     <br/>
     <br/>
     Prof. İhsanoğlu’na göre teşkilat içinde daha demokratik bir hava oluşmasıyla İslam dünyasında gerçek manada konsensüs sağlandı. Böylece itibar kazanan İKT’nin icraat ve açıklamaları hem üye ülkeler hem de Avrupa ve ABD tarafından daha ciddiye alınmaya başlandı. İhsanoğlu’nun hedeflenen yeni oluşum biçimine sık sık AB üyesi ülkelerin ilişkilerini referans göstermesi, ‘uzun vadede devletler üstü bir yapılanma mı hedefleniyor?’ sorusunu akıllara getiriyor.
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22848), [web.archive.org (arşiv bağlantısı)](http://web.archive.org/web/20070607211342/http://www.aksiyon.com.tr:80/detay.php?id=22848)
