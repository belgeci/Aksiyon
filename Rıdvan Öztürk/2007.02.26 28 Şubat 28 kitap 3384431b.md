# 28 Şubat, 28 kitap

*Rıdvan Öztürk 2007.02.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      28 Şubat konusunda onlarca kitap yazıldı; yazarlar karşıt bakış açılarıyla süreci analiz etti. Yayıncılar, ‘postmodern darbe’ kitaplığına yönelik ilginin, bu yıl nispeten artacağı ümidinde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070303074003im_/http://www.aksiyon.com.tr/resim/638/39.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir zamanların çok satan 12 Eylül kitapları, yavaş yavaş ‘tarih’ olurken, 28 Şubat onuncu yılında çok sayıda kitaba konu olmaya devam ediyor. 13 Haziran 1997 tarihli yazısına “Postmodern Bir Askeri Müdahale” başlığını atan Türker Alkan, sonraları Erol Özkasnak’ın da ‘hararetli onayı’ ile ‘postmodern darbe’ diye anılacak sürecin adını koydu. Müdahale, 10 yıldır üzerine en fazla kitap yazılan vakalardan oldu. İlgili eserlerin birçoğu, gazeteciler tarafından kaleme alınmış. Şevket Kazan, Necati Çelik, Nazlı Ilıcak ve Doğu Perinçek gibi isimler ise 28 Şubat’ı kalemleriyle anlatmayı deneyen dönemin siyasileri arasında.
   <br>
    <br>
     Basılan onlarca kitap genel olarak incelendiğinde iki temel çerçeve ortaya çıkıyor. Sürece destek verenler ve karşı çıkanlar. Yavuz Donat, “Öncesi ve Sonrasıyla 28 Şubat” adlı eserinde 28 Şubat’ı “laik rejime sahip çıkmayı hedefleyen demokratik bir girişim” olarak niteliyor. Em. Korg. Nevzat Bölügiray da 2000 yılında kaleme aldığı ‘28 Şubat Süreci’ kitabında postmodern darbeyi şöyle övüyor: “28 Şubat süreci demek, demokrasi ve hukuk kuralları içinde irtica ile sürekli bir savaşım demektir.” 28 Şubat’ı ‘pamuk darbe’ olarak tanımlayan Bedri Baykam, “Ordu Satranç Oynarken” adlı kitabında darbeyi ‘acısız ameliyat yöntemi’ diye meşrulaştırıyor. Baykam’a göre “bu kez ordu, ‘dahiyane bir formülle’ müdahale yapmıştır.”
     <br/>
     <br/>
     Karşı kanatta yer alanlar ise irtica tehdidi ve rejim tehlikesi gibi görüşlerin doğru olmadığına vurgu yapıyor. Mesela Cengiz Çandar, “İktidar mücadelesinde, ‘rejim sorunu’ bahanesine sarılarak oynanan çirkin bir oyun var. Onun adı da 28 Şubat.” diyor. Ali Bayramoğlu ise 28 Şubat’ı “toplumun çevreleri ve merkezi arasındaki çatışma” olarak özetliyor.
     <br/>
     <br/>
     İBRETLİK MÜDAHALENİN KİTAPLARI RAFLARDA KALIYOR
     <br/>
     <br/>
     Bazılarınca ‘pamuk kıvamında’ olduğu söylense de, 28 Şubat Cumhuriyet tarihindeki dört müdahaleden birisi ve sonuncusu; belki de en sinsi olanı. Ancak böylesine önemli bir ‘ülke tecrübesi’ kitaplıkta hak ettiği ilgiye ulaşamıyor; okuyucu talebi epey sönük kalıyor. Basılan çok sayıda kitaba rağmen okurların 28 Şubat’a ilgisi pek fazla hissedilmiyor. 28 Şubat kitaplığındaki birçok eser, birden fazla baskıya girmesine rağmen son baskısını üç-dört yıl önce yapmış. Hiç satılmadığı gerekçesiyle yayıncısına iade edilen kitaplar bile var. İki veya daha fazla baskı yapanlar ise diğer kitapların satışlarıyla kıyaslandığında hayli sönük kalıyor. Örneğin çok satanlar listesindeki bir kişisel gelişim kitabı tek başına yılda 4 bin 500’lere varan satış rakamına ulaşırken 28 Şubat kitaplarının geçen yılki toplam satışı 6 bin civarında. Böylesine önemli ve ibretlik bir olay sadece yıldönümlerinde hatırlanınca, “Sahi o gün ne olmuştu?” seviyesine indirgeniyor; kitaplar ise raflarda kalıyor.
     <br/>
     <br/>
     Postmodern darbenin beşinci yılında artan ilgi, kitap satışlarına da yansımış. Yayınevleri bu yüzden 10. yılda da benzer bir artış bekliyor. Bu çerçevede Birey Yayınları, “onuncu yılında 28 Şubat sürecinin analizi” konulu bir kitap hazırlığı içerisinde. Yıl içerisinde piyasaya sürülmesi planlanan kitapta yayınevi Ali Bayramoğlu, Mehmet Altan, Taha Akyol, Mehmet Barlas ve Fehmi Koru gibi isimlerin yorumlarına yer vermeyi planlanıyor.
     <br/>
     <br/>
     28 Şubat’ın “darbe kütüphanemizin son kitaplığı” olması hepimizin dileği; ancak geleceğe daha güvenle bakmak için mevcut kütüphaneye ilginin artması, ibretlik müdahaleleri mercek altına alan eserlerin de çoğalması şart görünüyor.
     <br/>
     <br/>
     <br/>
     <br/>
     28 ŞUBAT KİTAPLIĞINDAKİ ESERLERDEN BAZILARI
     <br/>
     <br/>
     1. 28 Şubat Sürecinde Din, Siyaset ve Laiklik, Nazlı Ilıcak
     <br/>
     <br/>
     2. 28 Şubat’ın Perde Arkası, Nazlı Ilıcak
     <br/>
     <br/>
     3. Öncesi ve Sonrasıyla 28 Şubat, Şevket Kazan
     <br/>
     <br/>
     4. Refah Gerçeği 1,2,3, Şevket Kazan
     <br/>
     <br/>
     5. 28 Şubat ve İrtica Tehdidi, Necati Çelik
     <br/>
     <br/>
     6. 28 Şubat: Bir Müdahalenin Güncesi, Ali Bayramoğlu
     <br/>
     <br/>
     7. Çıktık Açık Alınla, Cengiz Çandar
     <br/>
     <br/>
     8. 28 Şubat’a İlk Adım, Cüneyt Arcayürek
     <br/>
     <br/>
     9. 28 Şubat Belgeler, Abdullah Yıldız,
     <br/>
     <br/>
     10. Maskeli Balon, Ferhat Barış
     <br/>
     <br/>
     11. 28 Şubat ve Demokrasi, Emre Kongar
     <br/>
     <br/>
     12. Öncesi ve Sonrasıyla 28 Şubat, Yavuz Donat
     <br/>
     <br/>
     13. Bir Hükümet Nasıl Devrildi, Hulki Cevizoğlu
     <br/>
     <br/>
     14. Generalinden 28 Şubat İtirafı, Hulki Cevizoğlu
     <br/>
     <br/>
     15. Bir Devlet Geleneğinin Anatomisi, Fikret Başkaya
     <br/>
     <br/>
     16. 28 Şubat Postmodern Darbenin Öyküsü, Hakan Akpınar
     <br/>
     <br/>
     17. Ordu Satranç Oynarken, Bedri Baykam
     <br/>
     <br/>
     18. 28 Şubat Süreci, Mustafa Erdoğan
     <br/>
     <br/>
     19. 28 Şubat’tan Balgat’a Mücahit!, Ergun Aksoy
     <br/>
     <br/>
     20. 28 Şubat Süreci-2, Nevzat Bölügiray
     <br/>
     <br/>
     21. 27 Mayıs 1960’tan 28 Şubat 1997’ye..., Talat Turhan
     <br/>
     <br/>
     22. 28 Şubat Sürecinde Türkiye, İnönü Alpat
     <br/>
     <br/>
     23. Şubat Uzar Bin Yıl Olur, Tuncay Opçin
     <br/>
     <br/>
     24. Olay Adam Erbakan, Kenan Akın
     <br/>
     <br/>
     25. 28 Şubat Gölgesinde Amerika, Ekrem Dumanlı
     <br/>
     <br/>
     26. En Uzun Şubat, Tuncer Çetinkaya
     <br/>
     <br/>
     27. 28 Şubat Ve Ordu, D. Perinçek
     <br/>
     <br/>
     28. Bir Asker Bir Diplomat, Taner Baytok.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26824), [web.archive.org (arşiv bağlantısı)](http://web.archive.org/web/20070303074003/http://www.aksiyon.com.tr:80/detay.php?id=26824)
