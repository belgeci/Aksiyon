# Türkiye, Özal gibi cumhurbaşkanı istiyor

*Rıdvan Öztürk 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Demokrat, dindar ve özgürlükçü tarzıyla sivrilen Özal, 17 yıl önce Çankaya'ya çıktı. Anma günündeki tablo, halkın nasıl bir cumhurbaşkanı istediğini de tarif ediyordu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070124212552im_/http://www.aksiyon.com.tr/resim/628/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kimilerinin büyük siyaset ve devlet adamı, kimilerinin tonton amcasıydı Turgut Özal. "Çankaya'nın şişmanı, işçilerin düşmanı" diye benzetmeler yapılsa da o, Çankaya'dan halkın içine karışabilen yegâne isimdi belki de. Sıra dışı olmasına yüzerken de şahit olduk, kendi kullandığı arabasıyla gezerken de, bermuda şortuyla denetim yaparken de. 'Halkın cumhurbaşkanı' diye anılmasının sebebi, ezberleri bozan kendine has tarzında yatıyordu.
   <br>
    <br>
     Sekizinci Cumhurbaşkanı Turgut Özal'ın ölümünün ardından 13 yıl geçmesine rağmen Türk halkı onu unutmadığını bir kez daha gösterdi geçtiğimiz günlerde. Turgut Özal'a 'tonton amca' diye hitap eden o günün çocukları, yüzlerce kilometre öteden gelmişlerdi merhum cumhurbaşkanını anmaya. Turgut Özal Düşünce ve Hamle Derneği'nin düzenlediği anma etkinliğinde halk ona vefa borcunu gösterdi. Yaklaşık 15 bin kişi, Özal'ın cumhurbaşkanı seçilmesinin 17. yıldönümünde buluştu.
     <br/>
     <br/>
     Turgut Özal'ın Malatya'dan Çankaya'ya uzanan hayatından kesitler sunuldu ilk önce. Sonrasında Özal'la anıları olanlar bir bir çıktı sahneye. "Onu anlatmaya beş-on dakika yetmez" diye başlanan konuşmalarda Özal'ın Türkiye'yi dünyaya entegre etmesinden, cumhurbaşkanlığı makamında halkla bütünleşmesinden bahsedildi. Fakat en fazla dillendirilen husus, Turgut Özal'ın dindarlığı ve hürriyetçi yaklaşımıydı. Namaz kılması, yasaklara karşı olması, inancını yerine getirirken diğerlerine de saygı duyması, ibadetini gizli yapması, dindarlığını afişe etmeyişi vurgulandı.
     <br/>
     <br/>
     Turgut Özal, "Benim iki gömleğim var; biri bayramlık, diğeri idamlık" diyerek başladığı siyaset hayatında Türkiye'ye getirdiği yeniliklerle hâlâ konuşuluyor. Yıllar geçse de Türk halkı tonton cumhurbaşkanını, cesur liderini ve icraatlarını unutmuyor. Başkentteki anma gününde esen rüzgârın özeti şuydu: Türk halkı, 13 yıldır Özal gibi bir cumhurbaşkanı bekliyor…
     <br/>
     <br/>
     <br/>
     ÖZAL’LI YILLAR, ÖZAL’LI HATIRALAR
     <br/>
     <br/>
     Ahmet Özal: DİNDAR YÖNÜNÜ AFİŞE ETMEDİ
     <br/>
     <br/>
     "1969'lu yıllardı. Babam, DPT toplantıları sırasında lavaboya gitmek için izin ister kalkardı. Bir gün merak ettim. Dedektif gibi izledim. Girişin arkasında bir portmanto vardı. Yaklaşık 5 metrekare bir alandı. O gün orada kimseye söylemeden namaz kıldığını gördüm. Kendisi dindardı; dininin gerektirdiklerini yerine getirirdi. Ancak hiçbir zaman inancının reklâmını yapmadı."
     <br/>
     <br/>
     Gündüz Aktan: TÜRK DIŞ POLİTİKASINA İNİSİYATİF GETİRDİ
     <br/>
     <br/>
     "Özal tam bir karar alma mekanizmasıydı. Bir Alman televizyoncunun 'din farkının AB sürecinde sorun olabileceğine' değinmesi üzerine şu cevabı verdi: 'Benim dinim doğruluğu ve iyiliği emreder. Sizinki farklı mı?' Dış politikada Osmanlı'dan sonra süregelen ihtiyat yöntemini inisiyatife çevirdi."
     <br/>
     <br/>
     Prof. Orhan Güvenen: NOBEL ÖDÜLLÜ DÂHİYİ ŞAŞIRTACAK ZEKÂDAYDI
     <br/>
     <br/>
     "Bir konferans için 1980 Nobel ekonomi ödülünü kazanan Lawrence Klein'i çağırmıştım. Özal, 'Kendisiyle tanışmak ister misiniz?' deyince kabul etti. İlk matematiksel ekonometri modelini yaparak Nobel kazanan Klein ile iki buçuk saat aralıksız konuştular. Klein, ayrıldıklarında bana, 'Orhan, müstesna pragmatik zekâya sahip bir başbakanınız var' diyerek Özal'a hayran kaldığını anlattı."
     <br/>
     <br/>
     Engin Güner: ABD’Yİ ARAYIP SOVYETLER’DEKİ İSYANI BİTİRDİ
     <br/>
     <br/>
     "1991 Eylül'ünde Moskova Parlamento Binası tanklarla sarılmış, halk ayaklanmıştı. Özal derhal ABD Başkanı Bush'a telefon etti ve 'Şu anda bir deklarasyon yayınlayarak bu olayı desteklemediğinizi söylerseniz teşebbüs durur' dedi. Amerika deklarasyonu yayınladı ve girişim sona erdi. Dünyanın süper gücüne bir telefon ederek diğer bir süper güçteki böyle bir olayı bitirebilecek bir adamdı."
     <br/>
     <br/>
     Ekrem Pakdemirli: HER ÇİÇEKTEN BAL ALAN ARI GİBİYDİ
     <br/>
     <br/>
     "Ben 'komünistim' demenin cesaret istediği bir dönemde komünist olduğunu saklamayan bir görevliyi bile tepkilere rağmen işinden uzaklaştırmamıştı. Sebebini sorduğumda bana, 'Herkesi kendi kabiliyetinde geliştir Ekrem. Bu sana moment kazandırır' demişti. Turgut Özal üç çeşit özgürlüğe inanırdı: Düşünce, vicdan ve teşebbüs özgürlüğü."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26197), [web.archive.org (arşiv bağlantısı)](http://web.archive.org/web/20070124212552/http://www.aksiyon.com.tr:80/detay.php?id=26197)
