# Türk robotu Asım Asimo’nun izinde

*Rıdvan Öztürk 2006.10.16*

<div>
 <p>
  <font>
   ODTÜ Robot Topluluğu, güneş arabalarından sonra yeni hedefini belirledi: Teşrifatçı robot Asimo’nun Türk versiyonunu yapmak.
   <br/>
   <br/>
   Formula-G, diğer adıyla Güneş Enerjili Arabalar Yarışması, alternatif enerjiler içerisinde yıldızı parlayan güneş enerjisinin tanıtımında önemli yer tutuyor. Türkiye Bilimsel Araştırmalar Kurumu’nun (TÜBİTAK) iki yıldır düzenlediği yarışmanın ilk şampiyonu ODTÜ Robot Topluluğu, Meş-E adını verdikleri araçlarıyla ilgi odağı haline gelmişti. Meş-E’nin geçmişi 2004 yılına dayanıyor. Elektrik Mühendisliği Bölümü’nde okuyan Murat Şenol, Makine Mühendisliği öğrencisi Emre Songür ve bir Fizikçi adayı olan Şahin Kureta’nın isimlerinin baş harflerine bir de ‘E’ eklenince Meş-E ortaya çıkmış.
   <br>
    <br>
     Üçlü, memleketleri İzmir’de ‘misket-bilye’ anlamına gelen meşeyi isimlerinin ilk harfleriyle oluşturmanın sevinciyle güneş enerjili araba yarışmasına katılmaya karar verir. Ellerinde olan üç-beş kuruşla iki adet bisikletten bozma bir formula aracı yapmakla işe başlarlar. Bir kaynakçıyla anlaştıktan sonra oluşturulan şase, Ulus’tan ODTÜ’ye kadar pedal çevrilerek getirilir. Sponsor çalışmaları, tasarımlar derken Meş-E.v.0.1 tamamlanır. Temmuz 2005’te İstanbul Park’ta düzenlenen yarışmayı, 8 tur atarak bitirebilen tek araç olur Meş-E.
     <br>
      <br>
       HİDROMOBİLLER 2007’DE PİSTLERDE
       <br>
        <br>
         Ancak 2005’teki birincilik, teknik arızalar sebebiyle 2006’da İTÜ’ye kaptırılır. Yarışmadan iki gün önce taktıkları yeni motorun yandığını söyleyen topluluk başkanı makine mühendisliği ikinci sınıf öğrencisi Akif Hacınecipoğlu, yarışmaya eski motorla katılmak zorunda kaldıklarını belirtiyor. Ekip, diğer araca temas ettiği gerekçesiyle bekleme cezası da alınca sekizinciliğe kadar geriledikleri yarışı üçüncü bitirebilmiş. Yedi beygirlik motoru olan üç tekerlekli Meş-E, saatte 72 km hıza ulaşabiliyor. Beş metrekarelik panelleriyle 2-3 saatte şarj olan araç, hiç güneş almadan düz yolda 150 km yol alıyor. Trafiğe çıkmayan aracı ODTÜ kampusundaki deneme sürüşünde görmek mümkün.
         <br/>
         <br/>
         Projenin danışmanı Doç. Dr. İlhan Konukseven, alternatif enerjiye olan talebin yakın gelecekte büyük ölçüde artacağına inanıyor. “Dünyadaki rezervlere bakıldığında 50 yıllık bir süreçte bu kaynakların tükeneceği görülüyor.” diyen Konukseven, bu süre zarfında dönüştürülebilir enerji kaynaklarının ‘yeni egemen güç’ olacağına değiniyor. Hazırlık çalışmalarının uzun zamandır yapıldığını, enerji devlerinin de buna hazırlandığını, en büyük güneş paneli üreticilerinden birisinin BP olduğunu hatırlatıyor.
         <br/>
         <br/>
         ASİMO’NUN YERİNE ASIM MI GELİYOR?
         <br/>
         <br/>
         Formula-G yarışlarına duyulan ilginin artmasıyla TÜBİTAK, gelecek sene Formula-G ile birlikte aynı gün hidrojen enerjisiyle çalışan arabaların yarışacağı ‘Hidromobil’in de düzenleneceğini duyurdu. Yarışmaya ilk başvuranlar arasında olan ODTÜ Robot Topluluğu yeni aracın tasarımlarına ve sponsor arayışlarına çoktan başlamış.
         <br/>
         <br/>
         Türkiye’nin ilk resmi robot topluluğu olan ODTÜ Robot Topluluğu, ders dışı etkinliklerle robotları tanıtmayı da amaçlıyor. Bu amaçla halka açık çeşitli etkinlikler gerçekleştiriliyor. 25 kişilik topluluk, 2000 yılından bu yana aktif. 2002’den bu yana da her yıl ODTÜ Robot Günleri’ni düzenliyor. Etkinlikler kapsamında tüm okullara açık bir robot yarışması düzenleniyor. Birbirlerini belirli bir alanın dışına itmeye çalışan sumo robotlar, yola çizilmiş çizgileri takip eden ‘çizgi izleyen’ robotlar kıyasıya yarışıyor. Meş-E’nin mucitleri bu yarışmalara da önderlik ediyor.
         <br/>
         <br/>
         Topluluğun en önemli projelerinden birisi de sürekli kendini yenileyebilen bir robot. ODTÜ’de bulunan müzeyi ziyaretçilere tanıtması hedeflenen robotun boyun, kafa ve göz hareketlerini yapabilmesi planlanıyor. Sunum için konuşma yeteneğine sahip olacak robot, müze içinde bir çizgiyi takip ederek otomatik olarak duracağı yeri bilecek, durduğu yerde sunumunu yaparak müzeyi tanıtacak. İlk etapta ‘teşrifatçılık’ yapacak robotun daha sonraki aşamalarda, gelen ziyaretçileri tanıması, sorulan sorulara cevap vermesi, hatta soru sorduktan sonra aldığı cevaplara göre konuşmaya devam etmesi hedefleniyor. Tam otonom olması planlanan robot için henüz bir isim düşünülmemiş.
         <br/>
         <br/>
         Kim bilir, belki de Güney Kore’nin meşhur Asimo’sundan ilhamla ‘Asım’ derler!... Asım’ın teşrifatçılığa başlayacağı günü dört gözle bekliyoruz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 6350 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=25580), [web.archive.org (arşiv bağlantısı)](http://web.archive.org/web/20070711081701/http://www.aksiyon.com.tr:80/yazdir.php?id=25580)
