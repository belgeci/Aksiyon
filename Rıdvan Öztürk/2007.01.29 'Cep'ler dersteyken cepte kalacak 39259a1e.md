# ‘Cep’ler dersteyken cepte kalacak

*Rıdvan Öztürk 2007.01.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Millî Eğitim Bakanlığı, okullarda cep telefonu kullanımı hakkında anket yaptı. Sonuçlara göre yeni düzenlemeler getiren bakanlık, disiplin yönetmeliğine ‘Bilişim Suçları’ maddesini ekledi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070520041005im_/http://www.aksiyon.com.tr/resim/634/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye geçtiğimiz aylarda Haydarpaşa Lisesi’nde cep telefonuyla kaydedilen görüntülerle sarsıldı. Okullardaki disiplinsizlik, şiddet ve suçları gözler önüne seren karelerde ders sırasında öğretmenin kürsüsünü kaldıran öğrencilerden, kız öğrencilere tacize varan davranışlara kadar birçok görüntü yansıdı ekranlara. Ardından Ankara’da bir özel okulun tuvaletinde gerçekleştirilen “uyuşturucu partisi” hafızalara kazındı.
   <br>
    <br>
     Eğitim sisteminin kara deliklerinden biri de cep telefonu teknolojisi. Okullardaki bu vahim görüntülerin ardından cep telefonu kullanımının yasaklanıp yasaklanmayacağı tartışılmaya başlandı. Millî Eğitim Bakanlığı Talim ve Terbiye Kurulu bu tartışmalar ışığında, öğrenciyi koruyan, ama öğrenci tutum ve davranışına uygun davranmayanları da cezalandırmayı amaçlayan yeni düzenlemeyi hayata geçirdi. Uygulamanın hazırlanması aşamasında bakanlık geniş katılımlı bir anket düzenledi.
     <br/>
     <br/>
     26 Ekim-10 Kasım 2006 tarihleri arasında düzenlenen ‘Bilişim Araçlarını Kullanma Anketi’ne toplam 70 bin 429 kişi katıldı. Anket sonuçlarına göre veli, öğrenci, okul yöneticisi ve sivil toplum kuruluşları temsilcilerinin ortak kanaati okullarda cep telefonu kullanımının sınırlanması gerektiği noktasında birleşiyor. Katılımcıların yüzde 83,5’i cep telefonlarının uzun süre kullanıldığında öğrencilerin beden ve ruh sağlığını olumsuz etkilendiği hususunda hemfikir. Yüzde 84,2’si ise cep telefonu kullanımının eğitim öğretim sürecini olumsuz etkilediği kanaatinde. 70 bin kişinin yüzde 83,5’i öğrencilerin okullarda cep telefonu kullanmasının sınırlandırılmasından yana. Ayrıca ses ve görüntü kaydı yapma özelliği olan cep telefonlarının okullara getirilmemesi gerektiğine inanıyor. Ankete katılanların yüzde 88,5’i cep telefonunun kötüye kullanımıyla ilgili caydırıcı yaptırımların artırılması gerektiği fikrini savunuyor.
     <br/>
     <br/>
     Türk Psikolojik Danışma ve Rehberlik Derneği Başkanı Prof. Dr. Binnur Yeşilyaprak anket sonuçlarını ve uygulama kararını Aksiyon için yorumladı. Öğrencilerle ilgili bir kararın öğrencilere de açık bir ankete dayanarak verilmesini takdir ettiğini belirten Yeşilyaprak konuya sadece bir disiplin suçu olarak yaklaşılmamasının önemli olduğunu söylüyor. Uzun süre cep telefonu kullanımının beden ve ruh sağlığına olumsuz etkilerini yorumlayan Yeşilyaprak, beden sağlığına zararların herkes tarafından bilindiğini hatırlatarak ruh sağlığı üzerindeki etkileri şöyle açıklıyor: “Teknolojik araçlar bizim ülkemizde gerçek işlevleriyle değil, statü sembolü olarak kullanılıyor. Özellikle yetişkinler tarafından böyle olunca çocuklar tarafından da model alınıyor. Bu da satın alınarak sahip olunan şeylerle değerli olunduğu bilincini yerleştiriyor. Cep telefonları eğitim sürecinde ise dikkat dağılmasına sebep olduğu için olumsuz etkiye sahip.”
     <br/>
     <br/>
     Gerekli önlemlerin öğrencilerin de fikri alınarak belirlenmesinin önemini vurgulayan Yeşilyaprak, karar sürecinde rol alan öğrencilerin uygulamada sorun çıkarmayacaklarını ifade ediyor. Bu yüzden Millî Eğitim Bakanlığı yeni uygulamada Ödül ve Disiplin Yönetmeliği’ne ‘bilişim suçları’ maddesi ekledi. Söz konusu yönetmeliğin “Disiplin Cezasını Gerektiren Davranışlar” başlıklı 12’nci maddesinde; “Bilişim araçları ile izinsiz ses ve görüntü almak, mesaj ve e-mail göndermek ve bunları arkadaşlarıyla paylaşarak amacı dışında kullanmak disiplin suçu sayılmıştır.” deniyor. Yani cep telefonundan çekilip serbestçe internet ortamı ve arkadaş çevresinde paylaşılan görüntüler artık öğrenciler için suç teşkil ediyor. Buna göre cep telefonuyla öğrencilerin birbirine gönderdikleri mesajlar şikayet konusu olursa, durum ‘Ödül ve Disiplin Kurulu’na götürülecek. Kurul, mesajları inceleyecek ve suç unsuru varsa öğrenciyi uyaracak, ayrıca durum öğrencinin ailesine bildirilecek. Aynı suçu tekrar işleyen öğrencinin okul ile ilişiği kesilecek. Bu öğrenci sadece uzaktan eğitim veren açık öğretim liselerine gidebilecek.
     <br/>
     <br/>
     ÖĞRENCİLER İKİNCİ BÜYÜK PAZAR
     <br/>
     <br/>
     Cep telefonlarının eğitim-öğretim ortamlarında amacına uygun kullanımıyla ilgili olarak valiliklerden bazı önlemlerin alınması istendi. Öğrencilere cep telefonlarının yerinde ve zamanında kullanılması yönünde eğitim verilmesi ve ders saatleri içerisinde öğretmen ve öğrenciler tarafından cep telefonlarının kapalı konumda bulundurulmasının sağlanması bunların başında geliyor. Ayrıca bakanlık, öğrencilerin haberleşmelerini sağlamak amacıyla okullara ankesörlü telefonların konulması yönünde valiliklere talimat verdi.
     <br/>
     <br/>
     Diğer yandan cep telefonunun teknolojinin getirdiği kolaylıklardan birisi olduğu tartışılmaz. Yaklaşık 50 milyon cep telefonu abonesi bulunan Türkiye’de bugün okullarda cep telefonu kullanan 5 milyonun üzerinde öğrenci olduğu tahmin ediliyor. Yani pazarın yüzde 10’u ortaokul ve lise öğrencilerinden oluşuyor. Bu öğrencilerin günde ortalama 10 kısa mesaj gönderdiği varsayılırsa ortaya çıkan rakam yaklaşık olarak günde 7 buçuk milyon YTL. Bu durumda cep telefonu şirketlerinin ve servis sağlayıcıların herhangi bir yasaklama halinde izleyecekleri tutum şüphesiz sert olacak. Herhangi bir yasaklama durumunda çeşitli davaların açılması kuvvetle muhtemel.
     <br/>
     <br/>
     Ayrıca bilişim alanında her türlü yeniliğin eğitime entegresini amaçlayan Millî Eğitim Bakanlığı’nın böyle bir yasak getirmesi zor görünüyor. Bu açıdan bakanlık okullarda cep telefonu kullanımının yasaklanmasından ziyade bilinçli kullanımının sağlanması yönünde adımlar atıyor. Şimdi öğrencilere ‘Cebinizi cebinizde tutun’ telkinleri yapılarak teknolojinin dengeli ve kontrollü kullanımı amaçlanıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26573), [web.archive.org (arşiv bağlantısı)](http://web.archive.org/web/20070520041005/http://www.aksiyon.com.tr:80/detay.php?id=26573)
