# Kota Çinliye set olacak mı?

*Rıdvan Öztürk 2007.02.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dış Ticaret Müsteşarlığı, Çin menşeli ithalatın tehdit edici boyutlara ulaşması sebebiyle bazı tekstil ürünlerinin ithalatında kota uygulamasına karar verdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211174140im_/http://www.aksiyon.com.tr/resim/635/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   2001 ekonomik krizinden sonra Türkiye’de piyasalar ‘her şey bir milyoncu’larla tanıştı. Ne alırsan bir milyona sloganıyla adeta Çin’den ithalat fırtınası yaşandı bir iki yıl. Ucuz işçilik, düşük maliyet cüzi fiyatlara dönüşüyordu bu süreçte. 2005 ve 2006’da ise ticarî kotalar tartışıldı, Çin’in haksız rekabet ve pazardaki büyümesinin nasıl önleneceği konuşuldu. Özellikle tekstil sektöründe ucuz Çin ürünlerine olan talebin hızla artması Dış Ticaret Müsteşarlığı’nı harekete geçirdi. Türkiye’nin millî geliri ve dünya ile rekabeti açısından büyük önem taşıyan tekstil sektörünün Çin menşeli ürünler sebebiyle tehdidi altında olduğunu düşünen müsteşarlık, kazaktan süvetere, pantolondan kabana kırk dört kategorideki tekstil ürününün ithalatında tek taraflı kota uygulamasına karar verdi. 24 Aralık 2006 tarihli Resmî Gazete’de yayımlanan tebligata göre 1 Ocak 2007’den itibaren Çin’den ithal edilecek birçok tekstil ürünü belirli miktarları aşamayacak.
   <br>
    <br>
     Sanayiciler uygulamadan oldukça memnun. Ankara Ticaret Odası Başkanı Sinan Aygün, kararın geç bile kaldığını savunuyor. Aygün’e göre uygulamanın etkileri çok olumlu olacak: “Çin tekstili yüzünden bir çok üretici ithalatçı konumuna dönüşmüştü. Bu uygulama ile sanayici tekrar üretime geçecek. Üretim demek istihdam demek. İstihdam demek işsizliğin azalması demek. Sonuç olarak uygulama kararını geç alınmış da olsa takdirle karşılıyoruz.”
     <br/>
     <br/>
     KOTALARIN DAĞITIMINI İTKİB YAPACAK
     <br/>
     <br/>
     Peki kotaların dağılımını kim nasıl belirleyecek? Uygulayıcı kuruluş olarak belirlenen İstanbul Tekstil ve Konfeksiyon İhracatçı Birlikleri (İTKİB) Yönetim Kurulu Başkanı İsmail Gülle, uygulamanın işleyişini Aksiyon’a anlattı. Buna göre 2007 kota seviyelerinden, her bir kategoriden 2006’da gerçekleştirilmiş ithalatın yüzde 40’ı geleneksel ithalatçılara ayrılacak. Kalan kısım başvuru sırasına göre ‘ilk gelen alır’ yöntemiyle dağıtılacak. Ayrıca ithalat hakkını kazanmış her firma bir defaya mahsus olmak üzere 25 kilogram veya 50 adet/çiftten daha az miktarda ithalatı kotadan düşmeksizin yapabilecek.
     <br/>
     <br/>
     Kota dağıtımının başvuru sırasına göre yapılacağını hatırlatan Gülle bu sebeple ithalatçıların ellerini çabuk tutması gerektiğini belirtiyor. Zira bazı kategorilerin kotaları diğerlerine göre daha çabuk doluyor. Örneğin kategori 14 (dokuma erkek kaban) geçen yıl ilk iki ayda kotasını dolduracak düzeye ulaşmış. Yine kategori 15 (bayan dokuma ceket ve kaban) 3 Mart’ta dolmuş. Kazakların olduğu kategori 5, 7 Mart’ta, kategori 6 pantolonlar ise 14 Mart’ta dolmuş. Bu veriler ışığında bu sene de söz konusu kategorilerin sıkışacağını öngörmek mümkün.
     <br/>
     <br/>
     Çin’in sebep olduğu haksız rekabetin önüne şu an için kota dışında bir uygulamayla geçmek mümkün değil gibi gözüküyor. Çin’in küresel ticaret normlarına uymayan ihracat politikası tüm dünyada kotalarla kontrol edilmeye çalışılıyor. Bugün ayakkabıdan oyuncağa, otomotiv yan sanayisine ve elektroniğe kadar birçok sektörde dünyanın önde gelen ülkeleri Çin’e kota uyguluyor. Çin mallarının dünya pazarlarındaki gücü daha ne kadar artacak bilinmez. Ancak Türkiye ‘kota seddini’ Ocak 2007 itibariyle uygulamaya koydu. Bu seddin ne kadar işe yarayacağını da zaman gösterecek.
     <br/>
     <br/>
     <br/>
     <br/>
     KOTA LİSTESİ KAPSAMLI
     <br/>
     <br/>
     Kota uygulamasına dâhil 44 kategoride birçok ürün var. İşte bazı kategoriler ve kapsadıkları ürünler:
     <br/>
     <br/>
     Kategori 2: Pamuklu mensucat
     <br/>
     <br/>
     Kategori 4: Gömlekler, tişörtler
     <br/>
     <br/>
     Kategori 6: Pantolonlar
     <br/>
     <br/>
     Kategori 20: Yatak çarşafları
     <br/>
     <br/>
     Kategori 38: Tül perdeler
     <br/>
     <br/>
     Kategori 74: Kadınlar için yünden takım elbiseler
     <br/>
     <br/>
     Kategori 75: Erkekler için yünden takım elbiseler
     <br/>
     <br/>
     Kategori 157: Örme giyim eşyası
     <br/>
     <br/>
     Kategori 159: İpekten ve ipek döküntülerinden elbiseler
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26632), [web.archive.org (arşiv bağlantısı)](http://web.archive.org/web/20071211174140/http://www.aksiyon.com.tr/detay.php?id=26632)
