# Fenerbahçe kötü kıracı

*Fatma Gülabi 1997.07.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ocak 1981'de İstanbul Belediye Başkanı Tümgeneral İsmail Hakkı Akansel 'Fenerbahçe'nin sosyal tesislerini yıkacağım,
  </font>
 </div>
 <div id="newsText">
  <font class="detail-text">
   kulüp orasını işgal etmiş' deyince, ertesi günü Fenerbahçeliler, yıkılacağı söylenen yere Atatürk büstü yaptırmaya başladılar. Bu arada, o zamanlar Dış İlişkiler Koordinatörü olan Ali Şen de boş durmadı ve Akansel'e bir demeçle karşılık verdi: 'Akansel Paşa Fenerbahçe'yi işgalci görüyor. Galiba, Türk tarihindeki yeri ve görevini bilmiyor. İşgalci dediği Fenerbahçe, işgal yıllarında işgalci kuvvetlere karşı mücadele etmiştir. Halkın morale ihtiyacı olduğu dönemlerde işgalcileri yenmiştir. Türk askerleri o yıllarda yüz işgalci askeri öldürseydi, Fenerbahçe'nin sağladığı galibiyetlerle elde ettiği morali yine alamazlardı. Akansel Paşa'nın greyderlerinin önüne Atatürk'ün 1918 yılında imzaladığı kulüp defterini koyacağız. Fenerbahçe hep yerinde kalacak ama Akansel Paşa günün birinde emekli olup gidecek'. Tarih 21 Mayıs 1981'i gösterdiğinde yıkılacak denilen Fenerbahçe Sosyal Tesisleri'nin tam ortasına yapılan Atatürk büstünün açılışı görkemli bir şekilde yapıldı. Büstün kurdelesi Hava Kuvvetleri Komutan Yardımcısı Halil Sözer'e kestirildi ve Sözer Paşa, 'Fenerbahçe için böyle bir görevi yerine getirmek benim için bir şereftir' dedi. Bir paşanın  açtığını, bir başka  paşa yıkamazdı. Kaldı ki  tesisleri  yıkmak  için  Atatürk büstünü de yıkmak gerekecekti. Fenerbahçe, bu formülle paçayı kurtarmıştı kurtarmasına ama işi yine de garantiye almak için  her açılışa askerleri de davet ediyorlar ve kulübe üye yapmaya çalışıyorlardı.
   <br>
    <br>
     Yine 80'li yılların ortalarında Hesap Uzmanı Engin Berker Fenerbahçe Spor Kulübü'nün hesaplarını denetlemek amacıyla devlet görevlisi olarak kulübe geliyor. Sohbet sırasında Fenerbahçeli olduğu ortaya çıkınca aidat alınmadan hemen kulübe üye yapılıyor. Artık Berker, hesapları denetlerken Fenerbahçeliler'in kendi deyimiyle 'pek öyle gaddar davranmıyor'. Daha sonraki yıllarda Engin Berker, kulübün yönetiminde de görev alıyor.
     <br>
      <br>
       İşte size, Fenerbahçe Spor Kulübü'nde usulsüzlüklerin nasıl idare (!) edildiğine dair Yalçın Doğan'ın Fenerbahçe Cumhuriyeti adlı kitabından iki örnek. Günümüzde yaşanan üçüncü örnek de hemen hemen aynı: Usulsüzlüğü, ilgili kişiyi Ankara Fenerbahçeliler Derneği'ne Başkan yaparak meşru hale getirmek.
       <br>
        <br>
         Fadıl Ünver başkan, işlem tamam
         <br/>
         <br/>
         Fenerbahçe Spor Kulübü, şu anda antrenman sahası olarak kullandığı Dereağzı'ndaki araziyi 1 Şubat 1981 yılında, Vakıflar'dan 10 yıllığına kiraladı. Kira sözleşmesi 28 şubat 1991'de sona erdi. Sözleşmesinin bitiminden sonra yeni bir kira sözleşmesi yapmayan kulüp hakkında Vakıflar, 1991 yılında 'işgalci' sıfatıyla dava açtı.  1993'te sonuçlanan bu davada kulübün tazminat ödemesine, kiracılık vasfının bittiğine ve kulübün Dereağzı'ndan tahliyesine karar verildi.
         <br/>
         <br/>
         1993'teki tahliye kararından sonra kulüp, 9 Şubat 1993'te Vakıflar'a bir dilekçe vererek ilk yıl için aylık 20 milyon, müteakip yıllar için yüzde 10 artışlı bedel üzerinden Dereağzı'nı tekrar kiralama talebinde bulundu. İstanbul Vakıflar Bölge Müdürlüğü'nün yaptığı inceleme sonunda kulübün geçmiş dönemlere ilişkin işgal tazminatı borcunu yasal faiziyle birlikte 12 eşit taksitte ödemesi ve sözkonusu araziye 1993 ve 1997 yılları için aylık 69 milyon kira ödemesi kararı aldı. Ancak Fenerbahçe Spor Kulübü bunu kabul etmedi.
         <br/>
         <br/>
         Bundan sonrası ise Vakıf yetkililerine, Başbakanlık'a ve TBMM'deki ilgililere ulaşan müfettiş raporunda şöyle yer aldı: "1993 yılı transfer dönemi itibarıyla takıma girme fırsatı bulamayan bir oyuncusuna dahi Genel Müdürlüğe olan borcundan fazla ödeme yapan kulübe idare alacağının 10 ay taksitlendirilmesi, Kulübü önce yıkım ve tahliye ile tehdit eden Genel Müdür Fadıl Ünver'in Ankara Fenerbahçeliler Derneği Başkanı olduktan sonra adı geçen kulüple ihalesiz 5 yıl sabit 10 yıllık kira sözleşmesinin yapılmasını sağlaması; Vakıflar Meclisi kararında; Bakan onayı ile kira kontratı ekindeki protokolde açıkça vakıf gayrimenkulünün ticari maksatla kullanılamayacağı belirtilmesine rağmen, sözkonusu kulübe gayrimenkul imar durumunda ticari düzenleme yapılması için yetki belgesi verilmesi; İstanbul Vakıflar Bölge Müdürlüğü komisyon kararında Fenerbahçe Spor Kulübü'nün kiralayacağı toplam alan 25 bin 220 metrekare gösterilmesine rağmen, adı geçen kulüp avukatının dilekçesine istinaden Bölge Komisyon kararı alınmadan Genel Müdürlüğün Vakıflar Meclisine sunuş yazısında bu miktarın 1 ve 2. parselin tamamına şamil olacak şekilde 37 bin 520 metrekare olarak yükseltilmesi ve Kadıköy 4. Asliye Hukuk Mahkemesince hakkında tahliye kararı verilen Fenerbahçe Spor Kulübü ile Devlet İhale Kanunu hükümlerine aykırı olarak ihalesiz 5 yıl sabit kira ile 10 yıllığına sözleşme yapılması fiillerinin T.C. Anayasası'nın 9. ve 138. maddelerini ihlal eden görevin kötüye kullanılması şeklinde hareket tarzı olduğu ve TCK'nın 240. maddesinde belirtilen suçun işlendiği, sözkonusu işlemden idarenin 15.4.1997 tarihi itibarıyla 4 milyar 450 milyon 166 bin 400 lira zarara uğratıldığı tespit edilmiştir.
         <br/>
         <br/>
         İdarenin zarara sokulmasında İstanbul Vakıflar Bölge Müdür Yardımcısı Hüseyin Somer, Muhakemat Müdür Vekili Muhittin Ölçenoğlu, Emlak Şefi Mürsel Yıldırım, Emlak Dairesi Başkanı Ahmet Çeltik, Genel Müdür Yardımcısı İsmail Gökmen ve Enver Çolakoğlu, Vakıflar Meclisi Başkanı Genel Müdür Fadıl Ünver, üye Erkin Süeren, üye Bayram Şibil, üye Müslim Sevgi'nin suçlu oldukları görülmüştür. Suçlu oldukları kanaatine varılan ismi geçen Genel Müdürlük personeli hakkında soruşturma açılması ve bu soruşturmanın Başbakanlık Teftiş Kurulu Başkanlığı'nca yapılması... gerektiği sonuç ve kanaatına varılmıştır."
         <br/>
         <br/>
         İstanbul Vakıflar Bölge Müdürlüğü'nün, Fenerbahçe Spor Kulübü aleyhine Dereağzı Spor Tesisleri'nin kirasını ödemediği gerekçesiyle 1995'te açtığı dava karar aşamasına geldi. Adli tatilin bitiminden sonra neticelenecek dava sonucunu, Fenerbahçeli yöneticiler ve Vakıf yetkilileri merakla bekliyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2810-fenerbahce-kotu-kiraci.html), [web.archive.org (arşiv bağlantısı)](http://web.archive.org/web/20140413170434/http://www.aksiyon.com.tr/aksiyon/haber-2810-fenerbahce-kotu-kiraci.html)
