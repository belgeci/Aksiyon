# Bu dejenerasyon göze bedel

*Zeynep Aydın 2006.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Son zamanlarda iğneye iplik geçiremiyor, televizyon seyrederken rahatsız oluyor, sildiğiniz camın temizlendiğine bir türlü inanamıyor ve her şeyi buğulu görüyorsanız sakın 'sadece' yaşlandığınızı düşünmeyin. Bu rahatsızlıklarınızın nedeni "makula dejenerasyonu" olabilir.
      <br>
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606064445im_/http://www.aksiyon.com.tr/resim/581/61.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Göz, her zaman, hayata açılan pencere olarak tanımlanır. Bu pencerenin zaman içinde buğulanmasıyla birlikte cisimleri net olarak görememeye, farklılıkları seçememeye başlarız. Halk arasında bu durum yaşlılık işareti olarak bilinse de aslında "makula dejenerasyonu" adı verilen hastalığın sessiz habercisidir. Retina, gözün arka kısmını kaplayan ve milyonlarca hücreden oluşan bir sinir tabakası. Makula dejenerasyonu ise retinanın makula bölümünde oluşup daha çok 50 yaş ve üstünü etkileyen, halk arasında 'sarı nokta' olarak bilinen bir hastalığın ismi.
   <br/>
   <br/>
   Makula, nesnelerin detaylarını görmemizi sağlar. Göz önüne inen sarı nokta ise bu cisimleri tamamen görmemizi engelliyor. Son zamanlarda etrafınızdaki cisimleri göremiyor ve hayata buğulu camlardan bakıyorsanız makula dejenerasyonu hakkında bilgi edinmenizde fayda var. Zira bu hastalık 75 yaş üstündeki her 5 kişide bir, 85 yaş ve üstünde de her 2 kişide bir görülüyor. ABD'de yapılan son araştırmaya göre makula dejenerasyonu 60 yaş ve sonrasında körlüğe en çok yol açan hastalıklar arasında gösteriliyor.
   <br/>
   <br/>
   Göz hastalıkları tedavisinde uluslararası yenilikleri yakından takip eden İstanbul'daki Dünya Göz Hastanesi, "1. Dünya Göz Yaşına Bağlı Makula Dejenerasyonu" konulu sempozyuma ev sahipliği yaptı. Harvard Üniversitesi'nden Prof. Dr. Evangelos S. Gragoudas ve Japonya Tohoku Üniversitesi'nden Makato Tamai gibi dünyada retina hastalıkları alanında 'ilk' çalışmaları yapan önemli isimlerin katıldığı sempozyumda, makula dejenerasyonunda son gelişmeler ve tedavi yöntemlerine yer verildi.
   <br/>
   <br/>
   Makule dejenerasyonunun ilk belirtisi gözün görme kabiliyetini yavaş yavaş kaybetmesi. Diğer şikayetler ise ışık çakması, göz önünde sinek uçuyor hissi, karanlık gölgelerin belirmesi, düzlükleri eğri görme ve renkli görüntülerin bozulması olarak sıralanıyor. Sarı nokta hastalığı ilerlemiş kişiler artık kitap okuyamıyor, yazı yazamıyor, araba kullanamıyor ve televizyon seyredemiyor.
   <br/>
   <br/>
   İki çeşit makula dejenerasyonu olduğuna dikkat çeken Prof. Tamai, "Yaş ve kuru olarak ikiye ayrılıyor. Kuru tip, mukala bölgesindeki dokunun yaşa bağlı olarak incelmesi ve drusen denen yağlı sarı maddenin birikerek görme kaybına sebep olmasıdır. Yaş tip ise makulada oluşan anormal damarlardan kan ve sıvı sızması sonucu gerçekleşen görme kaybıdır." diyor. Kuru tipin kesin tedavisi bulunmasa da konu hakkındaki araştırmalar sürüyor. Yaş tipte ise lazer ve fotodinamik adı verilen tedavi yöntemleri kullanılıyor. Üstelik ağrısız ve ayakta yapılabiliyor. Fakat bu tedavinin amacı görmeyi artırmak değil, hastalığın ilerlemesini önlemek. Kuru tipin tedavisinde ise doktor gözetimi altında yüksek dozda A, C, E vitaminleri ve çinko veriliyor.
   <br/>
   <br/>
   Kuru tip, ıslak tipe göre daha sık görülse de ıslak tip daha hızlı ilerleyip daha çok görme kaybına neden oluyor ve hasta görme becerisini yüzde 95 oranında kaybedebiliyor. Retina hastalıklarında kalıtımsal özellikler ve yaşın çok önemli olduğunu söyleyen Prof. Gdagoudas ise tansiyon ve şeker hastalarının diyabetine dikkat etmesi gerektiğini; çünkü şeker ve tansiyon hastalığına bağlı olarak göz damarlarında kanama ve sıvı toplanması yaşanabileceğini söylüyor. Ayrıca kadınlarda retina hastalıklarının erkeklere göre daha fazla görüldüğünü de ekliyor.
   <br/>
   <br/>
   Makula dejenerasyonunda retinaya hücre nakli (Pigment Epiteli Transplantasyonu) uygulamasını Japonya Sağlık Bakanlığı'nın onayıyla dünyada ilk kez uygulayıp klinik çalışmalarını sürdüren Makato Tamai, "Geçen yıldan bu yana makula hastalarına hücre nakli konusunda önemli gelişmeler yaşandı. Teknoloji ve bilim ilerledikçe tedavi yolları da artıyor. Umarım körlük de yakın zamanda tarihe karışacak." diyor. Dünya Göz Hastanesi'nden Doç. Dr. Yusuf Durlu'ya göre, halkımız makula dejenerasyonu hakkında yeterli bilgiye sahip değil. Dolayısıyla müdahale edilebileceğini de düşünmüyor. Halbuki yaş tipte fotodinamik tedavi yöntemiyle görme kaybının durdurulması mümkün. Fakat hastalar görme yetilerini tamamen kaybetmelerine az kala doktora gidiyor.
   <br/>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23228), [web.archive.org (arşiv bağlantısı)](http://web.archive.org/web/20070606064445/http://www.aksiyon.com.tr:80/detay.php?id=23228)
