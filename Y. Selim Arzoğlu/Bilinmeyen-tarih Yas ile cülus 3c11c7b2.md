# Yas ile cülus

*Y. Selim Arzoğlu Bilinmeyen-tarih*

<div>
 <font>
  <img border="0" height="1" src="/web/20031024083024im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031024083024im_/http://www.aksiyon.com.tr/resim/439/74.jpg" vspace="5"/>
  </p>
 </font>
 <font class="content">
  Sultanların hayatını merak eder misiniz? Gerçek sultanların… Birkaç yıl önce hummaya tutulmuşçasına ardı ardına onlarca tarihi roman yayınlandı. Hemen hemen hepsi de ‘…..Sultan’ diye başlıyordu. Çoğu hayal, çokça kurgu olan romanların az bir kısmı gerçeklerle örtüşüyordu. Zihinlerde oluşan Binbir Gece Masalları’ndaki sultan hayatlarının yerli versiyonlarıydı çoğu da...
 </font>
 <p>
  <font class="content">
   İster yerli ister tercüme olsun, sultanların hayatlarını anlatan romanlardaki dünya gerçeklerle örtüşmüyordu bir türlü…
   <br/>
   <br/>
   O yaldızlı, parıltılı sultan hayatları gerçekte nasıldı? Anlatıldığı gibi hülyalı bir mutluluk dünyası mıydı onların hayatı? Ayşe Kara’nın kaleme aldığı Refia Sultan’ı okuyunca yazılanların pek de doğru olmadığı kanaati uyanıyor insanda. Ayşe Kara, Refia Sultan’ın bizzat yazdığı ve kendisine gelen mektuplardan hareketle kaleme aldığı romanında bu ışıltılı sanılan dünyanın arkasına götürüyor okurunu. Bu mutluluk yanılsamasını Maria Tirard’a yazdığı bir mektupta Refia Sultan şöyle dile getiriyor: “Saray, sultan, depdebe, ihtişam. Rüya gibi, masal gibi bir hayat. Ah bir de içerden görseler, içimizi görseler, bilseler ki saadet denen şeyi yakalamaya hiçbir zaman gücümüz yetmedi, bir türlü bir masal havasında gitmedi hayatımız…” Refia Sultan; Sultan Abdülmecid’in kızı, Sultan Abdülaziz’ in yeğeni, V. Murat ve Sultan Abdülhamit’in kız kardeşi...
   <br/>
   <br/>
   İhtişamın ve iflasın, hüzün ve saadetin, yas ve cülusun iç içe yaşandığı bir hikaye. Saltanat kayıkları, saltanat arabaları... Borç ödemek, ihsan etmek için darphaneye gönderilip sikke kestirilen sultan mutfağının altın, gümüş tabakları. Tanzimatla Batılı rüzgarların estiği bir payitaht. Kırım Savaşı... Payitahtta İngiliz, Fransız askerleri... Lambalı Kadının kızları... Sultan Aziz’in, Sultan Murat’a hayır getirmeyen tahtı. Şeyh Galib’e ve Beyhan Sultana ait sararmış, şirazesi dağılmış bir defter... Saray fotoğrafçısı Vasilaki Kargopulo’nun objektifinden sultanlar zamanında; sultanların, kölelerin, dervişlerin, dilencilerin birbiriyle kesişen öyküleri.
   <br/>
   <br/>
   Refia Sultan, hüzünlü bir sultan. Ne tahttan yana bahtı açık olmuş ne de evlilikten yana. Sık sık tekrar ettiği iki kelime dolanıyor kitabın kapağını kapattıktan sonra dilinize; ‘yas ve cülus’. Bir yanda Sultan Aziz’in yasını tutarken, diğer yanda Sultan Murat’ın cülus’ü için giyinmek zorundadır sultanlar. Ve bu sultan portresi hüzünle yoğrulmuştur hep. Bir yanda gözyaşı, öte yanda fener alayları…
   <br/>
   <br/>
   Almaşık bir öyküleme tekniği tercih edilmiş. Ayşe Kara, biyografik bir romanı tercih etmemiş. Odağına Refia Sultan’ı oturtsa da, onun hayatı, duyguları esas olsa da… Hep iç içe öykülerle kurgulamış romanını. Zaman zaman bu geçişler okurun kafasını karıştırsa da sonuçta hep Refia Sultan’a çıkıyor yollar. Kimi zaman bir gözdenin öyküsüne yer veriliyor… Kimi zaman bir padişahın. Şeyh Galip ve Beyhan’ın ümitsiz aşkları giriyor devreye. Peçeli dervişin nikabına takılıyor okur bir süre. Sultanından kölesine kadar bütün bir saraylı ahalinin irili ufaklı öyküleriyle donanıyor kitabın sayfaları. Çokça hayal ve kurguyla işlenmiş sultan hayatlarına nispet, daha gerçekçi bir sultan hikayesi.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2535), [web.archive.org (arşiv bağlantısı)](http://web.archive.org/web/20031024083024/http://www.aksiyon.com.tr:80/detay.php?id=2535)
