# Kuzey Irak’ta istikrarın adresi

*Ogün Duruerbil 2000.12.30*

<div>
 <p class="baslik">
  ‘Işık’ veren kolejler
 </p>
 <p class="spot">
  Kuzey Irak'ta hem Barzani hem de Talabani bölgesinde hizmet veren Işık Kolejleri, 10 yıldır süren belirsizlik içinde bölge halkının büyük güvenini kazanmış. Işık Koleji öğrencileri olimpiyat şampiyonluğu dahi kazanmış
 </p>
 <p class="metin">
 </p>
 <img border="0" src="/web/20020329051942im_/http://www.aksiyon.com.tr/2000/317/resimler/Isik.jpg"/>
 <p class="metin">
  "Saddam'ın askerleri buraya geldiğinde herkes bizim için 'Bunlar da artık gider' dedi. Ama biz sabrettik ve gitmedik" diyor, okulun genel müdürü, Erbil'deki Işık Koleji'ni gezerken 6 senelik emeklerinin semeresini yakından görüyoruz.
 </p>
 <p class="metin">
  Kolej'in büyük bahçesinden okul binasına girdiğimizde, ilk düşündüğümüz şey buranın Erbil'in en bakımlı binası olduğu. Temiz ve geniş koridorlar ile sanki az önce boyanmış görüntüsü veren duvarlar bölgenin en iyi standartlarına sahip olunduğu bilgilerini teyid ediyor.
 </p>
 <p class="metin">
  İlk olarak İngilizce odasına uğruyoruz. İçeride kolejlerden ve Anadolu liselerinden hatırladığımız çok sayıda İngilizce ders kitabı bulunuyor. Genel müdürün verdiği bilgiye göre kitaplar Türkiye'den geliyor ve hepsi de Milli Eğitim Bakanlığı'nın Türkiye'deki öğrenciler için tavsiye ettiği kitaplardan seçilmiş. İngilizce eğitimi gerek Erbil Işık Koleji gerekse Süleymaniye'deki diğer kolejler için son derece önemli. Kolejdeki öğretmenler, üniversite sınavlarına girecek son sınıf öğrencileri için bölgenin eğitim müfredatında bulunan bazı Arapça kitapları İngilizce'ye tercüme etmişler. Üniversite sınavlarına girecek öğrenciler için son sınıfta özel bir program uygulanıyor. Ve yalnızca bu okullara mahsus olmak üzere üniversite sınavları İngilizce yapılıyor.
 </p>
 <p class="metin">
  Koridorlarda ilerledikçe fizik, kimya, biyoloji ve bilgisayar laboratuarlarını da görüyoruz. Laboratuarlarda görülen araç ve gereçler buraların oldukça işlevsel olduğunu gösteriyor. Örneğin, bilgisayar laboratuarında 12 bilgisayar var. Tüm Kuzey Irak'ta halkın ulaşabildiği birkaç bilgisayar olduğunu düşünürsek 260 öğrenci için 12 bilgisayar gerçekten çok büyük bir imkan. Öğrencilerin faydasına sunulan bilgisayar sayısı, Türkiye ortalamalarının da üzerinde. Bu 12 bilgisayarın dışında 8 bilgisayar da öğretmenlerin çalışmalarına tahsis edilmiş durumda. Laboratuarların dışında yine öğrencilerin öğretmenler ile ders saatleri dışında çalışmalarına imkan veren çalışma odaları var. Her dersin ayrı bir çalışma odası bulunuyor.
 </p>
 <p class="metin">
  Türkmenlere kitap yardımı
 </p>
 <p class="metin">
  Kolejlerin sahip olduğu eğitim düzeyini ve isabetli araç teminini gören Türkmen okullarının yetkilileri, birikimlerden faydalanmak için sık sık bu okulların kapısını çalıyorlar. Türkmen okullarından sık sık Türkçe ve İngilizce kitap talebi geliyor. Aynı okullardan çok sayıda Türkmen öğretmen de Erbil Işık Koleji'nde matematik, fizik, kimya, biyoloji, tarih, coğrafya ve vatandaşlık derslerinin anlatımı konusunda kurs alıyor ve kurs sonucunda başarılarının göstergesi olarak özel bir belge elde ediyorlar.
 </p>
 <p class="metin">
  Erbil Işık Koleji'nde şu an; hazırlık—orta—lise eğitim verilen toplam 14 sınıf bulunuyor. Okulun yıllık öğrenci kabul kontenjanı 60 kişi. Ancak bu sene, bu rakamın 5 katı oranında 300'e yakın müracaat gelmiş.
 </p>
 <p class="metin">
  Okul yetkilileri bunu kaliteli eğitim vermelerine bağlıyor. 17 Aralık 1994'te küçük bir mekanda 70 öğrenci ile eğitime başlayan okulun ilk öğrencileri liseden itibaren öğrenime başlamışlar. Bir sene hazırlık ile birlikte üç sene de lisede eğitim alan öğrenciler bundan iki sene önce mezun olduklarında bölge birincisi olmuşlar. Bugüne kadar da tüm bölge birincileri neredeyse hep bu okulun mezunlarından çıkmış.
 </p>
 <p class="metin">
  Olimpiyat şampiyonu
 </p>
 <p class="metin">
  Aslında Işık kolejleri, rüştlerini daha 1997'de matematik dalında olimpiyat şampiyonu olan öğrencisi ile ispatlamış. Aynı olimpiyatlarda bir öğrenci de bronz madalya almış. Asya ve Avrupa'dan çok sayıda öğrencinin katıldığı olimpiyatlarda elde ettikleri başarıların devamında, Kuzey Iraklı öğrencilerin yurtdışına rahatça çıkabilmeleri de oldukça önemli. Nitekim, ellerindeki pasaportlarla her yerde rahatça hareket edebilme imkanına sahip olamıyorlar. Okulların lise bölümlerinden mezun olan öğrencilerin yapabilecekleri tek tercih Dohuk, Süleymaniye ve Erbil'de bulunan üniversitelerin tıp—eczacılık—mühendislik—öğretmenlik bölümleri arasında gidip gelmek.
 </p>
 <p class="metin">
  Erbil'deki okullar için cuma günü de cumartesi ve pazar ile birlikte hafta tatiline dahil. Eğitim öğlen saat 12:00—13:00'e kadar sürüyor. Fakat Erbil Işık Koleji yetkilileri gerekli izni alarak farklı bir uygulamaya gitmişler. Buna göre perşembe ve cuma günü öğrenciler tatil yapıyor diğer günler tam gün eğitim veriliyor. Bu arada perşembe günleri lise son sınıf öğrencileri için üniversiteye hazırlık kursu veriliyor. Erbil'deki kolejlerin dışında, aynı hizmet halkasına dahil olan bir de Işık Dil Eğitim Merkezi var. Burada üç aylık periyotlarla dört devre halinde İngilizce ve Türkçe dil eğitimi veriliyor. Kursiyer sayısı genellikle 80 kişi civarında seyrediyor. Kuriyerler arasında hem Kürtler hem de Türkmenler var.
 </p>
 <p class="metin">
  Kuzey Irak'taki eğitim halkasında Erbil Işık Koleji ve Işık Dil Eğitim Merkezi dışında 4 kuruluş daha bulunuyor. Bunlar Selahattin Eyyubi Erkek Lisesi, Süleymaniye Kız Koleji ve Nilüfer Koleji. Nilüfer Koleji 1996'da Erbil'de eğitime başladı ve öğrenci sayısı 200'ü aşıyor. Talabani'nin hakim olduğu bölge olan Süleymaniye'de 1997'de hizmete başlayan Selahattin Eyyubi Erkek Lisesi'nde 240 öğrenci eğitim görürken yine bu şehirde geçtiğimiz yıldan itibaren faaliyet gösteren Süleymaniye Kız Koleji'nde şu an için 120 kız öğrenci öğrenim görüyor. İdareciler, Işık Dil Merkezi'nden binlerce insanın lisan öğrendiğini söylüyorlar.
 </p>
 <p class="metin">
  Işık kolejlerinin bölge halkına güven vermesindeki en önemli faktör buradaki güç dengelerinin sancılı biçimde değiştiği dönemlerde bu okulların verdiği eğitimin kesintiye uğramadan devam etmesi. Bölgedeki ilk okulun Erbil'de kurulduğu 1994 yılında, Barzani ve Talabani arasında ortak yönetim vardı. 1994 sonunda ise iki ismin liderliğini yaptığı gruplar arasında çatışma çıkıyor ve büyüyerek tüm bölgeye yayılıyordu. Kısa süre içinde Barzani grubu Erbil'den çekiliyor, şehir tamamen Talabani'nin eline geçiyordu. Talabani'nin önem verdiği ilk işlerden biri Erbil Işık Koleji'nin yağmadan korunması ve eğitimine devam etmesi. Bu amaçla okul silahlı peşmergeler tarafından uzun süre korunmuş. 1996 Ağustos'una gelinip Barzani ve Saddam'ın askerleri ortak saldırı ile Talabani'nin elindeki Erbil'i aldıklarında Işık Koleji açısından yine çok fazla bir şey değişmemiş. Bu sefer de Barzani liderliğindeki Kürdistan Demokratik Partisi'ne bağlı peşmergeler okulun korunmasını üstlenmişler hatta çalışmalarını kolaylaştırmışlar. Okulun idarecileri, "Saddam'ın askerleri geldi. Artık bunlar da buradan giderler dedi herkes ama biz sabrettik ve kaldık" diyorlar. Verdikleri eğitimin niteliğini ise şöyle anlatıyorlar: "Bölgedeki öğrencilere ırk, dil ve din farkı gözetmeksizin eğitim hizmeti veriyoruz. Verdiğimiz eğitimin kalitesi bölge standartlarının çok üstünde. Dolayısıyla halkın büyük teveccühünü gördük. Bu hizmeti vermekten ötürü çok mutluyuz. Her türlü olumsuz koşullara rağmen, imkansızlıklarımıza rağmen devam diyoruz. Olumsuzluklar hizmet aşkımızı zayıflatmıyor. Biz bölge halkını sevdik onlar da bize gereken alâkayı gösterdi. Burada çok sayıda yardım kuruluşu var ama bizim doldurduğumuz boşluk bir başka. Ülkemizin tanıtımına yönelik büyük bir hizmet verdiğimize inanıyoruz. En çok gurur duyduğumuz nokta ise mezun olan tüm öğrencilerimizin Türkçe biliyor olması. Binlerce kişiye Türkçe öğrettik."
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/haberler/6.htm), [web.archive.org (arşiv bağlantısı)](http://web.archive.org/web/20020329051942/http://www.aksiyon.com.tr:80/2000/317/haberler/6.htm)
