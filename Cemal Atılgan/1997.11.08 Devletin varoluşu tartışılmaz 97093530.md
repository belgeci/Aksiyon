# Devletin varoluşu tartışılmaz

*Cemal Atılgan 1997.11.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli Güvenlik Kurulu'nun asli görevi, ülkenin Milli Güvenlik siyasetini belirlemek ve bu siyasetin uygulanışını takip etmektir.
  </font>
 </div>
 <div id="newsText">
  <font class="detail-text">
   Milli Güvenlik Kurulu'nda tartışılan ve Milli Güvenlik Kurulu Genel Sekreterliği'nce uzmanların katkılarıyla hazırlanan Milli Güvenlik Siyaset Belgesi, Türkiye'nin çıkarları için birinci derecede gizli tutulması gereken bir belgedir.
   <br/>
   <br/>
   Ancak, örnekleri son zamanlarda da görüldüğü gibi, bazı siyasiler ve bürokratlar, bazen Milli Güvenlik Siyaset Belgesi'nin içeriğine tam vakıf olamadıkları için, bazen konuları hakkında yeterli donanıma sahip olmadıkları için, bazen de siyasi pozisyonlarından dolayı, isteyerek veya istemeyerek Milli Güvenlik Siyaset Belgesi'nin içeriğine muhalif olarak addedilebilecek uygulamalar yapmaktadırlar. MGK ve bazı siyasiler arasındaki bunalım, açıkça buradan kaynaklanmaktadır.
   <br/>
   <br/>
   Bu kopukluğun ortadan kalkması için Milli Güvenlik Kurulu Genel Sekreterliği, kimi siyasetçileri, üst düzey bürokratları, bazı gazetecileri Milli Güvenlik Akademisi isimli bir akademiye davet ederek, zamana göre güncelleştirilen Milli Güvenlik Siyaset Belgesi'nin içeriği hakkında bilgilendirmesi alışıldık bir uygulamadır.
   <br/>
   <br/>
   Basına yansıdığı gibi, son MGK toplantısında Milli Güvenlik Siyaseti Belgesi'nin yeniden güncelleştirilmesi sonucunda, belki de Milli Güvenlik Akademisi'nin de yeterli sonucu vermediği düşünülerek yeni bir program tasarlanmış.
   <br/>
   <br/>
   Milli Güvenlik Siyaseti'nin icracı  kurumlara eksiksiz ulaşmasını sağlamak maksadıyla, söz konusu proje dahilinde her bakanlık ve önemli devlet kurumlarından birer üst düzey personel üç ay süre ile Milli Güvenlik Dersi alacaklarmış.
   <br/>
   <br/>
   Proje'nin ilk aşamasında, bürokratlar Milli İstihbarat Teşkilatı'ndan teorik derslere tabi tutulacak, ikinci aşamada ise Ankara Gölbaşı'nda, daha çok uygulamaya yönelik dersler alacaklarmış.
   <br/>
   <br/>
   MGK Genel Sekreterliği'nin uygulayacağı bu proje, devletin icracı kurumlarının Milli Güvenlik siyasetine daha çok hakim olmasını hedefliyor.
   <br/>
   <br/>
   Şimdi: Kimi siyasiler, Milli Güvenlik Kurulu'nun teşekkül şeklinden, Milli Güvenlik Siyaset Belgesi'nin hazırlanışına, bu belgenin gizliliğine kadar bir dizi eleştiri getiriyorlar.
   <br/>
   <br/>
   Milli Güvenlik Kurulu'nun teşekkül şekli tartışılabilir. Türkiye'nin hassas özellikleri ihmal edilmeden daha demokratik yöntemler önerilebilir. Mümkündür. Milli Güvenlik Siyaset Belgesi'nin hazırlanışında seçilmişlerin daha çok inisiyatifi olması da önerilebilir. Bu da tartışılabilir bir öneridir. Ancak, Milli Güvenlik Siyaset Belgesi'nin gizliliğinin tartışılması, deyim yerindeyse, saflıktır.
   <br/>
   <br/>
   Dünyanın bütün ülkelerinin Milli Güvenlik siyaseti, MGK benzeri kurumlarla tesbit edilir. Ve dünyanın bütün ülkelerinin en gizli dokümanı bu belgedir.
   <br/>
   <br/>
   Şimdi,  bu belgenin ülkeyi yöneten gizli bir anayasa olarak yorumlanması ve belgenin açıklanmasının beklenmesi uygun görülmesi mümkün olmayan taleplerdir. Dünyanın hiçbir ülkesinde, eğer düşmanı olmayan ada devleti bir muz cumhuriyeti değilse, Milli Güvenlik Siyaset Belgesi herkese açıklanmaz.
   <br/>
   <br/>
   *   *   *
   <br/>
   <br/>
   Türkiye'de ise tartışma, MGK'nın işleyiş biçimine yönelik değil, bizzat kurumun kendisini ve Milli Güvenlik Siyaset Belgesi'ni hedef alıyor. MGK'nın işleyişini ve siyaset belgesinin oluşum yöntemini tartışmak demokratiktir ve makuldür. Aynı şekilde Milli Güvenlik Siyaset Belgesi'nin açıklanmasının istenmesi de bu belgenin yok olmasını istemek anlamına gelir. Çünkü bu belge tanımı gereği gizli olmak zorundadır.
   <br/>
   <br/>
   *   *   *
   <br/>
   <br/>
   Şimdi bu yazıyı okuyan bazı "demokrat"ların bana alınacağını, gönül koyacağını biliyorum. MGK'nın işleyişine benim de bazı eleştirilerim var. Ancak tartışma MGK'nın varoluşuna ve Milli Güvenlik Belgesi'nin açıklanmasına yönelince; tartışmayı orada durdurmak gerekir. Çünkü her devletin varoluşu bazı "tartışılmaz"lara bağlıdır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3172-devletin-varolusu-tartisilmaz.html), [web.archive.org (arşiv bağlantısı)](http://web.archive.org/web/20140112110513/http://www.aksiyon.com.tr:80/aksiyon/haber-3172-devletin-varolusu-tartisilmaz.html)
