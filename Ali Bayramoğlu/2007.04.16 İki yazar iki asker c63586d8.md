# İki yazar, iki asker

*Ali Bayramoğlu 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070507172610im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Açıkçası uzunca süredir zihniyet, ahlak ve cüret açısından Türkiye’deki tartışmalar bu denli süfli olmamış, çıta bu denli düşmemişti. 28 Şubat günlerinde bile darbe davetiyelerinin bu denli aleni şekilde çıkarıldığını hatırlamıyoruz… Ama Genelkurmay Başkanı’nın söyledikleri, gazetecilere verdiği cevaplar, örneğin Çölaşan’ın cumhurbaşkanıyla ilgili sorularını yanıtsız bırakması beklenen etkinin tam tersini yaptı… Ancak şu açık: Bu koşullarda asker başka türlü davranma şansına sahip değildi…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Önce iki alıntı…
    <br>
     <br>
      Birincisi Hürriyet Gazetesi yazarı Bekir Çoşkun’un 5 Nisan 2007 tarihli, “Ses, ses…” başlıklı yazısı:
      <br/>
      <br/>
      “Darbe olmaması için şu üç şeyin mutlaka var olması gerekli:
      <br/>
      <br/>
      Demokrasi. Hukuk. Bilinçli ve örgütlü toplum. Bu üçü var mı? Yok...
      <br/>
      <br/>
      Darbe olması için ise şu üçünün olmaması gerekiyor:
      <br/>
      <br/>
      Devrim yasalarına hakaret. Rejime karşı hareket. Cumhuriyete ihanet. Bu üçü var mı? Var...
      <br/>
      <br/>
      Önümüzdeki günler büyük olaylara gebe.
      <br/>
      <br/>
      Patron kuruluşlarının, esnaf ve işçi örgütlerinin, medyanın, üniversitelerin, aydınların pısırık, ikiyüzlü ve çıkarcı tavırları, demokratik olmayan müdahaleler olasılığını artırıyor.
      <br/>
      <br/>
      Çünkü; bu karşı devrim durdurulmasına durdurulacak. Burada Erbakan’ın, “Kanlı mı olacak, kansız mı?” sorusunun karşı versiyonu söz konusudur:
      <br/>
      <br/>
      ‘Darbeli mi olacak, darbesiz mi?..’
      <br/>
      <br/>
      Hangisi?..”
      <br/>
      <br/>
      ***
      <br/>
      <br/>
      İkinci alıntı yine Hürriyet Gazetesi’nden…
      <br/>
      <br/>
      Yazar Emin Çölaşan… Tarih 8 Nisan 2007…
      <br/>
      <br/>
      Şöyle diyor:
      <br/>
      <br/>
      “Herkes hep aynı şeyi soruyor: Cumhurbaşkanlığı seçimi öncesinde asker nerede?
      <br/>
      <br/>
      Asker niçin ağırlık koymuyor, konuşmuyor, ülkeyi yönlendirmiyor? Yoksa bunların Çankaya’ya çıkmasını içine mi sindirdi?
      <br/>
      <br/>
      Burada size bu soruların yanıtını ileteyim:
      <br/>
      <br/>
      Asker yaşamakta olduğumuz bu süreçte sıkıntılı. Ancak eli kolu Anayasa ve yasalar tarafından bağlanmış durumda…
      <br/>
      <br/>
      Askerler, Tayyip Erdoğan’ın cumhurbaşkanı olmasını istemiyorlar. Ancak bu istememe olayı sadece Tayyip Erdoğan’la sınırlı değil.
      <br/>
      <br/>
      Karısının başı açıktır, karısı örtülüdür, seçilecek kişinin ismi falandır filandır, TSK’yı hiç bağlamıyor. Onlar için önemli olan bu ‘aynı zihniyette olma’ kavramı...
      <br/>
      <br/>
      Ve -kişi adı ikinci planda kalarak- o zihniyetin Çankaya’ya çıkacak olması, milyonlarca insanımız gibi Türk ordusunu da A’dan Z’ye rahatsız ediyor.
      <br/>
      <br/>
      Varsayalım çıktı! Sonrasında ne olacak?
      <br/>
      <br/>
      Hiç endişe etmeyin, meraklanmayın. İşte o zaman, TSK’nın tavırlarını belki “sessiz”, ama daha net ve somut bir biçimde, hep birlikte izleyeceğiz…”
      <br/>
      <br/>
      ***
      <br/>
      <br/>
      Açıkçası uzunca süredir zihniyet, ahlak ve cüret açısından Türkiye’deki tartışmalar bu denli süfli olmamış, çıta bu denli düşmemişti.
      <br/>
      <br/>
      28 Şubat günlerinde bile darbe davetiyelerinin bu denli aleni şekilde çıkarıldığını hatırlamıyoruz. Kaldı ki o günlerde asker, basını, tartışmaları tahrik etmek peşindeydi; bugün ise kimi siviller istemedikleri engellensin diye, askerin peşinde…
      <br/>
      <br/>
      21. yüzyılda, Avrupa’nın merkezinde, AB adayı bir ülkede bu tür tartışmaların yapılabilir olması, darbe ya da askerî müdahale sözünün bir arzu, bir talep olarak telaffuz edilebiliyor olması, açıkçası son derece vahimdir…
      <br/>
      <br/>
      Geçen haftaya bu tartışmalarla girdik…
      <br/>
      <br/>
      Genelkurmay Başkanlığı’nın açıkladığı basın toplantısı davetiyle irkildik… Biliriz ki Genelkurmay Başkanlığı’nın siyasi nitelikli açıklamaları genellikle ülkeyi gerer, siyasi iktidarları zora sokar, kimi toplumsal kesimleri tedirgin eder. Hele bu açıklama, darbe çağrılarının, askerî müdahale beklentilerinin had safhada olduğu, merkez medyada yer bulduğu, kimi siyasi partiler tarafından neredeyse teşvik edildiği bir döneme rast geliyorsa…
      <br/>
      <br/>
      Ama itiraf etmek gerekir ki belki ilk kez tersi oldu…
      <br/>
      <br/>
      Genelkurmay Başkanı’nın basın toplantısında söyledikleri, gazetecilere verdiği cevaplar, örneğin Emin Çölaşan’ın cumhurbaşkanıyla ilgili sorularını yanıtsız bırakması beklenen etkinin tam tersini yaptı.
      <br/>
      <br/>
      Bir ölçüde gerilimi dindirdi…
      <br/>
      <br/>
      Ordu en azından şu aşamada, yani cumhurbaşkanlığı seçimleriyle ilgili olarak geri planda kalacağını, TBMM’in kararına saygılı olacağını açıkladı.
      <br/>
      <br/>
      Askerî otoritenin bu açıklamayı gönüllü mü yoksa gönülsüz mü yaptığını bilemeyiz.
      <br/>
      <br/>
      Ülkenin tarihine ve koşullarına bakacak olursak askerin bu açıklamayı içine sindirip sindirmediği elbet bir soru olarak ortada kalacaktır…
      <br/>
      <br/>
      Türkiye’nin yeni güç dengelerini oturtması ve sindirmesi elbette sıkıntılı, krizli olacaktır…
      <br/>
      <br/>
      Ancak şu açık:
      <br/>
      <br/>
      Bu koşullarda ve şu aşamada asker başka türlü davranma şansına sahip değildi…
      <br/>
      <br/>
      İki nedenle
      <br/>
      <br/>
      Zira Türk ordusu bir yanıyla meşruiyetçidir, darbe ya da müdahale söz konusu olduğunda toplumsal meşruluk ya da yasal zemin arar.
      <br/>
      <br/>
      Ülkede hiçbir kriz emaresi yokken, toplumda herhangi bir kutuplaşma olmazken, laiklik ya da din bazında açık bir gerginlik söz konusu değilken, siyasi istikrarın altın devri yaşanırken ve seçimlere ramak kala, salt Çankaya kalesini korumak için bir askerî çıkış söz konusu olamazdı…
      <br/>
      <br/>
      En azından bu aşamada olamazdı, zira her tür çıkış seçim öncesi prosedüre müdahale anlamına gelir, destek bulmaz ve ordu açısından yıpratıcı olurdu.
      <br/>
      <br/>
      Genelkurmay Başkanı’nın cumhurbaşkanının konumu ve önemini tanımlamak için sarf ettiği şu mesafeli, ürkek, hatta naif sözler, bu durumun bir kanıtıdır: “Seçilecek cumhurbaşkanı aynı zamanda TSK’nın başkomutanıdır. Bu nedenle TSK’yı yakından ilgilendirmektedir…”
      <br/>
      <br/>
      2. Andıç ve darbeler meselesi ‘askerin hareket alanına ilişkin sınırları’nı iyice daraltmıştır, tabiri caizse askeri yerine mıhlamıştır.
      <br/>
      <br/>
      Özellikle emekli Deniz Kuvvetleri Komutanı’nın günlükleriyle ortaya çıkan üç yıl öncesinin darbe planları silahlı kuvvetlerin siyasi işlevini meşruiyet açısından önemli ölçüde hırpalamıştır.
      <br/>
      <br/>
      Nitekim darbe tartışması, hem ordu içinde hem dışında süregitmekte, aktörler arasında hâlâ çeşitli kapışmalara ve hesaplaşmalara yol açmaktadır. Örneğin dönemin Genelkurmay Başkanı emekli orgeneral Hilmi Özkök, Büyükanıt’tan bir gün önce konuşarak, 2004’teki darbe söylentilerini yalanlamamış ve Büyükanıt’ın bu konudaki ‘söz alanı’nı adeta tayin etmiştir. Nitekim Büyükanıt da konuşmasında bu konuda Genelkurmay’da arşiv bulunmadığını söylemekle yetinmiştir…
      <br/>
      <br/>
      Evet, sivilleşmenin ve sivil değerlerin belki uzağındayız, ancak sivil alanı genişletmesini biliyoruz…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27215), [web.archive.org (arşiv bağlantısı)](http://web.archive.org/web/20070507172610/http://www.aksiyon.com.tr:80/detay.php?id=27215)
