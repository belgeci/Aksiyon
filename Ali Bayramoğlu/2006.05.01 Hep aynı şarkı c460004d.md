# Hep aynı şarkı…

*Ali Bayramoğlu 2006.05.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070605163313im_/http://aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geçtiğimiz iki yıl içinde ard arda yapılan reformlarla milli güvenlik kavramının özü değilse bile kurumları elden geçirildi. Silahlı Kuvvetlere sistem içinde özerk bir yer veren kimi yasa ve yönetmelikler ortadan kalktı… Ne var ki tüm bunlar cumhuriyetin askerî niteliğine halel getirmedi.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Önce, Samet Ağaoğlu'nun "Demokrat Partisi'nin Yükseliş ve Çöküş Sebepleri" adlı eserinden bir bölümü birlikte okuyalım:
    <br>
     <br>
      "Genelkurmay Başkanı Fevzi Paşa (Çakmak), birçok noktada alınması düşünülen olumlu ekonomik adımların önüne çıkmıştı. Mesela demir çelik sanayinin kurulması konusunda İktisat Bakanlığı'nın ekonomik işletme prensipleriyle tesis yeri olarak seçtiği Karadeniz Ereğli'sini sırf askerlik bakımından savunulması zor düşüncesiyle kabul etmemiş, demir sanayinin ekonomik şartları zor bir bölgede, Karabük'te kurulmasını sağlamıştı...
      <br/>
      <br/>
      “Doğu ve Güney illerinde sanayi kurulmasını, yollar yapılmasını istememiş, yol yapıldığı takdirde bir savaş halinde bu sınırlardan gelecek düşmanın memleketi kolaylıkla işgal edebileceğini ileri sürmüştü...
      <br/>
      <br/>
      “Mareşal'a göre Doğu illerinde okul açılması da bu iller halkını uyandıracak, Kürtlük gibi birtakım bölücü akımlara yol verecekti... Cehaletin, geriliğin Türk milliyetçiliğini başka milliyetçi akımlara karşı koruyabilecek bir silah olabileceği gibi zararlı, tehlikeli zanlara kapılmıştı Fevzi Paşa!..."
      <br/>
      <br/>
      Soralım:
      <br/>
      <br/>
      Çeşitli bakanlıkların arşivlerinde de yer alan bu vetolar, "milli güvenlik" gerekçesiyle alınan "bu kararlar Güneydoğu sorununu bastırdı mı yoksa azdırdı mı?"
      <br/>
      <br/>
      O yıllarda okullaşma ve kalkınma hamleleri yapılsaydı, Güneydoğu bugün bu acıyı yaşar mıydı? Bu bölgenin entegrasyonunda yol alınmış olmaz mıydı?
      <br/>
      <br/>
      İkinci soruya geçelim:
      <br/>
      <br/>
      1924-1944 yılları arası Genelkurmay Başkanlığı yapan Fevzi Çakmak, "siyaseti sınırlama ve tanımlama" anlamına gelen 'veto ya da dayatma yetkisi'ni neye dayanarak kullanıyordu?
      <br/>
      <br/>
      Fevzi Paşa bunları 3 Mart 1924 tarihli Genelkurmay Başkanı'nın yetkilerini düzenleyen yasaya dayanarak yapıyordu. Bu yasanın 11. maddesi, Genelkurmay Başkanı'na, hiçbir "tanım ve sınırlama" getirmeden, "vazifesine giren konularda her bakanlıkla doğrudan ilişki kurma, yazışma" imkânı, yani "siyasi kararları güvenlik ve savunma gerekleri açısından gözden geçirme yetkisi" veriyordu...
      <br/>
      <br/>
      Orduyu siyasetin merkezine oturtan, bu çerçevede ülke ekonomisini, eğitimini, kültürünü Milli Mücadele'den kalma, 1920'lerden kalma "savaş yönetim modeline" göre şekillendiren bu düzenleme, Türk siyasal sisteminin, 'bugünü de kuşatan en kilit düzenlemelerinden birisi'dir.
      <br/>
      <br/>
      Evet, milli güvenlik ve askerlikle ilgili gereklerin siyasi alanı sınırlaması ve ana siyasi kararların temel referanslarını oluşturması, Türk siyasal sisteminin faturası bugünlere uzanan eski bir geleneği...
      <br/>
      <br/>
      Bu gereklerin tanım ve uygulama olarak askerî otoritenin uhdesinde bulunması, bu çerçevede "askerî otoritenin devlet alanı içinde, siyasetin üzerinde yer alan, siyasi kararları denetleme işlevi üstlenen özerk bir saha ve yapılanmaya sahip olması" da öyle...
      <br/>
      <br/>
      Güneydoğu örneğinde olduğu gibi topluma, talebe, siyasete, kültüre, hatta özgürlüğe ve bireye salt asayiş gözlüğüyle bakan bu "milli güvenlik mantığının yol açtığı tahribat" da ortada...
      <br/>
      <br/>
      Şunu görmek gerek:
      <br/>
      <br/>
      Bu "gelenek" ve siyasetçiyi suçlamak için kullanılan bu "tahribat", sürekliliğin de ötesinde, her dönemde biraz daha keskin düzenlemelere yol açarak, askerin devlet içindeki özerk alanının genişlemesi ve pekişmesine işaret eder ve "Türk siyasi tarihinin olası okumalarından biri" olarak karşımıza çıkar.
      <br/>
      <br/>
      Bugün Fevzi Paşa'nın yerine örneğin MGK var. Güneydoğu politikasının ekonomik ve sosyal yönleriyle neler olması gerektiğine, TRT'de ne tür program yapılması icap ettiğine, ceza yasasındaki değişikliklerin istikametine, eğitim ilkelerine, vatandaşlık ve laiklik yorumlarının nasıl olacağına yasama dışındaki güçler karar veriyor...
      <br/>
      <br/>
      Belki bugün alınan kararlar içerik açısından Fevzi Paşa'nınkiler kadar "akıl dışı" değil, ama "üslup ve sonuçları açısından en az onunkiler kadar vahim"...
      <br/>
      <br/>
      Bu konuda son büyük itiraz bundan beş yıl kadar önce Mesut Yılmaz'dan gelmişti…
      <br/>
      <br/>
      ANAP Kongresi'nde şöyle demişti Yılmaz:
      <br/>
      <br/>
      "Dünyanın hiçbir yerinde ulusal güvenlik sadece askerlere bırakılmaz. Bu, siyasetin işidir. Ulusal güvenliğin sınırlarını belirleyecek olan da siyaset kurumudur. Gelin görün ki, Türkiye'de maalesef ulusal güvenlik siyasetin sınırlarını belirliyor..."
      <br/>
      <br/>
      Silahlı Kuvvetler bu çıkışa çok sert bir açıklamayla cevap vermiş, tartışma bir anda yön değiştirmişti. Siyasetçinin sistemin niteliği üzerine başlattığı tartışma bir anda asker-sivil gerginliğine, daha doğrusu bir asker sigasına dönmüştü.
      <br/>
      <br/>
      Gerçekten de Genelkurmay bildirisi, '12 Mart ve 12 Eylül askerî darbe bildirileri'nin içeriğini anımsatan ve "Cumhuriyet tarihinin en ağır asker açıklamaları" arasında yer alacak bir metindi. Sadece Mesut Yılmaz'ı, bir partiyi, bir kesimi değil, içindeki tespit ve tahlillerle 'tüm siyaset kurumunu hedef almakta'ydı.
      <br/>
      <br/>
      Demokrasinin temel aracı olan siyasi partilerden birisinin en meşru zeminini, kongresini, onun üzerinden siyaseti 'gayri ciddi bir platform olarak tanımlamakta'ydı.
      <br/>
      <br/>
      Ciddi kararların alınabildiği platformdan ise belli ki başta MGK olmak üzere devlet kurumlarını anlamakta, 'demokratik hukuk devleti şemasının tümüyle tersine bir hiyerarşi'yi veri almaktaydı.
      <br/>
      <br/>
      Velhasıl milli güvenlik anlayışının tartışılmasını, başta ülkenin başbakan yardımcısı olmak üzere, tüm topluma yasaklamaktaydı.
      <br/>
      <br/>
      O günden bugüne hem çok şey değişti, hem hiç bir şey değişmedi.
      <br/>
      <br/>
      Geçtiğimiz iki yıl içinde art arda yapılan reformlarla milli güvenlik kavramının özü değilse bile kurumları elden geçirildi. Silahlı Kuvvetlere sistem içinde özerk bir yer veren kimi yasa ve yönetmelikler ortadan kalktı…
      <br/>
      <br/>
      Ne var ki tüm bunlar cumhuriyetin askeri niteliğine halel getirmedi.
      <br/>
      <br/>
      Bugün yaşadıklarımız, şu ya da bu şekilde, doğru ya da yanlış kimi üst düzey askerler hakkında suç duyurusunda bulunan Van cumhuriyet savcısına verilen meslekten men cezası, yeniden piyasaya sürülen irtica tehlikesi kampanyası, asker-sivil ilişkilerinde endişe veren denge değişiklikleri bu durumun açık kanıtları…
      <br/>
      <br/>
      Özetle hâlâ Mesut Yılmaz'ın vurguladığı yerdeyiz…
      <br/>
      <br/>
      Ana sorunumuz hâlâ "siyasi alanın darlığı" meselesidir.
      <br/>
      <br/>
      'Milli güvenlik meselesi'nin arkasındaki "sert çekirdek" de işte buydu.
      <br/>
      <br/>
      Bu sert çekirdek hâlâ 'Türk siyasal sisteminin özü'nü resmediyor.
      <br/>
      <br/>
      Bugün yaşanan ciddi toplumsal ve siyasal sorunlar bu özle yakından ilgilidir.
      <br/>
      <br/>
      Siyasi alanın darlığı, toplumsal sorunlara asayiş gözlüğüyle bakılması, toplumsal kesimlere güvenlik politikalarıyla yaklaşılması sadece kaos üretmez, ülkeyi yönetim krizleriyle kuşatır... Diğer ifadeyle demokratik ilkelerden uzaklaşan her adım bu krizlerin derinleşmesini beraberinde getirir.
      <br/>
      <br/>
      Nitekim öyle oluyor...
      <br/>
      <br/>
      Siyaset-toplum, devlet-siyaset ve devlet-toplum ilişkilerinin demokratik şeması bellidir. Toplumun talepleri zamanın ruhu ve gerekleri ile evrensel değerler süzgecinden geçer, diğer taleplerle kesiştirilir ve siyasi kararlara dönüşür. Bu dönüşümde siyasi denetimi, yetki-sorumluluk mekanizması; hukuki ve idari denetimi, hukuk ilkeleri çerçevesinde kurumlar hiyerarşisi; hukukun denetimini ise hukukun üstünlüğü çerçevesinde kelimenin gerçek anlamıyla bağımsız yargı yapar.
      <br/>
      <br/>
      Bu çağda bu şemanın mevcut olmaması veya kötü çalışması ya da kazalara uğraması bir ülkede ekonomik, politik, sosyal türlü sorunların başlangıç noktası demektedir.
      <br/>
      <br/>
      Zira kollektif akılcılığı ve denetimi devre dışı bırakır, keyfiliği devreye sokar, devlette, siyasette, toplumda fiili durumlar yaratır, farklı kesimler, birimler, organlar arasında ortak değer ve kurallar üreten iletişim kanallarının tıkanmasına yol açar. Hukuk zemin kaybeder, güçlünün imha aracı haline gelir.
      <br/>
      <br/>
      Görmek çözmek demektir…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24103), [web.archive.org (arşiv bağlantısı)](http://web.archive.org/web/20070605163313/http://aksiyon.com.tr:80/detay.php?id=24103)
