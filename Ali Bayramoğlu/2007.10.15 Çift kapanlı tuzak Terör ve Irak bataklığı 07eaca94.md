# Çift kapanlı tuzak: Terör ve Irak bataklığı

*Ali Bayramoğlu 2007.10.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071229060712im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Terör örgütü kutuplaşmayı, sertleşmeyi, otoriterleşmeyi sever, zira kendi gözünde değerlendiği yer, etkili olduğu yer, beslendiği yer burasıdır. Kurulan iki kapanlı tuzağın anlamı şudur: Türkiye’yi içine kapatmak, Irak bataklığına çekerek, cephesini genişletmek, otoriterleştirmek, askerin eline teslim etmek. Salt güvenlik mülahazalarıyla hareket etmek bize gerçekten pahalıya patlayabilir. Herkese görev düşüyor. Vatandaşa, basına, iktidara, askere… Ama en büyük görevlerden birisi DTP’lilere düşüyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bayram arifesinde buz gibi bir hafta geçirdik.
    <br>
     <br>
      Önce Beytüşşebap’ta, ardından Şırnak’ta tam 28 kişi teröre kurban gitti.
      <br/>
      <br/>
      Bunlardan 15’i askerdi, şehit oldular.
      <br/>
      <br/>
      Böylesi uzun süredir görülmemişti, hatta PKK terörünün başa bela olduğu 90’ların başında, baskın ya da saldırıda bir seferde büyük kayıplar verilmemişti.
      <br/>
      <br/>
      Acı büyük, öfke de…
      <br/>
      <br/>
      Ne var ki acının da, öfkenin de siyasi bedeli olur. Saldırının ve saldırganın hedeflerinden birisi de aslında bu bedel.
      <br/>
      <br/>
      İstenen bedel ortada: Şiddet ve acı karşısında, siyaset sinecek ve susacak...
      <br/>
      <br/>
      Nitekim daha şimdiden Başbakan Yardımcısı Cemil Çiçek “Siyasetin bittiği yerdeyiz.” sözünü telaffuz etmiyor mu?
      <br/>
      <br/>
      Evet, bu tür saldırılar ülkelerin ruh halini ve siyasi atmosferini tümüyle değiştirirler.
      <br/>
      <br/>
      Güvenlik kaygısı, öfke ve tepki öne geçtiği andan itibaren ortada tahammül kalmaz, siyasi ve demokratik tartışma da kalmaz. Ne anayasa tartışabilirsiniz, ne demokrasi paketi, ne değişim politikası ne de atılması gereken diğer toplumsal adımları…
      <br/>
      <br/>
      Güvenlik kaygısı, öfke ve tepki belirleyici olduğu an, doğal olarak, güvenlik politikası ve güvenlik kurumları öne çıkar.
      <br/>
      <br/>
      Böyle olunca hükümetler sertleşir ve sertleşmede güvenlik kurumlarıyla yarışırlar.
      <br/>
      <br/>
      Güvenlikçi zihniyet de cabasıdır…
      <br/>
      <br/>
      Buna göre içinizdeki farklı ses ve görüşleri öfkenin nesnesi haline getirip, iç düşman yaparsınız örneğin.
      <br/>
      <br/>
      Bugün öyle olmuyor mu?
      <br/>
      <br/>
      Merkez medya, bir avuç yazar ve düşünürü “tüm bunlar sizin görüşleriniz yüzünden” diyerek öfkenin nesnesi haline getirmiyor mu?
      <br/>
      <br/>
      Aslında bunların tümü bir tuzağa işaret eder, terörün, terörü kullananın kurduğu tuzağa…
      <br/>
      <br/>
      Terör örgütü bu kutuplaşmayı, sertleşmeyi, otoriterleşmeyi sever, zira kendi gözünde değerlendiği yer, etkili olduğu yer, beslendiği yer burasıdır.
      <br/>
      <br/>
      İşin bu faslı tuzağın sadece bir bölümüdür.
      <br/>
      <br/>
      Nasıl?
      <br/>
      <br/>
      Kürt sorununun uluslararası bir görünüm kazandığını biliyoruz. Irak yönetimine Kürtler hâkim, Kerkük-Musul bir Kürt bölgesi haline dönüşmüş durumda, gerek Türkiye’nin gerek Suriye’nin gerek İran’ın Kürtleri için geniş bir alan ve çekim merkezi söz konusu. Öte yandan PKK bu koşullarda Irak topraklarında üsleniyor. Türkiye’deki eylemlerini bir ölçüde Irak’taki kamplardan destek alarak yapıyor.
      <br/>
      <br/>
      Terör eylemleri aslında Türkiye’yi Irak’taki kamplara, dolayısıyla Irak’a müdahaleye davet etmek için yapılmaktadır.
      <br/>
      <br/>
      Tuzağın ikinci kapanı budur…
      <br/>
      <br/>
      Bu, Türkiye’yi bir anlamda içine kapatarak Irak pisliğinin orta yerine itme politikasıdır..
      <br/>
      <br/>
      PKK’nın elebaşlarından Karayılan’ın bu yönde birçok açıklaması ve sözü yer aldı basında. Terör timlerine, “Türk ordusunu mümkün olduğu kadar Irak içlerine çekin…” emri verdiği söyleniyordu.
      <br/>
      <br/>
      Bu durumda kurulan iki kapanlı tuzağın anlamı şudur:
      <br/>
      <br/>
      Türkiye’yi içine kapatmak, Irak bataklığına çekerek, cephesini genişletmek, otoriterleştirmek, askerin eline teslim etmek.
      <br/>
      <br/>
      Peki şimdi ne olacak?
      <br/>
      <br/>
      Türkiye bu tuzağa düşmeden, kamuoyunu dikkate alarak, askerî güvenlik gereklerine  uygun davranarak, ne tür bir yol izleyecek?
      <br/>
      <br/>
      Bu sorunun yanıtı önemlidir…
      <br/>
      <br/>
      Salt güvenlik mülahazalarıyla hareket etmek bize gerçekten pahalıya patlayabilir.
      <br/>
      <br/>
      Önce olanı ve PKK’nın niyetini, hedefleri iyi okumak gerekir.
      <br/>
      <br/>
      Bu örgüt yaptığı saldırılarla hem Türkiye’ye tuzak kurmaya çalışmakta, hem de Kürt sorununda tek sözcü ve tekel olma gayretini sürdürmektedir.
      <br/>
      <br/>
      Şunu görmek gerekir: Kürt siyasi alanı dünkü gibi sadece PKK’nın cirit attığı bir alan değildir. Burada bugün AK Parti de var, PKK’lı olmayan unsurlar da var. Öylesine ki DTP bile bu açıdan bir koalisyon.
      <br/>
      <br/>
      PKK’nın temel meselesi bu farklılıkları yok etmek, bu alanı tekrar tümüyle kontrol etmektir. Silahlar bunun için de sıkılmaktadır.
      <br/>
      <br/>
      Demokrasi ise bu örgütü zaafa uğratmaktadır.
      <br/>
      <br/>
      Dolayısıyla son saldırılarda hedef demokrasidir. PKK, “efendi olma niyeti”yle bu düzene, bu topluma, siyaset mekanizmasına yeniden savaş ilan etmektedir.
      <br/>
      <br/>
      Unutmamak gerekir ki PKK, iktidarını ve gücünü silaha ve teröre borçludur. Türkiye’de sistemin militerleşmesi, onun varlığının ana besin kaynağıdır. Türkiye’nin Irak’a bulaşması, içe kapanması bu nedenle istenmektedir.
      <br/>
      <br/>
      O zaman iki kapanlı bu tuzağa düşmemek gerekiyor.
      <br/>
      <br/>
      Bu konuda herkese görev düşüyor. Vatandaşa, basına, iktidara, askere…
      <br/>
      <br/>
      Ama en büyük görevlerden birisi DTP’lilere düşmektedir.
      <br/>
      <br/>
      Kürtler mecliste temsil ediliyorlar, Kopenhag Kriterleri etrafında özgürlük alanları eskiye oranla ciddi oranda genişledi, bireysel de olsa kültürel haklara sahipler… Artık siyaset yapmak, dertlerini, talepleri farklı araçlarla, farklı yollarla anlatmak durumdalar…
      <br/>
      <br/>
      Bunun önkoşulu, DTP milletvekillerinin PKK ile arasına ciddi mesafe koymalarıdır. Daha doğrusu, Kürt sorununu sadece sistem karşısında temsil etmekle yetinmeyip, Kürtler içinde çoğulcu ve PKK’dan uzak bir temsili hedeflemeleridir.
      <br/>
      <br/>
      Aksi halde ülkenin işi daha zorlaşacak…
      <br/>
      <br/>
      En vahimi sorunun çözümünde siyasete duyulan umutlar dağılacak, siyaset mekanizmasına güven yitirilecek…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28633), [web.archive.org (arşiv bağlantısı)](http://web.archive.org/web/20071229060712/http://www.aksiyon.com.tr:80/detay.php?id=28633)
