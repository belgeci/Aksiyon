# Gölge etmeyin, toplum kendisi tedavi eder...

*Ali Bayramoğlu 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070807032915im_/http://aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türkiye’de son dönemde yaşanan gelişmeler kaygı vericidir. Türk tarihi bu tür adımlarla askerî otoritenin siyasi iktidara galebe çaldığı perdelerin aralanmasına birçok kez şahit olmuştur. Bu perde bir yandan siyasi karar mekanizmalarına askercil görüşlerin hâkim olmasıyla açılır. Diğer yandan hukuk ve demokrasiden verilen tavizlerle asker-sivil bilek güreşinde askerin hatırı sayılır bir şekilde baskı kurmasıyla sonuçlanır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Siyasi gerilim artıyor. Cumhurbaşkanı Sezer'in Harp Akademileri'nde yaptığı konuşma ve Cumhuriyet Gazetesi'nin açtığı kampanyadan sonra din ve dindar eksenli bildik kutuplaşma yeniden ısıtılmaya başladı. Merkez medyanın da devreye girmesiyle "irtica tehlikesi", "devlette kadrolaşma" sözleri düne oranla sokakta ve zihinlerde daha çok yayılmaya başladı.
    <br>
     <br>
      Buna paralel olarak asker-sivil dengesinde de değişmeler başgösteriyor.
      <br/>
      <br/>
      Siyasi iktidar askerin taleplerine boyun eğiyor.
      <br/>
      <br/>
      Örneğin TBMM'ye sevkedilen Terörle Mücadele Yasası'nda değişiklik tasarısı Kürt meselesi başta olmak üzere ciddi toplumsal sorunlarda siyasetin güzergahını tanımlıyor. Kapsamı ve tanımlarıyla demokratikleşme sürecindeki kazanımları bir paket halinde tek başına geri almayı hedefleyen bu yasayla birçok temel toplumsal sorun yeniden devletleştirilerek "siyasetin alanı" yeniden daraltılıyor.
      <br/>
      <br/>
      Diğer yandan askerî vesayet tehlikesi yeniden kapıda beliriyor. AK Parti'nin askeri sakinleştirmeye yönelik uyumlu davranış çabası, sadece siyasi alanın daralmasıyla ya da karar verici olarak askerin tekrar devreye girmesiyle sonuçlanmıyor. Hükümet ilginç bir asayiş politikasının da aracı haline geliyor. Örneğin Emniyet Genel Müdürlüğü İstihbarat Daire Başkanı Sabri Uzun'dan, Van Cumhuriyet Savcısı'na kadar "tek tek kelle alınıp, kelle veriliyor..."
      <br/>
      <br/>
      Taleplerin sonu yok...
      <br/>
      <br/>
      Başbakanlık müsteşarının kellesi isteniyor... Çankaya isteniyor... Yakında yargıda temizlik taleplerinin gündeme geleceğine dair kanıtlar ortada dolaşıyor...
      <br/>
      <br/>
      Gelişmeler kaygı vericidir. Türk tarihi bu tür adımlarla askerî otoritenin siyasi iktidara galebe çaldığı perdelerin aralanmasına birçok kez şahit olmuştur. Bu perde bir yandan siyasi karar mekanizmalarına askercil görüşlerin hâkim olmasıyla açılır. Diğer yandan hukuk ve demokrasiden verilen tavizlerle asker-sivil bilek güreşinde askerin hatırı sayılır bir şekilde baskı kurmasıyla sonuçlanır.
      <br/>
      <br/>
      Dileriz bu kez böyle olmaz. Tetiklenen otoriterleşme mekanizması bir yerde durur, durdurulur...
      <br/>
      <br/>
      Aksi halde bu ülkeye gerçekten yazık olacaktır.
      <br/>
      <br/>
      Toplumun son 10 yıl içinde neredeyse kendi başına kaydettiği devasa yol berheva edilecektir...
      <br/>
      <br/>
      Yaratılmaya çalışılan krizin suniliğini ve tehlikesini anlamak için toplumun aldığı bu yol üzerinde durmakta fayda var...
      <br/>
      <br/>
      Nitekim devlet mekanizmasının gündemden indirmediği, bugün krizin temeline yerleştirilmeye çalışılan dindar-laik meselesi ve tesettür sorununda toplumsal katmanlarda yaşanan gelişme tümüyle farklıdır.
      <br/>
      <br/>
      Bu gelişme Türkiye'de farklı toplumsal kesimlerin yaşadıkları ilişkiler, karşılaşmalar ve deneyimler sonucu birbirlerini iyice sindirmelerine işaret eder. Daha da önemlisi her bir grubun bu karşılaşmalar ve deneyimler sonucunda kendisiyle konuşmaya başladığını, kendi içinden değişmeye yöneldiğini gösterir.
      <br/>
      <br/>
      Bu tespit sadece gözlemlerden kaynaklanmıyor. Bu konuda birçok araştırma, çalışma yapılıyor ve her biri değişik açılardan aynı gelişmeye işaret ediyor.
      <br/>
      <br/>
      Şimdi merceğimizi bu noktaya yöneltelim...
      <br/>
      <br/>
      1980'lerin, 1990'ların çatışma eksenleri, temel toplumsal ve siyasal sorunlar ana hatlarıyla aynı kalsa bile, bu yüzden birbirlerinden farklı nitelikler taşımışlardır. Çatışmaları, siyasallaşmaları besleyen ana dinamik açısından 1980'lere baktığımız zaman bireycilik şemsiyesini, 1990'lara baktığımız zaman bireyi hak ve özgürlükleri açısından kültürel yönleriyle yeniden tanımlayan kimlikler şemsiyesini görürüz.
      <br/>
      <br/>
      2000'li yıllarla birlikte yeni toplumsal dalganın oluştuğu söylenebilir.
      <br/>
      <br/>
      Bu, ana hatlarıyla bir "şahıslaşma" dalgasıdır. Ve 1980'li yıllara hâkim olan "bireycilik" dalgasından oldukça farklıdır. Yeni iklim kimlikler ile bireylerin ve bireyleşmenin yan yana yaşadığı, ama daha çok iç içe geçtiği ve birbirini imha etmeden etkilediği bir yapıya işaret etmektedir.
      <br/>
      <br/>
      Bu yapı doğal olarak ciddi bir değişim dalgasının varlığını ortaya koymakta, gerek İslami kesimde gerek laik kesimde köklü bir sorgulama, hatta dönüşme süreci yaşandığını göstermektedir.
      <br/>
      <br/>
      Burada üç nokta önem kazanıyor:
      <br/>
      <br/>
      Geçen 10 yıllık çatışma dönemi modernitenin kaçınılmaz aşamalarından birisini oluşturan, merkez ile çevre arasındaki mesafelerin azalmasından üreyen bir kriz dönemiydi. Bugün bu kriz önemli ölçüde geride bırakılmış, sözü edilen aşamanın entegrasyon sayfası açılmıştır. Ancak bu entegrasyon bir benzeşme mekanizması üzerine kurulu değildir. Parçalı ve iniş çıkışlı yaşanmakta, en önemlisi gerek bireylerin gerek kesimlerin fayda, tutum, beklenti ve eylem açısından "çoğullaştığı" bir doku üzerinden gerçekleşmekte, hatta bu dokuyu üretmektedir.
      <br/>
      <br/>
      Bu değişim sürecini iç dinamikler açısından besleyen, paradoksal gibi gözükse de çatışmalar ve çatışma dönemi olmuştur. Çatışmalar sırasında yaşanan toplumsal, kültürel ve siyasi karşılaşmalar, etkileşimler içeren deneyimlere yol açmış ve her deneyim alanı bir değişim pisti haline gelmiştir. Zira değişim dinamikleri açısından belirleyici olan husus, aktörlerin ötekiye bakışlarının kendilerine bakışlardan hareketle değişmesidir, yani kendilerine bakışın farklılaşmasıdır. Dolayısıyla değişimde söz konusu olan siyasi bir uzlaşmadan çok, toplumsal bir iç içe geçiş ve buradan kaynaklanan uzlaşmadır.
      <br/>
      <br/>
      Üçüncü önemli nokta, değişim sürecinin temel olarak toplumun orta kademelerinden doğan, bu kademelerin ürettiği ve sürüklediği bir süreç olmasıdır. Böyle olduğu oranda, değişim süreci tersine de çalışmakta, siyasi tutum ve beklenti açısından bu orta sınıfı yeniden oluşturan unsurlar içermektedir. Nitekim laik kesim ve İslami kesimin önemli bir çoğunluğu demokrasiye, özgürlüğe, haklara bakış açısından birbirine yaklaşmaktadır. Her iki kesimde değişime direnç içinde olan ya da "tersten değişme" yaşayan kutuplar ise zihniyet açısından birbirine benzemeye yüz tutmaktadır.
      <br/>
      <br/>
      Krizin baltalamaya yöneldiği toplumsal süreç işte budur...
      <br/>
      <br/>
      Aslında bu durum toplum ve siyaset arasında yeni bir kopuşa, devletin toplumu yeniden dizayn etme gayretine işaret etmektedir... Böyle olunca yükseltilmeye çalışılan kriz farklı toplumsal kesimler içinde yaşanan demokratikleşme, çoğulculaşma eğilimlerini de hedeflemektedir...
      <br/>
      <br/>
      Nasıl?
      <br/>
      <br/>
      Merceğimizi biraz daha yaklaştıralım, devlet katında en çok tartışılan kesimden, İslami kesimden bir örnek verelim...
      <br/>
      <br/>
      Yaptığımız bir araştırmada Nurcu bir cemaat üyesi üniversite öğrencisi şunları söylüyordu:
      <br/>
      <br/>
      "Okula girerken başımı açıyorum. Açma kararında ailemin, özellikle çevremin telkinleri oldu. Biz başörtüsünden ziyade daha ileri şeylere odaklanırız. Tamam başımızı açmanın götürüleri de çok fazla oluyor ama çok problem yapmadık gerçekten... Başını açmayanlara bir şey diyemem. Kimisini takdirle karşılıyorum. Bir taraftan kapasiteli insanların o şekilde evde oturmalarını doğru bulmuyorum. Ben çok katı olarak düşünmüyorum bu başörtüsü meselesini... Ondan ziyade gerçekten eğitimin iyiye gitmesini istiyorum. Yani şimdi başörtülü bir bayan kamuya girmiyor olabilir şimdilik... Bu beni çok fazla düşündürmüyor. Dersine girdiğim hoca o dersi ne kadar iyi anlatabiliyor. Dersin hakkını verebiliyor mu? Bu daha çok düşündürüyor beni. Şimdi benimle aynı olup da yani başörtülü olup da evde oturan arkadaşlarıma şöyle diyorum: Biliyorum bir engel var... Ama bu engel sizi evde oturup özelliklerinizi söndürmeye itmesin istiyorum. Aksine açılın... Dışarı açılın. Ben kendi çevremde de bunu çok söylüyorum. Kendi çevremdekilere de böyle önerilerde bulunuyorum. Gelsinler, girsinler o ortama... Ondan sonra ileriye dönük şeylere daha bir iştiyakla sarılacaklarına inanıyorum ben (...)"
      <br/>
      <br/>
      Şunu söylemekten geri durmak mümkün mü:
      <br/>
      <br/>
      Cemaatlerin kişilik ve kimlik oluşumundaki model olma kabiliyeti, bu çerçevede merkezi tutum değişikliklerinin mensuplarına yansıması ve mensuplar için bir eylem haritası oluşturması sekülerleşme dozu yüksek bir değişim mekanizmasını tetiklemektedir.
      <br/>
      <br/>
      Evet toplum kendisini tamir ediyor, hem de her yönüyle çağdaşlaşarak...
      <br/>
      <br/>
      Bir de şu krizler yakamızdan düşse...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24026), [web.archive.org (arşiv bağlantısı)](http://web.archive.org/web/20070807032915/http://aksiyon.com.tr:80/detay.php?id=24026)
