# ‘Silahlı Kuvvetler’de yeni dönem…

*Ali Bayramoğlu 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061010185545im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türk basını, siyasi partiler, kamuoyu Genelkurmay Başkanlığı değişimine en az hükümet ve Cumhurbaşkanı değişimi kadar önem veriyor. Önümüzdeki dönemin siyasi tahminleri yeni karargâha ve komutana göre yapılıyor… 2002 yılı asker-sivil ilişkilerinde büyük kırılmalar yaşanmasına tanık oldu. Son bir iki yıldır ise yeni uluslararası ve bölgesel güç dengeleri ve globalleşme “askeri bünyede yapısal bir değişim dalgası”na yol açtı.
  </font>
  <!--- Baslik, Spot, Resim kutusu ---------->
  <p>
   <font class="content">
    Org. Hilmi Özkök’ün veda ziyaretleri, Org. Yaşar Büyükanıt’ın Genelkurmay Başkanlığı’nın arifesinde olması, Şemdinli iddianamesiyle başlayıp Yüksek Askerî Şûra toplantısına kadar devam eden sarsıntılı kriz dönemi asker-sivil ilişkilerini tekrar sistemin merkezine oturtmuş durumda…
    <br>
     <br>
      Krizin savuşturulmuş olması bu tabloyu değiştirmiyor.
      <br/>
      <br/>
      Türk basını, siyasi partiler, kamuoyu genelkurmay Başkanlığı değişimine en az hükümet ve Cumhurbaşkanı değişimi kadar önem veriyor. Önümüzdeki dönemin siyasi tahminleri yeni karargâha ve komutana göre yapılıyor…
      <br/>
      <br/>
      Bu durum elbet hastalıklıdır. Ama bir yönüyle de doğaldır.
      <br/>
      <br/>
      Doğaldır zira askerî otorite-sivil otorite ilişkileri Türk siyasal sisteminin en zayıf halkasını oluşturur. Silahlı Kuvvetlerin cumhuriyet tarihi boyunca siyaset üzerindeki ağırlığı, özü itibarıyla, dönemlere, kişilere, partilere, hedef alınan siyasi ve toplumsal hareketlerin niteliğine göre değişmemiştir.
      <br/>
      <br/>
      Mevzuatın, orduya devlet içinde özerk ve denetime kapalı bir alan bırakması, buna karşılık askerin siyasete yönelik olarak kâh denetleyici, kâh icracı işlevler üstlenmesi, meşruiyeti topluma kadar uzanan bir model sayesinde mümkün olmuştur.
      <br/>
      <br/>
      Bu model, “devlet iktidarı ile siyasi iktidarı birbirinden kesin çizgilerle ayıran, uluslararası ilişkiler başta olmak üzere, eğitimden özgürlüklere birçok temel sorunu devlet iktidarının tekeli alanına sokan bir model”dir.
      <br/>
      <br/>
      2002 yılı bu modelde büyük kırılmalar yaşanmasına tanık oldu. Bir yandan ordunun devlet alanı içindeki özerk konumunu daraltan yasal reformlar, diğer yandan siyasi iktidarın Kıbrıs gibi devlet alanı içine hapsolmuş kimi sorunlara el atmaya başlaması, bu kırılmaların özünü oluşturdu.
      <br/>
      <br/>
      Bu kırılma sürecini mümkün kılan dört faktörden söz etmek mümkün:
      <br/>
      <br/>
      1. Yasal değişiklikleri ve sistemin askerî güçten arındırılmasını meşru ve kaçınılmaz kılan AB süreci.
      <br/>
      <br/>
      2. Siyasi iktidarın kendi alanını korumak ve sahiplenmek konusundaki kararlılığı ve cesareti. 3. Başta büyük sermaye ve medya olmak üzere ekonomik ve toplumsal merkezlerin “sivilleşme” sürecini aktif olarak destekleyip, buna karşı çıkan kimi askeri aktörleri meşruiyet zemininden yoksun bırakacak aktif bir tavır takınmaları.
      <br/>
      <br/>
      4. Gerek bu koşullar gerek Ortadoğu’da değişen dengeler, gerekse yeni güvenlik mülahazaları ve güç değerlendirmelerinin zorunlu Türkiye-ABD ilişkilerinin aldığı yeni biçim çerçevesinde Türk Silahlı Kuvvetleri bünyesinde yeni verilere uyum sağlamak çabası.
      <br/>
      <br/>
      Son faktörün üzerinde biraz durmakta yarar var. Zira söz konusu olan “globalleşmenin ordu üzerindeki etkileri”dir.
      <br/>
      <br/>
      Bu etkiler, özellikle yeni uluslararası ve bölgesel güç dengeleri, güvenlik tanımı, asker rolü, asker-sivil ilişkileri, askerî diplomasinin askerî güç karşısındaki önemi, gibi temel konularda “askerî bünyede yapısal bir değişim dalgası”na yol açmıştır.
      <br/>
      <br/>
      Gerçekten de yeni denge koşullarında Türk ordusunun bölgede “caydırıcı güç” olma özelliği, Irak, Kıbrıs gibi konularda “güç kullanma politikalarına dayanan sert caydırıcı söylemleri” kendiliğinden esnemek zorunda kalmıştır.
      <br/>
      <br/>
      Örneğin ABD’nin Irak’ta PKK’ya karşı takındığı tutum kabul edilemez bir durum ilan edilse de, bir veri olarak kabul edilmek zorunda kalmıştır, kabul edilir hale gelmiştir. Süleymaniye’deki “çuval krizi”, Kerkük’teki gelişmeler, AB çerçevesinde Türkiye’nin Kıbrıs politikası bu konuda verilebilecek diğer örneklerdir. Koşullar gücü korumak için gerekli olan aracın “güç”ten çok “siyaset-diplomasi-esneklik”, yani koşullara uyum sağlamak, bu koşulları başka yollardan lehe çevirmek olduğunu göstermeye başlamıştır.
      <br/>
      <br/>
      Sonuç, kimi ipuçlarıyla belirgindir:
      <br/>
      <br/>
      1. Bugün gelinen noktada askerî otoritenin siyasi iktidarla ilişkileri sürekli ve derin bir çatışma olma halinden nispeten uzaklaşmış, bir ittifak ilişkisini de içermek zorunda kalmıştır. Bu ilerleme devlet alanı  siyasi alan arasındaki ayrımı örselemekte ve bu ikisi arasında organik ilişkiler doğurmaktadır.
      <br/>
      <br/>
      2. Ayrıca bu çerçevede ordu içinde askerin durumu ve rolünün yeniden tanımlanması, bu rolün sadece güç faktörü üzerine değil, aynı zamanda siyasi esneklik unsuruna dayanmaya yüz tutması önemli bir gelişmedir.
      <br/>
      <br/>
      Bunlar olduğu oranda ordunun siyasete ve kendisine bakışı müdahale mantığı dışında, bir ölçüde de olsa demokrasi kriteri üzerine oturmaya da yönelmiştir. Özetle ordu bünyesi kendi içinde, tümüyle askeri mülahazalarla bir değişim mekanizmasını harekete geçirmiştir. Ve bu mekanizma sivilleşme sürecinin itici güçlerinden birisini oluşturmaktadır.
      <br/>
      <br/>
      Diplomasinin ve siyasi manevraların güç üretimindeki yerine işaret eden bu durum aslında Türkiye’nin kapalı bir düzen olmaktan çıkıp, açık bir sistem olmaya ilerlediğinin de önemli bir göstergesidir.
      <br/>
      <br/>
      Son bir iki yıldır Genelkurmay Başkanlığı tarafından yapılan ‘basını bilgilendirme toplantıları’nda iç siyaset geri plana düşmeye başlamış, güvenlik konuları öne çıkmış, ABD ve Irak’la ilişkiler meselesinin siyaset ve esneklik gerektirdiği sıkça vurgulanmış, diplomatvari bir tavır içine girilmiş, sorumluluk siyasi iktidara çevrilmiştir.
      <br/>
      <br/>
      Yukarı da vurguladık bu eğilimin itici gücü bir; bölgesel yeni siyasi gelişmeler ve globalleşmedir.
      <br/>
      <br/>
      Ancak unutmamak gerekir ki ordu yaşanan değişimin hem de nesnesi hem öznesi olmuştur. En büyük değişime en azından kurumsal olarak ordunun bizzat kendisi maruz kalmıştır. Sivilleşme süreci bu çerçevede karşımıza çıkar.
      <br/>
      <br/>
      Ve bu süreç sıkıntısız yaşanmamıştır. Ordu içi büyük dirençlerle karşılaşmıştır. Bu dirençleri kıran orduyu değişim rotasına oturtan kişi, kabul etmek gerekir ki Org. Hilmi Özkök’tür...
      <br/>
      <br/>
      Özkök her şeyden önce “ordu içi çatlakları onarmasını, sesini yükseltmeden gemisine hâkim olmasını bilmiş” bir komutandır.
      <br/>
      <br/>
      Öte yandan ilk kez “Özkök döneminde demokrasi kavramı ordu içi tartışma ve ayrışmalarda referans kavramlardan birisi haline” gelmiştir. Özkök’ün sadece asker-sivil ilişkileri açısından değil, ordu içinde subayın niteliği, rolü açısından demokrasi kavramına yaptığı vurgu son derece önemli ve hayati bir eşiği ifade eder.
      <br/>
      <br/>
      Üçüncü olarak,  Özkök “AB ve Kopenhag Kriterleri hattındaki değişime karargâhıyla destek vermiş ve ordunun siyasi alandan göreve çekilmesini içine sindirmiş ve uygulamıştır”.
      <br/>
      <br/>
      Dördüncü ve son olarak hükümetle asker arasında yaşanan gerginliklerde, kullandığı üslupla krizlerin önünü almasını bilmiş, bu gerginliklerin sistem içinde kalmasına imkân vermiştir...
      <br/>
      <br/>
      Umarız bu eğilim yeni dönemde de sürer.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25138), [web.archive.org (arşiv bağlantısı)](http://web.archive.org/web/20061010185545/http://www.aksiyon.com.tr/detay.php?id=25138)
