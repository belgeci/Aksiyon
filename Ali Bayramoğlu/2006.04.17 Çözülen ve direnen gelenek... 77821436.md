# Çözülen ve direnen gelenek...

*Ali Bayramoğlu 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070604163824im_/http://aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bilinmez ama tahminimiz önümüzdeki bir buçuk yıl içinde bir otoriterleşme çabasının semaları kaplayacağı yönündedir. Ancak bu çabanın sert ve kalıcı bir dalgaya döneceğini de sanmıyoruz. Peki, neden bu çaba ve bu dalga? Sorunun yanıtını ve kaynağını toplumsal katmanlarda bulamazsınız... Toplum hiç bu kadar masum olmamıştı çünkü. Ne 27 Mayıs'ta
   <br>
    ne 12 Mart ve 12 Eylül’de ne de 28 Şubat'ta...
    <br>
    </br>
   </br>
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Türkiye endişeli; yolu Ankara'ya düşen, Ankara kulislerinden geçenler daha da endişeli. Ülke şiddet ve terörle sarsılıyor. Cumhurbaşkanlığı seçimlerine doğru Ankara savaşlarının ilk fişekleri atılmış görünüyor. Asker-sivil ilişkileri belirsiz bir hatta ilerliyor. Sezer'in Harp Akademileri'nde yaptığı konuşmada sarfettiği "irtica yükseliyor ve devleti ele geçirmeye çalışıyor" sözleri sinirleri biraz daha geriyor.
    <br/>
    <br/>
    Kokular kötü...
    <br/>
    <br/>
    İlk soru şudur: Türkiye yeni bir gerginlik, kutuplaşma ve otoriterleşme dönemi yaşar mı?
    <br/>
    <br/>
    Bilinmez ama tahminimiz önümüzdeki 1,5 yıl içinde bir otoriterleşme çabasının semaları kaplayacağı yönündedir. Ancak bu çabanın sert ve kalıcı bir dalgaya döneceğini de sanmıyoruz.
    <br/>
    <br/>
    Peki, neden bu çaba ve bu dalga?
    <br/>
    <br/>
    Sorunun yanıtını ve kaynağını toplumsal katmanlarda bulamazsınız...
    <br/>
    <br/>
    Toplum hiç bu kadar masum olmamıştı. Ne 27 Mayıs'ta ne 12 Mart ve 12 Eylül’de ne de 28 Şubat'ta...
    <br/>
    <br/>
    Merceği, siyasi merkezin değişime intibak zorluklarına, gösterdiği dirence, sert dış konjonktür girdilerine, Kürt sorununu çözmede ya da yönetmede yaşanan sistem krizine, buna bağlı ve bunu izleyen saray kavgalarına çevirmek zorundasınız.
    <br/>
    <br/>
    Evet, sorun siyasi merkezde yaşanıyor ve siyasi merkezden kaynaklanıyor. Ülkede son dönemlerde toplumsal tepkiler, tepkilerin siyasallaşması, milliyetçi öfke, duygu siyaseti siyasi merkezin yaşadığı ve yaşattığı krizlerden ürüyor...
    <br/>
    <br/>
    Velhasıl krizi kişilerde aramayın... Sadece konjonktürde de aramayın...
    <br/>
    <br/>
    O aslında bir geleneğin çözülmesi ve direnmesi üzerine kuruludur.
    <br/>
    <br/>
    Ve gelelim üçüncü ve aslî soruya:
    <br/>
    <br/>
    Hangi gelenek?
    <br/>
    <br/>
    Yanıtı aramaya dört alıntıyla başlayalım.
    <br/>
    <br/>
    "Erkân-ı Harbiye Reisi olan zatın vazefei asliyesi yalnız vaziyatı askeriyeyi tedkik değil, tefekkürle iştigal etmesidir…"    (Mustafa Kemal)
    <br/>
    <br/>
    "Teşkilâtı askeriye vatanımızı esbabı müdafaası ve muhtelif cephelerde icra edilecek (askerî işler kadar), siyaseti dahiliye ve hariciye ile (de) yakınen alakadar bulunuyor. Ve mesailde Erkân-ı Harbiye-i Umumiye Reisi'nin mütaleası bulunmak ve diğer haizi mesuliyet olan zevatın noktai nazarlarına yakınen vakıf olmak için onlarla bir arada çalışmak ve bir mesele hakkında Erkân-ı Harbiye-i Umumiye Reisi'nin rey ve mütaleası olan zevat gibi İcra Vekilleri meyanında olması teklif edilmiştir…"   (Mustafa Kemal)
    <br/>
    <br/>
    "Erkân-ı Harbiye-i Umumiye Riyaseti'nin vazifesi ordunun teşkilini, tensikini fenni olarak düşünmek ve memleketin esbabı müdafaasını nazarı dikkate almak ve bunlarla iştigal etmek. Harbiye Nezareti (Millî Müdafaa Vekaleti) umur ile kendi vezaifi arasında büyük fark vardır. Harbiye Nezareti, Erkân-ı Harbiye-i Umumiye Riyaseti'nin tensip ettiği yahud onun planına göre teşkil ve tensik ettiği bir orduyu iaşe eder, ilbas eder ve saire. Erkân-ı Harbiye-i Umumiye Reisi nasıl harbedecek, vatanı nasıl müdafaa edecek, nasıl hazırlanmak lazım geldiğini düşünür…"   (Mustafa Kemal)
    <br/>
    <br/>
    "Askerî mesuliyet, yalnız mesul değil, aledderecat mesul kimselerde olmalıdır…",  (Askerî sorumluluk tek sorumluluk değil, derecelendirilmiş sorumluluk olmalıdır) (Hüseyin Avni)
    <br/>
    <br/>
    Bu dört alıntı söz konusu gelenekle ilgili yüzlercesi içinden belki de en anlamlı olanlarıdır.
    <br/>
    <br/>
    Şöyle özetlenebilirler:
    <br/>
    <br/>
    1. Silâhlı Kuvvetler sadece askerî işlerle değil, iç ve dış siyasetle doğrudan ilgili olması gereken, dolayısıyla siyasî kararların alınma safhasında ve yapılarında bulunması gereken bir kurumdur.
    <br/>
    <br/>
    2. Silâhlı Kuvvetlerin karargâhını oluşturan Genelkurmay Başkanlığı millî savunma ve millî güvenlik konularında ve kendisini ilgili hissettiği iç ve dış siyasî konularda karar verici mercidir. Millî Savunma Bakanlığı ise ona bağlı çalışan, lojistik işler, askerî alımlarla ilgili birimdir.
    <br/>
    <br/>
    3. Türkiye'de askerî otorite gerek kendi iç örgütlenmesinde gerek diğer savunma kuruluşlarıyla ilişkisinde gerekse aldığı veya katıldığı diğer politik karar yapılarıyla bağlantısında, yetkileri dereceli olarak dağıtmayan, tersine tek makamda toplayan bir yapıdadır.
    <br/>
    <br/>
    Konuşmaların yapıldığı tarihler ve koşullar dikkate alındığında bu üç unsur Kurtuluş Savaşı'yla ilgili bir duruma, bir 'savaş yönetim modeli'ne işaret eder.
    <br/>
    <br/>
    Ordunun Kurtuluş Savaşı sırasında vergi toplamadan askere almaya ve iç isyanları bastırmaya kadar oynadığı etkin ve kaçınılmaz rol, dönem koşullarının dış politika, iç politika ve cephe operasyonlarını ayrılmaz bir bütün haline getirmesi, bu çerçevede Genelkurmay Başkanlığı'nın bir bakanlık olarak tasarlanması, Millî Savunma ve Genelkurmay bakanlarının Başkumandanlığın karargâh unsurlarına dönüşmesi kendi karargâhı kılması bu modelin dinamiklerini ve konjonktürel gerekçelerini oluşturur.
    <br/>
    <br/>
    Sorun odur ki, bu model 1920-1923 arası uygulamalarda sınırlı kalmamış, ileri tarihlere taşınmış, dahası bugüne kadar uzamıştır.
    <br/>
    <br/>
    Kurtuluş Savaşı sırasında, I. TBMM'de güç ilişkileri çerçevesinde oluşturulan, dönemin yönetim anlayışını, devlet-siyaset, asker-siyaset ilişkilerini kuşatan savaş modeli, savaş sonrasında da korunmuştur.
    <br/>
    <br/>
    Fikrî olarak; "savaş", "tehlike", "siyasete duyulan güvensizlik" üzerine oturan, değişimin ana merkezi olarak devleti gören, devlet iktidarının kontrolünü asli siyasî amaç haline getiren bu model, olağan ya da olağanüstü her yeni dönemde yeni gerekçelerle pekiştirilecek, meşrûlaştırılacak ve yeni unsurlarla yasallaştırılacaktır.
    <br/>
    <br/>
    Bugün geldiğimiz noktada olağan dönem modeli haline dönüşen bu savaş modeli sofistike hale gelmiştir.
    <br/>
    <br/>
    Yeni unsurları ise şunlardır:
    <br/>
    <br/>
    Silahlı Kuvvetler,
    <br/>
    <br/>
    a. Siyasî işlerle doğrudan ve kurumsal olarak ilgili;
    <br/>
    <br/>
    b. Siyasî kararlara ilişkin ilkeleri tespit eden, karar ve uygulamaları denetleyen;
    <br/>
    <br/>
    c. Bu yolla, bazı siyasî sorunlar üzerinden siyasî alanın önemli bir bölümünü devletleştiren, yani bu sorunları ve siyasî alanı tartışmaya ve toplumsal taleplere, siyasî görüşmelere kapatarak toplumsal-siyasal niteliğinden arındıran;
    <br/>
    <br/>
    d. Bu çerçevede 'siyaset-devlet ayrımı'nı devreye sokan (bu ayrıma göre askerin siyaset dışılığı partiler karşısındaki tutumunu ifade ederken millî meseleler, millî çıkarlar, devlet politikaları adı altında tanımlanan temel siyasî kararlar devlet işleri ve siyaset dışı işler olarak tanımlanmakta, askerin görüş bildirme, müdahale etme sahasına girmektedir);
    <br/>
    <br/>
    e. Bu işleri yerine getirebilmesi için devlet alanı içinde özerk, kendi içinde aşırı merkezî bir yapıda, siyasî etkiye kapalı, ancak bu siyasî karar süreçlerini etkileyebilecek oranda siyasallaşmış bir gelenekle donatılmıştır.
    <br/>
    <br/>
    Bu çerçevede hem savunma kurumları arasındaki, hem siyasî iktidar askerî bürokrasi arasındaki hiyerarşi ters yüz edilmiş, yerleşik ilkenin tersine savunma alanında sivil otoritenin siyasî otoriteye bağımlılığı, siyaset alanında üstünlüğü kabul edilmiştir. Sonuç olarak devlet-toplum, devlet-siyaset ilişkilerinde devletin egemenliği bu yolla pekiştirilmiş ve devlet yapılanması ve işleyişinde militarizasyon normal bir hal olarak kabul görmüştür.
    <br/>
    <br/>
    Evet...
    <br/>
    <br/>
    Türkiye'nin siyasi öyküsü bir anlamda siyasî alanın sürekli ve artan oranda devletleştirilmesinin ya da siyasî alanın sistematik olarak daraltılmasının öyküsünden oluşur.
    <br/>
    <br/>
    Bu öykü şu diğer üç öyküyle paralel gider:
    <br/>
    <br/>
    Devlet içindeki özerk askerî alanın sürekli genişlemesi...
    <br/>
    <br/>
    Merkezileşme süreci marifetiyle zaman içinde ordu içi gerginlikleri en aza indirecek ve müdahale kararlarını "emir-komuta" mekanizmasıyla kurumsal karara dönüştürecek müdahale biçimlerinin geliştirilmesi...
    <br/>
    <br/>
    Bu gelişme oranında ordunun kişisel irade dışı dinamik siyasî bir beden haline dönmesi ve kendi içinde buna uygun olarak yapılanması...
    <br/>
    <br/>
    Çözülmeye zorlanan ve direnen gelenek işte budur...
    <br/>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23941), [web.archive.org (arşiv bağlantısı)](http://web.archive.org/web/20070604163824/http://aksiyon.com.tr:80/detay.php?id=23941)
