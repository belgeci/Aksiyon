# Seçimlerden seçim beğen...

*Ali Bayramoğlu 2007.07.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164206im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türkiye adeta seçimden çok bir referandum, bir tür demokrasi ve milli irade referandumu yaşayacak gibi… Şu açık: Milli iradeyi, demokrasiyi, siyaseti taşıyan, temsil etme iddiasını üstlenen bir siyasi kutup ile devlet refleksini simgeleyen, korkuları sırtlayan, demokrasiyi eşitlikten çok beyazlara ait bir ayrıcalık alanı ve ayrıcalık düzeni olarak gören bir kutup arasında yarış yaşanacak… Bu iki tür sıkışmışlık daha şimdiden çeşitli yollarla kendisini ortaya koyuyor…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Türkiye seçim havasına yavaş giriyor. Şu açık: Çeşitli siyasi tartışmalar ve konular arasında seçim adeta sıradan bir konuya dönüştü. Son iki aydır arka arkaya yaşanan siyasi gelişmeler, ortaya çıkan “çok boyutlu kriz” öyle bir tablo doğurdu ki, seçimler kriz ortamının “bağımlı bir değişkeni” haline geldi.
    <br>
     <br>
      Son olarak Anayasa Mahkemesi’nin verdiği yeni karar bu duruma açık bir örnek.
      <br/>
      <br/>
      Bu kararla cumhurbaşkanının halk tarafından 5 yılda bir seçilmesini ve TBMM’de tüm oturumların açılış yeter sayısının 184 olmasını öngören anayasa değişikliği bir anlamda yürürlüğe girdi.
      <br/>
      <br/>
      Bu değişikliğe Sezer ve CHP tarafından yapılan itirazların reddedilmesi, daha önce yine Anayasa Mahkemesi’nin öngördüğü 367 oturum yeter sayısı kuralını çöpe attı.
      <br/>
      <br/>
      Öte yandan 11. cumhurbaşkanının kim tarafından seçileceği meselesini yeni bir soru haline getirdi.
      <br/>
      <br/>
      Ülkede yaşanan gerginliğin, asker-sivil itişmesinin bu aşamadan sonra yeni bir görünüm kazanacağına şüphe yok...
      <br/>
      <br/>
      Evet, seçim ve seçim sonuçları tüm bu gelişmeler arasında sıradan bir gelişme...
      <br/>
      <br/>
      Daha da öte: Yaşanan büyük kapışmada, kapışmanın keskinliği itibariyle seçimler bir aşama ve araç olarak algılanır hale geldi.
      <br/>
      <br/>
      Sandık sonuçlarının Türkiye’yi ne yönde değiştireceği sorusu ortada duruyor, endişeyle yanıtlanıyor ve tartışılıyor.
      <br/>
      <br/>
      Sandıktan çıkacak sonuçlardan çok bu sonuçların hazmedilip hazmedilmeyeceği meselesi üzerine düşünülüyor.
      <br/>
      <br/>
      Cumhurbaşkanlığı seçimlerinin yeni dönemde yeni bir krizin ilk ayağı olacağı kaygısını sadece gözlemciler ve kamuoyu değil, Başbakan dahi taşıyor.
      <br/>
      <br/>
      Bir ülkede seçim sonuçları “sorun çözme” yerine, “sorun üretme” vesilesi olarak algılanıyorsa, o ülkede demokrasiden nasıl söz edilebilir?
      <br/>
      <br/>
      Açık: Siyasetin boğulduğu ve siyasi alanın yeniden daraldığı bir döneme tanıklık ediyoruz…
      <br/>
      <br/>
      Ne var ki, bu, madalyonun sadece bir yüzü…
      <br/>
      <br/>
      Madalyonun diğer yüzünde ise, “elde kalan” ya da “elde kaldığı kadarıyla” siyaset var…
      <br/>
      <br/>
      Sorun o ki siyaset burada da bu kez başka bir yolla boğuluyor.
      <br/>
      <br/>
      Siyasi yarışmaya bakıldığı zaman, aday listeleriyle, seçim bildirgeleriyle, en önemlisi meydanlarda atılan lider nutuklarıyla siyasetin aşırı kutuplaştığı, rejim ya da demokrasi sorununa endekslendiği, bu anlamda “aşırı siyasileşerek, aslında siyasetten uzaklaştığı”nı görüyorsunuz.
      <br/>
      <br/>
      Bu siyasi yarışmada hizmet boyutu az tutuluyor, sosyal politikalar, istihdam sorunu, kültürel kimlik suali de öyle...
      <br/>
      <br/>
      Kadın sorunu yok…
      <br/>
      <br/>
      Çevre sorunu hak getire…
      <br/>
      <br/>
      Aslında büyük makro siyasi-toplumsal meseleler de yok seçim kampanyasında…
      <br/>
      <br/>
      Kürt sorunu, tesettür konusu, Türkiye-AB ilişkileri, önümüzdeki 10 yılın vizyonu ya da haritasını konuşan da yok…
      <br/>
      <br/>
      Türkiye adeta seçimden çok bir referandum, bir tür demokrasi ve milli irade referandumu yaşayacak gibi…
      <br/>
      <br/>
      Şu açık: Milli iradeyi, demokrasiyi, siyaseti taşıyan, temsil etme iddiasını üstlenen bir siyasi kutup ile devlet refleksini simgeleyen, korkuları sırtlayan, demokrasiyi eşitlikten çok beyazlara ait bir ayrıcalık alanı ve ayrıcalık düzeni olarak gören bir kutup arasında yarış yaşanacak…
      <br/>
      <br/>
      Bu iki tür sıkışmışlık daha şimdiden çeşitli yollarla kendisini ortaya koyuyor…
      <br/>
      <br/>
      Bağımsız adaylığın ilginç kurumlaşmaya doğru evrilmesi aslında bu sıkışmışlıkların bir tezahürü olarak karşımızda. Bu çerçevede açıktır ki, Kürt sorunundan farklı sol arayışına ya da farklı bir merkez temsili meselesine kadar, kişiler partileri ikame ediyor ya da etmek zorunda kalıyor.
      <br/>
      <br/>
      Kürtler, kendi bölgesel temsilcilerini Meclis’e taşımak için bağımsız aday kampanyası içinden hareket ediyorlar. Ancak sorun o ki, oyları bölgesel olarak organize etme çabası daha şimdiden demokratik oyunla ilgili, özgür oy iradesiyle ilgili sorular sorduruyor.
      <br/>
      <br/>
      Nitekim Güneydoğu’da yeniden güçlenmeye başlayan, meydanları dolduran bir Hizbullah gerçeği var, onun baskısını kırmak için dağdan inip seçmenleri işleyip, propaganda yapıp tekrar dağa dönen PKK grupları var.
      <br/>
      <br/>
      CHP varlığı, azalan oy potansiyeli, politikaları, önemli oranda seçmenini AK Parti’ye ve bağımsız adaylara kaptırması ise yeni ve önemli bir gelişmeye işaret ediyor. Sol ikiye bölünmüş halde... Bir yanda cumhuriyetçi sol var. Bu sol anlayış bugün ülkede kültürel bir ayrıcalık sistemini temsil etmekte, tehlike, tehdit şiarlarıyla ayrıcalıkları tekel altında tutma politikasını, devletle özdeşleşerek ve askerle el ele yürütmektedir. Ne var ki demokrat sol eğilimin temsilcisi, kurumu, partisi yok. İstanbul’da ve diğer büyük kentlerde tek adaya sıkışmış arayışlar, aslında laik-kentli kesimin demokratikleşen ayağının ne denli temsilcisiz olduğunun kanıtı.
      <br/>
      <br/>
      Bu çok yönlü sıkışıklık umut verici değil…
      <br/>
      <br/>
      Bunu aşmak kolay iş de değil…
      <br/>
      <br/>
      Ama yine de hedef bu…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27857), [web.archive.org (arşiv bağlantısı)](http://web.archive.org/web/20071104164206/http://www.aksiyon.com.tr:80/detay.php?id=27857)
