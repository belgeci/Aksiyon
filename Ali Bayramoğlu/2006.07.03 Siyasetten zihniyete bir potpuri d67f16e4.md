# Siyasetten zihniyete bir potpuri…

*Ali Bayramoğlu 2006.07.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061019210456im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bizde devletçilik “toplumun alt katmanlarından üst katmanlarına doğru hareket etme ya da bir sınıftan diğerine giriş çıkış yapma imkânı sağlayan bir dolaşım sistemi” olmuştur.Devletçi anlayış köyden gelenin cumhurbaşkanı olmasından tutun, milyarder işadamı olmasına uzanan, böyle bir dönüşümü mümkün kılan bir düzen oluşturmuştur.
  </font>
  <!--- Baslik, Spot, Resim kutusu ---------->
  <p>
   <font class="content">
    Hiçbir şey insanı siyaseti, devleti ve toplumu düşünürken ‘zihniyet çıpası’ndan koparmaya yetmiyor.
    <br>
     <br>
      Ataerkil bir zihniyetin, merkeziyetçi bir siyasi yapının egemen olduğu bir düzende, “fikir ve çıkar” arasındaki ölümcül çelişki de pek kolay aşılamıyor. Diğer bir ifadeyle çıkarın, fikri araç haline getirmesinin önünde pek durulamıyor. Güç merkezlerinin fikir ittifaklarından değil, çıkar ittifaklarından oluşması kaçınılmaz oluyor.
      <br/>
      <br/>
      Bu gelişme pek de yeni değildir. Faturayı şu ya da bu döneme, şu ya da bu anlayışa veya aktöre çıkarmanın manası olmaz...
      <br/>
      <br/>
      Zira Türk siyasal sistemi, Osmanlı’dan bu yana bu ölümcül çelişkinin içinde debelenip durur.
      <br/>
      <br/>
      Nasıl açıklamalı bu çelişkiyi?
      <br/>
      <br/>
      Aslında sorun gücün tanımıyla, güce yönelik beklentiyle ilgilidir.
      <br/>
      <br/>
      Gücün değiştiren değil; kollayan, devlette yığılı nemaları nimet halinde dağıtan tasavvuruyla ilgilidir.
      <br/>
      <br/>
      Belki bunun içindir ki, Türkiye’de çok partili düzen, gerçek anlamda “çoğulcu” bir yapıyı gündeme getirmemiş, bu nemaları yeni gruplara dağıtan ‘ara bayiler’in sayısının artmasından, yani siyasi partilerin ‘çoklaşması’ndan ibaret kalmıştır.
      <br/>
      <br/>
      Mesele, devletin toplum tasavvuruyla, toplumda yarattığı beklentiyle ve siyasete hareket kabiliyeti son derece sınırlı, değiştirme gücü yok denecek kadar az, dar bir alan bırakmasıyla yakından ilgilidir.
      <br/>
      <br/>
      Evet, nedenler az çok belli…
      <br/>
      <br/>
      Belki sonuçlar daha önemli.
      <br/>
      <br/>
      Önemli çünkü, bu ölümcül çelişkinin en önemli sonucu, bu ülkede siyaset ve siyasetçinin ‘cemaat anlayışı’ndan ‘toplum anlayışı’na hâlâ geçememiş olmasıdır. Kavruk bir milletler sisteminin kavruk bir mirasıdır elimizde olan. Millettin yerini türlü gruplar almıştır. İşte bu sistemin, daha doğrusu gruplar içi dayanışma, gruplar arası hiyerarşi üzerine kurulu garip bir toplumsal sözleşme modelinin türlü krizlerini yaşar durur Türkiye...
      <br/>
      <br/>
      Bu modelin diğer önemli sonucu şudur: Kim ne derse desin, bu ülkede siyasetçinin toplum tasavvuru yoktur. Yani, tüm toplulukları farklılıklarıyla ele alan, onların ortak paydasından, etkileşiminden hareketle tanımladığı bir tasavvur söz konusu değildir. Bunu, yeknesak ve muğlak bir bütünü ifade eden “millet” kavramıyla ya da farklı olanı yok sayan “milli irade” kavramıyla ikame eder siyaset ve siyasetçi…
      <br/>
      <br/>
      Cemaatçi siyaset ise; köylü, kentli, sermayedar, İslamcı, Kürt, laik belli bir grubun kendi yaşam alanını diğer gruplar aleyhine genişlet mesi üzerine, ilkeyi değil, gücü merkeze alan bir algı üzerine kuruludur.
      <br/>
      <br/>
      Yaşam alanının genişletilmesi üzerine oturan politikalar, gücünü kaçınılmaz olarak, bir yandan cemaatin kendi iç yapısından diğer yandan bu cemaate aktarılacak imkân ve kaynakları denetleyen devletten alır. Sistemin özü, yapısıyla hiçbir şekilde ilgili olmayan; tersine onu olduğu gibi koruyup kendisine yontmaya çalışan kalkınmacı, devletçi, popülist siyasi söylemlerin, devlete endekslenen siyasi mücadelelerinin kökü de burada yatar.
      <br/>
      <br/>
      Ve sonuç olarak siyasi partilerin demokrasi arayışı, söylemi ne denli samimi olursa olsun, bu anlayışla sınırlı kalır. Siyasi parti ve aktörlerin mağdur duruma düştükleri an demokrasi söylemine sarılmalarında, bu söylemi devletle barışmak için, daha doğrusu iktidar ve çıkar mücadelesinde araç olarak kullanmalarında olduğu gibi…
      <br/>
      <br/>
      Bilmek gerekir ki, devletçi söylemle sistem restorasyonu olmaz…
      <br/>
      <br/>
      Sistemi reforme etmeyi hedefleyen ve toplumsal bir konsensüsü kaçınılmaz kılan söylemin adresi toplumdur ve toplum tasavvurudur.
      <br/>
      <br/>
      Bu konuda önümüzde alınacak hayli yol var…
      <br/>
      <br/>
      Nitekim bugün olana şöyle bir bakınca şablonun hiç değişmediği hemen fark ediliyor.
      <br/>
      <br/>
      Siyaset dışı öneriler, otoriter kestirme çözümler, sıkça içe kapanmacılığa giden milliyetçi tepkiler, yaşanan bunca krize rağmen popülist siyaset ve devlet duruşuna sarılış…
      <br/>
      <br/>
      Gerçekten de gelişmeleri siyasetçi tavırlarıyla, çıkar gruplarıyla, kamuoyunun beklentileriyle açıklamak her zaman anlamlı olmuyor.
      <br/>
      <br/>
      Siyasetten zihniyete bugünün sorun ve bunalımlarının ana manivelasını yine “devlet” ve “devletçilik geleneği ile bu gelenekteki değişimler, tıkanıklıklar” oluşturuyor.
      <br/>
      <br/>
      Belki en son söylenecek sözü en başta söylemek ve şunu görmek gerek:
      <br/>
      <br/>
      Devletçilik anlayışı, yarattığı tüm sıkıntılara rağmen, aslında bugüne kadar “toplumsal sistemin ayakta kalabilmesinin yegâne garantörü” olmuştur. Devletçiliğin, zenginlik yaratılması ve dağıtılması açısından oynadığı işlev temelde sosyolojiktir. Başka bir deyişle bizde devletçilik “toplumun alt katmanlarından üst katmanlarına doğru hareket etme ya da bir sınıftan diğerine giriş çıkış yapma imkânı sağlayan bir dolaşım sistemi” olmuştur. Devletçi anlayış köyden gelenin cumhurbaşkanı olmasından tutun, milyarder işadamı olmasına uzanan, böyle bir dönüşümü mümkün kılan bir düzen oluşturmuştur.
      <br/>
      <br/>
      Bilinir; alttan üste, sınıftan sınıfa, statüden statüye geçişleri sağlayan dolaşım sistemleri her toplumun, bütünlüğünü koruyabilmesi için sahip olması gereken olmazsa olmaz bir unsurudur. “Toplumsal ve bireysel beklenti ve talepleri, umut, hatta gerçekle birleştiren, bireysel ve kültürel başarı modelleri” oluşturan ve bu yolla çatışmaları patlama seviyesine gelmeden kontrol altına alan mekanizmalardır dolaşım sistemleri.
      <br/>
      <br/>
      Bu sistemleri kimi ülkelerde daha çok sermaye, kimilerinde daha çok eğitim, kimilerinde daha çok hukuk oluşturur. Bizde ise devletçilik...
      <br/>
      <br/>
      Türk devletçiliği sosyolojik işlev olarak ‘iki ayrı ayar düğmesi’ne sahiptir...
      <br/>
      <br/>
      Bir kere, Osmanlı’nın verginin, hanenin ve düzenin temelini oluşturduğu için korumayı ideolojik görev bildiği “çift öküz” sisteminden kalan, bugün de işe yarayan bir refleksle; köylülüğün dünkü durumunda muhafaza edilmesi örneğinde olduğu gibi, sosyolojik yapıyı, ‘sınıf yapısını değiştirmeme işlevi’ni üstlenir. Bu yapıyı ya kontrol altına alır ya da köylülüğe yaptığı gibi, destekler. Buna karşılık “tek tek bireylerin sınıflar arasında dolaşmasını müthiş denebilecek ölçüde teşvik eder.” Köylülüğü değiştirmeden bazı köylüleri değiştirir. Onu kentli, işçi, patron kılar. Bu devletçi düzen hem toplumsal gruplara hem bireylere yönelik “iki yönlü popülizm” üretir.
      <br/>
      <br/>
      Bu sistem esnediği ya da çeşitli taleplere esnetildiği an, ülkede sorun çıkar.
      <br/>
      <br/>
      Örneğin bir yönüyle ‘toplumsal çevre ile merkezinin arasındaki mesafenin azalması’nı ifade eden “28 Şubat çatışması”, aslında “devletin bu durumu toplumsal yapının bozulması olarak görmesi” ve buna ‘verdiği sert tepki’ydi.
      <br/>
      <br/>
      Şunu da görmek gerekir:
      <br/>
      <br/>
      “Devletçiliğin ve popülizmin sosyolojik işlevi”, kim ne derse desin, ‘Türk toplumunun bir şekilde konsensüs sağladığı yegâne durum’dur.
      <br/>
      <br/>
      Milliyetçi, muhafazakâr değerler, örfler, refleksler ya da ekonomi ve siyaseti tümüyle birbirinden ayıran alaturka modernleşmeci eğilimler, bu işlevin bir tür ürünleridir, türevleridir. Devletçilik modelini cemaatlere, gruplara, dayanışmaya ve bireylere kadar indirgeyen, orada yeniden üreten ‘toplumsal destek unsurları’dır.
      <br/>
      <br/>
      Nitekim bugüne hâkim olan, birbiriyle çelişir gibi dursa da birbirini andıran tepki ve tavırların arkasında da, buradan kaynaklanan bir ilişki vardır. Değişime direnç, milliyetçilik adı altında verilen tepkiler, bürokrasinin egemen havası...
      <br/>
      <br/>
      Bunların hepsi aynı ‘bohçanın dantelleri’ni andırıyor...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24710), [web.archive.org (arşiv bağlantısı)](http://web.archive.org/web/20061019210456/http://www.aksiyon.com.tr:80/detay.php?id=24710)
