# Az gittik uz gittik...

*Ali Bayramoğlu 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070605025521im_/http://aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Günümüz Türkiye’si kültürel kopukluğu sürekliliğe, ideolojik sürekliliği kopuşa çevirme kavgası veriyor. Bir yandan tarihiyle, toplumuyla, farklılıklarıyla tanışma, yüzleşme, barışma mücadelesi veriyor, buna uygun bir zihniyet dokusunun, siyaset ve yönetim anlayışının peşinde koşuyor.
   <br>
    Öte yandan bu mücadelenin kaçınılmaz kıldığı gerginlikleri, gerilimleri yaşıyor. Ancak yaşanan gerilim ve gerginlikler bir iflasın ya da tıkanıklığın tezahürleri olmaktan çok bir değişimin ipuçları, değişimin kaçınılmaz sarsıntıları olarak karşımızdadır.
    <br>
    </br>
   </br>
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İnsan yol ve yaş aldıkça hem zamanın farkına varır, hem zamandan uzaklaşır. Fark ve tekrar, değişim ve aynılık duyguları iç içe girmeye başlar. Nitekim doğru yerdeyseniz etrafınız yıllar boyu mücadele vermiş, her değişim umudu ve kanısı sonrası aynı sorunlarla yüz yüze kalmaktan yorgun düşmüş insanlarla doludur.
    <br/>
    <br/>
    Bir anlamda Ahmet Mithat Efendi'nin yazdıklarıyla, örneğin Çetin Altan'ın yazdıkları, Genç Osmanlılar ile Murat Belge ya da Sezai Karakoç'un Türkiye'ye yönelik duyarlılıkları, beklentileri, hatta mücadeleleri arasında sanıldığından daha fazla kesişme vardır.
    <br/>
    <br/>
    Dönemin ittahatçı subayı, Mustafa Kemal'in yakın arkadaşı Ali Fethi Bey'in 18 Eylül 1908'de 'Askeri Dergisi'nde yayınlanan bir makalede sarfettiği cümleler ile bugün sıkça sivil alana çıkış yapan askerî otoritenin açıklamaları arasındaki yakın akrabalık başka nasıl açıklanmalı?
    <br/>
    <br/>
    Şöyle diyordu Ali Fethi Bey:
    <br/>
    <br/>
    "... Saadet-i memleketi, hayat-ı milleti muhâtarât-ı azimeye düşüren idarey-i seyyie-i mutlakanın tehlike ve felaket nokta-i nazarından, hâk-i pâk vatanı pay-ı istila ile çekinmemek isteyen harici düşmanı kıyasen ne farkı olabilirdi?..."
    <br/>
    <br/>
    Bundan tam 93 yıl sonra, 7 Ağustos 2001 tarihinde Genelkurmay Başkanlığı yazılı bir açıklamayla siyaset kurumuna bakışını şu şekilde özetliyordu:
    <br/>
    <br/>
    "Bugün Türkiye Cumhuriyeti’nde; ekonomi iflas noktasına gelmişse, ekonomiyi bu hale getirenler hakkında en ufak bir işlem yapılmıyorsa, milli ve ahlaki değerler aşındırılmışsa, soygun düzeni adeta normal bir davranış haline gelmişse, AB'ye girmeyi hedefleyen bir ülkede ortaçağı hedefleyen zihniyetler devlet kadrolarında bile yer alabiliyor ve buralara özenle yerleştiriliyorsa, ülke içinde siyasi istikrar, kişisel ihtiraslar nedeniyle bir türlü sağlanamıyorsa, ülkenin bir parçasında, ekonomik ve sosyal tedbirlerin alınamaması neticesi ayrılıkçı terörün, etnik/milliyetçi ve ayrılıkçı harekete dönüşmesi önlenemiyorsa, küreselleşme anlayışı ekonomik teslimiyetçilik olarak benimseniyorsa..."
    <br/>
    <br/>
    1900 başında hedef padişah, 2000 başında ise hedef hükümetti; dil ve siyasi hakimiyet niyeti ise ortaktı…
    <br/>
    <br/>
    Evet, gerçek çıplaktır.
    <br/>
    <br/>
    Türkiye'de resmî devlet ideolojisi kökenden, kökten, tarihten kopuşu ve kültürel mesafeyi beslediği oranda ideolojik bir süreklilikten beslenir...
    <br/>
    <br/>
    Sorunların dönüp dolaşıp, aynı biçimlerle, aynı tezahürlerle, hatta aynı vurgularla karşımıza çıkmasını önemli ölçüde bu gerçek açıklar...
    <br/>
    <br/>
    Devlet iktidarı ile siyasi iktidar ayrımı üzerine oturan, devlet iktidarını temel olarak askerî otoriteye bırakan, devletin, yani askerin siyaset kurumunu yönlendirmesi, denetlemesi fikrini kurallaştıran, kültür ve toplumdan gelen talepleri tehlike olarak tanımlayan, verili ve steril bir vatandaşlık kimliğini zorla üretmeye soyunan bir yapılanma, bir sert çekirdek var ortada... Ve bu sert çekirdek süreklilik arzediyor...
    <br/>
    <br/>
    Ancak şu da bir gerçek:
    <br/>
    <br/>
    İdeolojik doku kendisini yeniden üretmeye çalıştıkça, toplum da ters istikamette yol almakta, bu dokuyla arasındaki mesafeyi açmaktadır. Resmî ideolojiye rağmen toplumsal dinamikler ve sivil alan kültürel olanı keşfetmekte, kültürel değerlerin sorunlara yönelik hakemlik kabiliyetini pekiştirmektedir. Üstelik bu keşif ve pekişme demokratik ilkelerin her geçen gün artan oranda benimsenmesi, temel hak ve özgürlükler alanının genişlemesi üzerinden gerçekleşmektedir.
    <br/>
    <br/>
    Peki günümüz Türkiye’sini bu kutuplar arasında nereye yerleştirmeli, nasıl anlamalı, nasıl açıklamalı?  Temel soru işte budur... Yanıt ise şu:
    <br/>
    <br/>
    Günümüz Türkiye’si kültürel kopukluğu sürekliliğe, ideolojik sürekliliği kopuşa çevirme kavgası veriyor. Bir yandan tarihiyle, toplumuyla, farklılıklarıyla tanışma, yüzleşme, barışma mücadelesi veriyor, buna uygun bir zihniyet dokusunun, siyaset ve yönetim anlayışının peşinde koşuyor. Öte yandan bu mücadelenin kaçınılmaz kıldığı gerginlikleri, gerilimleri yaşıyor.
    <br/>
    <br/>
    Ancak yaşanan gerilim ve gerginlikler bir iflasın ya da tıkanıklığın tezahürleri olmaktan çok bir değişimin ipuçları, değişimin kaçınılmaz sarsıntıları olarak karşımızdadır.
    <br/>
    <br/>
    Nitekim Türkiye son dönemlerde en hızlı değişen ülkelerden biridir. AB, globalleşme gibi dış dinamikler Türkiye'yi, özellikle Türk devletini değişime mecbur kılmakta, bu değişimin meşruiyeti, istikameti ve derinliği ise iç dinamikler tarafından, yani Türk toplumu tarafından sağlanmaktadır. Ancak aynı Türkiye doğal olarak yerleşik sistemin, sert çekirdeğin değişime gösterdiği direncin en ustalıklı, en katı şekilde örgütlendiği diyarlardan da biridir...
    <br/>
    <br/>
    İnsan ve toplum doğal olarak soruna ve sorun çözümüne odaklanır. Bugün bu odaklanma daha çok direnci ve krizleri hissetmemize yol açıyor. Direnen kişi, güç ve kurumların çıkardığı gürültü kulakları rahatsız ediyor...
    <br/>
    <br/>
    Ancak günümüz Türkiye'sini anlamak için sadece sert çekirdeğin kendini yeniden üretme çabalarına, değişime direnç etrafında ortaya çıkan baskılara, vahim siyasi olaylara, hak ihlallerine bakmak doğru değildir...
    <br/>
    <br/>
    Tersine... Son dönemlerde değişim hattına direnç kazıklarının çakılmasıyla ortaya çıkan her kriz, sonuç olarak değişimcilerin zaferiyle sonuçlanmakta, her tartışma siyasi tabuları sarsmakta, ifade özgürlüğüne yönelik her dava yasakçılığın anlamsızlığını ortaya koyarak sona ermektedir.
    <br/>
    <br/>
    Ermeni soykırımı tartışmaları, jandarma meselesi, Büyükanıt krizi, sistem üzerindeki askerî vesayete yönelik eleştiriler, tesettür meselesine, Kürt sorununa yönelik talepler bu sürecin temel taşlarını oluşturmaktadır.
    <br/>
    <br/>
    Bu çerçevede Türkiye toplumu hem kendisine hem devletine hem tarihine hem sosyal dokusuna yönelik yüzleşmeler ve karşılaşmalar yaşamaktadır.
    <br/>
    <br/>
    Malum, her karşılaşma ve yüzleşme iç içe girmiş iki farklı güzergâh içerir: çatışma ve değişme...
    <br/>
    <br/>
    Türkiye her iki güzergâhta da gidip gelmektedir. Yüzleşme sıkça çatışmaları beslemekte, kaba ve devletçi bir milliyetçilik körüklenmekte, resmî devlet politikaları sokaktaki gerginlikten destek almaya çalışmaktadır. Bunun yanında aynı yüzleşme iç sorgulamaları derinleştirmekte, demokrasiden demokratlığa giden kapıları zorlamakta, en önemlisi Türkiye toplumunu siyasi tutum ve kimlikle ilişki açısından heterojen, yani farklılaşmış hale getirmektedir.
    <br/>
    <br/>
    Türkiye'yi orta ve uzun vadede şekillendirecek olan, bu değişim ve farklılaşma sürecidir. Bu süreç kıtalar arası plakaların sürtünmesiyle doğan bir gerilim biriktirme sürecine benzer, zamanı geldiğinde geri dönüşsüz bir kırılmaya yol açar...
    <br/>
    <br/>
    Bu gerilim arttıkça karşı önlemlerin, direnç çabalarının artması da kaçınılmazdır...
    <br/>
    <br/>
    Öyle de oluyor.
    <br/>
    <br/>
    Türkiye'de bu direnç yargının siyasallaştırılma çabalarından tutun, devlet içi yeni çetelerin oluşumuna kadar uzanmaktadır. Asker içinde bir grubun ordunun yitirdiği imkânları, örneğin MGK'nin icracı yetkilerini geri almaya çabalaması, jandarma güçlerinin sivil emniyet teşkilatının alanına girerek onun yerini almaya çalışması, Güneydoğu'da cinayetlere varan kışkırtma gayretleri bu direncin parçalarıdır.
    <br/>
    <br/>
    Bununla birlikte unutmamak gerekir ki, her direniş adımı, her gayr-i meşru faaliyetin ortaya çıkışı, bunların temizlenmesine yönelik bir mekanizmayı da harekete geçirmektedir.
    <br/>
    <br/>
    Konjonktürel açıdan önümüzde zor bir dönem var. Genelkurmay Başkanlığı'nda görev değişimi, cumhurbaşkanlığı seçimleri, ardından genel seçimler saray içi kavgaların, psikolojik harekât girişimlerinin, direnç eylemlerinin artmasına yol açacaktır...
    <br/>
    <br/>
    Bu dönemi atlatabilecek bir Türkiye'nin önünde yeni ve temiz bir değişim sayfası açılacaktır.
    <br/>
    <br/>
    Bu vesileyle Aksiyon okurlarına umut dolu bir merhaba...
    <br/>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23644), [web.archive.org (arşiv bağlantısı)](http://web.archive.org/web/20070605025521/http://aksiyon.com.tr:80/detay.php?id=23644)
