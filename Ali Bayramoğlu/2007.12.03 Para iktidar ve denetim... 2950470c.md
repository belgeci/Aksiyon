# Para, iktidar ve denetim...

*Ali Bayramoğlu 2007.12.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080206035751im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Askerî bünyenin sivil hukuk alanı dışına taşınıp yargı denetiminden uzaklaşması, aynı şekilde mali denetimden muaf hale getirilmesi yasal düzeyde Genelkurmay karargâhının hem ayrı bir siyasî merkez oluşturmasına ve hem politik gücünün artmasına zemin hazırlamıştır… Bir ülkede bu kadar büyük kamu fonları yargı denetimi olmadan kullanılırsa, demokratik işleyiş şemasının sağlıklı olduğu söylenebilir mi?
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Meselelere bazen farklı açılardan bakmakta yarar olur.
    <br>
     <br>
      Örneğin AK Parti’nin siyasi iktidar deneyimine şöyle de bakabiliriz:
      <br/>
      <br/>
      AK Parti hükümetinin iş başına geldiği günden, 2003’ten bu yana aslında gündem oluşturan siyasi tartışmaların bu hükümetin genel politikalarıyla ilişkisi sanıldığından az olmuştur.
      <br/>
      <br/>
      Başka bir deyişle tartışma ve sorunlar doğrudan doğruya sistemin değişmeyen bazı gerçekleriyle ilişkilidir. AKP ise muhalefet tarafından sadece değişime direnç için bir araç haline getirilmiştir.
      <br/>
      <br/>
      Gerçekten de son yılların hararetli meseleleri tesettür, YÖK ve benzeri tartışmalar, bu sorunların kendisi etrafında şekillenmedi.
      <br/>
      <br/>
      Tersine bu ülkenin “ana sorun”u etrafında ortaya çıktı ve çatışmalara işaret etti.
      <br/>
      <br/>
      Bu ana sorun malum, “siyasi iktidar ve devlet iktidarı arasındaki hastalıklı ayrım sorunu”dur. Başka bir deyişle “devlet iktidarı”nın çeşitli mesele, kurum ve sektörleri kendi malı kılarak “siyasi iktidarın etkisine kapaması”, bu yolla “siyasi iktidarın alanını daraltması” sorunudur. Elbette “bunu yaparken el attığı her sorun, konu ve alanı temel hak ve özgürlükleri kısıtlayıcı bir milli güvenlik ideolojisinin içine hapsetmesi” sorunudur.
      <br/>
      <br/>
      Son 5 yıl, bu ideolojinin geriletilmesi ve direnmesi arasındaki gidiş gelişler üzerine kuruludur…
      <br/>
      <br/>
      Çatışma hâlâ devam ediyor, konu hâlâ taze…
      <br/>
      <br/>
      Hatırlayın, AKP’nin iktidar olmasından bir süre sonra gündeme gelen tartışma konularından birisi askerî harcamaların Sayıştay tarafından denetlenmesi önerisi olmuştu.
      <br/>
      <br/>
      Bu öneri, o günlerde kimileri tarafından, aynı tartışma fasıllarında olduğu gibi, irticanın gizli ayak sesleri, ordunun askerî gücünün kırılması çabası olarak değerlendirildi.
      <br/>
      <br/>
      Peki, gerçekten öyle miydi?
      <br/>
      <br/>
      Ayrıca belli bir siyasi zihniyetin ordunun devlet içindeki konumu ve ordunun tâbi olduğu hukukla sorunu rahatsız edici bulunsa bile, bu, başka büyük bir sorunu örtbas etmeye yeter miydi?
      <br/>
      <br/>
      Resmî açıklamalara göre “sadece 20 yıl içinde 120 milyar dolarlık askerî harcama” yapılan bir ülkede yaşıyoruz. Askerî harcamaların bütçe dışı fonlarla birlikte her tür harcama kalemini fersah fersah geçtiği bir diyarı soluyoruz. Ve en vahimi bu konuda harcama yapan kuruma “denetim dışılık” başta olmak üzere her türlü bağımsızlığı veriyoruz.
      <br/>
      <br/>
      Ardından da bu kuruma dayanarak demokrasiden söz ediyoruz, bu arada mali krizlerle kasıp kavruluyoruz.
      <br/>
      <br/>
      “Askerî harcamaların denetim dışı olması ne ifade ediyor, nasıl bir sürece tekabül ediyor?” soruları nedense kimsenin aklına gelmiyordu, hâlâ gelmiyor.
      <br/>
      <br/>
      İşte size bu süreç ve ifade ettikleri:
      <br/>
      <br/>
      12 Mart 1971 askerî müdahalesinden sonra yapılan anayasal bir değişiklikle Silahlı Kuvvetler’in elinde bulunan devlet mallarının aleni şekilde denetlenmesi sona erdirilir ve bu denetlemenin usullerinin “millî savunma hizmetlerinin gerektirdiği gizlilik esaslarına uyun olarak kanunla düzenlenmesi” öngörülür.
      <br/>
      <br/>
      Başka bir deyişle o dönemde Sayıştay’ın genel ve katma bütçeli dairelerin bütün gelir ve giderlerini ve mallarını TBMM adına denetleme ve hükme bağlama işlevine istisna getirilmiş, ordunun elindeki mallar ile bundan doğan tasarruflar tümüyle denetim dışı tutulmuş ve ordunun iç denetimine bırakılmıştır.
      <br/>
      <br/>
      Bu düzenleme Silahlı Kuvvetler’i sadece denetim dışına itmekle kalmamış, sorumsuz konumu kuvvetlendirmiştir.
      <br/>
      <br/>
      Askerî bünyenin sivil hukuk alanı dışına taşınıp yargı denetiminden uzaklaşması, aynı şekilde mali denetimden muaf hale getirilmesi yasal düzeyde Genelkurmay karargâhının hem ayrı bir siyasî merkez oluşturmasına ve hem politik gücünün artmasına zemin hazırlamıştır.
      <br/>
      <br/>
      Öykü burada da bitmez.
      <br/>
      <br/>
      Aynı çerçevede 1985 tarihinde 3162 sayılı bir yasayla Sayıştay Kanunu’nda değişiklik yapılır. Bu değişiklik “askerî harcamalar olarak bilinen askerî alımlar ve bunların sözleşmelerini denetim dışı bırakacak”tır. Daha doğrusu bunlar Sayıştay’ın denetleyemeyeceği istisnalar arasında sayılacaktır.
      <br/>
      <br/>
      Bunun ardından bir adım daha ileri gidilmiş, 832 sayılı Sayıştay Yasası’nın 30. maddesine yapılan bir ek ile “askerî kadrolar üzerindeki Sayıştay denetimi de bir tür sona erdirilmiştir.”
      <br/>
      <br/>
      O gün bugün Silahlı Kuvvetler’in maddi tasarrufları, malları, harcamaları, Silâh alımları tümüyle sivil, hukuki ve siyasî denetimin dışındadır.
      <br/>
      <br/>
      Şimdi soralım;
      <br/>
      <br/>
      Askerî alımların devasalığı, askerî harcamaların bütçede tuttuğu yer, ayrıca bir o kadar bütçe dışı fon alımları olduğu da dikkate alınırsa, bu durumun elbette ordunun sorumluluk dışı konumunun ve hareket serbestisinin en önemli unsurlarından birisi olduğu ortaya çıkmaz mı?
      <br/>
      <br/>
      Bir ülkede bu kadar büyük kamu fonları yargı denetimi olmadan kullanılırsa, demokratik işleyiş şemasının sağlıklı olduğu söylenebilir mi?
      <br/>
      <br/>
      Şimdi yapılan tartışmaların ve dirençlerin derin nedenlerini anlayabiliyor muyuz?
      <br/>
      <br/>
      Bu arada unutmadan:
      <br/>
      <br/>
      Sayıştay askerî harcamaları TBMM’nin talebi üzerine denetleyebilecek hale getirildi; ama ne talep var ne bir yönetmelik…
      <br/>
      <br/>
      İktidarın, merkezin neden hâlâ değişmediğini kavrayabiliyor muyuz?
      <br/>
      <br/>
      Denetlenen iktidar gerçekten muktedir iktidardır…
      <br/>
      <br/>
      Öyle olmalı…
      <br/>
      <br/>
      Konjonktürel siyasi denetim yetmez, yapısal olmalı…
      <br/>
      <br/>
      Ve Türkiye yol almalı…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28996), [web.archive.org (arşiv bağlantısı)](http://web.archive.org/web/20080206035751/http://www.aksiyon.com.tr:80/detay.php?id=28996)
