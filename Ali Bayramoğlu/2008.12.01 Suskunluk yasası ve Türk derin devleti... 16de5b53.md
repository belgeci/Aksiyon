# Suskunluk yasası ve Türk derin devleti...

*Ali Bayramoğlu 2008.12.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20081205003045im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Tuncay Güney'in MİT ilişkisi, Eymür'ün tekrar gündeme oturması, Susurlukvari bir yapının iması, derin devlet içindeki çatışmaların varlığı, daha derinlere inmeye imkân sağlayacak gibi. Biliriz ki bu ülkede derinlik söz konusu olunca suskunluk da devreye girer.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20081205003045/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081205003045/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081205003045oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081205003045oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Ergenekon meselesi dava aşamasında… Böyle olunca siyasi heyecan azalıyor. Dava esnasındaki magazinsel gelişmeler öne çıkıyor. Ve dikkat dağılıyor. Ancak dikkati dağıtmamak gerek…
    <br>
     <br>
      Ergenekon Davası, sıradan bir çete davası değildir. Üç beş darbeciyle sivil uzantılarının yargılanmasından da ibaret değildir.
      <br>
       <br/>
       Bu dava, Türk siyasi tarihinin en önemli davasıdır. Sadece derin devlet olarak bilinen Türk Gladyosu'nun temizlenmesini ifade etmiyor bu dava. Aynı zamanda kurucu bir devlet anlayışını sanık sandalyesine oturtuyor.
       <br/>
       <br/>
       Bu anlayış bugün Türkiye'de hâlâ egemen olduğu oranda, yargı süreci de sanıkların dışına uzanan sembolik bir anlam taşımaktadır. Dava etrafında yaşanan tartışmalar, siyasallaşma ve kutuplaşma da bunun sonucunda karşımıza çıkmaktadır.
       <br/>
       <br/>
       Önemli olan nokta şu: Yargılama ve soruşturma paralel yürümektedir…
       <br/>
       <br/>
       Ergenekon savcısı ek iddianame yazma aşamasına gelmiş olmakla birlikte, hâlâ tanık dinlemekte, hâlâ yeni sanıkları merceği altına almaktadır…
       <br/>
       <br/>
       Tuncay Güney'le son bulgular, bu kişinin muhtemel MİT ilişkisi, Eymür'ün tekrar gündeme oturması, Susurlukvari bir yapının iması, dahası derin devlet içindeki çatışmaların varlığı, derine, daha derine inmeye imkân sağlayacak gibi görünmektedir…
       <br/>
       <br/>
       Derinlik önemlidir…
       <br/>
       <br/>
       Gerçek, derin sularda gizlidir…
       <br/>
       <br/>
       Biliriz ki bu ülkede derin sular söz konusu olduğu zaman suskunluk da devreye girer, daha doğrusu suskunluk yasası devreye girer.
       <br/>
       <br/>
       Bu yasa sadece çete, derin devletin bildik faaliyetlerinden ibaret değildir. Daha doğrusu derin devletin faaliyetleri sadece bugünden ibaret değildir.
       <br/>
       <br/>
       Bizler tarihi ve hakikati 'derin suskunluk yasası' yüzünden tartışamayız…
       <br/>
       <br/>
       1915, 1937 Trakya olayları, 1942 Varlık Vergisi, 6-7 Eylül olayları, Çorum, Maraş katliamları bu yüzden tartışılmaz… Bu olaylar bir sürekliliğe, resmî bir duruşa işaret ederler.
       <br/>
       <br/>
       Sürekliliğin kanıtı yakın tarihtir.
       <br/>
       <br/>
       Susurluk ortada böyle kalmıştır.
       <br/>
       <br/>
       Türk kamuoyu JİTEM'in iç yüzünü öğrenememiştir.
       <br/>
       <br/>
       Türk kamuoyu Binbaşı Cem Ersever'in faaliyetleri ve nasıl öldürüldüğünü, Yeşil'e ne olduğunu bilmemektedir.
       <br/>
       <br/>
       JİTEM'le ilgili yüzlerce kanıt, resmî evrak ortada dolaşırken, Yeşil'in telefonla Jandarma birimlerini ve JİTEM'i yüzlerce kere aradığına ilişkin kayıtlar mahkeme dosyalarını doldururken, resmî kurumlar hâlâ böyle bir yapının olmadığını söylemeye devam etmişlerdir.
       <br/>
       <br/>
       Güneydoğu'da faili meçhul cinayetlerin kol gezdiği, JİTEM'in terör estirdiği günlerden kalan, ortaya çıkan toplu ya da tek tek mezarlar işin cabasıdır…
       <br/>
       <br/>
       Kural açıktır:
       <br/>
       <br/>
       Üzerine gidilmeyen, temizlenmeyen, sorgulanmayan karanlık odaklar geri planda varlıklarını sürdürürler...
       <br/>
       <br/>
       'Korku ve çıkar' ile 'zulüm ve suskunluk' sadece otoriter düzenlerin değil, otoriter zihniyetlerin de temel direkleridir.
       <br/>
       <br/>
       Sistematik örtbas etme mekanizmaları boşuna hayat bulmaz bu ülkede...
       <br/>
       <br/>
       Kimi kurumların, kimi mercilerin işledikleri suçların üzerine gidildiğinde, ortalık boşuna ayağa kalkmaz...
       <br/>
       <br/>
       İlgili kurumlar tarafından bunların yıpratma faaliyeti olarak değerlendirilmesine boşuna destek verilmez...
       <br/>
       <br/>
       Doğaldır, 'korku ve çıkar' ile 'zulüm ve suskunluk' birliktelikleri, aynı zamanda dolaylı suç ortaklığının manivelalarıdır. Onun içindir ki bu ülkede yazar, çizer, bürokrat, siyasetçi olarak 'makul adam olmanın koşulu', bu tür hadiselerin üzerine belli bir noktaya kadar gitmek, 'kırmızı çizgileri' aşmamaktır.
       <br/>
       <br/>
       Devleti her koşulda korumak, devlet faaliyetlerini her koşulda doğrulamak yerleşik zihniyetin temel taşlarından birisini oluşturduğu sürece böyle kalmaya devam edecektir.
       <br/>
       <br/>
       'Hikmet-i hükûmet' kokulu siyasi iklim ve koşulların Türkiye'yi son olarak taşıdığı nokta ortada ve mahkemededir:
       <br/>
       <br/>
       2003-2004 yılında yapılması planlanan darbenin altyapısını oluşturmak, 2007 yılında kamuoyu tedirginliğini kullanarak Cumhuriyet mitinglerini olası bir askerî darbenin altyapısını oluşturmaya yönlendirmek, 301. madde etrafında yaşanan kutuplaşma, yaftalama, hain ilan etme faaliyetleri, bunların oluşturduğu zeminde işlenen ve sıradan ilan edilen cinayetler, siyasi iktidarı, demokrasiyi, toplumu hedef alan psikolojik harp faaliyetleri ve eylemler…
       <br/>
       <br/>
       Evet, şimdi bir savcı, bu suskunluk yasasını delik deşik ediyor…
       <br/>
       <br/>
       Ama yetecek mi?
       <br/>
       <br/>
       Basın, asker, siyasetçi her kurum kendi içini temizlemeden, deşmeden, bu gelenekle hesaplaşmadan, bu 'kara yasa' ortadan kalkmaz…
       <br/>
       <br/>
       Ancak mekanizma bizce tetiklenmiştir… Ergenekon davası bir noktada bu hesaplaşma sürecini başlatacaktır…
       <br/>
       <br/>
       Nitekim geçen her gün, atılan her adım, yaşanan her gelişme buna işaret etmektedir…
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31791), [web.archive.org (arşiv bağlantısı)](http://web.archive.org/web/20081205003045/http://www.aksiyon.com.tr:80/detay.php?id=31791)
