# Terör ve Kürt sorunu arasında...

*Ali Bayramoğlu 2007.10.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071229060723im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kuzey Irak operasyonu tek başına sorunu çözmez… Daha önce de çözmedi…Kürt sorunu sadece silahla çözülmez… Siyasi akıl, toplumsal siyaset alanının genişlemesi ve sorunun bu araçlarla her şeyden önce içeriden yol alması gerekir. PKK’nın eylemlerine elbette silahla müdahale edilecektir. Ancak silahın tek dil olması siyasi bir intihardan başka anlam taşımaz ve terörün ekmeğine yağ sürer.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Hatırlayalım…
    <br>
     <br>
      Dönemin başbakanı Çiller’in İspanya’ya gittiği ve Kürt sorununun çözümü için Bask modelinden bahsettiği günlerde, yani 1990’ların ilk çeyreğinde sorun yeniden baş göstermişti...
      <br/>
      <br/>
      Çiller’in çözüm arayışları ve Bask modeli tartışması üzerine 12 Eylül darbesinden uzun yıllar sonra ilk kez asker kışlasından başını çıkarmış, dönemin Genelkurmay Başkanı Doğan Güreş sesini yükseltmiş, Hürriyet gazetesinde Çiller’e ve Bask modeli tartışmalarına set çeken, meydan okuyan bir açıklama yapmıştı.
      <br/>
      <br/>
      Ardından Güneydoğu ve Kürt sorunu adım adım asayiş politikaları ve tedbirleriyle örülmeye başladı.
      <br/>
      <br/>
      Sivil siyaset ve hükümetler hemen her alanda ipleri askerî otoriteye bıraktı, terörle mücadele adı altında özgürlükler alanı iyice daraltılmaya yüz tuttu.
      <br/>
      <br/>
      Doğan Güreş’in “TBMM’de, basında, okullarda hainler var” sözlerinin ürettiği bir siyasi anlayış hâkim oldu ülkeye...
      <br/>
      <br/>
      Terörle Mücadele Yasası ve benzer düzenlemeler bu dönemde yapıldı.
      <br/>
      <br/>
      Aynı dönemde ülkede Yaşar Kemal’den Ahmet Altan’a, Orhan Pamuk’tan diğerlerine yüzlerce aydın DGM’lerde terör yasası önünde boyun eğmeye itildi. Oral Çalışlar bir röportajından dolayı hapse mahkûm oldu. Ragıp Duran hapis yattı. Kendi payıma ben dört beş kez aynı yasadan yargılandım, bir teröristmişçesine...
      <br/>
      <br/>
      Atılan her asayiş adımı, terörle mücadele adı altında askerî otoriteye yaradı, devlete yetki veren her düzenleme sivil siyasetin, özgür düşüncenin altını oydu.
      <br/>
      <br/>
      Bu tür siyasi atmosferin götürüleri bu denli açıkken hiçbir getirisi olmadı. Türkiye bu otoriter iklim altında terörün en azgın olduğu dönemi yaşadı.
      <br/>
      <br/>
      Yasalar, toplumu suskunluğa iten, her unsuru militerleştiren adımlar çözüm olmayınca gayri meşru adımlar atılmaya başladı.
      <br/>
      <br/>
      Faili meçhul cinayetler, bombalamalar, Susurluk çeteleri böyle ortaya çıktı.
      <br/>
      <br/>
      Bunları çabuk unuttuk…
      <br/>
      <br/>
      Unuttuğumuz sadece bunlar değil…
      <br/>
      <br/>
      Terörün ve çatışmaların dinmesinin 1999 sonrasına, demokratikleşme adımlarının atılmasına denk geldiğini de unuttuk...
      <br/>
      <br/>
      Bugün şiddet ve terörün yükselmesindeki ana faktör ortada ve bu konuda hükümetten istihbarat raporlarına gazetelerden uzman yorumlarına kadar bir ortak bakış var.
      <br/>
      <br/>
      Bu ortak bakış terörün artışıyla PKK’nın yaşadığı sıkışıklık arasındaki ilişkiye vurgu yapmaktadır. Terörün yükselmesi temel olarak demokratik adımlarla PKK’nın tekelinin kırılmasının ve PKK’nın demokrasiye savaş açmasının bir sonucudur.
      <br/>
      <br/>
      Gerçekten de PKK’nın sıkıştığı zamanlar, Kürt sorununun temsili ve tanımının onun tekelinden çıkma eğilimi taşıdığı anlardır.
      <br/>
      <br/>
      Bu anlar gerek Kuzey Irak’taki yeni bir cazibe merkezi oluşturan gelişmelerle, gerek Türkiye’nin Güneydoğusu’nda PKK dışında var olan çeşitli düzeydeki siyasi gelişmelerle ortaya çıkmıştır…
      <br/>
      <br/>
      Ve PKK böyle dönemlerde tüm gücüyle tekrar silaha sarılarak, şiddette, asayiş tedbirlerine, baskı politikalarına davetiye çıkarmış, bu alanda devletle baş başa kalmak istemiştir.
      <br/>
      <br/>
      Bugün PKK bu nedenlerle sıkışma yaşıyor. Bu sıkışmadan dolayı aciz bir şekilde tekrar silaha başvuruyor, Kürtler üzerindeki egemenliğinin silahın ve şiddetin egemenliğiyle paralel olduğunu biliyor.
      <br/>
      <br/>
      Bugün gerek Türkiye’de gerek Güneydoğu’da siyasi alanın çoğulculaşması PKK tekelini tehdit etmekte ve orta vadede Kürt sorununun çözümünün demokratik imkanları belirmeye başlamaktadır.
      <br/>
      <br/>
      Türk demokratlarının ve solcuların PKK’yla aralarına mesafe koymaları, hatta tavır almaları, şiddet karşıtlığı ekseninde birleşmeye yüz tutmaları özgürlükler alanının genişlemesinin netleştirdiği deneyimler ışığında meydana gelmektedir.
      <br/>
      <br/>
      Kürt kökenli aydınların, bölgedeki kanaat önderlerinin PKK’ya karşı ve PKK dışında siyasi dil ve yol aramaları ifade özgürlüğüyle yakından ilgilidir. Dahası özgürlükler alanının genişlemesi, kültürel ve sosyal açıdan çoğulcu bir dokuya ilerleyen bölge kentlerinde buna uygun siyasi arayışların, en azından siyasi farklılaşmanın zeminini oluşturmaktadır.
      <br/>
      <br/>
      Bu koşullarda askerin, yetkilerinin azlığından söz etmesi ya da demokratikleşme ve AB sürecinde törpülenen aşırılıkları özlemle hatırlatması ne anlam taşır?
      <br/>
      <br/>
      Kaldı ki demokrasinin itici gücünün en önemli kanıtı Org. Başbuğ’un bir konuşmasında sarfettiği “dün PKK arkasında halk vardı, bugün yok, koşullar değişti” sözleri değil midir?
      <br/>
      <br/>
      O zaman şunu görmek gerek:
      <br/>
      <br/>
      Kuzey Irak operasyonu tek başına sorunu çözmez…
      <br/>
      <br/>
      Daha önce de çözmedi…
      <br/>
      <br/>
      Kürt sorunu sadece silahla çözülmez…
      <br/>
      <br/>
      Siyasi akıl, toplumsal siyaset alanının genişlemesi ve sorunun bu araçlarla her şeyden önce içeriden yol alması gerekir.
      <br/>
      <br/>
      PKK’nın eylemlerine elbette silahla müdahale edilecektir. Ancak silahın tek dil olması siyasi bir intihardan başka anlam taşımaz ve terörün ekmeğine yağ sürer.
      <br/>
      <br/>
      Unutmamak gerekir, demokrasiden (geri) çark eden her adımın faturası ülkeye, her anlamda, kriz olarak geri döner. Bu tür her adım, ipleri sivilden askere aktarır.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28693), [web.archive.org (arşiv bağlantısı)](http://web.archive.org/web/20071229060723/http://www.aksiyon.com.tr:80/detay.php?id=28693)
