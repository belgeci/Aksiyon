# Şemdinli davasında tarihî karar ve yorumu

*Ali Bayramoğlu 2006.06.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061010202641im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yüksek Hakim ve Savcılar Kurulu, askerin, hükümetin, cumhurbaşkanının, bakanın etkisiyle Sarıkaya'yı hazırladığı iddianamede tarafsız davranmadığı gerekçesiyle görevden  ihraç ederken, bağımsız yargı aynı iddianameyi tarafsız ve hukukî buldu, kabul etti ve hükmünü buna göre verdi. Bu çelişki Türkiye'de devletin, daha doğrusu devlet bürokrasinin hukuk dâhil her şeye hükmettiğinin göstergesidir.
  </font>
  <!--- Baslik, Spot, Resim kutusu ---------->
  <p>
   <font class="content">
    Sarıkaya haklı çıktı: Şemdinli davasının ilk aşaması sonuçlandı. Van Ağır Ceza Mahkemesi'nden çıkan karar resmi çete suçlamasını teyit ediyor, cinayet ve bombalamanın bu çete tarafından yapıldığını şu aşamada hükme bağlıyor.
    <br>
     <br>
      Bu kararın birçok açıdan önemi büyük...
      <br/>
      <br/>
      Her şeyden önce karar, Türkiye'de resmi politikaların gayri meşru bir ayağa sahip olduğunu, diğer bir ifadeyle kimi kurumların gayri meşru ve gizli politikalar izlemekte olduğunu ortaya koyuyor.
      <br/>
      <br/>
      Gladyo'dan başlayan Çorum ve Kahramanmaraş'ta yüzlerce insanın canını alan, Ecevit'e, ardından Özal'a, yani iki başbakana sıkılan kurşunlarla devam eden, Susurluk'ta ayyuka çıkan, en nihayet Şemdinli skandalı, Küre, Sauna çeteleri ve Danıştay baskınıyla yeni sorular ve şüpheler uyandıran, Atabeyler çetesinin ortaya çıkarılmasıyla ürkütücü noktaya ulaştığı anlaşılan karanlık yapıların sürmekte, devlet yönetiminde etkili olmaya devam etmekte olduğunu gösteriyor.
      <br/>
      <br/>
      Nedir bu yapılanma, nerelere uzanmaktadır?
      <br/>
      <br/>
      Elbet asıl soru budur...
      <br/>
      <br/>
      Soru yıllardır budur...
      <br/>
      <br/>
      Tetikçilerin yakalanması, cezalandırılması sorunu ortadan kaldırmadığı gibi, asıl karanlık yapı ve yapılanmayı orta yerde bırakmaktadır.
      <br/>
      <br/>
      Nitekim Susurluk döneminde verilen arka arkaya cezalar, kamuoyunun ayağa kalkması bir dizi asıl suçlu ve sorumluyu, dahası kurumsal sorumlulukları ortaya çıkarmaya yetmemiştir.
      <br/>
      <br/>
      Bu sorumlulardan birisi bir kitle partisinin genel başkanı bile olmuş, hatta daha birkaç gün önce siyasi rakibi MHP liderine "milliyetçilik adına siz nutuk atarken, biz kurşun atıyorduk" diyebilmiştir.
      <br/>
      <br/>
      Haluk Kırcı ve Abdullah Çatlı'ya devlet tarafından verilen Uzi suikast silahlarıyla ilgili olarak mahkemenin sorusuna şu yanıtı veren de ayrı liderdi:
      <br/>
      <br/>
      "İlgili yazınızda bahsi geçen Korkut Eken'e, genel müdürlüğüm sırasında gizli bir görev verdiğim ve bahse konu silahların bu amaçla kullanıldığı tarafımdan bilinmektedir. Konu TCK'nın 132-137. maddeleri uyarınca devlet sırrı kapsamında değerlendirildiğinden, durumu bilgilerinize sunarım..."
      <br/>
      <br/>
      Aynı kişi 1997'nin Ekim ayında TBMM'de dokunulmazlığının kaldırılması tekrar gündeme geldiğinde ise milletvekillerine şöyle diyordu:
      <br/>
      <br/>
      "Ne yaptıysam askerin ve üst düzey devlet görevlilerinin bilgisi dahilinde yaptım..."
      <br/>
      <br/>
      Dahası yok mu?
      <br/>
      <br/>
      Kutlu Savaş'ın hazırladığı resmi raporda JİTEM'den MİT'e devlet kurumlarının, bazı devlet görevlilerinin Susurluk olayındaki sorumluluğunun altı açık bir şekilde çizilmiyor mu? Örneğin Yeşil'in, MİT ve Diyarbakır Asayiş Komutanlığı'nda çalıştığı, Muş'ta valinin, emniyet müdürünün, bölge komutanının bulunduğu toplantılara katıldığı, aynı kişinin Musa Anter'i, Vedat Aydın'ı öldürdüğü söylenmiyor mu?
      <br/>
      <br/>
      Bu durum MİT'i, JİTEM'i, TSK'yı, Emniyet Teşkilatı'nı, adli mercek altına yatırmayı gerektirmez mi?
      <br/>
      <br/>
      Susurluk Araştırma Komisyonu Başkanı Elkatmış'ın "kanlı tarihe" neşter atarcasına yaptığı şu tespite ne demeli?
      <br/>
      <br/>
      "Çetenin üç ayağı var. Bunlardan birincisi polis, ikincisi bürokratlar, üçüncüsü askerdir. Polise ve bazı bürokratlara dokunuluyor. Ama askerlere dokunulamıyor. İbrahim Şahin, Abdullah Çatlı ile çektirdiği fotoğraflar nedeniyle çete oluşturmakla suçlandı. Elimizde, Tuğgeneral Veli Küçük'ün Çatlı ile defalarca telefon görüşmesi yaptığına dair dokümanlar var. Onlar neden belge olarak kabul edilip, Küçük hakkında soruşturma açılmadı? Başı sıkışan, 'devlet sırrı'dır, bilgi veremem, ifade vermeye gelemem diyor..."
      <br/>
      <br/>
      Küçük hakkında soruşturma açılmamakla kalmadı. Adam tümgeneralliğe terfi ettirildi. Bugün emeklilik günlerinden mafya bağlantısı merkezi olarak adı geçmekle de kalmıyor. Tüm netameli işlerin arkasında silüeti beliriyor...
      <br/>
      <br/>
      Aslında tüm bunların mükemmel özeti Susurluk davasını hükme bağlayan mahkemenin gerekçeli kararında gizlidir
      <br/>
      <br/>
      Şöyle diyordu o kararda bir bölüm:
      <br/>
      <br/>
      "Silahlı teşekkülün ancak bir bölümü yargılanmıştır; devletin koruma kalkanı bazılarını korumakta ve bu hukukun üstünlüğü ilkesine zarar vermektedir, bu çerçevede yasa dışı uygulamalar, keyfilik vardır. Suç işleyen yüksek bürokrat ve siyasetçiler de yargı önüne çıkarılmalıdır. Ama bunu engellemek için siyasi ve yasal düzenleme ve manevralar yapılmaktadır..."
      <br/>
      <br/>
      Şemdinli skandalı işte bu manevraların, kurumların resmi yalanların arkasına sığınmasının bir sonucudur.
      <br/>
      <br/>
      Sorumluların devlet sırrına başvurmasının bir sonucudur...
      <br/>
      <br/>
      Devamlılığı bunlar sağlatmaktadır...
      <br/>
      <br/>
      Bu devamlılığın altını çizen metinlerden birisi de Savcı Ferhat Sarıkaya'nın meslek hayatına mal olan, buna karşılık ancak yeni bir çetenin ortaya çıkmasına ve tetikçilerin 39'ar yıl ceza almasına imkân veren ünlü iddianameydi.
      <br/>
      <br/>
      Söyle diyordu Sarıkaya bu iddianamede ve bu söyledikleri mahkeme kararıyla teyit edildi:
      <br/>
      <br/>
      "Şu bilinmektedir ki demokratik denetim mekanizmalarının her türlü kontrolünden azade olan odaklar olağanüstü güvenlik tedbirleri sayesinde bürokratik mekanizmaları kullanarak Devletin kılcal damarları içerisinde dolaşabilmekte ve kendileri oluşturdukları yapılanma içerisinde emellerini gerçekleştirebilmektedirler.
      <br/>
      <br/>
      Türkiye geçmişten beri çokça sözü edilen ve bir dönem Susurluk; bugün ise Şemdinli olayları ile yeniden üzerine konuşulan bir gizli yapılanmanın varlığını tartışmaktadır. Hatta kimi yorumlarda bu yapının III. Selim'den beri devlet mekanizması içerisinde faaliyette olduğundan ve kimi zaman devletin emrinde kimi zaman ise uluslararası grupların emrinde olduğundan söz edilmektedir.
      <br/>
      <br/>
      İçerisindekilerin kendilerini devletin gerçek sahipleri olarak gördükleri bu çevreler geçmişte olduğu gibi bugün de menfaatlerinin uzlaştığı noktalarda işbirliği içerisinde olmuşlardır. Günümüzde olduğu gibi menfaatlerin çatışmaya düştüğü dönemlerde ise farklı grupların kendilerine has üslupla birtakım operasyonlar gerçekleştirdikleri ve birbirlerini tasfiye etmeye uğraştıkları görülmektedir. Bu gruplardan kimisi bürokrasideki üstünlüğünü kullanırken kimisi de demokratik mekanizmaları kullanmaktadır..."
      <br/>
      <br/>
      Şimdi yapılması gereken kurumsal sorgulama ve devlet temizliği değil midir?
      <br/>
      <br/>
      Peki Sarıkaya'nın görevden men edilmesini nasıl açıklayacak bu sistem?
      <br/>
      <br/>
      Yüksek Hakim ve Savcılar Kurulu, askerin, hükümetin, cumhurbaşkanının, bakanın etkisiyle Sarıkaya'yı hazırladığı iddianamede tarafsız davranmadığı gerekçesiyle görevden ihraç ederken, bağımsız yargı aynı iddianameyi tarafsız ve hukuki buldu, kabul etti ve hükmünü buna göre verdi...
      <br/>
      <br/>
      Bu çelişki Türkiye'de devletin, daha doğrusu devlet bürokrasinin hukuk dahil her şeye hükmettiğinin göstergesidir.
      <br/>
      <br/>
      Büyükanıt Paşa bu şekilde genelkurmay başkanı olurken, Sarıkaya bu nedenle meslekten men edilmektedir...
      <br/>
      <br/>
      Dahası var:
      <br/>
      <br/>
      Sarıkaya çetenin münferit olmadığını, resmi bir çete olduğunu iddia ediyordu.
      <br/>
      <br/>
      Mahkeme bu iddiayı kabul ederek hüküm verdi...
      <br/>
      <br/>
      O zaman şimdi basın, demokratlar, sivil iktidar asli gerçeği sorgulamak durumunda değil midir?
      <br/>
      <br/>
      Türkiye'yi huzura kavuşturacak olan devlet denilen nesnenin hareket alanının daralması ve yok olmasıdır...
      <br/>
      <br/>
      Ancak şunu da görmek lazım bu daralma ne denli hızlı ve hukukî yollara uygun olursa kurumsal yıpranma; hatta kurumlar içi ve arası çatışma da o denli sınırlı olur...
      <br/>
      <br/>
      Bu da Türkiye'nin istikararı açısından olamazsa olmaz bir koşuldur...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24652), [web.archive.org (arşiv bağlantısı)](http://web.archive.org/web/20061010202641/http://www.aksiyon.com.tr/detay.php?id=24652)
