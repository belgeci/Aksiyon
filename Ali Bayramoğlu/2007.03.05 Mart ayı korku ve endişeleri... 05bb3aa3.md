# Mart ayı korku ve endişeleri...

*Ali Bayramoğlu 2007.03.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505153139im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   “Kim devlet adına konuşur ve karar alır?” sorusu sadece geleneksel bir asker-sivil çatışmasının vesilesi olmayı sürdürmüyor, aynı zamanda Türkiye’de önümüzdeki birkaç ay içinde yaşanacak çatışmanın peşrevlerini oluşturuyor... Bu, asker-sivil çatışmasında madalyonun sadece bir yüzü... Nitekim gergin ve riskli mart ayı, bu çatışmayı daha derin, siyasi ve toplumsal istikrarı alt üst edecek hale getirebilir. Tek tek olayların, konjonktürel verilerin ötesinde bir durumla karşı karşıya olduğumuz muhakkak...
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bir dönem, daha düne kadar değişim ikliminin doruklarında dolaşıyorduk. Kalıcı zannı veren uçucu şenlik havasını solumuştuk. Rüzgar değişikliği sert ve ani oldu. Bugün bir kez daha değişmezlerin tahakkümü altındayız. Değişime direnç ile değişmezlerin ülke sofrasına getirdiği sorunlar, her yanımızı kuşatmış durumda.
    <br>
     <br>
      Dink cinayeti gerek işleniş tarzı, gerek arkasında bıraktığı sorular, gerekse işaret ettiği siyasi iklim değişmezlerin ve direncin sadece devletten değil, siyasi partilerden, zihniyetten de kaynaklandığını gösterdi.
      <br/>
      <br/>
      Asker sivil arasındaki ilişkiler, cumhurbaşkanlığı seçimine doğru gitgide ısınıyor. Daha üç beş gün önce Org. Büyükanıt’ın ABD’de sarf ettiği, hükümete Irak politikası dikte eden sözlerinin başbakan tarafından “onun kişisel görüşü” olarak yorumlanması askerden itiraz gördü. Asker, Genelkurmay Başkanı’nın sözlerini “Türk Silahlı Kuvvetleri’nin kurumsal görüşü” olarak açıkladı. 28 Şubat’ın 10. yılının tartışıldığı günlerde adeta 28 Şubat’ı canlandıran bir açıklamaydı bu.
      <br/>
      <br/>
      Açık:
      <br/>
      <br/>
      “Kim devlet adına konuşur ve karar alır?” sorusu sadece geleneksel bir asker-sivil çatışmasının vesilesi olmayı sürdürmüyor, aynı zamanda Türkiye’de önümüzdeki birkaç ay içinde yaşanacak çatışmanın peşrevlerini oluşturuyor...
      <br/>
      <br/>
      Bu, asker-sivil çatışmasında madalyonun sadece bir yüzü...
      <br/>
      <br/>
      Nitekim gergin ve riskli mart ayı, bu çatışmayı daha derin, siyasi ve toplumsal istikrarı alt üst edecek hale getirebilir.
      <br/>
      <br/>
      Geçen hafta yazdığımız şu satırları önemine binaen tekrarlamakta fayda var:
      <br/>
      <br/>
      “Kimi deneyimli emniyetçiler bu suikastın EMASYA üzerinden asayiş alanının biraz daha askerileştirilmesine yol açabileceği endişesini yüksek sesle dile getiriyorlar. Nitekim son üç dört aydır, 8 Mart Kadınlar Günü, 21 Mart Nevruz, 1 Mayıs İşçi Bayramı öncesi hazırlık gerekçesiyle asker kişilerin sıkça İstanbul Emniyeti’ni ziyaret ettikleri, gözaltına alma, zabıtlama ve müdahale konusunda sorular sordukları sızan bilgiler arasında. Endişe, EMASYA planlarına tâbi askerî birliklerin mülki idareden izin almadan kimi olaylara müdahale etmesi ve bu durumu ülkedeki gerginliği yükseltmek, özellikle emniyeti denetim altına almak için kullanması…”
      <br/>
      <br/>
      Bunlar kötü ihtimaller...
      <br/>
      <br/>
      Ama bu ihtimalleri akla getirmek için yeterli ipucu ve kırılgan bir zemin var...
      <br/>
      <br/>
      Ama sorun elbet daha derin...
      <br/>
      <br/>
      Tek tek olayların, konjonktürel verilerin ötesinde bir durumla karşı karşıya olduğumuz muhakkak...
      <br/>
      <br/>
      Nitekim bu tek tek gelişmeler ve ihtimaller bir araya getirildiğinde devletin toplum üzerine kurduğu tahakkümün yeni biçimleriyle ilgili veriler karşımıza çıkıyor.
      <br/>
      <br/>
      Bu açıdan, konjonktürel olanı kuşatan yapısal unsur açısından ele alındığında ülkenin değişmezi ortada:
      <br/>
      <br/>
      Siyasetin, hatta toplumun devletin içine hapsolması... Bu mahpusluk şunu anlatır  aslında:
      <br/>
      <br/>
      Böyle durumlarda o ülkede önce, toplumsal talepler siyasetin meşru kaynağı olmaktan çıkar. Siyaset iyiden iyiye devlet rantının paylaşımı haline gelir. Devlet ise bu rantın muhafazası için her türlü değişime direnen ve bunun için topluma ilişkin tasarrufları uhdesinde toplayan bir mekanizma olmaya yüz tutar. Ve ardından ülke, hem devlet aktörleri hem toplumsal aktörler açısından bir fiili durumlar cehennemine döner.
      <br/>
      <br/>
      Hem devleti hem toplumu kuşatan Susurluk, 28 Şubat, Hizbullah, milliyetçilik, rantçılık, vurgunlar, siyasileşen yargı, yasaların ihlali, yerel ve evrensel değerlerin aşırı siyasallaşması, ekonomik krizler gibi fiili durumlar; birbirini besleyen bütünleşme ve yönetim krizlerine işaret ederler.
      <br/>
      <br/>
      Peki neden bunları yaşıyoruz?
      <br/>
      <br/>
      Neden siyaset, hatta toplum devlete mahkum oluyor?
      <br/>
      <br/>
      Zira Türkiye, maddi manevi rant dağıtımı adına karşılıklı kollama sistemine, kaba dayanışma ilişkilerine dayanan; kişilerin kurallar ve kurumlar üstü olma kabiliyetini ifade eden bir geleneğin iflasını yaşıyor.
      <br/>
      <br/>
      Yani, kurumların ardına kollamacılığı gizleyen, kollamacılık vasıtasıyla devlet imkânlarını kullanmaya yönelik, Sokullu’dan bu yana süren bir geleneğin iflasını... Yani, aşırı kurumlaşma vasıtasıyla devlet içindeki yetki ile sorumluluğun ayrı ayrı kişilerde toplandığı, her kurumda tek adama dayalı garip bir meşruiyet anlayışının iflasını...
      <br/>
      <br/>
      Fikirlerin değil, çıkarların farklılaştığı, mücadele ettiği ya da ittifak yaptığı ilkesiz bir dayanışma üzerine kurulu klanlar, gruplar, devlet cihazının motorunu oluşturdukça, devletin devasalığı başlı başına “ekonomik bir rasyonalite” haline gelmiştir, bu topraklarda. Ve böyle oldukça devlet topluma galebe çalmış; siyaset devlete endeksli olmuştur.
      <br/>
      <br/>
      Bugün iflas eden, bütünleşme ve yönetim krizlerine yol açan, işte bu geleneğin bizzat kendisidir.
      <br/>
      <br/>
      Bir tek Kürt meselesi bile tek başına resmedebilir, bu düzeni...
      <br/>
      <br/>
      Kürt meselesi söz konusu devlet geleneğinden üreyen örtülü devlet politikalarına; karşılıksız kalan toplumsal taleplerin izlediği güzergâha; bunların birbirilerini karşılıklı olarak raydan çıkarmalarına ilişkin tipik örnektir.
      <br/>
      <br/>
      Toplumsal ve kültürel taleplerin, meşru yollardan temsil edilmesi engellendikçe, nasıl toplumsal şiddet mecrasına aktığına, toplumsal taleplere asayiş sorunları muamelesi yapıldıkça terörün bu şiddet ortamından nasıl beslendiğine; asayiş politikaları, ayrıcalıklı ve yegâne devlet politikaları oldukça devletçi yeni bir rant kapısının nasıl doğduğuna işaret eden bir örnek... Daha da ötesi, bu gelenek ve politikalarla bırakın sorun çözmeyi, sorun çözme araçlarının bile birer sorun haline geldiğini gösteren bir örnek...
      <br/>
      <br/>
      Ve biz tüm bunları görmeyi reddeden bir Türkiye’de yaşıyoruz.
      <br/>
      <br/>
      O zaman mevcut çatışmaları, askerî vesayet düzenini besliyor ve doğruluyoruz...
      <br/>
      <br/>
      Nevruz, 1 Mayıs’ta tahrik olur mu korkusu ve sorusu bunlardan bağımsız değil...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26879), [web.archive.org (arşiv bağlantısı)](http://web.archive.org/web/20070505153139/http://www.aksiyon.com.tr:80/detay.php?id=26879)
