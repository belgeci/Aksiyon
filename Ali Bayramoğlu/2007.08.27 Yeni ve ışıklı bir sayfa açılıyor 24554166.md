# Yeni ve ışıklı bir sayfa açılıyor…

*Ali Bayramoğlu 2007.08.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164344im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Siyasi cesaret ve tutarlılık açısından Türkiye sanıldığından çok yol kat etmiştir, askerî vesayet kıskacı bu çerçevede “toplumsal meşruiyet ve siyasi irade ikilisi” tarafından kırılmıştır...
   <br>
    Abdullah Gül’ün Çankaya’ya çıkması “siyaset ve siyasetçi karşısında rejim temsilcisi ve denetçisi” cumhurbaşkanı modelinin, toplumsal gelişme ve gerekler istikametinde tarihe karışmasını ifade etmektedir… Tabanı değişen, tepesi değişime direnen Türkiye görüntüsünde, artık önem verilen ve belirleyici olan ‘taban’ olacağa benziyor.
   </br>
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Türkiye’de iki tarih arasına, 27 Nisan ile 23 Temmuz arasına sıkışan ara dönem bu hafta itibariyle bitmiş olacak.
    <br>
     <br/>
     Abdullah Gül’ün cumhurbaşkanı adayı olması, bunun üzerine verilen 27 Nisan muhtırası ve en nihayet toplumun 23 Temmuz’da bu muhtıraya verdiği yanıt ülke için yeni bir sayfa açtı. Her ne kadar kimi kurumlar, merkez medya, kriz halini alabildiğine sürdürmeye çalışsa da, devlet düzeyinde aktörler arası ilişkiler gerilim merkezli olsa da, ülkenin soluduğu hava düne nazaran önemli ölçüde değişmiştir.
     <br/>
     <br/>
     Zira değişim talep eden, gözünü geleceğe dikmiş bir toplum oyuna ağırlığını koymuş bulunuyor.
     <br/>
     <br/>
     Dahası tabanı değişen, tepesi değişime direnen Türkiye görüntüsünde artık önem verilen ve belirleyici olan taban olacağa benziyor.
     <br/>
     <br/>
     Gerçekten de 27 Nisan muhtırası ile 22 Temmuz seçimleri devletle toplum arasındaki mesafeyi ortaya koymuştur. Dünde yaşayan bir devlet ile gözünü geleceğe dikmiş toplum arasındaki farktan oluşan bu mesafe çatışmayı beraberinde getirmiş ve sonuçta toplum açık ara galebe çalmıştır.
     <br/>
     <br/>
     28 Ağustos 2007 tarihini bir kenara not etmek gerek…
     <br/>
     <br/>
     Bu tarih, Abdullah Gül’ün cumhurbaşkanlığını ve ülkede yeni bir dönemi simgeleyecektir.
     <br/>
     <br/>
     Yeni dönem, toplumsal bir enerji birikiminin dışa yansıdığı an açılır.
     <br/>
     <br/>
     Bu açıdan önemli olan, gelinen nokta kadar, o enerjinin biriktiği, o enerjiyi biriktiren süreçtir.
     <br/>
     <br/>
     Bu tür süreçler çok yönlü olurlar ve bu bir değişim öyküsüne ve değişim dinamiklerinin oluşmasına tanıklık ederler…
     <br/>
     <br/>
     Bugün Türkiye’nin tartışması gereken işte bu değişim süreci ve yeni dönem dinamiklerinin niteliğidir.
     <br/>
     <br/>
     Gelinen nokta ne?
     <br/>
     <br/>
     Nisan sonunda, 27 Nisan muhtırasından hemen önce, bu sütunlarda yayımlanan “Abdullah Gül’ün öyküsü Türkiye’nin öyküsüyle paralellikler taşır” başlıklı yazıda, bu konuyla ilgili olarak şunları söylemiştik:
     <br/>
     <br/>
     “Zira Gül bir yanıyla İslami kesimin kendi iç dinamikleriyle görece sekülerleşmesini simgelemekte, diğer yanıyla laik kesimin demokratikleşme eğiliminin gücünü işaret etmekte; bir anlamda Türkiye’yi yansıtmaktadır…
     <br/>
     <br/>
     Nasıl?
     <br/>
     <br/>
     Abdullah Gül, Türkiye’nin eşi tesettürlü ilk cumhurbaşkanı olacak.
     <br/>
     <br/>
     Bundan 5-6 yıl önce Türkiye’nin yarısını ayağa kaldıracak, ekonomik, siyasi, medyatik güçleri seferberlik havasına sokacak bu durum, bugün önemli ölçüde doğal olarak değerlendiriliyor. Diğer bir ifadeyle Gül’ün adaylığına yönelik tepkiler, laik kesimin farklılıkların kabulü ve demokrasinin sindirilmesi yönünde yaşadığı değişimin kanıtıdır.
     <br/>
     <br/>
     Öte yandan, çok değil bundan 7 yıl önce TBMM’deki Gümrük Birliği tartışmaları sırasında, AB’yi bir “Hıristiyan Kulübü” olarak tanımlayan bir siyasetçinin, son 4 yıl içinde AB-Türkiye ilişkilerinin en önemli mimarlarından birisi olarak ortaya çıkması, dindarlığından taviz vermeden arkadaşlarıyla birlikte muhafazakârlığıyla liberalliği buluşturması, din ve siyaset arasına ciddi ve aşılmaz barajlar koyan muhafazakâr bir model oluşturması son derece önemli ve anlamlı bir gelişmedir. Bu da bir anlamda dindar, daha doğrusu İslami kesimin laiklik ve sekülerlik kavramlarıyla tanışmasının önemli kanıtlarından birisidir.
     <br/>
     <br/>
     Şöyle de ifade etmek mümkün: Türkiye’de laiklik ya da dindarlık temelinde yaşanan bir kutuplaşma ekseninde, taraflar homojen bir kutup olmak yerine, kendi içlerinde farklılaşarak heterojenleşmişler, bu farklılaşma yeni bir sentezin tohumlarını atmıştır.
     <br/>
     <br/>
     Bu durumda denebilir ki Gül, bu sentezin hem bir meyvesi hem bir göstergesidir. Bu anlamda iki kesimin değişimini, iki kesimin buluşmasını temsil etmektedir…”
     <br/>
     <br/>
     Değişimin temeli bu sözlerde yatmaktadır.
     <br/>
     <br/>
     Bunun açık kanıtı da 27 Nisan muhtırasının bu analizin siyasi karşılık bulmasını ancak 3 ay erteleyebilmesidir.
     <br/>
     <br/>
     Evet, ortaya çıkmıştır ki, türlü baskı ve dayatmaya rağmen siyasi kararlar yetkili olan ve yetkisinden dolayı sorumluluk taşıyan siyasetçi tarafından alınabilmektedir. Siyasi cesaret ve tutarlılık açısından Türkiye sanıldığından çok yol kat etmiştir, askerî vesayet kıskacı bu çerçevede “toplumsal meşruiyet ve siyasi irade ikilisi” tarafından kırılmıştır.
     <br/>
     <br/>
     Bu, değişimin siyasi yönüdür…
     <br/>
     <br/>
     Değişime kurumsal açıdan bakıldığında ise görünen şudur:
     <br/>
     <br/>
     Abdullah Gül’ün Çankaya’ya çıkması “siyaset ve siyasetçi karşısında rejim temsilcisi ve denetçisi” cumhurbaşkanı modelinin, toplumsal gelişme ve gerekler istikametinde tarihe karışmasını ifade etmektedir. Bu modelin askerî vesayet düzeninin ayrıcalıklı cihazlarından birisi olduğu dikkate alınırsa, alınan kurumsal yolun ne denli önemli olduğu anlaşılır.
     <br/>
     <br/>
     Açıktır ki, 2002’de başlayan reform, sivilleşme ve değişme hamlesi keskin bir neşter darbesiyle devam edecektir.
     <br/>
     <br/>
     Bundan böyle, eski defterleri kapayıp, yeni dönemi ve dinamiklerini tartışacağız…
     <br/>
     <br/>
     Yeter ki ara dönem krizleri bir daha kapımıza uğramasın…
     <br/>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28250), [web.archive.org (arşiv bağlantısı)](http://web.archive.org/web/20071104164344/http://www.aksiyon.com.tr:80/detay.php?id=28250)
