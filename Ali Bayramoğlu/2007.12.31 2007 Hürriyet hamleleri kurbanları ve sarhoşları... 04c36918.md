# 2007: Hürriyet hamleleri, kurbanları ve sarhoşları...

*Ali Bayramoğlu 2007.12.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080110222148im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   2007 yılı sonunda yaşanan terör hadiseleri, Türkiye’nin büyük Ortadoğu hamlesi ve PKK’yı ilk kez böyle zora düşürmesi, güvenlik ve askerle ilgili meselelerin gündeme hâkim olması ve tüm bunlara rağmen siyasi iktidarın askerî otoriteyi geri planda tutması, alınan yolun ne denli anlamlı olduğunun göstergesidir. 2007 farklı ve özel bir yıldı… Tarih yazacaktır…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Kimi yıllar tarihe geçer.
    <br>
     <br>
      1908 örneğin… 1907’den de 1909’dan da farklı bir yer tutar geçen yüzyıl içinde. Devrin deyişiyle “hürriyet”in yılıdır 1908…
      <br/>
      <br/>
      2007 yılını bitirdik…
      <br/>
      <br/>
      2007 de 1908 gibi tarihte özel bir yer tutacak mı?
      <br/>
      <br/>
      Bunu zaman gösterecek, bizden sonraki kuşaklar bilecek…
      <br/>
      <br/>
      Ama içinde yaşadığımız dönemin bir tanığı olarak en azından benim için 2007 yılı bir milat oluşturur.
      <br/>
      <br/>
      Bir dönemin bittiği, bir yenisinin açıldığı, bitiş ve doğumun tüm sıkıntıları, umutları ve renkleriyle iç içe geçtiği bir yıl oldu 2007…
      <br/>
      <br/>
      Yılın üç büyük hadisesi ortada: 19 Ocak’ta Hrant Dink’in öldürülmesi, 27 Nisan’daki askerî muhtıra… 22 Temmuz’daki askerî tercih karşısında yüzde 47’lik tarihi oy oranını ortaya çıkaran, Abdullah Gül’ü cumhurbaşkanı kılan seçimler…
      <br/>
      <br/>
      Bu hadiseler aslında 2007 yılıyla ilgili iki ayrı ama sık kesişen piste işaret ederler.
      <br/>
      <br/>
      Bu pistlerden biri büyük bir değişim hamlesine ilişkindir, diğeri bu değişime yönelik direncin yükselmesine ilişkin...
      <br/>
      <br/>
      2006 sonu itibariyle Türkiye son 5 yılda gerek ekonomik alanda gerek özgürlükler sahasında başarıya ulaşmış, sivilleşme sürecini devreye sokmuş, siyasi alanı genişletmiş, AB ile müzakerelere başlamış, Ortadoğu bataklığından uzak durmayı bilmiş, laik-dindar kutuplaşmasını dindirmiş bir ülke görüntüsündeydi.
      <br/>
      <br/>
      Bu görüntünün mimarı ise siyasi iktidardı.
      <br/>
      <br/>
      2007 yılı değişim adımlarının bir kademe daha ilerlemesine tanıklık etmeye adaydı. Zira Cumhurbaşkanlığı seçimlerinin, askerî vesayet düzeninin en önemli aracı olarak tasarlanmış iki başlı yürütme yapısını birleşik bir hale çevirmesi bekleniyordu.
      <br/>
      <br/>
      Yürütmenin birleşmesi devlet iktidarı ve siyasi iktidar arasındaki keskin ayrımın azalması, yürütme organında rejim temsilcisi ve siyaset temsilcisi arasındaki bitmek bilmez gerginliğin sona erdirilmesi anlamına gelecekti.
      <br/>
      <br/>
      Bu çerçeve 2007 Cumhurbaşkanlığı seçimleri, ülkenin 2002’den bu yana attığı adımların “siyasi tabiileşme ve demokratikleşme” hamlelerinin bir devamı olarak karşımızdaydı.
      <br/>
      <br/>
      Öykünün geri kalanını biliyorsunuz…
      <br/>
      <br/>
      Sistem 2003-2004’ten sonra verdiği (iki darbe hazırlığı) en büyük tepkiyi verdi…
      <br/>
      <br/>
      AB değişim sürecinin getirdiği milliyetçi arayış ve soruların yükseldiği bir dönemde devlet içinde yuvalanmış çetelerle sokak çeteleri arasında bağlantı aktif hale getirildi. Cinayetler, tehditler, adı sivil kimi örgütler devlet içinde ve sokakta etkin olma arayışına girdiler.
      <br/>
      <br/>
      Dink cinayeti bu iklim içinde işlendi…
      <br/>
      <br/>
      Cumhurbaşkanlığı seçimlerine doğru, daha aday belli değilken, toplumun genel tedirginliği bu adı sivil grupların hedefi oldu ve üç büyük kentte yapılan büyük mitingler, bir askerî direniş ve girişimin adeta alt yapısı gibi devreye sokulmak istendi.
      <br/>
      <br/>
      Ve arkasından ünlü 27 Nisan muhtırası geldi…  Bu muhtıra siyasi iktidarı müdahaleyle tehdit ediyor, sadece cumhurbaşkanlığı seçimleriyle sınırlı kalmadan, askerin değişim sürecinde kaybettiği rolü bir bakıma geri istiyordu.
      <br/>
      <br/>
      Hükümet direndi. Yaptığı bir açıklamayla demokrasiyi sonuna kadar savunacağını ve işleteceğini söyledi ki bu da Türk siyasi tarihi açısından bir ilkti.
      <br/>
      <br/>
      Bu demokratik çıkışın sistemi bloke etmekten kurtaramayacağını biliyorduk.
      <br/>
      <br/>
      Nitekim muhtırayla kimyası bozulan ilk kurum yüksek yargı oldu. Anayasa Mahkemesi’nin aldığı bir kararla cumhurbaşkanlığı seçimleri tıkandı…
      <br/>
      <br/>
      Ve siyasi iktidar halkın hakemliğine gitmeye karar verdi, erken seçim kararı alındı…
      <br/>
      <br/>
      22 Temmuz 2007 günü yapılan seçimlerde AK Parti yüzde 47’lik bir oy oranına ulaştı.
      <br/>
      <br/>
      Bu, sivil değerler açısından bir zafer, müdahaleciler ve statükocular açısından bir bozgundu.
      <br/>
      <br/>
      Toplumun hakemliği kriz düğümü bir kılıç darbesiyle kesti.
      <br/>
      <br/>
      Askerin Çankaya’ya çıkmasını engellediği Abdullah Gül bu kez halkın kararıyla Çankaya’ya çıktı.
      <br/>
      <br/>
      Siyaset ve değişim talebi karşısındaki askerî nitelikli büyük statükocu direnişe, toplumun (belki de ülke tarihinde ilk kez) set çektiği, toplumsal gelişmelerin siyaseti ve siyasi alanı şekillendirdiği bir dönem açılmıştı.
      <br/>
      <br/>
      Bu gelişmenin değeri büyüktür…
      <br/>
      <br/>
      Zira görmek gerekir ki siyasi dengelerde yaşanan büyük kırılma, aslında toplumun ulaştığı demokratik olgunluğun bir tezahürüydü.
      <br/>
      <br/>
      Bir genel seçim bir ülkedeki anayasal yapı ve uygulamaları, özetle siyasi dokuyu bire bir etkiliyor ve değiştiriyordu.
      <br/>
      <br/>
      Bu toplumsal gelişme karşısında askerî vesayet yapısı, “laikçi fundamentalist tutum “ağır bir krizle karşı karşıya kaldılar. Bugün merkez medyadaki hal, Fazıl Say gibi tartışmalar aslında laikçi anlayışın iç bunalımı olarak karşımızdadır.
      <br/>
      <br/>
      2007 yılı sonunda yaşanan terör hadiseleri, Türkiye’nin büyük Ortadoğu hamlesi ve PKK’yı ilk kez böyle zora düşürmesi, güvenlik ve askerle ilgili meselelerin gündeme hâkim olması ve tüm bunlara rağmen siyasi iktidarın askerî otoriteyi geri planda tutması alınan yolun ne denli anlamlı olduğunun göstergesidir…
      <br/>
      <br/>
      2007 farklı ve özel bir yıldı…
      <br/>
      <br/>
      Tarih yazacaktır…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29205), [web.archive.org (arşiv bağlantısı)](http://web.archive.org/web/20080110222148/http://www.aksiyon.com.tr:80/detay.php?id=29205)
