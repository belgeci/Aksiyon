# Diyarbakır'daki cehennem...

*Ali Bayramoğlu 2006.04.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070607204057im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kürt sorununa çözüm, demokratik araçlarla ve zaman içinde bir mutabakatın sağlanmasıdır. Ancak bu noktada çözümün iki koşulu vardır: Her grup önce kendi içinde demokratikleşmek ve çoğulculaşmak zorunda. Bu yol ise müşküldür, demokrasi risk taşır, çaba ve fedakarlık ister... Ama onun dışında kalıcı çözüm bulunmaz, ondan başka siyasi saadet yolu yoktur...
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İlk belirtiler Nevruz gösterileriyle ortaya çıkmıştı. PKK ve DTP siyasi bir gövde gösterisi yapmıştı. Onu izleyen geçen hafta ise ilk "intifada" görüntülerine tanık olundu.
    <br>
     <br>
      PKK militanlarının cenaze töreninin ardından geçen Salı günü Diyarbakır'da başlayan gösteriler, kepenk kapattırma eylemleriyle, kapamayanlara saldırılarla, bankalar ve büyük mağazaların tahrip edilmesiyle, polis noktalarının taşlanmasıyla sürdü, kent savaş alanına döndü, Bağlar Mahallesi başta olmak üzere kimi bölgelere emniyet güçleri giremez hale geldi.
      <br/>
      <br/>
      Diyarbakır olağanüstü halin kaldırılmasından sonra Güneydoğu'nun en canlı ama sakin şehirlerinden biriydi. Bir hafta önce adeta bir ayaklanmanın, daha doğrusu ayaklandırma girişiminin merkezi haline geldi.
      <br/>
      <br/>
      Olağanüstü halin kalkmasından sonra bu şehre ilk defa askerî birlikler müdahale etti.
      <br/>
      <br/>
      Halk sokağa çıkmadı...
      <br/>
      <br/>
      Diyarbakır geçen Çarşamba gecesi ölü bir şehir gibiydi... Okulların, lokantaların, kahvelerin bile kapalı olduğu bir şehir...
      <br/>
      <br/>
      Olaylar bu yazının kaleme alındığı saatlere kadar böyle seyretti.
      <br/>
      <br/>
      Sonrasında ne olmuş olursa olsun, bu seyir bile Kürt sorununda yeni bir aşamaya gelindiğini göstermektedir.
      <br/>
      <br/>
      Nedir bu yeni aşama, neler oluyor?
      <br/>
      <br/>
      DTP için sorun açık: Kürtlerin talepleri yerine getirilmediği için halk galeyana geliyor...
      <br/>
      <br/>
      Bu partinin başkanları şunları söylüyorlar: "Kürt sorununun çözümünde barışçıl demokratik yöntemler yerine şiddetin esas alınması meselenin kangrenleşmesine ve toplumsal gerginliğe yol açmaktadır. Kürt sorununun çözümü için gerekli adımların atılmaması toplumda yeni gerginliklere yol açmaktadır. Ayrıca 14 gerillanın kimyasal silahlarla katledildiği yönünde de iddialar bulunmaktadır. Kimyasal silahların kullanılması savaş hukuku ilkelerine de aykırıdır..."
      <br/>
      <br/>
      Devlet için de sorun açık: Ortada bir örgüt ve bastırılması gereken isyan var.
      <br/>
      <br/>
      İçişleri Bakanlığı'nın açıklaması bildik: "Bu olayın tertipçileri ve eylemcilerin amacı, ülkemizdeki mevcut birliği, bütünlüğü, huzur ve güven ortamını bozmaktır. Bu şekilde sinsice, kamu düzenini bozarak, terör eylemi düzenleyerek, haince ve kalleşçe tertiplerle hiç kimsenin bir amaca ulaşması mümkün değildir. Hainlere hak ettikleri cezalar verilecektir..."
      <br/>
      <br/>
      Bir yanda demokrasi talebi bahanesiyle savaş ilânı...
      <br/>
      <br/>
      Öte yanda ise hâlâ üç beş eşkıyanın peşinde koşan salt asayiş mantığı...
      <br/>
      <br/>
      Bu açıklamalar bize içinde bulunduğumuz gerginliğin nedenlerini anlatmıyor...
      <br/>
      <br/>
      Ne var ki şu açık:
      <br/>
      <br/>
      Kürt sorununda siyaset devreden çıkmaya başlamış, yerini yeniden ve yeni bir şiddet diline bırakmaya yüz tutmuştur. PKK merkezli Kürt politikası Öcalan'ın affedilmesini ve Kürt özerkliğini merkez alan, bu politikayı PKK kadar sokağa, legal kurumlara ve toplumsal yapılara taşıtmaya çalışan bir hatta ilerlemektedir.
      <br/>
      <br/>
      Bu hat kendisine siyaset adını verse de temel olarak siyaseti, yani uzlaşmayı, konuşmayı, farklılıkların özgür ifadesini dışlayan bir "çifte şiddet mekanizması" üzerine oturuyor.
      <br/>
      <br/>
      İlk şiddet Kürtlere yöneliyor, bölgede yaşayan her kişinin, her Kürtün çeşitli yollarla, negatif ya da pozitif yaptırımlarla merkezî bir Kürt politikasının, tekelci bir Kürt siyasi yapılanmasının parçası olması bekleniyor.
      <br/>
      <br/>
      İkinci şiddet, ölüm, kaos, ayaklanma eylem ve tehditleri üzerinden Türkiye'yi hedef alıyor...
      <br/>
      <br/>
      Peki neden?
      <br/>
      <br/>
      Neden Türkiye'de özgürlükler alanının başta Kürtler olmak üzere hemen herkes için genişlediği bir esnada, AB hedefi üzerinden bu ülkede çok-kültürlü bir sistemin ışıklarının görüldüğü bir zamanda Kürtler demokrasi eksikliğinden yakınıyorlar?
      <br/>
      <br/>
      Devlet içinden birilerinin Öcalan'ı kullanarak şiddeti yükselttiği, bu şekilde Türkiye'nin AB üyeliğini engellemeyi, belki de bir darbeyle iktidara gelmeyi hedeflediği gibi 'gerçeküstü komplo teorileri'ne mi inanmamız gerekiyor?
      <br/>
      <br/>
      Ya da tek sorun Şemdinli'de yaşananlar mı?
      <br/>
      <br/>
      Şemdinli olayları devlet içindeki kimi karanlık odaklara işaret etse de, son üç yılın politikalarını tek başına açıklar mı?
      <br/>
      <br/>
      Ayrıca yeniden silaha sarılan, üstelik Şemdinli olaylarından çok daha önce Türkiye'nin AB'yle müzakerelere başladığı sırada bu kararı alan PKK değil midir?
      <br/>
      <br/>
      Peki o zaman Kürt sorununu demokrasi ve demokratik önlemler çözer diyenler yanıldılar mı?
      <br/>
      <br/>
      Denebilir ki kontrol örgütte ve Öcalan'da...
      <br/>
      <br/>
      Ülkede ve bölgede özgürlük alanı genişledikçe, Kuzey Irak'ta PKK'nın zemin kaybetme ihtimali büyüdükçe, bu ikilinin tedirginliği ve ipleri elinden kaçırma riski de artıyor. Şiddet bu yüzden yükseliyor, bölgeye ve ülkeye bu yüzden güç gösterisi yapılıyor...
      <br/>
      <br/>
      Evet, meselenin özünde yatan unsurlardan biri gerçekten de budur...
      <br/>
      <br/>
      Nitekim Kürt sorununun PKK'yla başlayan evresinde ikinci aşama yaşanıyor.
      <br/>
      <br/>
      İlk aşamada PKK bölgede "zımni bir siyasi merkez" oluşturma yoluna gitmişti ve bunu hem devlete güç gösterisiyle hem kendi çevresine nüfuz ederek gerçekleştirmişti. Bu zımni siyasi merkez ile toplumsal çevreyi birbirine bağlayan en önemli unsur ise aşırı baskıcı resmî politikaların, Susurluk tipi örgütlenmelerin varlığıydı. Özetle güçlü ve yeni bir Kürt aidiyet duygusunu üretmede, çevrenin merkeze zorunluluğu olduğu kadar gönüllü itaatinde örgüt tarafından araçsallaştırılan bu resmî politikalar oldu. İkinci aşama, yani bugün bu zımni siyasi merkezin derinleşmesi, kurumlaşması safhasına tekabül etmektedir.
      <br/>
      <br/>
      Nasıl?
      <br/>
      <br/>
      Önce Öcalan'ın yakalanmasıyla beliren örgüt içi bölünmeler ya da kopmalar bugüne kadar uzanan baskı mekanizmalarıyla giderilmeye çalışılmış, ardından kimi sivil örgütler ve belediyeler üzerinden merkezileşme, kurumlaşma, korparatizm, kaynak ve imkan kullanımında tekelleşme gibi araçlar devreye girmiştir.
      <br/>
      <br/>
      İlginç olan zımni siyasi merkezin bu kez temel haklar ve özgürlükleri araçsallaştırmasıdır. Böylece bölgede çevre ile bu zımni siyasi merkez arasındaki bağ bir yandan bu özgürlük zemininde üreyen aidiyetçi dilden, diğer yandan çevrenin her anlamda ve her araçla (ekonomik, siyasi, kültürel) baskı altına alınarak, yeniden üretilmesinden ileri gelmektedir.
      <br/>
      <br/>
      Siyasi dil olarak ise Türkiye'yi ve özellikle devleti, güvenlik güçlerini her anlamda zora sokacak, istikrarsızlık ve askerileşmenin sacayağı olacak halk ayaklanması ya da seferberliği benimsenmiş görünmektedir.
      <br/>
      <br/>
      Şimdi gelelim asıl soruya...
      <br/>
      <br/>
      Bu koşullarda sorun nasıl çözülecek? Çözümden vazgeçtik nasıl evrilecek?
      <br/>
      <br/>
      Kürt sorunu üç farklı biçimde tanımlanabilir. Dolayısıyla üç farklı çözüm pistinden ya da evrim sürecinden bahsedilebilir.
      <br/>
      <br/>
      Kürt meselesini bir isyan olarak tanımlayabilirsiniz. Bu isyanı ister üç-beş şâkiye ister bir kitleye mal edin, sonuç değişmez. Çözüm yoktur ya da çözüm bu isyanı uzun süre kabul edilebilir ölçülerde kontrol altında tutmaktır. Araçlarınız ise öncellikle asayiş tedbirleri, ardından bunları besleyecek, yani halkı örgütten koparmasını düşündüğünüz ekonomik, sosyal, kültürel vs tedbirlerdir. Türkiye'deki devletten topluma uzanan hâkim görüş de budur...
      <br/>
      <br/>
      Kürt meselesini bir mücadele olarak da görebilirsiniz. Konjonktürel olarak benimsedikleri strateji ne olursa olsun, çeşitli Kürt gruplarının nihai beklentisi ya da çözüm tanımı "Kürtlerin koşullarının düzeltilmesi değil, şu veya bu şekilde (özerklik, federasyon, konfederasyon, bağımsızlık) kendi kendilerini yönetmesidir. Bu durumda kullanılan araç ise silahtan, demokrasiye kadar uzanır. Çözüm ayrılıktır ve sorun bu çerçevede ve silahla evrimleşir...
      <br/>
      <br/>
      Sorunu bir demokrasi meselesi olarak da ele alabilirsiniz. O zaman sorunu, farklı toplumsal ve kültürel grupların farklılıklarını koruyarak bir arada yaşamalarını sağlayacak toplumsal-siyasal mutabakat sisteminin eksikliği olarak tanımlarsınız. Çözüm doğal olarak demokratik araçlarla ve zaman içinde bu mutabakatın sağlanmasıdır. Ancak bu noktada çözümün olmazsa olmaz iki koşulu vardır: Her grup önce kendi içinde demokratikleşmek ve çoğulculaşmak zorundadır. Bugün yaşananların gösterdiği gibi bu yol müşküldür, demokrasi risk taşır, çaba ve fedakarlık ister... Ama onun dışında kalıcı çözüm bulunmaz, ondan başka siyasi saadet yolu yoktur...
      <br/>
      <br/>
      Evet, iş zor yol uzun. Ve asıl büyük risk milliyetçiliklerin tokuşmasında...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### İzzettin Öksüm, 11-Nisan-2006
> Öngörü...: 
> Sayın yazar tespitler bölümünde 'intifada, ayaklanma, savaş hukuku...' gibi kavramlara yer veriyor. Bölünmeden de bahsediyor. Bu tip yazıların toplumu bu neticeye alıştırmaya yönelik olduğunu düşünüyorum. Eğer yazar olayların arkasını, öngördüğü neticenin kimlere yarayacağını BOP kapsamında değerlendirerek Kürt kardeşlerimize de bir düşünme fırsatı verebilseydi, böyle düşünmeyecektim. Sayın yazar, okuyucuları sadece Kürt kardeşlerimiz olsaydı acaba neler yazardı? Onlara başından beri BOP projesinde kardeşleriyle çatıştırılan figüranlar olarak kullanıldıklarını, onları ileride bekleyen tehlikeleri vs. yazabilir miydi?

### Ö. Barış Polat, 07-Nisan-2006
> Toplumsal olaylar tek sebebe bağlanamaz: 
> Sosyoloji mezunu bir öğretmenim. Diyarbakır’da cereyan eden olaylara sosyoloji biliminin reddettiği tek sebep nazariyesiyle yaklaşıldığını görmekteyim. Toplumsal olaylar sadece bir sebebe bağlanamaz. Diyarbakır’da yaşanan olaylar neden sadece ekonomik olgulara dayandırılıyor anlayamıyorum. Türkiye’de yoksulluk sadece Diyarbakır’da mı? Yapmayın Allah aşkına, ekonomik göstergeler Türkiye’nin hemen her yerinde aynı. Ardahan, Artvin Kars, Erzurum gibi  daha nice kent (doğuda veya batıda) göç alıyor, göç veriyor ve açlık temel bir sorun. Ekonomik olgular evet bir sebeptir ama yalnız değildir. Siyasi, ailevi nedenler, hukuksal, dinsel sebepler göz ardı ediliyor. Irak’ta olduğu gibi Türkiye’de de dinsel, ırksal isyanlara adım yaklaşmaktayız. Bizler karşı çıksak da Büyük Ortadoğu Projesi er geç gerçekleşecektir. Kendi bölgesinde güçsüz bir Türkiye hem ABD’nin hem de Avrupa’nın işine gelir. Sebepler ve sonuçlar gün gibi ortadayken bizler Donkişot gibi yel değirmenlerine karşı savaş veriyoruz; ama içimizdeki tehlikeyi yıllardır görmezden geliyoruz.

### Enes Aydeniz, 07-Nisan-2006
> Bu bir oyun: 
> Bence mesele Kürt federasyonu ya da bağımsızlığı, özerkliği değil. Kürtler üzerinden satranç oynanıyor. Birileri Türkiye’de karışıklık çıkarmak istiyor. Bunların kim olduklarını henüz bilmiyoruz. Allah Kürt halkına akıl fikir versin. Olayları çıkaranlarla tek tek görüşmek lâzım. İnanın çok farklı fikirler çıkacaktır. Aralarından ne yaptığının farkında olmayanlar bile vardır.

Kaynak: [www.aksiyon.com.tr](http://www.aksiyon.com.tr:80/detay.php?id=23801&yorum_id=9244), [web.archive.org (arşiv bağlantısı)](http://web.archive.org/web/20070607204057/http://www.aksiyon.com.tr:80/detay.php?id=23801&yorum_id=9244)
