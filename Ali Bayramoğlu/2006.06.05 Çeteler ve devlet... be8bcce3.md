# Çeteler ve devlet...

*Ali Bayramoğlu 2006.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060715140121im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Sauna çetesi, Küre operasyonu, Bursa Jandarma Komutanlığı'nda yaşanan rezalet, Çankaya Saldırısı ile Vatansever Kuvvetler Güç Birliği, en nihayet Atabeyler grubu... Çorap söküğü gibi arka arkaya ortaya çıkan her örgütün içinde bir miktar muvazzaf, bir miktar emekli asker, bir miktar Özel Kuvvetler elamanı, gizli devlet belgeleri ve bir kısmı ordu malı patlayıcılarla karşılaşıyorsunuz... Bunlardan bir kısmında bakanların, başbakanların ev krokileri bulunuyor. Bir kısmı Şemdinli'de, bir kısmı Çankaya'da silah sıkıyor... İşin ilginç tarafı her bir çetenin ortaya çıkışı, askeri otorite-emniyet ilişkilerini geriyor, garipleştiriyor. Dahası ülkedeki yargıya, hatta devlete ilişkin iki başlılığı ortaya koyuyor.
  </font>
  <!--- Baslik, Spot, Resim kutusu ---------->
  <p>
   <font class="content">
    Türk sıcak günler geçiriyor. Laiklik ve din yeni saray kavgaları için yeniden araçsal hale getiriliyor. Ve gökten çete yağıyor. Türkiye'deki malum derin yapılanmanın yeni ayakları tek tek ortaya dökülüyor...
    <br>
     <br>
      Aslında meselenin bu safhası açısından her şey Şemdinli'yle başladı...
      <br>
       <br/>
       16 Aralık 2005 tarihinde şunları yazmıştık:
       <br/>
       <br/>
       "Şemdinli'de olup bitenlerin üzeri çabuk kapanacak gibi... Ne zaman bu tür skandalların artçı sarsıntıları Ankara'da güvenlik bürokrasisini kuşatırsa, MİT, Emniyet ile Jandarma arasındaki ilişkiler gerilirse, bilin ki dosyalar kapanmakta ve bunun etrafında yaşanan saray kavgası azmaktadır.
       <br/>
       <br/>
       “Şemdinli skandalı sadece bir kitabevinin bombalanmasına resmi görevlilerin karışmasından ibaret değildir. Bu olayın öncesi ve sonrasında yaşanan onlarca bombalama ve faili meçhul cinayet, Mart 2005 itibariyle başlayan 'yeni politik bir durum'a işaret ediyor.
       <br/>
       <br/>
       “Peki, amaç ne?
       <br/>
       <br/>
       “Yanıtın ipuçları ağır bir 'saray kavgası'nın, "ideolojik bir direniş'in, "hükümete yönelik operasyonlar'ın ardında gizli...
       <br/>
       <br/>
       “Bu koşullarda Şemdinli olayları sadece Şemdinli'yi mi ifade ediyor dersiniz?"
       <br/>
       <br/>
       Yanıt için Susurluk dönemini hatırlayın..
       <br/>
       <br/>
       Kimi devlet politikaları açığa düşmüş, ama sonuçta iş birkaç kişinin mahkûm olmasıyla geçiştirilmişti. Bir dönemin Özel Harekât Dairesi Başkanvekili İbrahim Şahin ve eski MİT görevlisi emekli Yarbay Korkut Eken altışar yıl, aralarında Kırcı ve Hoştan'ın da bulunduğu 12 sanık dörder yıl hapse mahkûm olmuştu.
       <br/>
       <br/>
       Suçları, cürüm işlemek amacıyla teşekkül oluşturmaktı...
       <br/>
       <br/>
       Peki ya kurumsal sorumluluklar?
       <br/>
       <br/>
       Onlara dokunulmadı...
       <br/>
       <br/>
       Oysa kökünü Gladyo'dan alan Susurluk'tan Şemdinli'ye uzanan bu yapı, sistemleşmiş ve devletleşmiş gayrimeşru ilişkiler ağıydı.
       <br/>
       <br/>
       Nitekim bir dönem Kutlu Savaş'ın hazırladığı resmi raporda, faili meçhul cinayetlerle devletin bağlantısı kuruluyor, JİTEM'den MİT'e devlet kurumlarının, bazı devlet görevlilerinin Susurluk olayındaki sorumluluğunun altı açık bir şekilde çiziliyordu.
       <br/>
       <br/>
       Örneğin Yeşil'in, MİT ve Diyarbakır Asayiş Komutanlığı'nda çalıştığı, Muş'ta valinin, emniyet müdürünün, bölge komutanının bulunduğu toplantılara katıldığı, aynı kişinin Musa Anter'i, Vedat Aydın'ı öldürdüğü söyleniyordu.
       <br/>
       <br/>
       Bu durum MİT'i, JİTEM'i, TSK'yı, Emniyet Teşkilatı'nı, adli mercek altına yatırmayı gerektirmez miydi?
       <br/>
       <br/>
       Ama böyle olmadı ve olamıyor.
       <br/>
       <br/>
       Çünkü pislik devletin en ciddi, en ücra köşelerine öylesine bulaşmış ki, sorunun üzerine gidilmesi, devlet sisteminin çökmesiyle eşdeğer tutuluyor.
       <br/>
       <br/>
       Kutlu Savaş'ın raporundaki şu can alıcı bölümü hatırlayın:
       <br/>
       <br/>
       "Kim olduğunu ve ne yaptığını bilmesine rağmen devlet, Behçet Cantürk'le başedememiştir. Yasal yollar yetmemiş, neticede Cantürk'ün finansörü olduğu Özgür Gündem gazetesi plastik patlayıcılarla havaya uçurulmuş, Cantürk'ün devlete biat etmesi beklenirken, adı geçenin yeni bir tesis kurmak üzere harekete geçmesi üzerine, Türk Emniyet Teşkilatı tarafından öldürülmesi kararlaştırılmış ve karar infaz edilmiştir.
       <br/>
       <br/>
       “Ancak zaruri bazı sualleri sormak gerekir. Cantürk'ün öldürülmesi emrini kim vermiştir? Bu yetki kim tarafından kullanılabilir? Kim kime karşı sorumludur? Sistem nasıl çalışmalı, sorumluluk nasıl paylaşılmalıdır? Bu uygulama tüm dünya devletlerinde olduğuna göre bizde de olacaktır. Ama bu kararlar kurallar içinde alınmalı ve ciddiyetle uygulanmalıdır. Yoksa Yeşil'in subayı öldürdüğünü etrafa söylemesi, Çatlı gibi devletin emrinde çalışan bir kişinin kaçakçılık yapıp, korku salması gibi; geri kalmış bir ülkenin ciddiyetten uzak operasyonlarına izin veren bir yapı ülkemizin hak etmediği bir durumdur..."
       <br/>
       <br/>
       Bu pasaj, Susurluk'a neşter atan bir itiraftır, ama daha vahimi Susurluk mantığını savunmakta, neredeyse devamını öngörmektedir.
       <br/>
       <br/>
       Bugüne geri gelelim...
       <br/>
       <br/>
       Nitekim bu mantık ve yapılanmanın devam ettiğine dair kanıtların ardı arkası kesilmiyor...
       <br/>
       <br/>
       Sauna çetesi, Küre operasyonu, Bursa Jandarma Komutanlığı'nda yaşanan rezalet, Çankaya Saldırısı ile Vatansever Kuvvetler Güç Birliği, en nihayet Atabeyler grubu...
       <br/>
       <br/>
       Çorap söküğü gibi geliyorlar...
       <br/>
       <br/>
       Arka, arkaya...
       <br/>
       <br/>
       Her örgütün içinde bir miktar muvazzaf, bir miktar emekli asker, bir miktar Özel Kuvvetler elamanı, gizli devlet belgeleri ve bir kısmı ordu malı patlayıcılarla karşılaşıyorsunuz...
       <br/>
       <br/>
       Bunlardan bir kısmında bakanların, başbakanların ev krokileri bulunuyor.
       <br/>
       <br/>
       Bir kısmı Şemdinli'de, bir kısmı Çankaya'da silah sıkıyor...
       <br/>
       <br/>
       İşin ilginç tarafı her bir çetenin ortaya çıkışı, askerî otorite-emniyet ilişkilerini geriyor, garipleştiriyor.
       <br/>
       <br/>
       Dahası ülkedeki yargıya, hatta devlete ilişkin iki başlılığı ortaya koyuyor. Suçüstü yakalanan askerlerin soruşturması için asker yangından mal kaçırır gibi gözaltına alınan zanlıları topluyor. Şemdinli sonrası sanıkların adliyeye teslimi bile günlerce sürmüştü. En nihayet geçen hafta yapılan Ankara baskınında ele geçen yüzbaşı ve astsubay Genelkurmay tarafından derhal teslim alındı, sorguları bir bütün halinde sürdürülemedi...
       <br/>
       <br/>
       Bu koşullarda ordu personelinin neden ortaya çıkan her çetede yer aldıklarını sorgulamak yerine birileri ortaya atılıp bu gelişmelerin orduya karşı bir komplo olduğunu söyleyebiliyor...
       <br/>
       <br/>
       Diğer ilginç bir taraf Genelkurmay Başkanlığı'ndan hiçbir ses çıkmaması...
       <br/>
       <br/>
       Bu konuda son olarak 15 Ocak 2006 tarihinde bir açıklama yapmıştı Genelkurmay Başkanlığı...
       <br/>
       <br/>
       Şöyle demişti:
       <br/>
       <br/>
       "Geçmişte zaman zaman gündeme getirilen 'Kontrgerilla', 'Gladio', 'Derin Devlet' gibi kavramların, son günlerde Özel Harp Teşkilatıyla irtibatlandırılması gayretlerinin arttığı dikkati çekmektedir. Bilgi eksikliğinden kaynaklandığı değerlendirilen bu gibi suçlayıcı ve amacını aşmış yazı ve yorumlar, ülkemizin maruz kalabileceği bir saldırıda, mütecavize karşı çok hassas görevler icra etmek üzere Soğuk Harp döneminde teşkil edilmiş ve diğer birçok ülkede de benzeri bulunan bu birime zarar vermekte ve vatan savunması hazırlıklarında zafiyete sebep olmaktadır..."
       <br/>
       <br/>
       Demokratik bir hukuk devletinde yaşıyoruz. Ben ve benim gibi binlerce vatandaş merak ediyor: Neydi ve nedir bu hassas görevler?
       <br/>
       <br/>
       Bugün ortaya çıkan grupların bu görevlerle ilgisi var mı?
       <br/>
       <br/>
       Şüphe duymak için onlarca neden var, ortada...
       <br/>
       <br/>
       Yine gerilere gidelim...
       <br/>
       <br/>
       3 Mayıs 1988 tarihinde üç İtalyan jandarması Peteona köyünde bir araçta arama yapmak için bagajı açtıklarında bir patlamayla ölmüşlerdi. Ardından ortaya şu çıktı:
       <br/>
       <br/>
       CIA ile İtalyan Gizli Servisi üsler ve silah depoları oluşturmak, anti-komünist kriterlere göre seçilen yüzlerce kişiyi eğitmek amacıyla Gladyo adında gizli ve yasadışı bir örgüt kurmuştu. İtalyan Gladyosu büyük yankı uyandırdı ve yer yerinden oynadı. Ardından Fransa, İspanya, Belçika, Yunanistan, Hollanda, Avusturya, İsviçre, İsveç'te, çoğu karanlık işlere karışan, tahriklerin odağı olan benzer örgütlerin kurulmuş olduğu ortaya çıktı. Bu örgütler bulundukları ülkelerde ya hükümetler eliyle dağıtıldı ya da hukuk yoluyla teşhir edilerek ortadan kaldırıldı.
       <br/>
       <br/>
       Bu temizlikten tek bir ülke, Türkiye muaf kaldı...
       <br/>
       <br/>
       Ecevit daha 1974'te Özel Harp Dairesi'nin varlığından söz etmiş; 1977 de maruz kaldığı suikastten sonra fail olarak "devlet içindeki güçlere" işaret etmiş, "bir noktadan sonra izlerin kaybolduğunu, bu olayın kendisine Özel Harp Dairesi'ni çağrıştırdığını" söylemişti.
       <br/>
       <br/>
       Yanıt Demirel cephesinden gelmişti Ecevit'e. Dönemin Milli Savunma Bakanı Sefa Giray "Ecevit çenesini tutmalı, bir şeyler biliyorsa susması gerekir" diyordu, açık açık.
       <br/>
       <br/>
       Ve susuldu... Gladyo ya da kontrgerilla, 9 yıl sonra, İtalya skandalıyla birlikte tekrar geldi Türkiye'nin gündemine...
       <br/>
       <br/>
       Bu kez Demirel'le...
       <br/>
       <br/>
       17 Kasım 1990 tarihinde şöyle diyordu merkez sağın lideri: "Hukuk devletinde bu tür örgütlere yer yoktur. TC devleti cinayet işleyen bir devlet imajı ile Türk halkının önünde duramaz. Savcılar ne güne duruyor? Benim bu çağrımdan sonra hiç bir şey yapılmazsa bütün bu töhmetleri, bütün bu kötülemeleri hiç bir şey yapmayanların üzerine bırakırım..."
       <br/>
       <br/>
       Sonra Özal vuruldu...
       <br/>
       <br/>
       Yine aynı daireden söz edildi...
       <br/>
       <br/>
       Artık yeter...
       <br/>
       <br/>
       Artık herkes üzerine düşeni yapmalı...
       <br/>
       <br/>
       Örneğin Genelkurmay Başkanlığı bu tür sorun ve tartışmaların üstünü örten açıklamalar yapmak yerine, JİTEM, Cem Ersever faaliyetleri ve cinayeti gibi dosyaları ortaya koyup bir temizliğe girişmeli...
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Harun Yokuş, 07-Haziran-2006
> Çok korkuyorum: 
> Sayın Bayramoğlu; yazılarınızı büyük bir beğeniyle okuyorum. Bu yazıdaki fikirlerinize de harfiyen katılıyor, sorumluluk sahiplerinin yeter demesini bekliyorum. Güvenliğimizden sorumlu kimselerin güvenliğimizi tehdit etmesi (azınlık bir grup olsa da) ve bu tehditleri yok edecek olan kurumların gayret göstermeyip hadiseleri her seferinde örtbas etmesi bir vatandaş olarak beni çok korkutuyor! Kimseye güvenemiyorum. Van savcısı bir iddianameden dolayı görevinden ihraç ediliyorsa, iddianame yazacak  diğer savcıların kelleyi koltuğa alması gerekiyor.

Kaynak: [www.aksiyon.com.tr](http://www.aksiyon.com.tr:80/detay.php?id=24471&yorum_id=10571), [web.archive.org (arşiv bağlantısı)](http://web.archive.org/web/20060715140121/http://www.aksiyon.com.tr:80/detay.php?id=24471&yorum_id=10571)
