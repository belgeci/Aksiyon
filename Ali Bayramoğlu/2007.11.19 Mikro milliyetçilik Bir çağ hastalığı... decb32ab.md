# Mikro milliyetçilik: Bir çağ hastalığı...

*Ali Bayramoğlu 2007.11.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080123195922im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Mikro milliyetçilik meseleleri ya da kimlik baskıları çağın en sert, en ciddi sorunları arasında yer alıyor… Doğal olarak bunlar çözümü zor sorunlardır… Tümüyle çözülemezler ama yönetilebilirler… Soru odur ki, kötü yöneltildikleri takdirde o toplumun temeline konmuş dinamit işlevini görürler… Zira bu tür sorunlar yaşanmışlıklarla, ürettikleri sosyo-psikolojik travmalarla, yol açtıkları kültürel ve siyasal yırtılmalarla dev bagajlar taşırlar, nerede ve nasıl patlayacakları belli olmayan yanardağları andırırlar. Türkiye’nin Kürt sorunu aslında böyle seyrediyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Belçika da bir süredir kaynıyor, bu ülkeyi oluşturan iki topluluk Wallonlar ve Flamanlar arasındaki gerginlik had safhaya varmış durumda. Sokak itiş kakışları, farklı bayraklar taşıyan toplulukların sert karşılaşmaları Belçika’nın temel meselelerinden birisi haline geldi. Bunun altında iki tarafın partileri arasında bir türlü gerçekleşmeyen uzlaşma, dolayısıyla kurulamayan koalisyon sorunu yatıyor…
    <br>
     <br>
      Özetle gerginlik “etnik” bir gerginlik...
      <br/>
      <br/>
      Belçika Avrupa’nın merkezinde zengin bir ülke…
      <br/>
      <br/>
      İlk kentlerin kurulduğu, giriş çıkışların en yoğun yaşandığı, çok kültürlülüğe yatkın bir ülke... Büyük devlet olma iddiaları hiç olmamış, aşırı milliyetçi bir bagaja da sahip değiller.
      <br/>
      <br/>
      Ama gelin görün ki, 21. yüzyılda böyle bir ülkede bile kimlik ayrışmasına dayalı bir gerginlik yaşanabiliyor
      <br/>
      <br/>
      Yaşadığımız çağın yeni dinamikleri, kimi bildik diğer dinamikleri ortadan kaldırmıyor.
      <br/>
      <br/>
      Ulus devlet oluşumu esnasında emilmemiş kimlikler, farklı muamele görmüş olanlar, merkezileşmeye direnenler hangi ülkede olursa olsun, gelişmişlik düzeyine ne olursa olsun, bugün merkez kaç güç olma baskısı yaratıyorlar.
      <br/>
      <br/>
      Bu Türkiye için ne kadar geçerliyse, Belçika için de o kadar geçerli…
      <br/>
      <br/>
      Bu tür sorunların ekonomik değil, her şeyden önce siyasi ve kültürel olduğu ortada…
      <br/>
      <br/>
      Nitekim eski Genelkurmay Başkanı emekli Org. Hilmi Özkök de, geçenlerde bu mantıktan hareketle “Sebep, sadece yoksulluk mudur? Üzerinde düşünmek lazım… Orta Anadolu da yoksul. İzmir’in köyleri de var yoksul. Niye, PKK hareketi oralarda olmadı da burada oldu?” diyordu…
      <br/>
      <br/>
      Evet mikro milliyetçilik meseleleri ya da kimlik baskıları çağın en sert, en ciddi sorunları arasında yer alıyor…
      <br/>
      <br/>
      Doğal olarak bunlar çözümü zor sorunlardır…
      <br/>
      <br/>
      Tümüyle çözülemezler ama yönetilebilirler…
      <br/>
      <br/>
      Soru odur ki, kötü yöneltildikleri takdirde o toplumun temeline konmuş dinamit işlevini görürler…
      <br/>
      <br/>
      Zira bu tür sorunlar yaşanmışlıklarla, ürettikleri sosyo-psikolojik travmalarla, yol açtıkları kültürel ve siyasal yırtılmalarla dev bagajlar taşırlar, nerede ve nasıl patlayacakları belli olmayan yanardağları andırırlar.
      <br/>
      <br/>
      Türkiye’nin Kürt sorunu aslında böyle seyrediyor.
      <br/>
      <br/>
      Riskli ve tehlikeli bir seyir git gide tüm siyaseti, tüm toplumu kuşatıyor.
      <br/>
      <br/>
      Sadece PKK meselesini, terörü kastetmiyoruz; aklımızdan ilk geçen riskli karşılaşmaların yaptığı uyarılar…
      <br/>
      <br/>
      Kürt sorunu elbet her şeyden önce yirmi yıllık bir terör ya da çatışma demek…
      <br/>
      <br/>
      Ancak bu 20 yılın bugüne taşıdıkları ne olacak?
      <br/>
      <br/>
      Sık söz ediyoruz: Yüz binlerce insan bu çatışma döneminde yaşadıkları yerden uzaklaştı ya da uzaklaştırıldı. Ve bu kitlesel göç karşımıza yepyeni bir doku çıkardı.
      <br/>
      <br/>
      Önce Güneydoğu’da Diyarbakır gibi büyük kentler doldu taştı, nüfusları beş katına çıktı. Bu kentlerde binlerce çocuk mendil, sakız satarak ailelerini geçindirir duruma düştü.
      <br/>
      <br/>
      Çocuk fuhuşu başladı. Aile değerleri, akrabalık sistemleri, hiyerarşiler yerinden oynadı. Bu alt üst oluş bugün hem o bölgeyi hem Türkiye’yi tehdit eder hale geldi ve önlem alınmazsa bu tehdit daha da büyüyecek.
      <br/>
      <br/>
      Ardından Güneydoğu’da kırsal alan kendi haline terk edildi. Meralar yok, hayvancılık yok, tarım alanlarının bir kısmı mayın dolu, bir kısmı ise korucular tarafından işgal edilmiş halde. Korucular ve diğerleri iki büyük toplumsal tabaka haline geldiler. Birinin arkasında devlet var, diğerinin arkasında PKK…
      <br/>
      <br/>
      Bu koşullarda devlet ve halk arasındaki güvensizlik terörün zirvede olduğu 90’lı yılları aratmaz halde.
      <br/>
      <br/>
      En nihayet kitlesel göç, eski göç tipinden, kişilerin tek tek gelip, geldikleri yere entegre olduğu modelden farklı bir yapı yarattı. Kürtlerin Batı’da, özellikle sahil şeridinde öbek öbek toplu oturdukları “sosyal gettolar” üretti. Adana, Mersin, İzmir, Ayvalık, Trakya “potansiyel etnik gerginlik alanları” haline dönüştü.
      <br/>
      <br/>
      Bugün bu sorunlar ve oluştukları mekanlar en ufak bir tahrikte ya da akılsız bir girişimde patlamaya hazır bombalar gibi…
      <br/>
      <br/>
      Asıl sorun işte burada…
      <br/>
      <br/>
      Dahası bugün bu sorunların çözülmesi Kürt sorununun çözülmesinden daha zor halde, beteri bugünden sonra büyük ölçüde Kürt sorununa endeksli durumda…
      <br/>
      <br/>
      İlk uyarı Kasım 2005’te Mersin’den gelmişti…
      <br/>
      <br/>
      Kürt ve Türk çocuklar birbirini taşladı.
      <br/>
      <br/>
      Devamı geçen ay yaşandı, Taksim meydanında bu kez gençler arasında kovalamaca oynandı...
      <br/>
      <br/>
      Elbet burası Bosna değil, Lübnan da değil… Çatışmaları patlamaya dönüştürmeden emen bir siyasi kültür ve zihniyet dokusuna sahibiz. Bununla birlikte tümüyle sabıkasız da değiliz. Çorum, Maraş, Sivas olayları ortada…
      <br/>
      <br/>
      Sorun çözmeye kalkarken sorun çıkarmamak gerekir…
      <br/>
      <br/>
      Evet, etnik sorun, mikro milliyetçik sorunu önce yönetilebilmelidir…
      <br/>
      <br/>
      Bu ise bugün Türk siyasetinin en az sahip olduğu unsuru, siyasi esnekliği gerektiriyor…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28899), [web.archive.org (arşiv bağlantısı)](http://web.archive.org/web/20080123195922/http://www.aksiyon.com.tr:80/detay.php?id=28899)
