# Abdullah Gül’ün öyküsü ile Türkiye’nin öyküsü…

*Ali Bayramoğlu 2007.04.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070912002032im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Uzun süre İslami kökenli addedilen bir siyasi parti ve siyasi aktörler siyasi merkeze tüm gücüyle damgasını vuruyor ve her geçen gün merkezî bir özellik kazanıyor. Ülke emekli ve devlet dengeleri gözeten cumhurbaşkanı modelini de terk etmeye hazırlanıyor. Asker, kışla ile siyaset arasında huzursuz bir şekilde zihni ve siyasi gezintiler yapıyor. Bu çerçevede “laiklik elden gidiyor, karşı devrim gerçekleşiyor” üzerine kurulu ne karşıtı ne yandaşı itibariyle toplumsal karşılığı bulunan siyasi seferberlik çabaları son ciddi kurşunlarını atıyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Türkiye’nin 11. Cumhurbaşkanı adayı geçen hafta belli oldu. Kayserili bir işçinin oğlu 1991’de biraz da nazlanarak başladığı siyasi hayatında pek az insana nasip olacak mevkilere ulaştı. Devlet Bakanı, Dışişleri Bakanı, Başbakan yardımcısı, Başbakan oldu. Şimdi Çankaya’ya çıkmaya hazırlanıyor.
    <br>
     <br>
      Abdullah Gül’ün öyküsü Türkiye’nin öyküsüyle paralellikler taşır.
      <br/>
      <br/>
      Zira Gül bir yanıyla İslami kesimin kendi iç dinamikleriyle görece sekülerleşmesini simgelemekte, diğer yanıyla laik kesimin demokratikleşme eğiliminin gücünü işaret etmekte; bir anlamda Türkiye’yi yansıtmaktadır…
      <br/>
      <br/>
      Nasıl?
      <br/>
      <br/>
      Abdullah Gül, Türkiye’nin eşi tesettürlü ilk cumhurbaşkanı olacak.
      <br/>
      <br/>
      Bundan 5-6 yıl önce Türkiye’nin yarısını ayağa kaldıracak, ekonomik, siyasi, medyatik güçleri seferberlik havasına sokacak bu durum, bugün önemli ölçüde doğal olarak değerlendiriliyor. Bu çerçevede Gül’ün adaylığının açıklanmasından hemen sonra AB çevrelerinden gelen olumlu tepkiler, borsanın istikrar mesajı alarak yükselmesi, TÜSİAD’ın yaptığı Gül’ü destekleyen açıklama, Doğan grubu ve Sabancı gruplarının yaptıkları benzer açıklamalar katettiğimiz demokrasi yolunun açık bir göstergesidir. Diğer bir ifadeyle Gül’ün adaylığına yönelik tepkiler, laik kesimin farklılıkların kabulü ve demokrasinin sindirilmesi yönünde yaşadığı değişimin kanıtıdır.
      <br/>
      <br/>
      Öte yandan, çok değil bundan 7 yıl önce TBMM’deki Gümrük Birliği tartışmaları sırasında, AB’yi bir “Hıristiyan Kulübü” olarak tanımlayan bir siyasetçinin, son 4 yıl içinde AB-Türkiye ilişkilerinin en önemli mimarlarından birisi olarak ortaya çıkması, dindarlığından taviz vermeden arkadaşlarıyla birlikte muhafazakârlığıyla liberalliği buluşturması, din ve siyaset arasına ciddi ve aşılmaz barajlar koyan muhafazakâr bir model oluşturması son derece önemli ve anlamlı bir gelişmedir. Bu da bir anlamda dindar, daha doğrusu İslami kesimin laiklik ve sekülerlik kavramlarıyla tanışmasının önemli kanıtlarından birisidir.
      <br/>
      <br/>
      Şöyle de ifade etmek mümkün: Türkiye’de laiklik ya da dindarlık temelinde yaşanan bir kutuplaşma ekseninde, taraflar homojen bir kutup olmak yerine, kendi içlerinde farklılaşarak heterojenleşmişler, bu farklılaşma yeni bir sentezin tohumlarını atmıştır.
      <br/>
      <br/>
      Bu durumda denebilir ki Gül, bu sentezin hem bir meyvesi hem bir göstergesidir. Bu anlamda iki kesimin değişimini, iki kesimin buluşmasını temsil etmektedir.
      <br/>
      <br/>
      Açıkçası cumhurbaşkanlığı seçimimi yönelik gerginliğin ilk safhasının, aday gösterilmesi aşamasının bu şekilde noktalanması ve gerginliğin bir ölçüde dinmesi sevindirici olmuştur.
      <br/>
      <br/>
      Bu madalyonun elbet bir yüzü…
      <br/>
      <br/>
      Madalyonun diğer yüzünde yeni döneme ilişkin sorular ve endişeler var.
      <br/>
      <br/>
      Burada daha önce de dile getirdik, Türkiye, özellikle 2007 Genel Seçimleri’nden sonra iki yönlü bir demokrasi sınavına girecek.
      <br/>
      <br/>
      Çankaya’yı, TBMM Başkanlığı ve muhtemelen hükümeti elinde bulunduran bir siyasi parti, güç suiistimaline gidecek mi yoksa kendini denetleyecek ve frenleyecek mekanizmalar geliştirecek mi? Örneğin Abdullah Gül’ün YÖK’e, rektörlere, Anayasa Mahkemesi üyelerine yönelik atama politikası cemaatçi mi olacak liberal mi? Gül, hükümetten gelecek atama kararnamelerine tarafsız bir gözle mi yaklaşacak yoksa partili bir gözle mi?
      <br/>
      <br/>
      İlk sınav budur…
      <br/>
      <br/>
      Sistem siyasi partileri ve devlet kurumlarıyla bu değişimi sindirecek mi? 1982 Anayasa’nın öngördüğü iki başlı yürütme ya da devlet iktidarı siyasi iktidar ayrımı modelinin sona ermesini kabullenebilecek mi? Örneğin Gül Çankaya’ya çıktıktan sonra kimi devlet aktörleri, örneğin asker, cumhurbaşkanı eşinin tesettürünü bahane ederek resepsiyonları boykot eder mi? Çankaya’yı bay-pass etmeye ve bir yönetim krizi tetiklemeye kalkar mı?
      <br/>
      <br/>
      İkinci sınav budur…
      <br/>
      <br/>
      Meseleye bu açıdan baktığımız zaman Türkiye ve Türk demokrasisinin kritik bir eşikten geçtiği söylenebilir…
      <br/>
      <br/>
      Açık:
      <br/>
      <br/>
      Uzun süre İslami kökenli addedilen bir siyasi parti ve siyasi aktörler siyasi merkeze tüm gücüyle damgasını vuruyor ve her geçen gün merkezî bir özellik kazanıyor. Ülke emekli ve devlet dengeleri gözeten cumhurbaşkanı modelini de terk etmeye hazırlanıyor. Asker, kışla ile siyaset arasında huzursuz bir şekilde zihni ve siyasi gezintiler yapıyor. Bu çerçevede “laiklik elden gidiyor, karşı devrim gerçekleşiyor” üzerine kurulu ne karşıtı ne yandaşı itibariyle toplumsal karşılığı bulunan siyasi seferberlik çabaları son ciddi kurşunlarını atıyor.
      <br/>
      <br/>
      Kanımız Türkiye’nin bu sınavları geçeceği yönündedir.
      <br/>
      <br/>
      Bir toplumsal gelişmenin önünde köhne siyasi yapıların direnç göstermesi mümkün değildir. Muhtemelen Türkiye yeni bir modeline, daha doğrusu yeni bir parlamenter denge sistemine doğru yol alacaktır. Bu sistem demokratik temsil kadar, demokratik kurumlaşma istikametindedir…
      <br/>
      <br/>
      Gül’ün kişiliği ve temsil ettiği sentez bu konuda, bu sınavlar açısından önemli bir güvencedir.
      <br/>
      <br/>
      Toplumsal gelişme siyasi gelişmeyi peşinden sürükler ve sürükleyecektir…
      <br/>
      <br/>
      Ara dönem krizlerine kulak asmayalım…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27301), [web.archive.org (arşiv bağlantısı)](http://web.archive.org/web/20070912002032/http://www.aksiyon.com.tr:80/detay.php?id=27301)
