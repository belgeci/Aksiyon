# Ulusalcı laiklik ya da laikçi ulusalcılık...

*Ali Bayramoğlu 2006.07.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020033539im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   'Laiklik kaygısı’ndan hareketle ‘düzeni koruma’ ve ‘bozulanı yeniden kurma’ güdüsü, bu kaygıyı derinleştirecek girdilere karşı topyekûn ve sürekli seferberliği ifade eder. Bu oranda, laiklik ilkesi ‘anti-emperyalizm’, ‘ulusçuluk’, ‘dış müdahale tedirginliği’, ‘AB’ye karşıtlık’, ‘sivilleşmeden endişe’, ‘demokratikleşmeye mesafe’ gibi tutumlarla beslenir, bunlarla iç içe sokulur ve bütüncül bir siyasî proje haline dönüşür.
  </font>
  <!--- Baslik, Spot, Resim kutusu ---------->
  <p>
   <font class="content">
    AK Parti karşısında bloklaşma ya da cepheleşme, gerek cumhurbaşkanlığı seçimlerine gerek genel seçimlere bu cepheleşmeyle gitme Mehmet Ağar’ın DYP’sini bir kenara bırakacak olursanız Türkiye’de siyasî muhalefetin ana eğilimi haline geldi...
    <br>
     <br>
      Bir yanda Baykal projesi diğer yanda havada kalan Rahşan Ecevit projesi, başarılı olsunlar olmasınlar, önümüzdeki dönem ülkedeki tartışmaların merkezlerinden birisini oluşturacak.
      <br/>
      <br/>
      Malum cepheleşme ya da bloklaşma temel olarak tehlike ve tehlikeye karşı seferberlik fikri üzerine kurulu...
      <br/>
      <br/>
      Peki tehlike ne?
      <br/>
      <br/>
      Yanıt malum: Aynı anda ve birbirlerini tetikler bir şekilde laiklik ve ulusal bütünlük...
      <br/>
      <br/>
      Gerçekten de Kızıl Elmacıların, yeni cephecilerin, Aydınlık tayfasının, Kerinçsiz’lerin ortak paydası olan "tehlike" eşit ağırlıklı iyi ayak üzerine oturtuluyor: Laiklik ve ulusal bütünlük... Ulusalcı laiklik, laikçi ulusalcılık bu iki ayağı bir araya getiriyor...
      <br/>
      <br/>
      Nasıl anlatmalı?
      <br/>
      <br/>
      Laiklikten başlayalım...
      <br/>
      <br/>
      Bu yeni ve garip anlayışta laiklik sadece laikliğe ilişkin ilke ve sorunlardan, İslamî ya da demokrat kimlik ise sadece somut bir tehlikeden ibaret değildir.
      <br/>
      <br/>
      Laiklik ilkesi daha çok simgesel birer manivela görevi yapar.
      <br/>
      <br/>
      Nitekim bu çerçevede laik tutum, cumhuriyetçi ideal toplumsal düzenini hem ‘koruma altına alma’ya ve hem ‘yeniden kurma’ya yönelik siyasî eylemler bütününü ifade eder.
      <br/>
      <br/>
      Söz konusu koruma ve yeniden kurma faaliyeti ise, "toplumsal, siyasal, ekonomik yeni her girdinin ideal düzende, özellikle laik dokuda gedik açabilecek unsur" olarak değerlendirilmesi esasına dayanır. Siyasî eylem de ifadesini bu girdilere ve değişim dalgalarına karşı sistemli bir şüphecilikte ve ‘sürekli seferberlik hali’nde bulur. Sonuç olarak bu halkada laiklik sadece İslamî kimlik ve İslamî kesime karşı devreye giren bir savunma ya da saldırı cihazı olarak kalmaz. Aynı zamanda "siyasî kimlik kurucu bir işlev" üstlenir. Bu siyasî kimlik ise siyasi-toplumsal-kültürel alanlar arasındaki doğal ayraçların ortadan kaldırılması, "siyasî ve toplumsal alanının, algı ve eylemin türdeleştirilmesi" yoluyla işlerlik kazanır.
      <br/>
      <br/>
      Bir yandan ‘laiklik kaygısı’ndan hareketle "düzeni koruma" ve "bozulanı yeniden kurma" güdüsü, bu kaygıyı derinleştirecek girdilere karşı topyekûn ve sürekli seferberliği ifade eder. Bu oranda, laiklik ilkesi "anti-emperyalizm", "ulusçuluk", "dış müdahale tedirginliği", "AB’ye karşıtlık", "sivilleşmeden endişe", "demokratikleşmeye mesafe" gibi tutumlarla beslenir, bunlarla iç içe sokulur ve bütüncül bir siyasî proje haline dönüşür.
      <br/>
      <br/>
      Diğer yandan sürekli seferberliğin bir gereği olarak "ideal laik aktör" kurgusu yapılır, bu politik projeye simgesel açıdan uyumlu insan tanımı etrafında kültürden tüketime, imaja uzanan ortak algı ve davranış kodları bir ‘toplumsal model’e dönüşür. Bu çerçevede "ideal kadın, ideal beden, ideal yaşam tarzı, ideal rejim" gibi unsurlar bir bütün oluşturur ve bir cemaatleşme eğilimi ortaya çıkar.
      <br/>
      <br/>
      Kritik nokta şudur:
      <br/>
      <br/>
      Bu keskin siyasî aidiyet dış dünyanın algılanmasında bütünlükçü ideolojik sistemi pekiştirir ve yeni ulusalcılığın önemli kaynaklarından biri bu noktada karşımıza çıkar. Nitekim bu açıdan bakıldığında bütünlükçü algı bağımsızlık kavramı etrafında iç-dış müdahale fobisiyle bezenmekte, Kemalizm hem kurucu hem koruyucu yarı kutsal bir referans ve politik bir proje olarak tanımlanmaktadır.
      <br/>
      <br/>
      Bu bütünlükçü ideolojik sistem, ideal bir gelecek için bugünü faydacı araçlarla denetim altında tutmakla sınırlı kalmaz ve faydacılık yeni bir tutumla tarihe de yönelir. Tarih okuması, bozulma ve tehlike fikri üzerine dayalı "dondurulmuş ve faydacı tarih anlayışı" üstünden yeniden üretilir. Cumhuriyet tarihine yönelik okumalar da siyasi olarak bu çerçevede gerginleşir ve otoriterleşir.
      <br/>
      <br/>
      Nitekim zihniyet açısından ulusalcılıkla tahkim edilmiş laik duruş, toplumsal olanı devlet alanı içine hapseder. Siyasete meşruluğu devletin kontrolü koşulunda tanır. Tam demokrasiyi muhayyel bir durum olarak görür, muhayyel olana ulaşmak için toplumsal iradeyle çatışmayı doğal ve kaçınılmaz kabul eder.
      <br/>
      <br/>
      Şunu özellikle görmek gerekir:
      <br/>
      <br/>
      Bu anlayışta laiklik, siyasî algının merkezini oluşturmakla kalmaz toplumsal örgütlenmenin de temel siyasî aracı haline de geliyor. Tehlikeye karşı birleşme güdüsü olarak örgütlenme ve güç arayışı totaliterlik kapısını aralar.
      <br/>
      <br/>
      Zira İslamî tehlikeye ya da iç tehdide, bölünmeye karşı örgütlenme hedefi, İslamî kesim ya da diyelim Kürt kesimi dışındaki ayrıksı toplumsal dokunun bir topluluk ya da total bir yapı gibi hareket etmesi talebini gündeme getirir.
      <br/>
      <br/>
      Bu ayrıksı doku ile örgütlü total yapı arayışı arasındaki doğal mesafe hem niteliği hem niyetleriyle ‘derinleşen bir otoriterleşme eğilimi’nin altını çizer. Bütünleşme ve örgütlenme beklentisinin politik bir kaçınılmazlık haline gelmesi katı laik kesimdeki cemaatleşme sürecinin de taşıyıcısıdır.
      <br/>
      <br/>
      Nitekim bu çerçevede siyasal ve toplumsal saha, bireyin sadece sosyolojik açıdan homojen olduğu bir alan değil, aynı zamanda politik açıdan monolitik olması gerektiği bir seferberlik arenası şeklinde değerlendirilir. Birey ve bireysel farklılık ise özel alan (ya da öznel ilişkiler alanı) içinde telakki edilmekte, birey-özgürlük-çoğulculuk ilişkisi dolaylı olarak bu noktaya sıkıştırılmaktadır.
      <br/>
      <br/>
      Bu çerçevede yandaş ya da karşıt tanımı "samimiyet ve içeriden olma" esası etrafında "niyet ve aidiyet anlamaya yönelik köktenci bir çerçevede" yapılır. Bireylerin attığı adımlar "aidiyete fayda" açısından değerlendirilmekte, negatif ve pozitif yaptırım mekanizmalarını harekete geçirmektedir. Bireyden bu nispette ve "öteki yargısı" üzerinden kendisine yönelik bir rasyonelleştirme mekanizmasını kendi eliyle devreye sokması beklenmektedir.
      <br/>
      <br/>
      Bu anlayışta aralanan ikinci kapı doğal olarak otoriterlik kapısıdır...
      <br/>
      <br/>
      Ama bu özel bir kapıdır, "ikameci otoriterleşme" kapısıdır...
      <br/>
      <br/>
      İkameci otoriterleşme hem verili yaşam tarzının, hem muhayyel toplumun muhafazası için demokrasi dışı mekanizmaları demokrasi referansıyla meşrulaştırılmasıdır. Bu yolla toplumu ve örgütlenmeyi ikame eden Türk Silahlı Kuvvetleri gibi kurumların siyasi faaliyetlerine zihinlerde meşruiyet kazandırmasıdır.
      <br/>
      <br/>
      Laikçi ulusalcılık, ulusalcı laiklik son moda hastalığımız işte budur...
      <br/>
      <br/>
      Derindir bu hastalıktır.
      <br/>
      <br/>
      Üzerinde daha çok durmayı gerektirir.
      <br/>
      <br/>
      Duracağız...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24808), [web.archive.org (arşiv bağlantısı)](http://web.archive.org/web/20061020033539/http://www.aksiyon.com.tr:80/detay.php?id=24808)
