# Hrant Dink’in ardından...

*Ali Bayramoğlu 2007.01.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505153043im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Katili mahkemeye getirilirken Türk bayraklarıyla karşılayanlar var. Kadıköy’deki Ermeni Kilisesi’nin duvarlarına "Sıra size geldi" diye yazanlar var. Agos’a TİT adına tehdit faksları çekenler var. 100.000 kişinin acı, ağıt, dostluk, barış selini, MHP lideri Bahçeli gibi, "kin ve nefret tacirleri demokrat maskesi altında resm-i geçit yaptı" şeklinde değenlerdirenler var.  ‘Hepimiz Ermeniyiz sloganı’nı garabet ilan edenler var. Bir şehit cenazesinde “Hepimiz Türküz...” diye bağıralım davetiyle Muhsin Yazıcıoğlu gibi ülkeyi kutuplaşmaya davet edenler var...
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Türkiye bir aydınını kaybetti geçen hafta.
    <br>
     <br>
      Alçakça, ensesinden sıkılan iki kurşunla öldürdüler Hrant Dink’i...
      <br/>
      <br/>
      Hep böyle mi olmuştu acaba?
      <br/>
      <br/>
      Daha önce de başkaları, Türk olmadığı, hakkını aradığı, fikirini yüksek sesle ifade ettiği ya da sadece varlığıyla tehdit olarak görüldüğü için öldürüldüğünde benim gibi Türklerin yüreklerinden hep böyle bir utanma duygusu mu yükselmişti?
      <br/>
      <br/>
      Peki yetiyor mu bu duygu?
      <br/>
      <br/>
      Denebilir ki, Hrant Dink’in arkasından 100.000 kişi yürüdü. Türkiye hiç Ermenisine böyle sahip çıkıp, böyle ağlamadı...
      <br/>
      <br/>
      Ama yetiyor mu?
      <br/>
      <br/>
      Peki ya öteki Türkiye?
      <br/>
      <br/>
      Katili mahkemeye getirilirken Türk bayraklarıyla karşılayanlar var. Kadıköy’deki Ermeni Kilisesi’nin duvarlarına “Sıra size geldi” diye yazanlar var. Agos’a TİT adına tehdit faksları çekenler var. 100.000 kişinin acı, ağıt, dostluk, barış selini, MHP lideri Bahçeli gibi, “kin ve nefret tacirleri demokrat maskesi altında resm-i geçit yaptı” şeklinde değenlerdirenler var.  ‘Hepimiz Ermeniyiz sloganı’nı garabet ilan edenler var. Bir şehit cenazesinde “Hepimiz Türküz...” diye bağıralım davetiyle Muhsin Yazıcıoğlu gibi ülkeyi kutuplaşmaya davet edenler var...
      <br/>
      <br/>
      Sessiz, sakin bir cenaze töreninden bile bu denli rahatsız olunabilir mi?
      <br/>
      <br/>
      “Hepimiz Ermeniyiz” sloganı neden bir kesimi bu denli rencide ediyor?
      <br/>
      <br/>
      Bu toplumun kendisine milliyetçi, muhafazakar denilen kesimleri “Hepimiz Ermeniyiz...” sloganını anlamakta neden bu  kadar zorlanıyor?
      <br/>
      <br/>
      Türkiye Cumhuriyeti vatandaşı bir Ermeninin, Ermeni olduğu için öldürülmesine tepki olarak atılan bu slogan üzerinden neden bir kutuplaşma üretiliyor?
      <br/>
      <br/>
      Fehmi Koru’yu neden şu izahı yapmak zorunda bırakıyor, bu kültür:
      <br/>
      <br/>
      “Bir cenaze töreninde, ‘Ermeni’ kimliği yüzünden onun hayatına kast ettiğini kurşunu sıktığı anda etrafa ilân etmiş bir kâtilin elinden ölümü tatmış bir dostun tabutu arkasından yürünürken, sessizce taşınan o pankartların dinî/millî bir mesaj içermediğini görmemek için kör olmak gerekir. ‘Ermeni olmak’ istenince elde edilebilecek bir şey midir ki, böyle düşünenler çıkabiliyor? Bırakın Ahmet-Mehmet’i, bir Hayk veya Agop bile nasıl kast edilen anlamda Hrant olabilir ki?...”
      <br/>
      <br/>
      Şarkın muhafazakar cephesinde değişen bir şey yok mu?
      <br/>
      <br/>
      Evet, olan olduğuyla, ölen öldüğüyle kalıyor, bir bakıma...
      <br/>
      <br/>
      Hrant bu Türkiye’de yaşadı, bu Türkiye’de sevildi, bu Türkiye’de öldürüldü...
      <br/>
      <br/>
      O benim yakın dostumdu...
      <br/>
      <br/>
      Ondan bir dost olarak çok şey öğrendim...
      <br/>
      <br/>
      Onu mezara yollayan fanatik milliyetçi ideolojiye ılımlı bakışımı bile ona borçluyum...
      <br/>
      <br/>
      Ölümünden çok evvel onun için şu satırları yazmıştım:
      <br/>
      <br/>
      “İtiraf etmem gerekir ki, hemen her zaman, duygunun siyasete bakışta nesnelliği engellediğini düşünenlerden biri oldum. Duygu merkezli tutumların sıkça aklı ve adil olma hissini devre dışı bıraktığı, güçlü aidiyetçiliklere yol açtığı kanaatini taşıdım.
      <br/>
      <br/>
      Ne var ki bugün siyaset ve duygu ilişkisine bir ölçüde farklı bakar hale geldim.
      <br/>
      <br/>
      Bunu heyecanlı, duygu dolu, demokrat bir arkadaşıma borçluyum.
      <br/>
      <br/>
      Onda heyecan ve mesafenin bir arada yaşayabildiğini gördüm. Ondan duygu yoğunluğuna rağmen meselelere uzak açıyla bakmanın mümkün olabileceğini öğrendim. ‘Demokrat tutum, fikir ve tavır yanında kan ve canla ifade bulunca insan olma haline nasıl sirayet eder...’, belki de fark ettiğim buydu...”
      <br/>
      <br/>
      Hrant Dink’ten söz ediyorum...
      <br/>
      <br/>
      Hrant’la önce tanıştım, sonra siyasi olarak yakınlaştım, ardından Etyen Mahçupyan’ın da katkısıyla dost oldum. Mesleki deformasyondan olsa gerek, bu süreçte Hrant benim için hem dost oldu hem anlama merceğimi yönelttiğim bir özne...
      <br/>
      <br/>
      Bu öznede aidiyet, millet, mağduriyet, demokratlık duygularının nasıl oluştuğunu, nasıl dışa vurduğunu gözledim.
      <br/>
      <br/>
      Tavırlarını anlamaya çalışırken, onu içten içe sorguladım, eleştirdim. Ama onu sorgularken bir de baktım kendimi de sorgulamaya başlamışım. Türkiyeli Ermeni deneyimi ona nasıl diyasporaya mesafe aldırdıysa, bu Türkiyeli Ermeni de bana kendime karşı mesafe aldırmaya başladı. Öğrenme, alma, değişme mekanizması herhalde böyle harekete geçti.
      <br/>
      <br/>
      Karşılaşmalar insan hayatında önemlidir.
      <br/>
      <br/>
      Bir nesneyle, bir yazıyla, bir resimle, bir fikirle, bir insanla karşılaşırsınız, onun, o nesnenin ya da o öznenin ruhu bile duymadan bir iç seyahate çıkarsınız, fikrî, insanî ve ahlakî dünyanızda tuğlanın üzerine tuğla koyma kapısı açılır ya da mevcutları yıkıp yenisini kurma kapısı...
      <br/>
      <br/>
      Hrant ve Hrant üzerinden Ermeni ruh hali, Ermeni cemaati benim için son yıllarda yaşadığım en önemli karşılaşmadır.
      <br/>
      <br/>
      Derinliğe doğru, sosyoloji ve siyasetin yalıtılmış bireyinden bütüncül bir insan ve kültür tasavvuruna doğru hareketimi hızlandıran, fikri ve tavrı ete kemiğe büründüren bir karşılaşma...
      <br/>
      <br/>
      Borç görüldüğü gibi hatırı sayılır bir borç...
      <br/>
      <br/>
      Üstelik çok yönlü bir borç...
      <br/>
      <br/>
      Çok değil bundan bir yıl kadar önce Hrant ve Etyen eşliğinde Marsilya’da Ermeni diasporasıyla yaşadığım, beni bir ölçüde kızdıran ilk ciddi temas...
      <br/>
      <br/>
      Hrant ve Etyen’e Ermeni soykırımıyla ilgili ilk ciddi sorularımı sormam...
      <br/>
      <br/>
      O konuşmaların ve gezinin tesiriyle dönüşte Dadriyan’ın bir kitabını okurken, biraz sorumluluk, biraz şaşkınlık, biraz tepkiyle ve muhtemelen duygusal tahammül sınırlarımı aştığı için gecenin bir yarısı kitabı duvara fırlatmam...
      <br/>
      <br/>
      Ardından bir yıl süren tutkulu bir okuma ve araştırma süreci, Türk kaynaklarını, anılarını gözü önündeki tabaktan başka şey görmez obur çocuk gibi elden geçirmem...
      <br/>
      <br/>
      Yaşadığım git geller...
      <br/>
      <br/>
      Ahlakî ve entelektüel sorgulamalar...
      <br/>
      <br/>
      Kökenime, geçmişime yeni bir gözle yeniden yönelişim...
      <br/>
      <br/>
      Borç sadece duygu ve siyaset birlikteliğini mesafe içinde gerçekleştiren bir adam ve onun insanî olana yönelik bütüncül zenginliği ve bu zenginliğin ifade ettiği anlamı kavramaktan ibaret değil.
      <br/>
      <br/>
      Borç sadece kişisel olarak derinleşmemin aracı olan bir karşılaşma da değil.
      <br/>
      <br/>
      Borç aynı zamanda tarihî bir borç, dedelerimizin borcu, cefanın ahlakî borcu...”
      <br/>
      <br/>
      Bu borçlar artık hiç ödenemeyecek...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26588), [web.archive.org (arşiv bağlantısı)](http://web.archive.org/web/20070505153043/http://www.aksiyon.com.tr:80/detay.php?id=26588)
