# Yeni bir Türkiye’ye doğru…

*Ali Bayramoğlu 2007.07.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164242im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Genel seçimler sonrasında askerî gölge, en azından bir süre, silikleşmek zorunda kalacak, siyasetin meşruiyeti ve toplumun özgüveni artacaktır. Ama bir süre önce kriz çıkmasına gerekçe yapılmış sorunlar henüz olduğu yerde durmaktadır. Dahası yeni dönem kendi içinden yeni soru ve sorunlar üretecektir. Gerek iç gerekse dış dinamiklerin seyri Türkiye’nin dün olduğu gibi durumu idare edecek geçiş dönemi politikaları izlemesini engelleyecektir. Türkiye kelimenin gerçek anlamıyla bir yol ayrımına yaklaşmaktadır. Bu ayrım “değişime açılmak” ile “içe kapanmak” arasındaki ayrımdır…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bu yazıyı okuduğunuz esnada Türkiye’nin 5 yılına egemen olacak seçim sonuçlarını tüm ayrıntılarıyla biliyorsunuz. Ben ise bu yazıyı kaleme aldığım sırada, sonuçlarla ilgili herhangi bir fikre sahip değildim. Tahminim AK Parti’nin açık ara birinci parti çıkacağı ve hükümeti tek başına kuracağı yönündeydi.
    <br>
     <br>
      Ancak önemli olan seçimin bizzat kendisidir…
      <br/>
      <br/>
      Seçimler ülkelerin önüne yeni sayfalar koyarlar, bir iç dinamik döneminin kapanmasına bir diğerinin açılmasına vesile olurlar. Türkiye gibi devletin toplum ve siyaset üzerinde tahakküm kurduğu yerlerde seçimlerin oynadığı rol daha önemli ve belirgin olur. Toplumun devreye girmesi siyasi ilişkiler, devlet içi dengeler açısından meşruiyet yenileyici ya da kimileri için meşruiyet kırıcı bir işlev yerine getirir.
      <br/>
      <br/>
      İçinde yaşadığımız dönem itibariyle 2007 seçimleri yine böyle görev yapacaktır.
      <br/>
      <br/>
      Askerî gölge, en azından bir süre, silikleşmek zorunda kalacak, siyasetin meşruiyeti ve toplumun özgüveni artacaktır.
      <br/>
      <br/>
      Bununla birlikte biliyoruz ki, bir süre önce kriz çıkmasına gerekçe yapılmış sorunlar henüz olduğu yerde durmaktadır. Dahası yeni dönem kendi içinden yeni soru ve sorunlar üretecek, ülkeyi kuşatan bölgesel ve uluslararası koşullar biraz daha çetrefil hale gelecektir.
      <br/>
      <br/>
      Nitekim 2007 sonbaharından itibaren Türkiye’yi bekleyen devasa sorun öbekleri ortadadır:
      <br/>
      <br/>
      1. Karmaşıklaşan bir Kürt meselesi, uluslararası bir Kürt alanı ve Kürt politikası üreten Kuzey Irak sorusu, zorlaşan AB hattı, İran ve Ortadoğu üzerinden ABD’yle ilişkiler meselesi…
      <br/>
      <br/>
      2. Meclis’teki muhtemel milliyetçilik dalgası, Kürt politikası ve politikacılarıyla ilk sıcak karşılaşma…
      <br/>
      <br/>
      3. Cumhurbaşkanlığı seçimleri, iki başlı yürütme cihazı üzerinden bloke edilmiş ve kriz üretmeye hazır bir devlet mekanizmasının restorasyonu ve asker-sivil gerginliği…
      <br/>
      <br/>
      Özetle seçimlerin getirdiği yeni meşruiyet dalgası yeni ve yenilenmiş sorunlarla karşılaşacaktır…
      <br/>
      <br/>
      Bu koşullarda bizi nasıl bir beş yıl bekliyor?
      <br/>
      <br/>
      Önce şunu belirtmek gerekir:
      <br/>
      <br/>
      Türkiye’nin, daha doğrusu Türk siyasetinin seçimlerin getirdiği rahatlama içinde istikrara ve dinginliğe doğru yol alabilmesi için önündeki kimi engelleri ve krizleri hızla aşabilmesi gerekmektedir.
      <br/>
      <br/>
      Bu konuda ilk engel cumhurbaşkanlığı seçimleridir.
      <br/>
      <br/>
      Kanımız o ki gerek Meclis kompozisyonu, gerek tarafların aldıkları dersler bu sorunun aşılmasına, bir tür geçici mutabakat üretilmesine zemin hazırlayacaktır. Özetle krizin kurumsal ayağı büyük ihtimalle atlatılacak, en azından ertelenecektir.
      <br/>
      <br/>
      Siyasi ayağa ve engellere gelince…
      <br/>
      <br/>
      Siyasi engeller ve kriz kaynakları yeni Meclis kompozisyonuyla muhtemelen daha çetrefil ve çok boyutlu bir hale gelecek, asker-sivil gerginliğini tahrik eden unsurlara, laiklik meselesi yanında, Kürt sorunu, milliyetçilikler teması eklenecektir.
      <br/>
      <br/>
      Nitekim bütün mesele de bu noktadadır, siyaset ya da siyasi krizdedir.
      <br/>
      <br/>
      Açık:
      <br/>
      <br/>
      İç ve dış sorunlar karmaşıklaştıkça, bu sorunları çözmek ya da ürettikleri dalgalara uyum sağlayabilmek için siyasetin esnekliği de artmak zorundadır. Esneklik artışı elbet siyasi hareket kabiliyetinin artışını ifade eder. Başka bir deyişle siyasi alanın hakiminin gerçekten siyaset ve siyasi iktidar olmasını ve askerî vesayet modelinin geri itilmesini icap ettirir.
      <br/>
      <br/>
      Peki Türkiye bunu başarabilecek mi?
      <br/>
      <br/>
      Bu, Türkiye’nin yarınını da çok yakından ilgilendiren önemli bir sorudur.
      <br/>
      <br/>
      Gerek iç dinamiklerin gerekse dış dinamiklerin seyri Türkiye’nin dün olduğu gibi durumu idare edecek geçiş dönemi politikaları izlemesini engelleyecektir. Türkiye ya olanı izleyecek ya da tavrını değiştirerek olana ağırlık koymanın yollarını bulmak zorunda kalacaktır.
      <br/>
      <br/>
      Uluslararası Kürt meselesi bu açıdan açık bir örnektir.
      <br/>
      <br/>
      Önümüzdeki 5 yıl muhtemelen bölgede bir Kürt devletinin kurulmasına giden, çatışmalar ve gerginliklerle dolu bir kapıyı aralayacaktır. Bu sorun sadece Türkiye’nin sorunu olmayacak, aynı zamanda İran’ın, ABD’nin, Irak’ın, hatta AB’nin iç meselesi haline gelecektir. Türkiye’nin politikası da kaçınılmaz olarak bu aktörlerle ilişkili seyretmek zorundadır. Hatta öylesine ki Kürt temsili üzerinden TBMM’de belki de tüm bu aktörler “yaşam alanı” bulacaklardır.
      <br/>
      <br/>
      Yeni dönemde yaşanacak diğer bir sorun, sertleşmiş ve tepkisel milliyetçiliklerin karşılaşması ihtimalidir. Gelinen noktada Türk siyasetinin bu sorunu dün olduğu gibi popülist bir dille karşılayıp, idare edemeyeceği açıktır. Siyaset mekanizması esneklik dozunu artırmaz ve demokrat bir dil benimsemezse, siyasi yırtılma derinleşecek, askerî vesayetin devreye girmesi için yeni gerekçeler oluşacaktır.
      <br/>
      <br/>
      Bu koşullarda şunu söylemek yanlış olmaz:
      <br/>
      <br/>
      Türkiye kelimenin gerçek anlamıyla hem iç hem dış dinamikler açısından bir yol ayrımına yaklaşmaktadır.
      <br/>
      <br/>
      Bu ayrım “değişime açılmak” ile “içe kapanmak” arasındaki ayrımdır…
      <br/>
      <br/>
      Yollar şöyle tanımlanabilir;
      <br/>
      <br/>
      Ya kurumlarıyla, temel politikalarıyla, devlet yapısı ve gelenekleriyle değişeceksiniz, böylelikle dirliğinizi, bütünlüğünüzü koruma altına alacak, refaha ve özgürlüğün getireceği özgüvene kapı açacaksınız…
      <br/>
      <br/>
      Ya da içe kapanacak, siyaseti boğacak, yerine şiddet üzerine kurulu Putinvari bir askerî demokrasi koyacak, çağın dinamikleriyle boş yere ve kaybetmek üzere boğuşacak, korkularınızla bölünecek, eriyecek, fakirleşecek, birbirinize düşman kesileceksiniz…
      <br/>
      <br/>
      Evet, bu ülkenin kelimenin gerçek anlamıyla demokratik bir silkinmeye ihtiyacı var.
      <br/>
      <br/>
      “Tehdit, tehlike ve ret” yerine, “risk, yaratıcılık, uzlaşma arayışı” üzerine oturan bir siyaset ikliminin bu ülkeyi kuşatması gerekiyor.
      <br/>
      <br/>
      Bu kuşatma ancak siyasetin getireceği meşruiyet ve demokrasinin sağlayacağı imkânlarla mümkündür.
      <br/>
      <br/>
      Yeni dönem herkese hayırlı olsun…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27975), [web.archive.org (arşiv bağlantısı)](http://web.archive.org/web/20071104164242/http://www.aksiyon.com.tr:80/detay.php?id=27975)
