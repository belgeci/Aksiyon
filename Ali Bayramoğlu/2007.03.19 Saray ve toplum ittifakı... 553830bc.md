# Saray ve toplum ittifakı...

*Ali Bayramoğlu 2007.03.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505153533im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Saray kavgaları çok eksenli ve çok aktörlü... Bu savaşın cumhurbaşkanlığı seçimleri dönemiyle sınırlı kalacağını sanmıyoruz. Eksen ve aktör sayısının çokluğu, krizin derinliğine işaret eder... Ama bu derinlik, bu tür kavgalara toplumsal destek ve taraf kazanmadan anlamlı hale gelmez... Ataerkil bir zihniyetin, merkeziyetçi bir siyasi yapının egemen olduğu bir düzende güç merkezlerinin fikir ittifaklarından değil, çıkar ittifaklarından oluşması kaçınılmaz oluyor… Sistemi reforme etmeyi hedefleyen ve toplumsal bir konsensüsü kaçınılmaz kılan söylemin adresi, toplumdur.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İlk bakışta Türkiye’nin sorunları devletle ilgili sorunlardır. Bu ilk bakış önemli ölçüde doğrudur da... Bizim “saray kavgaları” adını verdiğimiz devlet içi gerginlikler, adeta düzenli ve sürekli bir biçim kazanmış yönetim krizleri, ülkenin dengelerini altüst eder...
    <br>
     <br>
      Yine öyle bir dönemden geçtiğimiz ortada...
      <br/>
      <br/>
      Bir yanda Çankaya Savaşları, siyasi iktidar asker arası gerginlik süregidiyor. Üstelik bu savaşın cumhurbaşkanlığı seçimleri dönemiyle sınırlı kalacağını sanmıyoruz. Tayyip Erdoğan olmasa bile muhtemelen AK Parti’nin ruhunu temsil eden bir kişi çıkacaktır Çankaya’ya. Ve bu durum, Devletin asker açısından en önemli kalesinin düşmesi anlamına gelecektir.
      <br/>
      <br/>
      Böyle bir gelişmenin ardından askerî otoritenin siyaset üzerindeki denetimi artıracak arayışlara gireceğini tahmin etmek için kâhin olmaya gerek yok...
      <br/>
      <br/>
      Bu, sürmekte olan saray kavgalarının sadece bir boyutu...
      <br/>
      <br/>
      Asker ile emniyet arasındaki çekişme ve alan savaşı, asayiş alanının askerileşmesine yönelik tepki, bu çerçevede her geçen gün basına sızan bilgiler, devlet içinde yaşanan başka tür ve oldukça tehlikeli bir krize ve gerilime işaret ediyor.
      <br/>
      <br/>
      Öte yandan Türkiye’nin içinde olduğu bölgede yaşanan, içte ve dışta Kürt sorunu olarak tanımladığımız, Kerkük referandumuyla daha da vahim bir görünüm kazanması beklenen ağır siyasi sorun sadece toplumsal bir gerilim merkezî olmakla kalmıyor. Aynı zamanda devlet içindeki otoriter eğilimin, askeri vesayetin kaldıraçlarından birisi görevini yerine getiriyor...
      <br/>
      <br/>
      Evet, saray kavgaları çok eksenli ve çok aktörlü...
      <br/>
      <br/>
      Eksen ve aktör sayısının çokluğu krizin derinliğine işaret eder...
      <br/>
      <br/>
      Ama bilmek gerekir ki, bu derinlik bu tür kavgalara toplumsal destek ve taraf kazanmadan anlamlı hale gelmez...
      <br/>
      <br/>
      Nitekim düzenli ve sürekli bir biçim kazanmış yönetim krizleri aslında sadece güçler savaşının değil, aynı zamanda bir zihniyetin, bir geleneğin de eseridir...
      <br/>
      <br/>
      Anlama merceğini zaman zaman bu yöne çevirmeyi ihmal etmemek gerekir...
      <br/>
      <br/>
      Nitekim ataerkil bir zihniyetin, merkeziyetçi bir siyasi yapının egemen olduğu bir düzende, “fikir ve çıkar” arasındaki ölümcül çelişki pek kolay aşılamıyor.
      <br/>
      <br/>
      Çıkarın, fikri araç haline getirmesinin önünde pek durulamıyor. Güç merkezlerinin fikir ittifaklarından değil, çıkar ittifaklarından oluşması kaçınılmaz oluyor.
      <br/>
      <br/>
      Türk siyasal sistemi, Osmanlı’dan bu yana bu ölümcül çelişkinin içinde debelenip durur.
      <br/>
      <br/>
      Sorun; gücün tanımıyla, güce yönelik beklentiyle ilgilidir, aslında. Gücün değiştiren değil; kollayan, devlette yığılı nemaları nimet halinde dağıtan tasavvuruyla ilgilidir.
      <br/>
      <br/>
      Belki bunun içindir ki, Türkiye’de çok partili düzen, gerçek anlamda “çoğulcu” bir yapıyı gündeme getirmemiş, bu nemaları yeni gruplara dağıtan “ara bayiler”in sayısının artmasından, yani siyasi partilerin “çoklaşması”ndan ibaret kalmıştır.
      <br/>
      <br/>
      Mesele, devletin toplum tasavvuruyla, toplumda yarattığı beklentiyle ve siyasete hareket kabiliyeti son derece sınırlı, değiştirme gücü yok denecek kadar az, dar bir alan bırakmasıyla yakından ilgilidir.
      <br/>
      <br/>
      Nedenler az çok belli…
      <br/>
      <br/>
      Belki sonuçlar daha önemli.
      <br/>
      <br/>
      Önemli çünkü, bu ölümcül çelişkinin en önemli sonucu, bu ülkede siyaset ve siyasetçinin “cemaat anlayışı”ndan “toplum anlayışı”na hâlâ geçememiş olmasıdır. Başka bir deyişle kim ne derse desin, bu ülkede siyasetçinin toplum tasavvuru yoktur. Yani, tüm toplulukları farklılıklarıyla ele alan, onların ortak paydasından, etkileşiminden hareketle tanımladığı bir tasavvur söz konusu değildir. Bunu, yeknesak ve muğlak bir bütünü ifade eden “millet” kavramıyla ya da farklı olanı yok sayan “milli irade” kavramıyla ikame eder siyaset ve siyasetçi…
      <br/>
      <br/>
      Cemaatçi siyaset ise; köylü, kentli, sermayedar, İslamcı, Kürt, laik belli bir grubun kendi yaşam alanının  diğer gruplar aleyhine genişletilmesi üzerine, ilkeyi değil, gücü merkeze alan bir algı üzerine kuruludur.
      <br/>
      <br/>
      Yaşam alanının genişletilmesi üzerine oturan politikalar, gücünü kaçınılmaz olarak, bir yandan cemaatin kendi iç yapısından diğer yandan bu cemaate aktarılacak imkan ve kaynakları denetleyen devletten alır. Sistemin özü, yapısıyla hiçbir şekilde ilgili olmayan; tersine onu olduğu gibi koruyup kendisine yontmaya çalışan kalkınmacı, devletçi, popülist siyasi söylemlerin, devlete endekslenen siyasi mücadelelerinin kökü de burada yatar.
      <br/>
      <br/>
      Ve sonuç olarak siyasi partilerin demokrasi arayışı, söylemi ne denli samimi olursa olsun, bu anlayışla sınırlı kalır. Siyasi parti ve aktörlerin mağdur duruma düştükleri an demokrasi söylemine sarılmalarında, bu söylemi devletle barışmak için, daha doğrusu iktidar ve çıkar mücadelesinde araç kullanmalarında olduğu gibi…
      <br/>
      <br/>
      Bugün ne Avrupa Birliği’nin getirdiği zorunluluklar, ne kamuoyunun izlediği farklı istikamet bu gerçeği değiştirmiyor; hatta kendisine yontuyor, kendisine benzetiyor.
      <br/>
      <br/>
      Demokratikleşme yolundaki bazı adımlar bu yüzden gerçeklik ve meşruiyet kazanmıyor, kazanamıyor.
      <br/>
      <br/>
      Bilmek gerekir ki, meşruiyetini devletten alan popülist-milli iradeci söylemle sistem restorasyonu olmaz…
      <br/>
      <br/>
      Sistemi reforme etmeyi hedefleyen ve toplumsal bir konsensüsü kaçınılmaz kılan söylemin adresi toplumdur ve toplum tasavvurudur.
      <br/>
      <br/>
      Saray krizi ve zihniyet krizi belki de asıl bu noktada el ele veriyor...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26979), [web.archive.org (arşiv bağlantısı)](http://web.archive.org/web/20070505153533/http://www.aksiyon.com.tr:80/detay.php?id=26979)
