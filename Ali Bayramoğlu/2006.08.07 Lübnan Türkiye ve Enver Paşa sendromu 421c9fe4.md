# Lübnan, Türkiye ve Enver Paşa sendromu

*Ali Bayramoğlu 2006.08.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020032910im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   1 Mart tezkeresi zamanında ortalığı kasıp kavuran "Enver Paşa sendromu" yeniden baş gösteriyor.  Osmanlı-Türk geleneğinin milliyetçi devletçilikle tanıştığı zamanlarda beliren, o gün bugün yakamızdan düşmeyen, Cezayir, Kore, Körfez savaşlarında ortalıkta at koşturan bir tür "Enver Paşa sendromu…" Türkiye'yi askerî bir oyunun, savaşın içinde görmek isteyenler dün olduğu gibi bugün de ortalarda dolaşıyor.
  </font>
  <!--- Baslik, Spot, Resim kutusu ---------->
  <p>
   <font class="content">
    Lübnan'da olup bitenleri dünya kamuoyu ibret ve dehşetle, dünya devletleri ise sessizce izliyor. Bir zorba güç gelip, egemen bir devleti vuruyor. Her gün onlarca sivilin, özellikle çocuğun canını alıyor…
    <br>
     <br>
      Bu zorba gücün arkasında bir başka zorba güç var. Bush hükümeti İsrail'in kendisi için, kendi düşmanlarıyla savaştığını söylüyor ve olanı bırakın seyretmeyi, neredeyse alkışlıyor…
      <br/>
      <br/>
      Şu açık: Dünya 11 Eylül'den bu yana çılgın bir ivme izliyor.
      <br/>
      <br/>
      11 Eylül'ün hemen sonrasında dile getirilen kaygılar adım adım gerçekliğe dönüşüyor. Irak meselesinin 11 Eylül'le bağlantısı, 11 Eylül'ün ABD askerî hegemonya arayışına araç olduğu artık tüm çıplaklığıyla ortada.
      <br/>
      <br/>
      Nitekim bugün bu hegemonyanın hedefi artık sadece Irak, Afganistan gibi birkaç İslam ülkesi ya da ABD'nin çıkarlarını zorlayan ya da sorumlu ilan ettiği birkaç devlet değil…
      <br/>
      <br/>
      Tüm dünya…
      <br/>
      <br/>
      Avrupa ve uluslararası tüm kurumlar…
      <br/>
      <br/>
      Hatırlanacaktır; daha 13 Eylül 2001 tarihinden itibaren bu yönde kaygılar oluşmaya başlamıştı.
      <br/>
      <br/>
      İlk kaygı, ABD merkezli temel politikaların, bu politikaları besleyen konseptler'in değişmesi, en azından doğrudan etkilenmesiydi.
      <br/>
      <br/>
      Bu konudaki ilk somut sinyali yine aynı tarihte ABD Dışişleri Bakanı Colin Powell vermişti:
      <br/>
      <br/>
      "Amerika bir savaşın söz konusu olduğunu gayet iyi anlamış durumdadır, buna vereceğimiz karşılık, bir savaşa vereceğimiz karşılık gibi olmalıdır; bu, uzun süren bir çatışma olacaktır" diyor ve ekliyordu: "Bu saldırı birden çok boyutu olacak, askerî, diplomatik, istihbarî, ve hukukî..."
      <br/>
      <br/>
      11 Eylül hadisesinin ABD'nin mevcut istihbarat ve "güvenlik sistemlerini delik deşik etmesi", mevcut çatışma ve "risk tasavvurlarını kadük hale getirmesi", güvenlik-hukuk, "siyaset-güvenlik ilişkilerinin yeniden gözden geçirilmesi gereğini yeni dönemin kaçınılmazları olarak tanımlıyordu, ABD Dışişleri Bakanı…
      <br/>
      <br/>
      "Değişecek ve değişen eksenler" doğal olarak sadece terör örgütlerine yönelik etkin bir mücadele ekseniyle sınırlı kalmadı.
      <br/>
      <br/>
      Bu mücadelenin şiddeti, özellikle ABD'nin saldırgana vereceği ilk yanıtlar, bu çerçevede dünya güvenlik stratejisinin yenilenecek ana taşları her devletin, her toplumun, hatta her bireyin yaşamını etkiledi.
      <br/>
      <br/>
      ABD'nin hem kendi içinde, hem dünyada uygulayacağı "güvenlik siyaseti" üç sonuç doğurdu:
      <br/>
      <br/>
      1. Globalleşme, sonra devreye giren görece "pasifik varsayımlar yerini savaşçıl varsayımlara" bıraktı...
      <br/>
      <br/>
      2. Güvenlik gerekleri "siyasetten askerî alana" doğru kaydı...
      <br/>
      <br/>
      3. Terör faaliyetinin, siyasi, ekonomik, kültürel lojistik destekleriyle ele alınması çerçevesinde bir süredir dünya siyasetine egemen olan "insan hakları söyleminin güvenlik unsurlarıyla yeniden tanımlanması", başka bir deyişle "güvenlik aşısıyla yeni bir insan hakları konseptine doğru ilerlenmesi" doğrusal bir süreç haline dönüştü.
      <br/>
      <br/>
      4. "ABD hükümranlığı" kelimenin gerçek anlamıyla "mutlaklaştı" ve 'silahlanma politikaları'nın önü açıldı…
      <br/>
      <br/>
      Ve sarsıntı büyüyerek devam ediyor…
      <br/>
      <br/>
      Özellikle İslam medeniyeti ile Batı medeniyeti arasındaki globalleşmeyle yeniden biçimlenen 'fay kırığı hattı'nda, yeni depremler oluşuyor ve bu ana politikaları daha kökten etkiliyor.
      <br/>
      <br/>
      Ve ortaya çıplak bir gerçek çıkıyor: Irak savaşı da, bu savaşın arkasındaki büyük otoriterleşme eğilimi de aslında ABD'nin kendi iç arayışlarından, korkularından, paranoyalarından ürüyor…
      <br/>
      <br/>
      Ama bu dışa vuran korku, dışarıyı vuran bir korku…
      <br/>
      <br/>
      Afganistan, Irak, şimdi de Lübnan…
      <br/>
      <br/>
      Evet, ABD’li muhafazakârlar doğru söylüyorlar… İsrail'in savaşı aslında Bush'un savaşıdır…
      <br/>
      <br/>
      Ortadoğu'da, yanı başımızda yayılması ve biçim değiştirmesi her an muhtemel bu savaş, aslında global bir savaştır. ABD-İsrail bir yanda İran, bir ölçüde Suriye öte yanda, kaynayan bir kazandır…
      <br/>
      <br/>
      Evet, 'konjonktür'ün gidişatı her zamankinden daha fazla endişe veriyor.
      <br/>
      <br/>
      Dünyada savaş kokusu yayıldıkça, ülkelerde siyasetin iyice devlete endeksli hale gelmesi, devlet içinde askerî unsurun ön plana çıkması hemen her zaman sıkıntı yaratır. 'Güvenlik politikası'nın, "politikalar hiyerarşisi" içinde yukarıya doğru hareket etmesi; hukuk, demokrasi, insan hakları açısından sorun üretir.
      <br/>
      <br/>
      Savaş kokusu milliyetçi ve devletçi uygulamaları sadece meşrulaştırmaz, fazlasıyla teşvik eder. Koku sıcak savaşa dönünce, "savaşın lavları" dışarıya da püskürmeye başlar. Uluslararası hukuku, hatta ulusal hukuk kriterlerini derinden etkiler.
      <br/>
      <br/>
      Nitekim Kürt sorunu Türkiye'de bu çerçevede azıyor. Kuzey Irak'a operasyon sesleri bu çerçevede yükseliyor.
      <br/>
      <br/>
      Dahası, 1 Mart tezkeresi zamanında ortalığı kasıp kavuran "Enver Paşa sendromu" yeniden baş gösteriyor.  Osmanlı-Türk geleneğinin milliyetçi devletçilikle tanıştığı zamanlarda beliren, o gün bu gün yakamızdan düşmeyen, Cezayir, Kore, Körfez savaşlarında ortalıkta at koşturan bir tür "Enver Paşa sendromu"…
      <br/>
      <br/>
      Türkiye'yi askerî bir oyunun, savaşın içinde görmek isteyenler dün olduğu gibi bugün de ortalarda dolaşıyor.
      <br/>
      <br/>
      Soğuk Savaş mantığının garip ve imha edici getirilerine yeniden hevesleniyorlar. Gazetelerde, televizyonlarda tornadan çıkmış gibi yazıyor ve konuşuyorlar.
      <br/>
      <br/>
      Ne yazık ki, milliyetçiliği "kaba kuvvet" ile ölçen; kuvveti "faydacı zihniyet" ile bezeyen; her koşul ve her fırsatta "diğerlerinin aleyhine" ve kuvvet üzerinden, özellikle "başkalarının kuvveti üzerinden palazlanmayı yücelten"; palazlanma yolunun "kırıp dökmek", imha etmek, 'kargaşadan istifade etmek'ten geçtiğini sanan bu zihniyet içimizde yaşamaya devam ediyor…'Enver Paşa sendromu'nun, kargaşadan ve başkasının üzerinden güç elde etmeye heveslenen yeni "müptelaları" görmek istemese de, uluslararası alanda doğmakta olan yeni koşulların olumsuz etkileyeceği ülkelerin başında Türkiye geliyor.
      <br/>
      <br/>
      Ortadoğu karmaşasının içine şu ya da bu şekilde çekilen Türkiye "iki fatura" öder.
      <br/>
      <br/>
      Bunlardan ilki 'siyaset algısının iyice devlete kilitlenmesi'nin ve 'güvenlik ögesinin meşrulaşması'nın bir sonucu olarak siyasi karar yapılarında mevcut durumu bile aratacak bir 'sertleşme ve askerîleşme'dir.
      <br/>
      <br/>
      İkincisi ise çatışmanın İslamî hareketleri ve İslam ülkelerini daha çok merkez alması halinde -ki öyle olacaktır- siyasi temsil yapısında, toplumsal kesimlerin alacağı tavırlarda, kısacası toplumsal düzeyde 1990'ların çok ötesine geçecek bir 'kutuplaşma'dır.
      <br/>
      <br/>
      Oysa Türkiye'nin içinden geçtiği döneme bakıldığında, şu gerçek çıplaktır:
      <br/>
      <br/>
      Bizim temel ihtiyacımız güç değil, demokrasidir. Tersten söylenecek olursa, bu ülke için bugünün koşullarında güce ulaşmanın yolu demokrasidir...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24984), [web.archive.org (arşiv bağlantısı)](http://web.archive.org/web/20061020032910/http://www.aksiyon.com.tr:80/detay.php?id=24984)
