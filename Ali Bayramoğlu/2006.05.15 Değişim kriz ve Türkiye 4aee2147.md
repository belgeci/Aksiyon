# Değişim, kriz ve Türkiye…

*Ali Bayramoğlu 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070604163912im_/http://aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türk toplumu köklü bir değişim sürecinin tam ortasında ve yaşanan değişim dalgası yeni toplumsal dinamiklere işaret ediyor. Bu dinamikler; siyasi taleplerin kültürel nitelikli yeni bir birey anlayışı üzerine oturması, toplumsal aidiyet gruplarının kültür ve köken merkezli yeniden oluşumu ve bu çerçevede toplumsal taleplerde İslami, etnik ve kimlik duyarlılıklarını öne çıkaran ciddi bir nitelik değişimi olarak karşımıza çıkıyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bir toplumu toplum kılan iki temel özellik vardır. İlki, toplumun farklı gruplardan oluşması ve bu gruplar arasındaki güç ilişkileriyle belirlenmesidir. İkincisi, arasındaki yatay geçişleri, temasları mümkün kılarak bu grupların bir arada yaşamalarına olanak sağlayan bir meşruluk zeminine ve alışveriş sahasına, yani kendisine ait bir ortak değerler, kurallar, yapılar, süreçler bütününe sahip olmasıdır.
    <br>
     <br>
      İlk özellik toplumun motorudur; adı farklılık ve çatışmadır.
      <br/>
      <br/>
      İkinci özellik motorun dinamosudur; adı iletişim ve sürekliliktir. Motor ve dinamo arasındaki etkileşim ise toplumun ta kendisidir.
      <br/>
      <br/>
      İkisi birlikte dinamizmi, yani değişimi ve değişimin sınırlarını ifade ederler. Ve ikisi de yarattıkları değişimin sonuçlarına tabi olurlar.
      <br/>
      <br/>
      İşte bu nedenle ve bu sınırlar dâhilinde, bir toplum için denge hali istisna, dengesizlik hali kuraldır. Dengesizlik değişimi ifade eder; değişim ise çatışma, sancı, yani geçici krizler üzerine temellenir. Değişim dalgalarının iç yüzünü ve istikametini bu krizlerin niteliği ve derinliği tanımlar. Bir değişim dalgası, toplumsal ve siyasi yapı krizleri emdiği, yeni duruma uyum sağlayabildiği anda yerini bir yenisine bırakmak üzere son bulur.
      <br/>
      <br/>
      Türk toplumu da köklü bir değişim sürecinin tam ortasında…
      <br/>
      <br/>
      Ancak değişim sürecinin doğum sancısı, kalıcı bir niteliğe bürünmüş, motorun dinamosunda aksaklık oluşmuştur. İletişim kanalları tıkanmış, değerlerin, kuralların birleştiricilik ve hakemlik kabiliyetleri zaafiyet içine düşmüş, toplumun meşruiyet zemininde işlev bozuklukları ortaya çıkmaya başlamış, kronik bir kriz başgöstermiştir.
      <br/>
      <br/>
      Krizin knonikleşmesi siyasal sistemin 1980'lerle başlayan bugüne uzanan değişim dalgasına uyum sağlamayı reddetmesiyle, merkez sağ ve sol siyasi partilerin sisteme entegre olmayı talep eden, yenilenen toplumsal, ekonomik talep ve kesimleri dışlamasıyla paralel bir seyir izlemiştir.
      <br/>
      <br/>
      Zira değişim dalgası yeni toplumsal dinamiklere işaret eder. Bu dinamikler; siyasi taleplerin kültürel nitelikli yeni bir birey anlayışı üzerine oturması, toplumsal aidiyet gruplarının kültür ve köken merkezli yeniden oluşumu ve bu çerçevede toplumsal taleplerde İslami, etnik ve kimlik duyarlılıklarını öne çıkaran ciddi bir nitelik değişimi olarak karşımıza çıkar.
      <br/>
      <br/>
      Toplumsal taleplerin nitelik ve yön değiştirmesi olarak özetlenebilecek bu gelişmelerin iki temel hazırlayıcısı vardır.
      <br/>
      <br/>
      Birincisi gizli ve köklü bir toplumsal çatışmanın su yüzüne çıkmasıdır. Türkiye'de önemli çatışmalar her zaman inanç, yaşam biçimi, kimlikler bazında ortaya çıkan kültürel nitelikli çatışmalar olmasına rağmen, merkez sağ ve sol partiler farklı grupların taleplerini genelde ekonomik talepler olarak tanımlamış, sisteme böyle yansıtmıştı. Bugün varlıkları ve talepleri itibariyle siyasal sistemin dışladığı bu toplumsal kesimler, aydını, medyası, siyasi partisi ve kurumlarıyla kaynak yaratma ve aracı kullanma açısından güçlenmişler, diğer kesimlerle açık bir rekabet ve çatışma içine girmişlerdir.
      <br/>
      <br/>
      Diğeri globalleşme dalgasıyla ilgilidir. Bu dalga olumsuz yönüyle zihniyetleri, kimlikleri, kişilikleri standartlaştırarak bu kesimlerden gelen bireylerin kimliklerine daha çok sarılmasına yol açmıştır. Globalleşme dalgası olumlu yanıyla da insan hak ve özgürlüklerini özel alana, kapalı dünyalara taşımış, bireylerin bireysel haklarını kimlik haklarıyla bağlantılı olarak talep etmelerini pekiştirmiştir. Birey, hak ve özgürlük kavramının alanını genişleten, kök, kültür, inanç unsurlarıyla ilişkilendiren, toplumsal hareketlere ilişkin siyasi referanslarda atomistik birey anlayışına dayalı sosyalist ve liberal paradigmayı benzer kılarak, sarsan bir gelişmedir, bu.
      <br/>
      <br/>
      Toplumdan sermaye uzanan bu değişme dalgası, en önemli sonuç olarak, hem ekonomik yapıda, hem toplumsal yapıda heterojenleşmeyi getirmiştir. 1990'larda başlayan bir sürecin en önemli toplumsal verisi işte bu heterojenleşme ya da farklılaşma gerçeğidir.
      <br/>
      <br/>
      Farklılaşan ve heterojenleşen bir toplumsal yapının kendisine uygun bir şekilde farklılaşmış ve heterojen hale gelmiş bir siyasi yapıyı ya da siyasi temsil yapısını gerektirdiği, en azından beslediği açıktır.
      <br/>
      <br/>
      Söz konusu sürecin temel siyasal verisi de, bu çerçevede, toplumun heterojenleşme eğilime karşında siyasi yapının homojen niteliğini korumakta direnmesi, direnmeden de öte, alarm düğmesine basarak onunla çatışma içine girmesidir.
      <br/>
      <br/>
      Bu açıdan bakıldığında, sorunun ardında homojen siyaset yapısının heterojenleşen toplum yapısına direnmesinin yattığı söylenebilir.
      <br/>
      <br/>
      Nitekim 20 yıllık bu oyunun ilk perdesinde merkez partiler devletçi duruşlarıyla yeni ve yenilenen talepler karşısında set oluşturmuşlar, heterojenleşmenin kaotik bir seyir izlemelerine vesile olmuşlardır.
      <br/>
      <br/>
      Toplumsal talepler ve siyasi kararlar arasında bağ kurma işlevini üstlenen, demokratik oyunun temelini, değişimin kurumsal dinamiğini oluşturan siyasi partilerin (özellikle merkez sağ ve sol partilerin) yerel değerleri ve yerel kesimleri dışlaması ve merkeziyetçiliğin dozunu arttırarak bu grupları dışarıdan kontrol etmeye girişmesiyle başgösteren tıkanıklık, bu noktada kalmamış, söylem, kadro ve zihniyet açısından merkez partileri geleneksel yapılarından koparmış, örgütsel yapılarını bozmuş, kişi hegemonyalarını beslemiştir.
      <br/>
      <br/>
      Bu değişme hattının siyasi partileri devlet çeperine itip, bir "temsil krizini" beslemesiyle, Türk siyasal sisteminin yapısal özelliği olan "siyasal alan darlığı" biraz daha pekişmiştir.
      <br/>
      <br/>
      Bu daralma daha sonra, özellikle 28 Şubat'ta devletin, özellikle askeri otoritenin değişme siyasi partilerden daha sert yanıt vermesiyle, merkez siyasi partileri bu konuda yetersiz bulmasıyla ve değişimin unsurlarını asayiş mantığı içinde ele alıp, üzerine asayiş tedbirleriyle gitmesiyle, had safhaya gelecektir.
      <br/>
      <br/>
      Adımlar bir ileri atılıyor, bir geri...
      <br/>
      <br/>
      Kriz hâlâ sarsıcı, zira değişim derinleşmeye devam ediyor.
      <br/>
      <br/>
      Bugün bu seri kriz ya da değişim ortamında toplumu kavrayan, tanımlayan ve birbirini tanımlayan dört büyük gerilim ekseninden söz etmek mümkün.
      <br/>
      <br/>
      1. İletişim devriminin etkisiyle rekabetin büyüklük esasına göre değil hız esasına göre şekillendiği bir dünya düzeninde, insan hakları, demokratikleşme; rekabet koşulları gibi taleplerle gelen evrensel bir liberalizm ile bu baskılar karşısında kültürel, siyasal ekonomik tekel sahalarını savunma refleksiyle içe kapanma eğilimleri gösteren devlet politikası ve yapılanması arasındaki bir gerilim.
      <br/>
      <br/>
      2. İmaj, simge, kimlik, kişilik üretiminin iktisadi, siyasi her türlü mal, hizmetin ana unsuru haline geldiği, tepkilerin kültürel, etnik, dini unsurlara endeksli olmaya başladığı bir dönemde, kültürel farklılıkları dışlayarak evrensel bir kimlik ve ahlâk bombardımanı yapan global zihniyet pazarı ile kimliklerine sahip çıkma eğilimi taşıyan yerel toplumsal hareketler arasındaki gerilim.
      <br/>
      <br/>
      3.  Bu çerçevede kültürel ve dini kimliğinden arındırılmış birey üzerine kurulu yerleşik toplumsal sözleşmeyi sorgulayan yerel toplumsal hareketler ile devlet arasındaki gerilim.
      <br/>
      <br/>
      4. En nihayet içlerine kapanarak her biri diğerininkinden farklı ve diğerininkiyle çelişen talepleri getiren toplumsal gruplar ve hareketler arasındaki gerilim.
      <br/>
      <br/>
      Bir yönüyle bu yaşananlar, bu değişim sürecinin geriye dönülmez bir süreç olduğunu ifade etmektedir. Bu değişim ne geri kalmışlığın ne de yeteri kadar ''batılaşmamış'' olmanın bir sonucudur.
      <br/>
      <br/>
      21. yüzyıla giderken bireyin kendisini sadece ekonomik çıkarları ve haklarıyla tanımlamayan, hangi kimlik grubuna ait olduğu önemseyen; haklarını, özgürlüklerini ve taleplerini önemli ölçüde kimliğiyle bağlantılı olarak dile getiren yeni bir ''birey'' olduğunu göstermektedir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24248), [web.archive.org (arşiv bağlantısı)](http://web.archive.org/web/20070604163912/http://aksiyon.com.tr:80/detay.php?id=24248)
