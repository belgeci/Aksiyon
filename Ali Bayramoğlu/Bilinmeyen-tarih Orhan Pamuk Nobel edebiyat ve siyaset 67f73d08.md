# Orhan Pamuk, Nobel, edebiyat ve siyaset

*Ali Bayramoğlu Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061025053430im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Orhan Pamuk’un Dostoyevski gücünde bir yazar olarak, bir çığır açıcı olarak ilan edildiğinin farkında mıyız? Sadece temada, kurguda, dilde değil, paradigmada, anlayışta yenilik... Bu, Türk dilinde yazan, Türkiye üzerine yazan, kimlik meseleleriyle uğraşan, din, toplum, tarih ilişkileriyle iç içe eserler veren, bu diyarın geleneğini Batı’ya anlatan bir insana, buralı bir insana, bir Türk’e verildi... Orhan Pamuk’un şansızlığı, ödülün açıklanması ile Fransız meclisinin Ermeni Soykırımı inkarı yasaklayan yasayı onayladığı günün kesişmesi oldu...
  </font>
  <!--- Baslik, Spot, Resim kutusu ---------->
  <p>
   <font class="content">
    Geçen hafta Türkiye açısından yılın en hareketli, en anlamlı günleri yaşandı.
    <br>
     <br>
      Bir Türk, Orhan Pamuk, Nobel aldı.
      <br/>
      <br/>
      Orhan Pamuk kadar, Orhan Pamuk’un şahsında Türkçe, Türk kültürü ve Türk edebiyatı ödüllendirildi.
      <br/>
      <br/>
      Bu ülkede yaşayan her insan için Nobel ödülünün bir Türk’e, Orhan Pamuk’a verilmesi bir gurur, bir iftihar meselesidir.
      <br/>
      <br/>
      Bir kere Nobel ödülü sonrası ve öncesi iki farklı Türkiye imajı oluşacaktır.
      <br/>
      <br/>
      Bu Nobel ödülü, dünyanın ilgisini Türkiye’ye yöneltecektir. Bu yöneliş alışık olduğumuz ve yorulduğumuz gibi siyasi açıdan değil, kültürel açıdan ve sanat açısından olacaktır.
      <br/>
      <br/>
      Hatırlayınız; Gabriel Marcia Marquez, 1982 yılında Nobel ödülünü aldığında Latin Amerika edebiyatı dünyaya nasıl da yabancıydı. Ve o ödül sayesinde bu edebiyat müthiş ilgi çekmiş, dünya edebiyatının ayrılmaz parçası haline gelmişti.
      <br/>
      <br/>
      Önümüzdeki günlerde birçok Türk yazarının da yabancı dillere çevrilmesi gündeme gelecek, dünyanın farklı köşesinden insanlar Türk dünyasına girmeye, onu anlamaya çalışacaklardır.
      <br/>
      <br/>
      Bugün Orhan Pamuk’u siyasi görüşlerinden ötürü eleştirenler, Türkiye’ye karşı ve yabancı bulanlar, tek başına bir insanın Türk kültürüne ve Türkiye’ye nasıl devasa kapılar açtığını, nasıl hizmet ettiğini göreceklerdir.
      <br/>
      <br/>
      Bu açıdan bakıldığında Orhan Pamuk, belki bize de her şeyin siyasi olarak açılanmaması gerektiğini, siyasi olanla örneğin edebi olanın ayrıştırılması gerektiğini öğretecektir.
      <br/>
      <br/>
      Orhan Pamuk’a nasıl bakmak gerekir?
      <br/>
      <br/>
      Aylar önce, Aralık 2005’te Pamuk, 301. maddeden yargılanırken hakkında şunları yazmıştım:
      <br/>
      <br/>
      “Kitaplarını okuyun, okumayın, görüşlerini beğenin beğenmeyin Orhan Pamuk bu ülkenin sanat, düşünce, edebiyat alanında son 50, belki 100 yılın uluslararası çaptaki en etkili, en değerli ismidir...
      <br/>
      <br/>
      Türkiye’nin dünyaya açılan en güçlü kapılarından birisidir...
      <br/>
      <br/>
      Medeniyetlerin gücü dünya kültürüne, insanoğlunun belleğine, tahayyülüne yaptığı katkılarla ölçülür.
      <br/>
      <br/>
      Bu, siyasetçilerle olmaz…
      <br/>
      <br/>
      İzlandalıdan Afrikalıya, Amerikalıdan İspanyola kadar herkesi kuşatacak, herkese mal olacak kalıcı eserler ve üslup üretimiyle olur. Dostoyevski ile Lenin’i, Baudlaire ile De Gaulle’ü bu açıdan karşılaştırmak mümkün olabilir mi?
      <br/>
      <br/>
      Kaldı ki Orhan Pamuk Osmanlı ve Türk dünyasını, kimlik meselelerini, farklılığı evrensel bir dil ve lezzet içinde dünyaya sunar...
      <br/>
      <br/>
      Özetle Pamuk dünyanın dört bir yerinde tanınan, okunan, saygı gören, Türkiye’nin hatta Türklüğün ismini duyuran, taşıyan biridir...
      <br/>
      <br/>
      Üzerine bir çiçek gibi eğilmemiz, korumamız, sakınmamız, sanatçılığından gelen farklı davranışlarını okşamamız gelen bir isimdir...
      <br/>
      <br/>
      Bu kadar da değil…
      <br/>
      <br/>
      Kanımız odur ki, Pamuk sadece Türkiye’nin değil, gerek dil, gerek entelektüel düzey, gerek roman inşası açısından şu anda dünyanın en açık ara önde gelen romancılarından birisidir. Orhan Pamuk birçok edebiyat yorumcusu için 19. yüzyılın dev Rus yazarları seviyesindedir...”
      <br/>
      <br/>
      Evet, işin asli yönü bu, gerçek kısmı bu...
      <br/>
      <br/>
      Ama bir de madalyonun diğer yüzü var...
      <br/>
      <br/>
      Ne yazık ki, Orhan Pamuk’un belki de dünyanın en anlamlı, en büyük, en prestijli ödülü olan Nobel edebiyat ödülünü almasından sonra, Türkiye’de yapılan kimi yorumlar acıklı, bir zihinsel hastalığı ortaya dökercesine hatta içler acısı bir haldeydi...
      <br/>
      <br/>
      Örneğin 32. Gün programına birlikte katıldığımız, birçok insanı temsil eden görüşleriyle Ankara Sanayi ve Ticaret Odası Başkanı Sinan Aygün, Pamuk’tan tek satır okumadığını, sadece Ermeni katliamıyla ilgili sözlerini bildiğini, bu yüzden kendisinden hoşlanmadığını, Nobel ödülünü almasına da kuşkulu baktığını” söylüyordu.
      <br/>
      <br/>
      Orhan Pamuk’un birçok edebiyatçı meslektaşı ilk anda verdikleri tepkilerde Nobel ödüllü yazarın, bu ödüle siyasi görüleriyle ulaştığını ima ediyorlardı.
      <br/>
      <br/>
      Nobel edebiyat ödülünü Türkiye yönelik hesapların bir parçası olarak görmek ya da bu ödülün siyasi nedenlerle dağıtıldığını ifade etmek, edebiyat dünyasını ve bu ödülü yakından takip edenler için, gülünçtür...
      <br/>
      <br/>
      Kaldı ki şunu unutmamak gerekir:
      <br/>
      <br/>
      Geçen yıl ödüle en yakın aday olarak gösterilen Orhan Pamuk, ödülü siyasi açıklamaları fazla ön plana çıktığı için alamamıştı. Bu konuda jüri ikiye bölünmüş ve ödül İngiliz yazar Harold Pinter’e gitmişti.
      <br/>
      <br/>
      Bu arada Pinter’in yaptığı son açıklamayı da bir kenara not etmek lazım:
      <br/>
      <br/>
      “Bundan daha fazla sevinemezdim. Pamuk’un geçen yıl kazanmasını beklemiştim ama birisi araya girdi. O büyük bir yazar ve bu ödüle en layık isim”.
      <br/>
      <br/>
      Peki Pamuk neden ödül aldı?
      <br/>
      <br/>
      İsveç Akademi Sekreteri Horace Engdahl ödülü kimin kazandığını açıkladıktan sonra, ödül verilme gerekçesini şöyle açıklıyordu:
      <br/>
      <br/>
      “Çağdaş romanın köklerini genişlettiği için...”
      <br/>
      <br/>
      Ve devam ediyordu:
      <br/>
      <br/>
      “Bunun anlamı şudur: Kendisinin romanı, bizim, Batılıların elinden aldığı ve bizim şimdiye kadar gördüğümüz romandan tamamen başka bir şeye dönüştürdüğü söylenebilir...”
      <br/>
      <br/>
      Bu ne demektir, farkında mıyız?
      <br/>
      <br/>
      Orhan Pamuk’un Dostoyevski gücünde bir yazar olarak, bir çığır açıcı olarak ilan edildiğinin farkında mıyız?
      <br/>
      <br/>
      Sadece temada, kurguda, dilde değil, paradigmada, anlayışta yenilik...
      <br/>
      <br/>
      Bu, Türk dilinde yazan, Türkiye üzerine yazan, kimlik meseleleriyle uğraşan, din, toplum, tarih ilişkileriyle iç içe eserler veren, bu diyarın geleneğini Batı’ya anlatan bir insana, buralı bir insana, bir Türk’e verildi...
      <br/>
      <br/>
      Orhan Pamuk’un şansızlığı, ödülün açıklanması ile Fransız meclisinin Ermeni soykırımını inkarı yasaklayan yasayı onayladığı günün kesişmesi oldu...
      <br/>
      <br/>
      Fransız meclisi, hiçbir yargı kararına dayanmaksızın, hiçbir uluslararası kurum raporu olmaksızın, bilimsel meşruiyet taşımaksızın, bir parlamento kararıyla bir anlamda tarih yazmaya soyundu...
      <br/>
      <br/>
      Ve gerek siyasi açıdan, gerek duygu açısından, gerek hukuk ilkeleri itibariyle tüm Türkiye’yi infiale sürükledi.
      <br/>
      <br/>
      Bu yasa onayı ile Nobel ödülünün açıklanmasının kesişmesi, Orhan Pamuk’un Türkiye’de 1 milyon Ermeni öldürüldü sözlerini akla getirdi.
      <br/>
      <br/>
      Şansızlık buradadır...
      <br/>
      <br/>
      Ancak şunun unutmayınız:
      <br/>
      <br/>
      Fransa’da bu tasarı hiçbir zaman Senato’da görüşülmeyecek ve yasalaşmayacaktır. Bir grup Fransız siyasetçinin dar ve anlamsız iç siyaset manevrası olmaktan öteye geçemeyecektir.
      <br/>
      <br/>
      Daha önemlisi bu yasanın onaylanması bir süre sonra hafızalardan silinecektir...
      <br/>
      <br/>
      Oysa Orhan Pamuk’un ve onun üzerinden Türk kültürünün onurlandırılması sonsuza kadar hatırlanacaktır...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25611), [web.archive.org (arşiv bağlantısı)](http://web.archive.org/web/20061025053430/http://www.aksiyon.com.tr:80/detay.php?id=25611)
