# Evet, toplum böyle buyurdu, peki siyaset nereye?

*Ali Bayramoğlu 2007.09.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080105063613im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   22 Temmuz’dan sonra gelinen süreçte şimdi hangi noktadayız? Devlet ve siyaset toplum isteğini yerine getirip, onun gösterdiği yolda ilerleyecek midir? Yoksa bu ülkede sıkça olduğu gibi, siyasi alana hapsolmuş, toplumdan çok, gitgide kendisini temsil etmeye soyunan aktörlerin kavgaları mı devreye girecektir? Ne yazık ki ilk sinyaller olumsuz… Siyasetin içinde kötü bir dalga kabarıyor. Hemen herkes alarma geçmelidir… Toplumsal irade bu kavgayı istemiyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Seçimler öncesi sık değindiğimiz konulardan birisi milliyetçilik meselesiydi.
    <br>
     <br>
      Bir yanıyla olup biten Avrupa Birliği süreciyle ilgiliydi.
      <br/>
      <br/>
      Kabul etmek gerekir ki bu süreç Türkiye’nin toplumsal, siyasal, kültürel düzeylerde kendisiyle yeniden karşılaşmasını, millî egemenlik devrini, en önemlisi Batı’yla sıcak temasını ifade etti.
      <br/>
      <br/>
      Ülkenin hiç sorgulanmayan, hiç el atılmayan kimi tabu ve konularını masa üzerine getirdi. Askerin siyasi hayatta oynadığı rol, azınlık hakları, tarih, ulusal kimlik, örneğin Ermeni soykırımı meselesi, Kürt sorunu, bu çerçevede kültürel haklar ve ana dil tanımı gibi meseleleri tartışan ve bu meselelerde yeni düzenlemelerle yol alan bir ülke haline geldik.
      <br/>
      <br/>
      Doğal olarak her bir konu, değişik şekillerde, çeşitli kurumlarda ve kesimlerde çeşitli tepkiler ve direnç biçimleri yarattı.
      <br/>
      <br/>
      Türkiye’nin AB’yle inişli çıkışlı ve standartları aşan ilişkisi, kimi Avrupa ülkelerinin ikili oynaması, din ve medeniyet faktörünün öne sürülmesi ve istenmeme duygusunun zaman zaman Türk toplumuna hâkim olması bu direnç yumağını besledi.
      <br/>
      <br/>
      Zaman içinde siyasallaşan bu yumak, ana hatlarıyla ulusalcılık, milliyetçilik, olmadı; milliyetçi tepki adı altında tanımlandı.
      <br/>
      <br/>
      Diğer yanıyla Kürt meselesi milliyetçiliğin başka bir kaynağını oluşturdu.
      <br/>
      <br/>
      Temel hak ve özgürlüklerdeki genişlemenin Kürt siyasi hareketini iyice görünür kılması, terör eylemleri ve şehit cenazelerinin artışı, çeşitli kentlerde yaşanan etnik gerginlikler hem kendi başına bir milliyetçi tepkiyi içeriyor, hem yukarıda anlattığımız genel dalgayla kesişiyordu.
      <br/>
      <br/>
      <br/>
      <br/>
      Bu açıdan bakılacak olursa, 22 Temmuz seçimleri sadece 27 Nisan tarihli askerî muhtıraya yönelik bir referandum seçimden ibaret değildi. Bu seçimler AK Parti’nin 4,5 yıllık teknik performansını ölçmekle de sınırlı olmayacaktı.
      <br/>
      <br/>
      Seçimler aynı zamanda toplumun AB sürecine tepkisinin ölçüleceği seçimlerdi. Türk siyasi ve toplumsal hayatında yaşanan değişim ve tartışmalara yönelik bir test seçimleriydi. Toplumun bu konudaki tavrını okuma seçimleriydi.
      <br/>
      <br/>
      Ve milliyetçi dalga bu açılardan önemliydi.
      <br/>
      <br/>
      Değişim sürecine, bu sürecin niteliğine verilecek tepkilerin niteliği ortaya çıkacaktı.
      <br/>
      <br/>
      Nitekim çıktı…
      <br/>
      <br/>
      Şaşırtıcı bir şekilde beklenenin tersine milliyetçi dalga sandığa hâkim olmamıştı, hatta ciddi bir kutup bile olmamıştı.
      <br/>
      <br/>
      MHP’nin oyları beklenen ve makul bir ölçüde artmış, tepkili ve öfkeli bir milliyetçi dil kullanan GP tümüyle tasfiye edilmişti.
      <br/>
      <br/>
      Güneydoğu’da Kürt milliyetçiliğine endeksli DTP şemsiyesi, AK Parti karşısında önemli bir hüsran yaşamıştı. Güneydoğulular beklenenin ötesinde bir oranda AK Parti’ye yönelmişlerdi.
      <br/>
      <br/>
      Sonuçta demokrasi, değişim ve siyaset talebi toplumun asli talebi olarak karşımıza çıkarken, milliyetçi tepki temel olarak devletin tepesine sıkışmış ve devletçiliğe indirgenmiş bir görüntüye büründü.
      <br/>
      <br/>
      Devlet ve devletçi anlayış gözünü 1920’lere dikerken, toplum 2050’ye doğru bakıyordu.
      <br/>
      <br/>
      Bu bakışın ilk meyvelerini hızlı bir şekilde verdiğini söyleyebiliriz.
      <br/>
      <br/>
      Türkiye, siyasetin normalleşmesi yolunda seçimlerden bu yana hızla yol aldı. Gül’ün cumhurbaşkanlığı, bunu toplumun çoğunluğunun benimsemesi, askerî otoritenin siyasi müdahale konusunda meşruiyet aczine düşmesi, içe kapanmacı söylemlerin önemli ölçüde desteksiz ve anlamsız kaldığını gösterdi.
      <br/>
      <br/>
      Kürt politikasının radikallerden demokratlara farklı eğilimlerini içinde barındıran DTP’nin Meclis’te grup kurması önemli bir gelişme olarak karşımıza çıktı.
      <br/>
      <br/>
      Ayrıca Kürt oylarının önemli bir bölümü toplayan AK Parti, reformcu politikalar ile Kürt sorunu arasındaki ilişkiyi temsil eder hale geldi.
      <br/>
      <br/>
      Evet, toplum böyle buyurdu…
      <br/>
      <br/>
      Peki, şimdi ne noktadayız?
      <br/>
      <br/>
      Soru ve sorun şudur:
      <br/>
      <br/>
      Devlet ve siyaset toplum isteğini yerine getirip, onun gösterdiği yolda ilerleyecek midir? Yoksa bu ülkede sıkça olduğu gibi, siyasi alana hapsolmuş, toplumdan çok, gitgide kendisini temsil etmeye soyunan aktörlerin kavgaları mı devreye girecektir?
      <br/>
      <br/>
      Örneğin askerî otorite toplumdan gereken mesajı almış mıdır?
      <br/>
      <br/>
      Örneğin DTP Güneydoğuluların ana eğilim ve taleplerini iyi kavramış mıdır?
      <br/>
      <br/>
      Örneğin AK Parti aldığı oyların karşılığını verecek bir politika izleyecek midir?
      <br/>
      <br/>
      Milliyetçilik, özellikle Kürt sorunu üzerinden kendisine hak ettiğinden fazla, çok daha fazla bir yaşam alanı bulabilir mi?
      <br/>
      <br/>
      Ne yazık ki ilk sinyaller olumsuz…
      <br/>
      <br/>
      Son bir haftadır, asker-sivil gerginliği ve cumhurbaşkanlığı meselesi dışında, siyasi gündemi Kürt meselesi etrafında gerginlik yaratan tutumlar oluşturdu.
      <br/>
      <br/>
      Genelkurmay Başkanlığı, DTP milletvekillerini 30 Ağustos resepsiyonuna davet etmedi.
      <br/>
      <br/>
      DTP grup başkanı Ahmet Türk hemen ertesi gün Türk Silahlı Kuvvetleri’nin çatışmalarda kimyasal silah kullandığını söyledi ve askerî otorite tarafından resmi bir açıklamayla yanıtlandı.
      <br/>
      <br/>
      İstanbul 9. Ağır Ceza Mahkemesi, özgürlüklerin ülkenin bütünlüğüne yönelik kötüye kullanılamayacağı gerekçesiyle ve görülmemiş bir uygulamayla, davaları süren kimi DTP’li milletvekillerinin dokunulmazlıktan yararlanamayacağına karar verdi.
      <br/>
      <br/>
      Başbakan Meclis kürsüsünden DTP’lilere yönelik, “önce PKK’nın terör örgütü olduğunu ilan edin” sözleriyle bu siyasi partinin siyasi meşruiyetini hedef alan bildik, sert ve dışlayıcı bir dil kullandı.
      <br/>
      <br/>
      En nihayet Diyarbakır Belediye Başkanı Osman Baydemir, hükümetin Diyarbakır belediyesine ayrımcılık uyguladığını iddia etti, “Diyarbakır kaledir, düşmez, savaşsa savaş” tarzı, metaforik açıdan sıkıntılı ve meydan okuyucu bir dil kullanmakta sakınca görmedi.
      <br/>
      <br/>
      Bunların hepsi 1 hafta içinde oldu…
      <br/>
      <br/>
      Açık: Siyasetin içinde kötü bir dalga kabarıyor
      <br/>
      <br/>
      Hemen herkes alarma geçmelidir…
      <br/>
      <br/>
      1. DTP, Türkiye’nin siyasi partisi olduğunu unutmamalı, Meclis’teki varlığını çatışma politikasını yükseltecek ve meşrulaştıracak bir araç haline çevirmemelidir.
      <br/>
      <br/>
      2. Siyasi iktidar her tür dışlayıcı dili bir yana bırakmalı, DTP’nin her şeyden ve herkesten çok bir bölge temsilcisi olduğunu kabul etmeli, DTP içindeki farklı eğilimleri iyi okumalıdır.
      <br/>
      <br/>
      Siyasi akıl buna işaret etmektedir.
      <br/>
      <br/>
      Asıl önemlisi toplumsal irade bu yöndedir…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28370), [web.archive.org (arşiv bağlantısı)](http://web.archive.org/web/20080105063613/http://www.aksiyon.com.tr:80/detay.php?id=28370)
