# Hilmi Özkök'e teşekkür borcu

*Ali Bayramoğlu 2008.07.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080731104433im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hiçbir toplumsal yapı ya da kurum, kendi aktörlerinin iradesi ve niyeti olmadan değişemez. Emekli Org. Hilmi Özkök olmasaydı Türkiye 2002-2006 arasını kazasız atlamazdı. Bugün Hilmi Özkök tekrar ortaya çıkmasaydı, yaşadıklarımız bir muhtıraya kadar gidebilirdi.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080731104433/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080731104433/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080731104433oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080731104433oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Biliriz, bir ülkenin hayatı üzerinde sadece yapısal dalgaların, toplumsal kesimlerin, konjonktürel girdilerin değil, kişilerin de önemli etkileri olur.
    <br>
     <br>
      Sadece devlet kurucuları, savaş kahramanlarından oluşmaz bu kişiler.
      <br>
       <br/>
       Bazen bir akademisyen, bazen bir milletvekili, bazen bir bürokrat öne çıkar ve güzergâhı belirler, istikameti tayin eder, ağırlığını koyar.
       <br/>
       <br/>
       Son dönemlerde bu şekilde anılmayı en çok hak eden insan hiç şüphe yok ki emekli Genelkurmay Başkanı Hilmi Özkök'tür.
       <br/>
       <br/>
       Hilmi Özkök bir yandan Türkiye'nin en kritik döneminde, 2002-2006 arasında, reform ve değişim evresinde, siyasi sandalın devrilmeden ilerlemesine imkân veren bir askerdir.
       <br/>
       <br/>
       Öte yandan Silahlı Kuvvetler'in içinden gelen bir değişimi temsil eden ve taşıyan isimdir. En nihayet Hilmi Özkök, emekli koltuğundan dahi Türk siyasetine olumlu yönde ağırlık koymasını bilen, yaşanan kurumlar arası kriz ve gerginliği dışarıdan yöneterek soğutmayı bilen bir aktördür…
       <br/>
       <br/>
       Baştan başlayalım…
       <br/>
       <br/>
       Emekliğinin ardından şöyle yazmıştık:
       <br/>
       <br/>
       2002-2006 arası, Hilmi Özkök'ün Genelkurmay Başkanlığı yaptığı yıllar Türkiye için tarihî önemde kritik bir dönemi ifade eder.
       <br/>
       <br/>
       Üç açıdan...
       <br/>
       <br/>
       1. Bu dönemde ülke devasa değişim hamlesine girişmiş, AB sınavından başarıyla geçmiş, bu çerçevede Kıbrıs meselesinden Ortadoğu politikasına değin resmî tutumda bir dizi esneme ve dönüşüm yaşanmış, Türk Silahlı Kuvvetleri'nin sistem içindeki rolü başta olmak üzere ciddi devlet yapısı sivilleşerek elden geçirilmiş, özgürlükler alanı genişletilmiştir.
       <br/>
       <br/>
       2. Aynı dönem dünyanın ve bölgenin karıştığı, 11 Eylül saldırısının yaşandığı, Doğu-Batı geriliminin baş gösterdiği, Bush iktidarının Ortadoğu'da esip gürlediği, ABD-Türkiye, Pentagon-Türk Genelkurmayı ilişkilerinin ciddi sarsıntılara maruz kaldığı, zaman içinde ülke çıkarlarıyla Batı çıkarları arasındaki mesafenin açıldığı dönemdir...
       <br/>
       <br/>
       3. Bu koşullarda 2002-2006 arası doğal olarak sadece değişimin değil değişime yönelik direncin de yılları olmuştur ve olmaya devam etmektedir. Silahlı Kuvvetler içinde 1970'lerden bu yana yaşanan en kritik ve tehlikeli bölünme yine bu dönemde meydana gelmiş, New York süreci sırasında ülke ciddi bir darbe tehlikesi bile atlatmıştır.
       <br/>
       <br/>
       Şu açıktır:
       <br/>
       <br/>
       Gerek değişim süreci gerek uluslararası politika ve dengeler gerek ordu içi kırılmalar açısından Türk Silahlı Kuvvetleri bu büyük sürecin doğrudan tarafı ve aktörü olmuştur.
       <br/>
       <br/>
       Daha yerinde bir ifadeyle ordu bu dönemin hem öznesi hem nesnesi olmuştur.
       <br/>
       <br/>
       Bir yandan yaşanan her değişiklik Türk Silahlı Kuvvetleri'nin konumunu, politikalarını, iç yapısını etkilemiştir.
       <br/>
       <br/>
       Öte yandan yaşanan her değişiklik Türk Silahlı Kuvvetleri'nin ya da bir asker grubunun direnciyle karşılaşmıştır.
       <br/>
       <br/>
       En nihayet yaşanan her değişiklik Türk Silahlı Kuvvetleri karargâhının katkısı ve desteğiyle hatta kendisini bu değişime uyarlamasıyla mümkün olmuştur.
       <br/>
       <br/>
       Çelişkili gibi görünse de bu üç yön birlikte yaşamış, onlar arasındaki ilişkiyi düzenleyen, üçüncüsünün diğerlerine galebe çalmasını sağlayan, iç dengeleri ayarlayan, geminin kaptanı, yani Hilmi Özkök olmuştur.
       <br/>
       <br/>
       Özkök her şeyden önce ordu içi çatlakları onarmasını, sesini yükseltmeden gemisine hâkim olmasını bilmiş bir komutandır.
       <br/>
       <br/>
       Öte yandan ilk kez Özkök döneminde demokrasi kavramı ordu içi tartışma ve ayrışmalarda referans kavramlardan biri hâline gelmiştir. Özkök'ün sadece asker-sivil ilişkileri açısından değil, ordu içinde subayın niteliği, rolü açısından demokrasi kavramına yaptığı vurgu son derece önemli ve hayati bir eşiği ifade eder.
       <br/>
       <br/>
       Üçüncü olarak Özkök AB ve Kopenhag kriterleri hattındaki değişime karargâhıyla destek vermiş ve ordunun siyasi alandan görece çekilmesini içine sindirmiş ve uygulamıştır.
       <br/>
       <br/>
       Dördüncü ve son olarak hükûmetle asker arasında yaşanan gerginliklerde, kullandığı üslupla krizlerin önünü almasını bilmiş, bu gerginliklerin sistem içinde kalmasına imkân vermiştir...
       <br/>
       <br/>
       Unutmamak gerek:
       <br/>
       <br/>
       Hiçbir toplumsal yapı ya da kurum, kendi aktörlerinin iradesi ve niyeti olmadan değişemez...
       <br/>
       <br/>
       Hilmi Özkök bugünlerde hâlâ bu değişimi temsil etmekte ve taşımaktadır.
       <br/>
       <br/>
       Yaşadığımız krizde Hilmi Özkök'ün devreye girmesi, darbe günlüklerinde yer alan olayları dolaylı ama açık bir biçimde teyit etmesi, gerekirse mahkemede şahitlik yapacağını söylemesi tüm dengeleri bir anda altüst etmiştir.
       <br/>
       <br/>
       Bir kez basının önemli bir kısmı tarafından reddedilen darbe girişimleri bir veri olarak kabul edilmeye başlamış, darbecilik dolaylı bir şekilde yeniden mahkûm edilmeye yüz tutmuştur.
       <br/>
       <br/>
       Öte yandan Hilmi Özkök'ün yaptığı açıklamalar ordu-hükûmet gerginliği ya da karşılaşması imajını bozmuştur. Diğer bir ifadeyle kuvvet komutanı düzeyinde orgenerallerin tutuklanmasıyla baş gösteren "asker-sivil karşılaşması" görüntüsü, Hilmi Özkök'ün açıklamalarıyla şekil değiştirmiştir.
       <br/>
       <br/>
       Bu karşılaşmanın yerini paşalar tartışması, ordu içi tasfiye görüntüsü almıştır.
       <br/>
       <br/>
       Bu durum gerek ordu bünyesinde gerek komuta düzeyinde bir rahatlama sağlamış, irrasyonel karşı tepki riski azalmış, bir tabiileşmenin kapısı açılmıştır.
       <br/>
       <br/>
       Emekli Org. Hilmi Özkök olmasaydı Türkiye 2002-2006 arasını kazasız atlatamazdı.
       <br/>
       <br/>
       Bugün Hilmi Özkök tekrar ortaya çıkmasaydı, yaşadıklarımız bir muhtıraya kadar gidebilirdi.
       <br/>
       <br/>
       Önümüzdeki yıllarda Özkök'ün demokratikleşme sürecine katkılarını daha iyi anlayacağız…
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30762), [web.archive.org (arşiv bağlantısı)](http://web.archive.org/web/20080731104433/http://www.aksiyon.com.tr:80/detay.php?id=30762)
