# Milliyetçiliği ve devleti tartışıyoruz...

*Ali Bayramoğlu 2007.02.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505153221im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Cinayeti ortaya çıkarmakla görevli kurumlar arasında yaşanan çatışma ve rekabet, soruşturmayı kolaylaştırırken aynı zamanda muhtemel bir tıkanmanın da vesilesi haline geldi... Sorun odur ki, toplumsal bütünleşmesini tam olarak gerçekleştirememiş, dolayısıyla çatışma ve kutuplaşmaya müsait Türkiye gibi ülkelerde, her siyasi tartışma köktenci bir nitelik kazanır. Esas kaybolur. Herkes garip bir şekilde taraf olmaya davet edilir. Ülkenin iki yapısal meselesi birbirini beslemektedir... Yapılacak ilk şey, kutuplaşma ve taraflaşma tuzağına düşmemektir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Her ciddi siyasi hadise, örneğin her suikast Türkiye'de iki tartışmayı, daha doğrusu iki yapısal sorunu ön plana çıkarır.
    <br>
     <br>
      Bunlardan birincisi devletin sorumluluğu ve işleyişine ilişkindir.
      <br/>
      <br/>
      İkincisi ise toplumsal hareketler ve eğilimlerle söz konusu siyasi hadise arasında kurulan bağlarla karşımıza çıkar.
      <br/>
      <br/>
      Dink cinayeti böyle bir sonuca yol açtı...
      <br/>
      <br/>
      Bir yandan cinayeti ortaya çıkarmakla görevli kurumlar arasında yaşanan çatışma ve rekabet, cinayetin bizzat kendisinden daha önemli bir siyasi hadise olmaya yüz tuttu. Öylesine ki bu gerginlik cinayet soruşturmasında ilerlemenin, yani bilgi sızmasının itici gücü; ama aynı zamanda muhtemel bir tıkanmanın da vesilesi haline geldi...
      <br/>
      <br/>
      Öte yandan, nasıl adlandırırsanız adlandırın, ulusalcılık, milliyetçilik, milliyetçi ideoloji ile suikast arasında bir bağlantı oluştu ya da kuruldu. Ve tartışmalar gerek cinayeti gerek siyasi hareketleri aşan genel bir tartışma çerçevesine yerleşti.
      <br/>
      <br/>
      Bu iki sorun Türk siyasi yapısını ve yerleşik siyasi kültürün kimi özelliklerini kuşatma bakımından oldukça önemlidir, üzerine düşünmeyi gerektirir.
      <br/>
      <br/>
      Evet, Hrant Dink cinayetinden sonra ortaya çıkan inanılmaz karmaşayı, devletin güvenlik güçleri arasındaki rekabet ve sürtüşmeyi nasıl açıklamalı?
      <br/>
      <br/>
      Denebilir ki, Türkiye kompartımanlardan oluşan bir devlet yapısına sahiptir. Üstelik bu devlet yapısı güvenlik merkezlidir, istihbarat ve asayiş bilgisi temelinde çalışır ve şekillenir. Böyle olunca asli kompartımanlar güvenlikle ilgili olanlardır. Biraz da bu nedenle her kompartıman kendi içine aşırı kapalı, diğeriyle rekabet halinde bir tarzda faaliyet gösterir.
      <br/>
      <br/>
      Jandarma, Emniyet, Ordu, MİT gerek kendi başlarına, gerek aralarındaki ilişkiler açısından bu durumun tipik örnekleri ve yapılarıdır...
      <br/>
      <br/>
      Bu kurumlar sadece birbiriyle rekabet ve çatışma içinde olmakla kalmaz, hükümetlere güven vermeyen, onları devletin içinde çıplak bırakan bir iç politika izlerler.
      <br/>
      <br/>
      Her hükümet iktidara gelir gelmez, erişemeyeceği jandarma ve askeri bir kenarda tutup, emniyet içinde güvenilir kişiler ve gruplar arar. Ne var ki bu, emniyetin iç siyasi kompartımanlara ayrılmasının itici güçlerinden birisi olur. Ve hükümet-emniyet ilişkileri hiçbir zaman tam olarak hükümet denetiminde ilişkiler olmaz...
      <br/>
      <br/>
      Benzer bir şekilde her hükümet MİT'i önemser ve MİT'in başına, baş altına kendisine yakın kişiler atamaya çalışır. Ama neredeyse tam olarak başarılı olanı hiç çıkmamıştır... Hatta MİT'le fazla yakınlık Tansu Çiller, Mesut Yılmaz örneklerinde olduğu gibi siyasetçilerin başını gerçek anlamda belaya sokmuştur...
      <br/>
      <br/>
      Bunun yanında diğerleri, yani askerî istihbarat, genel istihbarat koordinasyonunu yapan ve devlet bilgisine son şeklini veren bir dönemlerin MGK Genel Sekreterliği gibi "alan-kurum"lar, hükümetlere en uzak ve ellerinde tuttukları bilgi tekeliyle hükümet politikalarını en çok etkileyen yapılardır...
      <br/>
      <br/>
      Sonuç açık ve basittir:
      <br/>
      <br/>
      Hükümet ve başbakan bu yapıların ortasında çıplak bir durumdadır.
      <br/>
      <br/>
      Yönlendiremez, yönlenir. Yönettiğini sanırken yönetilir. Bu durumun farkına varıp direnirse önü tıkanır, sıkıntıya sokulur.
      <br/>
      <br/>
      Eğer bu ülkede derin devlet varsa (ki kanımız, olduğu yönündedir) bu düzende derin devletin üzerine gitmek hiçbir koşulda mümkün olmaz... Ve siyasi cinayetlerin arkasındaki karanlık ve derin yapıların ortaya çıkması beklenemez...
      <br/>
      <br/>
      Güvenlik merkezli, daha doğrusu güçlü devlet fikrinin ne denli kırılgan bir devlet yapısı ürettiği ortadadır.
      <br/>
      <br/>
      Bugün Dink cinayetinin ardından bu tabloyu tüm çıplaklığıyla izliyoruz...
      <br/>
      <br/>
      Siyasi kültürümüzün kimi unsurlarına değen diğer meseleye, her ciddi asayiş hadisesinin siyasal hareketlerle ilişki içinde ele alınması meselesine gelince, şunu söylemekte fayda var: İster mahalle çeteleri tarafından işlensin, ister onları kullanan derin yapı ve örgütler tarafından, Dink türü siyasi cinayetler, ülkedeki siyasi hareket ikliminden kopuk değildir. Ya iklimin ürettiği canileri devreye sokarlar ya da gayrimeşru örgütler bu iklimi kendisine vesile kılarlar...
      <br/>
      <br/>
      Ancak sorun odur ki, toplumsal bütünleşmesini tam olarak gerçekleştirememiş, dolayısıyla çatışma ve kutuplaşmaya müsait Türkiye gibi ülkelerde, her siyasi tartışma köktenci bir nitelik kazanır. Örneğin Dink cinayeti sonrasında olduğu gibi asıl ele alınması gereken bir kenara itilir, yani etnik kokulu yeni milliyetçi bir siyasi yapı görmezden gelinir, bunun yerine genel olarak milliyetçilik tartışılır ki, bu durum her zaman olduğu gibi işi çığırından çıkarmaya başlar. Esas kaybolur. Herkes garip bir şekilde taraf olmaya davet edilir...
      <br/>
      <br/>
      Evet, cinayet-milliyetçilik ilişkisi üzerinden bugün de böyle bir kutuplaşma ve tartışma yaşanmaktadır, ama neyin tartışıldığı belli değildir.
      <br/>
      <br/>
      Soralım: Hangi milliyetçiliği tartışıyoruz?
      <br/>
      <br/>
      Ulusu tanımlayan ve ulusal aidiyetin altını çizen milliyetçiliği mi? Bu aidiyeti çıkarları ve duygularıyla sevme ve korumayı mı?
      <br/>
      <br/>
      Türkiye'de farklı etnik kökenden gelen Müslümanları bir potada eriten yapıştırıcı milliyetçiliği mi?
      <br/>
      <br/>
      Yoksa her unsuru sadece Türk ve Türklük gözlüğüyle okuyan, ilkeleri bir kenara iterek millî faydacılığı kutsayan milliyetçi ideolojiyi mi?
      <br/>
      <br/>
      Veya bugünlerde bazı kesimlerin savunduğu ve kullandığı etnik kokulu bir milliyetçi bakışı mı?
      <br/>
      <br/>
      Hangisini tartıştığımız belli değil...
      <br/>
      <br/>
      Öylesine ki herkes her ithamı üstüne almakta, Türk olmak, milliyetçi duygu, milliyetçi ideoloji, zenofobi, etnik milliyetçilik, laikçi ulusalcılık iç içe girmektedir.
      <br/>
      <br/>
      Böylece iş siyasi suikast boyutunu aşmakta, asıl sorun ve soruşturma buharlaşmakta, ülke hem ucuz hem tehlikeli bir kutuplaşmanın içine sürüklenmektedir...
      <br/>
      <br/>
      Sorun odur ki, ülkenin topluma ve devlete ait bu iki yapısal meselesi birbirini beslemektedir...
      <br/>
      <br/>
      Buna karşı durmak gerekir.
      <br/>
      <br/>
      Ve yapılacak ilk şey, kutuplaşma ve taraflaşma tuzağına düşmemek olmalıdır...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26774), [web.archive.org (arşiv bağlantısı)](http://web.archive.org/web/20070505153221/http://www.aksiyon.com.tr:80/detay.php?id=26774)
