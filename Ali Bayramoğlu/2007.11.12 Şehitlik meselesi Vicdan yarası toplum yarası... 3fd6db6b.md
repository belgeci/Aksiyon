# Şehitlik meselesi: Vicdan yarası, toplum yarası...

*Ali Bayramoğlu 2007.11.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080116184522im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Evet, esir düşen askerlerle belki bazı kişi ve kurumların gururları yaralanıyordu; ama bu askerlere yapılan muameleyle asıl yaralanan ülkenin vicdanı oluyordu. Gün gelir terörle baş edilir, ama diğer yaralar, öfkeyi düşünceye, demokrasiye yönelten bir dalganın açtığı yaralar kolay kapanmaz… İnsana bu denli değer veren bir kültürün topraklarında bir zihniyet var ki öyle anlar ve durumlar var ki, insan değil, semboller mihenk taşı haline geliyor. İnsanlığımızın tek kanıtı insanı unutmamaktır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    13 erin şehit olması, 8’inin rehin düşmesiyle yükselen terör, ülkeyi yaraladı.
    <br>
     <br>
      Çeşitli yaralar açtı.
      <br/>
      <br/>
      Elbet en başta insanların kaybı var, şehitler için yakılan ağıtlar, dökülen gözyaşları var.
      <br/>
      <br/>
      Genç yaşlarında, vatan hizmetlerini yaparken belki de nedenini, nasılını bilmedikleri bir çatışmada can verdiler, belki de kör kurşunlarla öldüler…
      <br/>
      <br/>
      Terörün ülkeyi bu denli tehdit edici bir şekilde yükselmesi, birkaç ayda PKK saldırılarında 50’den fazla insanın kurban olması hem öfke hem çaresizlik duygusunu aynı oranda artırdı.
      <br/>
      <br/>
      Öfke nesne aradı.
      <br/>
      <br/>
      Siyaset sertleşti.
      <br/>
      <br/>
      Ülke savaş havasına girdi.
      <br/>
      <br/>
      Girilen ruh hali sadece bunlardan ibaret değildi…
      <br/>
      <br/>
      7 Kasım günü Zaman Gazetesi’ndeki köşesinde A.Turan Alkan diğer bir yarayı, yaralanmayı şöyle dile getiriyordu:
      <br/>
      <br/>
      “Hesap, kitap, mantık, jeopolitik, reel politik gibi ihtiyat unsurlarını savunanlara algılama ve fren mesafesi tanınmıyor. Gitmiyor, sürükleniyoruz. Düşünmemize fırsat verilmiyor, çekiliyoruz. Sözün ve siyasetin tükendiği yere sevk ediliyoruz. Bu öyle bir ortam ki, ‘sâkin olalım, biraz düşünelim’ sözü kolaylıkla ihânetin diline tercüme edilir. ‘Bana hain, işbirlikçi, PKK yandaşı demesinler’ korkusu ve baskısı siyasi aklı dumura uğratır, felç eder. Böyle pis meş’um bir psikolojik baskı havayı solunmaz hâle getirmekte.”
      <br/>
      <br/>
      Evet, yaralar pek çok…
      <br/>
      <br/>
      Uzun süren bir sessizlikten sonra, bu kez esir düşen askerler gündeme geliyor, “Türk esir düşmez” misali esaret kimi kişi ve kurumlar tarafından şüpheyle karşılanıyordu.
      <br/>
      <br/>
      Dahası kimi kişi ve kurumların gururları yaralanıyordu.
      <br/>
      <br/>
      Askerler sorguya alınıyor, askerlerin bazılarına yönelik casus ithamı yapılıyor, çatışmadan teslim olup olmadıkları sorgulanıyordu.
      <br/>
      <br/>
      Evet, esir düşen askerlerle belki bazı kişi ve kurumların gururları yaralanıyordu; ama bu askerlere yapılan muameleyle asıl yaralanan ülkenin vicdanı oluyordu.
      <br/>
      <br/>
      Adalet Bakanı Mehmet Ali Şahin, yürekleri donduran, akılları durduran bir açıklamayla bu yarayı daha da kanatıyordu.
      <br/>
      <br/>
      Diyordu ki:
      <br/>
      <br/>
      “Türk Silahlı Kuvvetleri’nin hiçbir mensubu böyle bir duruma düşmemeliydi. Dolayısıyla kendilerinin kurtulmuş olmasından fazla bir sevinç duyamadığımı ifade etmek istiyorum.”
      <br/>
      <br/>
      Yetmiyor, şöyle açıyor ve gerekçelendiriyordu sözlerini:
      <br/>
      <br/>
      “Bir Türk askerinin birkaç tane çapulcuyla birlikte gitmiş olduğu gibi bir izlenim beni rahatsız etti. O nedenle terör örgütünün propagandasına zemin hazırlandı. Bizim askerimiz, bizim Mehmetçiğimiz vatanı korurken gerektiğinde her an şehit olmayı göze alan bir askerdir. Dolayısıyla kendilerinin kurtulmuş olmasından fazla bir sevinç duyamadığımı ifade ettim...”
      <br/>
      <br/>
      Siyasi yaralar kapanır, ama vicdan yaraları hep kanar…
      <br/>
      <br/>
      Ama bakana kızmaya, sitem etmeye gerek yok…
      <br/>
      <br/>
      Kurumların da belli ki kanaati bu…
      <br/>
      <br/>
      Hatta basının hatırı sayılır bir kısmı böyle düşünüyor…
      <br/>
      <br/>
      İşte asıl yara budur.
      <br/>
      <br/>
      Vicdan yarası, toplum yarası…
      <br/>
      <br/>
      Gün gelir terörle baş edilir, ama diğer yaralar, öfkeyi düşünceye, demokrasiye yönelten bir dalganın açtığı yaralar kolay kapanmaz…
      <br/>
      <br/>
      Bence vahim terör dalgasından geriye kalan en esaslı kalıntı, mesele, arıza budur…
      <br/>
      <br/>
      Akılda şu kalacak:
      <br/>
      <br/>
      Bu ülkede demek ki, esir askerlerin anlamı sadece “askerî”…
      <br/>
      <br/>
      Demek ki bu ülkede esir düşmek “güç kırıcı” olduğu oranda, esirleri göz ardı etmek bu çağda bile “güç politikasının doğal bir refleksi” haline gelebiliyor.
      <br/>
      <br/>
      Böyle bir durum ABD’nin, İngiltere’nin, Fransa’nın başına geldiğinde bu ülkeler insana çağrı yaparak, vatandaş hayatına değerler üstü değer biçerek tüm dünyayı ayağa kaldırırlar… Ellerindeki tüm imkânları seferber eder, en azından açıklama ve tavır düzeyinde askerî ve siyasi gerekleri ikinci plana iter ya da itmek zorunda kalırlar…
      <br/>
      <br/>
      Demek ki bizde bir zihniyet var ki, buna müsaade etmiyor…
      <br/>
      <br/>
      Ama neden?
      <br/>
      <br/>
      Belki de bir toplumsal düzende aşkın ve kutsal değerler kadar fazla olursa, sıradan insanlara verilen değer o kadar az oluyor.
      <br/>
      <br/>
      Asker, kutsanmış ordu karşısında eziliyor, birey ise aşkın bir devlet ve otorite karşısında…
      <br/>
      <br/>
      İnsana bu denli değer veren bir kültürün topraklarında bir zihniyet var ki öyle anlar ve durumlar var ki, insan değil, semboller mihenk taşı haline geliyor.
      <br/>
      <br/>
      İnsandan, candan azade sembollerle yaşanan yüceltmelerdir, belki A. Turan Alkan’ın söz ettiği zihinsel dumuru üreten…
      <br/>
      <br/>
      Hep şöyle düşündüm ve şunu hep yazdım: İnsanî duygudan, insanlık onurundan bizi uzaklaştıracak her bahane, her gerekçe, her açıklama ahlaktan biraz çalar…
      <br/>
      <br/>
      Bugün unuttuğumuz, unutmayı denediğimiz insanımızdır…
      <br/>
      <br/>
      Hiçbir şey bize insanı unutturmamalı…
      <br/>
      <br/>
      İnsanlığımızın tek kanıtı insanı unutmamaktır.
      <br/>
      <br/>
      Bakın ne demiş kurtulan esir askerlerden Fatih’in annesi:
      <br/>
      <br/>
      “Mehmet Ali Şahin’in açıklamalarından sonra yıkıldık. Biz onurlu insanlarız. Ben oğlumu büyük bir gururla askere gönderdim. Ölseydi daha mı iyiydi?”
      <br/>
      <br/>
      Bu ülkenin yarası çok, pek çok…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28852), [web.archive.org (arşiv bağlantısı)](http://web.archive.org/web/20080116184522/http://www.aksiyon.com.tr:80/detay.php?id=28852)
