# Üç hastalık...

*Ali Bayramoğlu 2006.04.10*

<div>
 <p>
  <font>
   Bugün gerek Batı'yı gerek Türkiye'yi kuşatan en önemli sorunlardan birisi yenilgiler dizisidir. Yenilgiler krizlere kapı açar. Nitekim bugün Batı'yı liberalizm krizi, Doğu'yu dayanışmacı model krizi sarsıyor. Bu yenilgi ve krizlerin kökünde ise söz konusu modellerin toplumsal bütünlüğü sağlama işlevlerini tam olarak yerine getirememesi yatıyor.
   <br/>
   <br/>
   lkede yaşanan sorunların, olayların, krizlerin sorumlusunun demokratlar ve demokrasi olduğunu söylemek âdettendir.
   <br>
    <br>
     Bu âdet otoriter bir zihniyete gönderme yapar.
     <br>
      <br>
       Şu açıktır: Demokrasi karşıtlığını ifade eden "asayiş" ve "yasak" fikri devletten topluma, siyasetten basına tüm bir sistem tarafından yegâne siyasi araç olarak benimsenirse, otoriter zihniyet kendisini, kendisiyle konuşarak biteviye yenilerse, o sistem arka arkaya yenilgiler yaşıyor demektir.
       <br>
        <br>
         Nitekim toplumsal durumlara ve taleplere yönelik her yasak, onu takip eden asayiş mantığı, o talepler karşısında bir entegrasyon zafiyetine, dahası bir yenilgiye işaret eder... Ne var ki sistemlerin yenilgisi kimseye fayda sağlamaz, başta o taleplerin sahiplerine...
         <br/>
         <br/>
         Paris'te yapılan Abant toplantısında Liberation Gazetesi'nden Marc Semo'nun bir sorusu üzerine "Fransa'da yürürlükte olan lisede dinî simge yasağının Fransız sisteminin kendi Müslüman vatandaşları karşısında, özellikle kendisi nezdinde bir mağlubiyeti ifade eder." dediğimi hatırlıyorum...
         <br/>
         <br/>
         Bugün gerek Batı'yı gerek Türkiye'yi kuşatan en önemli sorunlardan birisi bu yenilgiler dizisidir.
         <br/>
         <br/>
         Yenilgiler krizlere kapı açar. Nitekim bugün Batı'yı liberalizm krizi, Doğu'yu dayanışmacı model krizi sarsıyor. Bu yenilgi ve krizlerin kökünde ise söz konusu modellerin toplumsal bütünlüğü sağlama işlevlerini tam olarak yerine getirememesi yatıyor. Beteri şu: İşlev bozukluğundan kaynaklanan yasakçı bakış bu bozukluğu daha da azdırırken, bozukluğun azması yasakçı tutumu daha da derinleştiriyor. Bu fasit dairenin orta yerinde ise din, özellikle İslam-yasak ilişkisi yer alıyor.
         <br/>
         <br/>
         Yasakçı ve otoriter anlayışın ardında tedaviye muhtaç üç derin hastalık var...
         <br/>
         <br/>
         Şimdi merceğimizi bunlara yöneltelim...
         <br/>
         <br/>
         Bunlardan birincisi simgesel bozukluktur.
         <br/>
         <br/>
         Bu hastalık temel olarak modernliğin bir refleksi andırır şekilde, salt simgesel yönüyle ele alınmasından kaynaklanır.
         <br/>
         <br/>
         Bu hastalığın esiri kişi, kesim ve sistemler, kendi dünyalarına ait kültürel işaret ve tarzları, anlama, algılama, denetleme, yandaş ya da öteki kılma aracı olarak kullanırlar. Böylelikle sembolik refleks, kodlayıcı bir davranış modeli haline döner. Gerek siyasi gerek kültürel alanda pek az içerik öğesi bu sembolik denetimin dışında kalır. Sembolik olan aidiyetin, dürüstlüğün, hakkaniyetin hem gerekli hem yeterli koşulu haline gelir.
         <br/>
         <br/>
         Nitekim siyasal ve sınıfsal tutumlar daha çok sembolik öğelerle ya da simgesellik üzerine kurulu sınıfsal yakınlıklarla şekillenir.
         <br/>
         <br/>
         Söz konusu olan simgesel bir bozukluktur ve bu bozukluğun maddi bir temeli vardır. Bu bozukluk, siyasi bir ihtiyacı karşılama, nevi şahsına münhasır ya da otoriter bir laiklik anlayışı üzerinden bir kültürel, hatta ekonomik tekel sahası oluşturma işlevi görür. Kamusal alan olarak adlandırılan işte bu biteviye büyüyen tekel sahadır. O zaman bu sahaya giriş ve çıkışlar 'sembolik uygunluk kriteri'ne tâbi olur. İslami kimliğin siyasal ve kamusal hayatın dışında tutulmasını bu sembolik denetim sağlar.
         <br/>
         <br/>
         İkinci hastalık din-dogma ilişkisi takıntısıdır.
         <br/>
         <br/>
         Otoriter refleks açık ya da dolaylı bir şekilde din ve dogma arasında doğru orantı kurar. Din-dogma ilişkisi, dinin ataerkil bir yapıyı simgelediği, her unsuruyla ilerlemenin ve ilerlemeciliğin karşı kutbunu oluşturduğu inancını ifade eder. Bu bakış açısı sadece dindarı değil, aynı zamanda dini de kuşatır.
         <br/>
         <br/>
         Bu çerçevede din algısı üç eksen üzerine oturur.
         <br/>
         <br/>
         Bir yanıyla din algısı "maddileştirme ve maddeleştirme" alıştırması üzerine kuruludur. Din, insan-inanç ilişkisinden çok toplum-siyaset ilişkisi açısından ele alınır. Başta erkek-kadın meselesi olmak üzere hukuki hüküm ve tanımlarındaki eşitsiz ve hiyerarşik yapısıyla algılanır. Örneğin başörtüsü genel olarak zor yoluyla, gelenek baskısıyla, erkek emriyle kuşanılan bir giysi olarak açıklanır.
         <br/>
         <br/>
         Diğer yanıyla din, ulusal birlik ve bütünlüğün kurucu, "evcilleştirilmiş" parçası olarak uzak işleviyle benimsenir. Başka bir deyişle, dış dünyaya karşı toplumsal farklılığa vurgu yaptığı ve toplumsal bütünlüğün yapıştırıcısı olduğu oranda, din, bu zihniyetin sadece benimsediği değil, önemsediği bir unsur haline gelir.
         <br/>
         <br/>
         Bu çerçevede din sorunu bu otoriter bakış açısından "dinin dindarlaşması", yani "kültürel ve bireysel bir davranış koduna dönüşmesi" olarak karşımıza çıkar.
         <br/>
         <br/>
         Bu da üçüncü ekseni oluşturur. Makbul olan dindarlaşmayan dindir. Tersi ise her anlamda tasfiye edilmesi gereken bir tehlikedir. Zira malum zihniyette dindarlık ve dindarlaşma sadece dini simgelerle değil, aynı zamanda kültürel ve toplumsal simgelerle ele alınmaktadır. Bu bakış için din sembolleri sadece geriyi ve gericiliği değil, cehaleti, çevreyi ve gelişmemişliği temsil eder. Zihinlerde din, çevre, köylülük ve cahillik iç içe girer, dinî hareket ataerkil tortuları taşıyan çevrenin ya da taşranın merkeze yönelttiği tehdit olarak algılanır. Nitekim çarıklı, takunyalı, beyaz çoraplı tabirleriyle tanımlanan sakallı ve türbanlı, hatta görünüşü ve imkânlarıyla modern alana sızmış örtülü dindar, alt kesimin modernlik tezgâhından geçmemiş taşıyıcı simgesi olarak görülür. Sakal ve tesettür gibi dinî sembollerin aşırı bir rasyonelleştirmeye tâbi tutularak "hijyenik" olarak ele alınması bu bakış açısına tipik örnektir. Toplumun steril bir ameliyathane ortamı, modernleşmenin ise sembolleriyle sosyal ve kültürel bir sterilleşme olarak tanımlanmasını ifade etmektedir.
         <br/>
         <br/>
         Üçüncü hastalığa gelince...
         <br/>
         <br/>
         Bu hastalık özellikle Şark'ta, bizde ortaya çıkan toplum tasavvuru yokluğudur.
         <br/>
         <br/>
         Toplum tasavvuru yokluğu "dondurulmuş tarih ve toplum" algısı üzerine oturur. Türkiye açısından bakıldığında bu algıda 1923 başlangıç noktası kabul edilmekte, 1923-1950 arası dönem açık ya da dolaylı biçimde yüceltilmekte, 1950 sonrası ise bozulma ve karşı devrim dönemi olarak tanımlanmaktadır. Osmanlı'dan kültürel kopuş fikri üzerine oturan ve özellikle 1923-1950 dönemini model alan bu tarih okuması, siyasi kimlik oluşturucu, kimlik ve davranış kodlayıcı bir işlevle karşımıza çıkar. Bu işlev gelecek beklentisini, "ideal dönem-bozulma dönemi" karşıtlığıyla yakın ideolojik geçmiş üzerine kuran bir zihniyet halkasına işaret etmektedir.
         <br/>
         <br/>
         Tarih tasavvurundaki bu "öznellik", toplum tasavvuruna ilişkin bir "bozukluk" ile anlam kazanır ve tamamlanır.
         <br/>
         <br/>
         Nitekim farklı talep, kimlik ve aktörlerden oluşan parçalı toplum anlayışı bu kesimde aktif bir şekilde reddedilir. Buna karşılık öne çıkarılan, hatta idealleştirilen "homojen insan" ve "yalıtılmış birey" üzerine kurulu modernist-ilerlemeci bir düzen ve benzer bireylerin toplamından ibaret tekil bir toplum anlayışıdır.
         <br/>
         <br/>
         Farklılık algısı da buraya hapsolur.
         <br/>
         <br/>
         Örneğin toplumsal dokuya ait farklı kültürel unsur ve tabakalar temizlenmesi gereken ataerkil kalıntılar olarak değerlendirilirken, toplumsal farklılaşma, 'homojen birey ve ideal toplum modeli'nin hem kurucu hem pekiştirici unsurları olarak kabul edilen eğitim, gelir, cinsiyet gibi verilerle ele alınır.
         <br/>
         <br/>
         Bu durumun toplumsal tasavvur eksikliği yanında bir toplumsal tasavvur bozukluğuna işaret etmesinin ana nedeni, otoriter zihniyetin "oluşması arzu edilen toplumsal yapı" ile "varolan toplumsal yapı" arasında bir "konfüzyon hali" yaşamasıdır.
         <br/>
         <br/>
         İdeal bir toplum tahayyülü fiili bir işlev görmekte, mevcut toplum bu tahayyülün üzerine oturtulmakta, en azından bu tahayyülle uyumlu davranması beklenmektedir. Aksi durumlar, "irrasyonel gelişmeler" ya da "ataerkil tortu ayaklanmaları" olarak algılanır. Toplumsal dokuyla, kimi toplumsal taleplerle ve istenmeyeni tahrik ettiği varsayılan değişim girdileriyle çatışma olağanlaşır. Toplumun yeteri kadar olgun olmadığı, ülke koşullarının değişime el vermediği gibi tezler de bu çerçevede araçsallaşır ve dolaşıma girer.
         <br/>
         <br/>
         İşte size çağımızı kuşatan hastalıklar dizisinin serencamı...
         <br/>
         <br/>
         Üniversite tesettür yasağından, sokağın kamu alanı ilan edilme çabalarına bunların ürettiği krizlere toplu bir paket var karşımızda...
         <br/>
         <br/>
         Çağımızın sorun paketi...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 945 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23875), [web.archive.org (arşiv bağlantısı)](http://web.archive.org/web/20060422111947/http://www.aksiyon.com.tr:80/yazdir.php?id=23875)
