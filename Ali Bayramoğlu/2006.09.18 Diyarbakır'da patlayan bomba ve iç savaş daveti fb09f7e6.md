# Diyarbakır’da patlayan bomba ve iç savaş daveti

*Ali Bayramoğlu 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020033639im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Diyarbakır’da patlayan bomba, sivil hedeflere yapılan saldırılara yeni bir ivme kazandırmıştır. Diyarbakır 20 yıllık çatışma sürecinde ilk kez bu tür saldırıyla karşı karşıya kalmıştır. Bu kent faili meçhul cinayetlerden köy katliamlarına, mitinglere atılan bombalara kadar çok eylem görmüş, ama şehir içine çocukları hedef alan keyfî bomba salma tipi bir saldırıya hiç tanık olmamıştı. Açıkçası Diyarbakır'daki eyleme PKK'nın işi deyip geçmek kolay değildir...
  </font>
  <!--- Baslik, Spot, Resim kutusu ---------->
  <p>
   <font class="content">
    Türkiye'nin gelenekleriyle, toplumuyla, sorunlarıyla yönetilmesi kolay bir ülke olduğu söylenemez. Bir yanda ülkenin tarihsel ve toplumsal bagajı, öte yanda imparatorluk kalıntısı olması ve jeostratejik önemi itibariyle içinde bulunduğu coğrafya Türkiye'yi farklı ve zor bir ülke kılar...
    <br>
     <br>
      Bu topraklara egemen his şöyle tanımlanabilir:
      <br/>
      <br/>
      Tarihî miras olarak siyasi büyüklük duygusu ile yine tarihî miras olarak aşırı siyasi kırılganlık arasına sıkışmışlık, daha doğrusu bu iki uç arasında gidiş geliş...
      <br/>
      <br/>
      Türk milliyetçiliğini de, Türk solculuğunu da tanımlayan temel olarak bu yırtılma halidir...
      <br/>
      <br/>
      Ancak asıl önemlisi, doğal olarak, bu yırtılmanın ülkenin temel sorunlarının arka planını oluşturmasıdır.
      <br/>
      <br/>
      Nitekim imparatorluk kalıntısı bu ülkede toplumsal bütünleşmenin tam olarak sağlandığı iddia edilemez. Birbirinden kopuk coğrafi, kültürel, hattâ etnik toplumsal gruplar arasındaki mesafeli ilişkinin bir etkileşim sistemine döndüğünü söylemek mümkün değildir. Örneğin Hatay ve Adana civarında Nuseyri-Sünni ilişkisi, örneğin Kayseri civarında Çerkez-yerli ilişkisi, örneğin tüm Orta Anadolu'da Alevi-Sünni ilişkisi, daha doğrususu ilişkisizliği bu duruma sadece birkaç misaldir. Bu sorun Türk toplumsal ve siyasal sistemine günümüzün milletler sistemi olarak tabir edilebilecek bir ağırlık katar. Bu ağırlık ülkeye ciddi faturayla, cemaatçi bir anlayışla geri döner. Özetle, gelenek, imparatorluk dönemindekini andırır.
      <br/>
      <br/>
      Nitekim Cumhuriyet öncesi Osmanlı dönemi, özellikle Balkan savaşlarından itibaren karşı karşıya kaldığı milliyetçi hareketler ve kendi içinde ürettiği yetersizliklerle siyasi kırılganlık hissini çok ağır yaşamıştır. Buna karşılık aynı dönem kâh toprak kayıplarıyla, kâh Balkan savaşlarından sonra korkutulup kaçırılan Rumlarla, kâh Ermeni tehciriyle, kâh kaybedilen topraklardan akın akın gelen Müslüman tebaayla Anadolu nüfusunun önemli ölçüde İslamlaşması, daha doğrusu İslam etrafında türdeşleşmesi sonucunu yaratmıştır.
      <br/>
      <br/>
      Dememiz odur ki, Osmanlı, toplumsal yapı itibariyle Cumhuriyet'e gayrimüslim unsurların önemli ölçüde tasfiye edildiği bir yapı bırakmıştır.
      <br/>
      <br/>
      Cumhuriyet ise bu mirası yönetmek ve şekillendirmek için iki önemli projeye sahip olacaktır.
      <br/>
      <br/>
      1. 1800'lerin ortalarından itibaren Kafkasya'dan, Kırım'dan, Balkanlar’dan Anadolu'ya akın akın gelen (Cumhuriyet başındaki toplam nüfusun üçte biri bu göçmenlerden oluşmaktadır) çoğu etnik olarak Türk olmayan Müslümanları Türkleştirmek...
      <br/>
      <br/>
      2. Ulusal birliğin asli yapıştırıcısı İslamı, agresif laiklik ve Güneş Dil teorisi tarzı şaman-laik Türk köken vurgusuyla dönüştürmek...
      <br/>
      <br/>
      Mirasın güçlü olduğu ortadadır...
      <br/>
      <br/>
      Türkiye'nin bugün hâlâ damardan iki toplumsal meselesinden birisi Kürt meselesi, diğeri ise din-siyaset-toplum ilişkileri meselesidir...
      <br/>
      <br/>
      Nitekim bu iki proje kısmen başarılı kısmen başarısız olmuştur...
      <br/>
      <br/>
      Başarılı yön şudur:
      <br/>
      <br/>
      Kürtler dışındaki tüm Müslüman unsurlar Türkleştirilmişler, mal ve kimlik edinerek en azından Türk bilincine sahip olmuşlardır.
      <br/>
      <br/>
      Bu hiç azımsanmayacak devasa bir başarıdır...
      <br/>
      <br/>
      Buna karşılık bu projenin başarısızlığı Kürtlerle başlamıştır... Zira bir dönemler müstakbel Türkler arasında sayılan Kürtler bu projeye direnen grup olmuştur. Ve direndikleri ölçüde projenin altında yatan anlayış, felsefe, politika da anlamsız hale gelmiştir.
      <br/>
      <br/>
      Bu da hiç azımsanmayacak bir başarısızlıktır...
      <br/>
      <br/>
      Nedenler az çok bellidir.
      <br/>
      <br/>
      Bir kere Türkiye Cumhuriyeti biraz siyasi akıl eksikliğinden biraz da maddi imkansızlıklardan Güneydoğu'ya gerekli yatırımları yapamamış ve entegrasyon politikasının gereklerini yerine getirememiştir.
      <br/>
      <br/>
      Ama daha önemlisi şudur:
      <br/>
      <br/>
      Kürtler diğer Müslüman unsurlardan farklı olarak mülk, toprak ve kimlik kaybına uğrayan göçmenlerden değildiler. Yüzyıllardır kendilerini emirleri ya da mirleri aracılığıyla yönetmişlerdi. Ve bu düzen II. Mahmut zamanındaki modernleşme hareketleriyle sarsılmaya başladığı an ayaklanmışlardı.
      <br/>
      <br/>
      Ve bu ayaklanmayı Ubeydullah, Botan, Şeyh Sait, Ağrı, Dersim, PKK derken neredeyse kesintisiz olarak bugüne kadar sürdürmüşlerdir.
      <br/>
      <br/>
      Bugün Kürtlerin Türkleşeceklerine yönelik inanç her şeyden önce devlet katında yok olmuştur. Kürtlerin kendi ulus bilinci arttıkça, Kürt milliyetçiliği yükseldikçe aynı inanç Türk toplumu nezdinde azalmaya başlamıştır. Yeni Kara Kuvvetleri Komutanı Org. İlker Başbuğ devir-teslim konuşmasında "Kürt ve terör sorununun yok olmayacağını ancak kontrol altında tutulabileceğini" muhtemelen bu mantıkla söylemişti.
      <br/>
      <br/>
      Bu durumda şunu görmek gerekir:
      <br/>
      <br/>
      Kürt sorunu denilen mesele sanıldığından daha derine inmektedir. Bu sorunun varlığı ya da ortadan kaldırılamamış olması devasa bir projenin başarısızlığına işaret etmektedir.
      <br/>
      <br/>
      Bugün devletin geldiği noktada yaptığı tanımın, yani bu "sorunu patlamaya dönüştürmeden kontrol altından tutma" politikasının stratejik bir düşünceye tekabül etmediği çok açıktır... Nitekim Kürt sorununun etrafından uygulanan yan politikalar, örneğin "ulusal birliğin anti Kürt ve PKK karşıtı duygularla pekiştirilmesi", kopuk toplumsal gruplar arasındaki boşlukların bu tür girdilerle doldurulması başka ciddi bir tehlikeye işaret etmektedir.
      <br/>
      <br/>
      Bu tehlike açıkçası etnik çatışma riskidir...
      <br/>
      <br/>
      "Bizden-sizden", hainlik, "hesaplaşma", milliyetçilik ve benzeri söylemler sorun çözmemekte, sorunu azdırmaktadır.
      <br/>
      <br/>
      Nitekim son bir yıl içinde PKK saldırıları sadece Güneydoğu bölgesiyle, sadece askere ya da bölgedeki görevlilere yönelmekle sınırlı kalmamış, sivil merkezleri de vurmuştur. Ve vurmaya devam etmektedir. Tatil beldelerinde patlayan, doğrudan sivilleri hedefleyen bombaların sayısı her geçen gün artmaktadır.
      <br/>
      <br/>
      Diğer taraftan birkaç gün önce Diyarbakır'da otobüs durağında patlayan, 5'i çocuk 7 kişinin canını alan bomba sivil hedeflere yapılan saldırılara yeni bir ivme kazandırmıştır.
      <br/>
      <br/>
      Bu kez hedefte Kürtler vardır...
      <br/>
      <br/>
      Diyarbakır 20 yıllık çatışma sürecinde ilk kez bu tür saldırıyla karşı karşıya kalmıştır. Bu kent faili meçhul cinayetlerden, köy katliamlarına, mitinglere atılan bombalara kadar çok eylem görmüş, ama şehir içine çocukları hedef alan keyfi bomba salma tipi bir saldırıya hiç tanık olmamıştı.
      <br/>
      <br/>
      Açıkçası Diyarbakır'daki eyleme PKK'nın işi deyip geçmek kolay değildir...
      <br/>
      <br/>
      Kimi internet sitelerinde Türk İntikam Tugayı adlı bir grup bu saldırıyı üstlenmekte. Her şehide karşı 10 Kürt öldüreceğini ilan etmektedir örneğin...
      <br/>
      <br/>
      Saldırı bu tür grupların işi midir bilemeyiz.
      <br/>
      <br/>
      Ancak şunu biliyoruz ki tehlike büyüktür...
      <br/>
      <br/>
      Bu tür bombalar etnik çatışmayı davet etmektedir.
      <br/>
      <br/>
      Ayrıca ülkenin bütünleşmemiş, birçok yerde yerelliğini muhafaza eden toplumsal dokusu son beş yıldır kitlesel Kürt göçleriyle ve bir tür kültürel Kürt gettolarının oluşmasıyla daha parçalı bir hale gelmiştir.
      <br/>
      <br/>
      Ancak bu parçalılık tehlikeli karşı karşıya gelme risklerini de barındırmaktadır...
      <br/>
      <br/>
      Velhasıl herkes aklını başına almak zorundadır...
      <br/>
      <br/>
      Cumhuriyetin ikinci projesi olan dini dönüştürme meselesine bir başka yazıda elbet değineceğiz. Şimdilik şunu söylemekle yetinelim: Din meselesinde toplum kendi imkanlarıyla, kendi araçlarıyla devreye girer, cumhuriyet projesinin yaşadığı sıkıntıyı başka bir sentezle telafi ederken, Kürt sorununda bu şans yoktur.
      <br/>
      <br/>
      Bilmek gerekir ki bu sorun köklüdür ve tarihten bugüne mirastır.
      <br/>
      <br/>
      Bilmek gerek ki bu sorun resmî politikaların iflasına işaret etmektedir.
      <br/>
      <br/>
      Ve bilmek gerekir ki karşı karşıya kaldığımız tablo aslında bir ölçüde bu iflasla ilgilidir...Kürt sorunu iflas etmiş bir proje üzerinde büyümektedir
      <br/>
      <br/>
      Başta devlet kurumları olmak üzere herkesin siyasi aklı devreye sokması gerekir...
      <br/>
      <br/>
      Aksi halde kendimizi hızla bugünkünden daha tehlikeli bir noktada bulabiliriz.
      <br/>
      <br/>
      Şu aşamada öfkeye kapılmadan bilmek ve düşünmek bile yeterlidir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25309), [web.archive.org (arşiv bağlantısı)](http://web.archive.org/web/20061020033639/http://www.aksiyon.com.tr:80/detay.php?id=25309)
