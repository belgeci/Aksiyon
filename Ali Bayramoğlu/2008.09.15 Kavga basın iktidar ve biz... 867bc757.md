# Kavga, basın, iktidar ve biz...

*Ali Bayramoğlu 2008.09.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080922042235im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Büyük medya grupları zaman zaman ideolojik kisve altında da baskılar yapmaktadır. Nitekim 28 Şubat’ta merkez medya askerî bir müdahalenin aracı ve lojistik desteği olmuşsa, bu önemli ölçüde dönemin iktidarıyla düştüğü rant anlaşmazlığından olmuştur.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080922042235/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080922042235/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080922042235oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080922042235oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Kavga yaşıyoruz…
    <br>
     <br>
      Basın etiği, basın gücünün kötüye kullanılması ya da tersten basın özgürlüğünün, eleştiri hakkının sınırlanması etrafında yaşanan bir ilke kavgası mı?
      <br>
       <br>
        İlke meselesinin şurasından burasından bulaştığı yeni bir iktidar kavgası mı?
        <br/>
        <br/>
        Önce kavga sahasına bakalım…
        <br/>
        <br/>
        Mart ayında yerel yönetim seçimleri var. Bu seçimlerin siyasi arenadaki basın ve asker dâhil tüm güçler için sembolik değeri çok yüksek. Ancak AK Parti muhtemelen tüm diğer aktörlerden daha önemsiyor. Kapatma davasından yaralı çıkan, kısmen hacir altında bulunan bir siyasi partiden söz ediyoruz.
        <br/>
        <br/>
        AK Parti’nin meşruiyet ve toplumsal destek açısından “yenilenmeye” ihtiyacı var. Dolayısıyla siyasi iktidarın, daha doğrusu Başbakan Tayyip Erdoğan’ın yüzde 50 üzerinde oy alması (kaldı ki anketler de böyle bir rakama işaret ediyor) en önemli hedefi…
        <br/>
        <br/>
        Bir süredir, kapatma davasının sona ermesinin ardından şu ya da bu şekilde ucu AK Parti’ye ya da onunla bağlantılı olan kişilere değen yolsuzluk haberleri merkez medyanın merkezinde yer almaya başladı.
        <br/>
        <br/>
        Şaban Dişli meselesi, Deniz Feneri konusu ve bu konunun Almanya’da açılan davada RTÜK Başkanı’yla ilişkisi, seçimlere doğru giden bir süreçte siyasi iktidar tarafından kendisine yönelik yeni yıpratma hamlesi olarak değerlendirildi. Özellikle işe başbakanın adının karıştırılması (bu ilk kez oluyor), siyasi iktidar açısından bardağı taşıran son damla oldu…
        <br/>
        <br/>
        Öte yanda devasa bir endüstriyel grup var. Rafineri yapma peşinde koşan, petrol ticaretinden sigortacılığa kadar devasa bir sanayi gücü olarak hareket eden bu grubun, Doğan Grubu’nun, iktidarla ilişkilerinin sadece habercilik ve basın faaliyeti üzerine kurulmadığı açık.
        <br/>
        <br/>
        Bu tekelimsi yapının doğal olarak iktisadi çıkarları var, iktidardan talepleri var. Bu durumda gazetecilik faaliyeti ile bunu başka faaliyetlerin lojistik desteği olarak kullanma arasında bir karmaşa yaşandığını inkâr etmek mümkün değil…
        <br/>
        <br/>
        Nitekim Deniz Feneri meselesinde, Şaban Dişli’de gazetecilik faaliyeti ön plana çıkarken; RTÜK Başkanı üzerinden iktidarın hedeflenmesinde, özellikle Başbakan’ın adının bir iddiadan hareketle, abartılı, hatta manipülatif bir şekilde işe karıştırılmasında, gazeteciliğin keyfî ve başka çıkarları sağlamaya yönelik bir baskı mekanizmasına dönüştürüldüğünü görmemek imkânsız…
        <br/>
        <br/>
        Büyük medya grupları bu tür baskıları zaman zaman ideolojik kisve altında da yapmaktadır. Nitekim 28 Şubat’ta merkez medya askerî bir müdahalenin aracı ve lojistik desteği olmuşsa, bu önemli ölçüde dönemin iktidarıyla düştüğü rant anlaşmazlığından olmuştur.
        <br/>
        <br/>
        Nitekim bu ülkenin, 1990’ların ortalarında iki büyük gazeteden birinin Mesut Yılmaz’ı, diğerinin Tansu Çiller’i destekleyerek kamuoyunu yanıltan, yönlendiren ve çileden çıkaran yayın politikasını nasıl izlediği hâlâ akıllardadır.  Seçimlere bir hafta kala bir grup yaptırdığı kamuoyu araştırmalarıyla desteklediği Çiller’i açık ara önde gösterirken; diğer grup da Yılmaz’ı açık ara önde gösteriyor, karşı oldukları siyasilerle ilgili bol yolsuzluk haberleri veriyorlardı.
        <br/>
        <br/>
        Bugün yaşanan, çapı farklı olsa da benzer bir durumdur.
        <br/>
        <br/>
        Kavga siyasi iktidarla ondan talepleri olan bir medya grubu arasındadır.
        <br/>
        <br/>
        Sorun aslında yapısal bir önemli hastalığımızın tekrar nüksetmesidir.
        <br/>
        <br/>
        Bu hastalık, devlet üzerinden zenginleşen basına, basın desteği üzerinden edinilmeye çalışılan siyasi güce ve bu ilişkilerin medyatik ve iktisadi aktörleri dolaylı ya da doğrudan kuşatmasına işaret eder...
        <br/>
        <br/>
        Bunun içindir ki Türkiye’de siyasi iktidarlara baskı birçok gazete yöneticisinin arzusu ve alıştığı bir tarzdır. Sorun, basın faaliyetini aşıp bir endüstri hâline gelmiş basın gruplarından başlar…
        <br/>
        <br/>
        Ne var ki Türk basınını ‘etik iflas’a sürükleyen unsurların başında da bu tarz ve bu durum gelmektedir...
        <br/>
        <br/>
        Banka sahibi olan, basın dışındaki alanlara el atan bir medya sektörünün varlığı, bu merkeziyetçi sistemde iş takibi, bunun doğrulanması ve meşrulaştırılması üzerine kuruludur.
        <br/>
        <br/>
        Doğan Grubu’yla ilgili olarak POAŞ’ta bir dönem yaşananların, rafineri tartışmalarının, Hilton meselesinin sadece “varlıkları” bile bu durumun açık göstergeleridir.
        <br/>
        <br/>
        Yolsuzlukların siyasetin rant ilişkilerine açık bir zemin oluşturması da elbette Türkiye’nin yıllardır en büyük sorununu oluşturmuştur.
        <br/>
        <br/>
        Deniz Feneri örneğinde olduğu gibi yolsuzluklarla ilgili haberlerin yapılması, bunların sorgulanması, afişe edilmesi kadar doğal ve gerekli bir şey olamaz.
        <br/>
        <br/>
        Ancak yine Deniz Feneri örneğinde olduğu gibi bu tür olayları kullanarak bir iki kişiden hareketle bir siyasi parti başkanına uzanmak, bunu “yarı spekülatif bilgi” üzerinden iktidarı diz çöktürmek için yapmak da kabul edilemez bir durumdur.
        <br/>
        <br/>
        Umalım siyasi iktidarın doğru bir stratejisi olsun ve bu tekelci basın tahakkümü sona ersin…
        <br/>
        <br/>
        Aksi hâlde bu kavga bir kez daha tüm aktörlere zarar verecektir…
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31199), [web.archive.org (arşiv bağlantısı)](http://web.archive.org/web/20080922042235/http://www.aksiyon.com.tr:80/detay.php?id=31199)
