# Saray kavgaları ve Kürt sorunu...

*Ali Bayramoğlu 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060502120327im_/http://www.aksiyon.com.tr/images/yazar_35.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bugün Kürt sorunu olarak karşımıza çıkan problemin tarihî geçmişine bakıldığında, sorunun ne denli derin olduğu, her yönüyle 1980'lerin öncesine uzandığı rahatlıkla görülebilir. Osmanlı ve Türk siyasal sisteminin bu sorunu sadece asayiş tedbirleriyle alt etmeye çalışarak siyasi, ekonomik, sosyal adımlardan kaçınması onu daha da derinleştirmiştir.
  </font>
  <!--- Baslik, Spot, Resim kutusu ---------->
  <p>
   <font class="content">
    Yaşanan "Saray Kavgaları" ortada... Kâh asker-sivil gerginliği, kâh bürokrasi iktidar çatışması, YÖK sorunu, tesettür tartışmaları... Listeyi uzatmak mümkün... Bu sorunların son dönemlerdeki ortak özelliği temel olarak kapalı kapılar ardında üretilmeleri ve basın marifetiyle sokağa taşınmaları...
    <br>
     <br>
      Bunun içindir ki "Saray kavgası" tabiri olup biteni tanımlamaya pek uygun...
      <br>
       <br/>
       Saray Kavgaları siyasi hayatımızda öylesine önemli bir yer işgal ediyor ki, bir kez patlamaya görsünler, ülkenin, basının gözü başka bir şey görmez oluyor.
       <br/>
       <br/>
       Malum geçen hafta Genelkurmay Başkanlığı'nın açıklaması ve bunun yarattığı sarsıntıyla geçti.
       <br/>
       <br/>
       Ve gözler başka bir şey görmedi.
       <br/>
       <br/>
       Oysa aynı hafta Nevruz haftasıydı. Özellikle Güneydoğu, Şemdinli, Yüksekova, Diyarbakır Nevruz Bayramı'nın siyasi bir pist oluşturmasına tanık oldu. Bu pist ülkenin en yakıcı sorunu olan Kürt meselesinin serencamını bir kez daha ortaya koydu...
       <br/>
       <br/>
       Şimdi merceğimizi Diyarbakır'a yöneltelim...
       <br/>
       <br/>
       "Diyarbakır'da Demokratik Toplum Partisi ve bazı sivil toplum örgütlerinin düzenlediği kutlamalara yaklaşık 250 bin kişi katıldı. Alanda Öcalan'ın 10 metrelik dev bir posteri açıldı, bir grup üzerinde 'Öcalan siyasi irademizdir' yazılı tişört giyerek dolaştı. 'Barış, demokrasi ve nevruz şehitleri için' 1 dakikalık saygı duruşunda bulunuldu. Saygı duruşu sırasında 'Biji serok Apo' sloganları atıldı. Üzerlerinde PKK'lıların giydiği kıyafet olan bir grup omuzlara alındı. Bu grup PKK'nın silahlı kanadı olan HPG yazılı bez afiş ve Öcalan'ın posterini açtı... Ayrıca nevruz alanında protokolün hemen önünde Türk, Avrupa Birliği ve Konfederalizm bayraklarının bulunduğu dev bir afiş taşındı..."
       <br/>
       <br/>
       Bu satırlar çeşitli internet haber sitelerinden alındı...
       <br/>
       <br/>
       Buraya aktarılmaları da hiç ön yargı taşımıyor...
       <br/>
       <br/>
       Niyetimiz ne "işte Kürtlerin haklı ve kaçınılmaz talepleri bunlardır" demek, ne de bakın "bakın işte tehlike, bölünüyoruz" fikrini akla getirmek...
       <br/>
       <br/>
       Niyet sadece tespit...
       <br/>
       <br/>
       İster farkında olalım, ister görmezden gelelim, ister sevelim, ister kızalım... Yukarıdaki satırlar sorunun derinliğine işaret ediyor...
       <br/>
       <br/>
       Bu sorun, bu durum, bu gelişmeler gazetelerde, televizyonlarda ne doğru dürüst yer buldu ne de tartışıldı...
       <br/>
       <br/>
       Nevruz olaysız geçtiği için böyle olmuştur diyenler çıkacaktır... Bir yönüyle elbette öyle... Ama sorun da burada... Yakıcı bir toplumsal ve siyasal sorun sadece asayiş bakış açısına hapsedilmiş, hatta ya Saray Kavgaları'nın esiri ya da aracı olarak devletleştirilmiş durumda...
       <br/>
       <br/>
       Oysa Türkiye kanıyor... Kürt sorunu bu ülkeyi daha da kanatmaya aday görünüyor. Kanamada en büyük sorumluluk ise, bu sorunun ne olduğunu, Kürtlerin ne istediklerini, kimler tarafından temsil edildiklerini ve edilebileceklerini tartışmayı engelleyen, siyaseti yasaklayan, yasakladıkça Kürt siyasi alanında kendi benzerini yaratan resmî bakış açısıdır...
       <br/>
       <br/>
       Sıkılan silahlar, patlayan bombalar, yiten canlar dışında Güneydoğu'da ne oluyor biliyor muyuz?
       <br/>
       <br/>
       Devlet gözlüğünü bir yana bırakıp, saray mantığını bir yana itip bilmeye çalışalım...
       <br/>
       <br/>
       Bu sorunun ekonomiden kültüre, siyasetten teröre ve güvenliğe uzanan çok yönlü, derin ve çok eski bir sorun olduğu açık...
       <br/>
       <br/>
       İlk Kürt isyanı 1834 yılında baş göstermiş, bu ayaklanmalar fasılalarla bugüne kadar sürmüştür. Malum Osmanlı İmparatorluğu'nda doğu vilayetlerinin geleneksel düzeni, doğrudan padişaha bağlı olan ağalar, beyler ve emirler tarafından belirleniyor ve yürütülüyordu. II. Mahmut döneminde modernleşme hareketinin başlamasıyla, yani 1830'lu ve 1840'lı yıllarda Osmanlı Devleti merkezi hâkimiyetini tesis etmek için doğrudan padişaha bağlı Kürt Beyliklerini ortadan kaldırmış, idari-siyasi egemenliklerine son vermişti.
       <br/>
       <br/>
       İsyanlar serisi işte bu reform girişimlerine tepki olarak başladı.
       <br/>
       <br/>
       Özerkliği peşinde koşan Botan Emiri Bedir Han'ın isyanı bunlardan birincisi oldu. 1834'te patlayan isyan 1838'e kadar sürdü. Ardından 1897-80 Ubeydullah ayaklanması baş gösterdi. Osmanlının son döneminde Kürt İttihat ve Terakki Cemiyeti (1908), Kürt Teavün ve Terakki Cemiyeti (1908), Kürt Heyvi Talebe Cemiyeti (1912) gibi milliyetçi dernekler kurulmuş, Kurtuluş Savaşı sırasında Ali Batı, Şeyh Eşref ve Koçkiri isyanları yaşanmış, 1925 Şeyh Said, 1930 Ağrı, 1935 Dersim ayaklanmaları bunu izlemişti.
       <br/>
       <br/>
       Son olarak 1980'lerde PKK hareketi ortaya çıktı.
       <br/>
       <br/>
       Bu ayaklanmalar dönemlerine göre aşiretçi, dinci, milliyetçi, hatta modern özellikler göstermekle birlikte Kürt karakterlidir ve Kürt ayaklanmaları olarak karşımızdadır.
       <br/>
       <br/>
       Sadece bu tarihî akış bile sorunun ne denli derin olduğunu, her yönüyle 1980'lerin öncesine uzandığını göstermektedir. Osmanlı ve Türk siyasal sistemi bu sorunu sadece asayiş tedbirleriyle alt etmeye çalışmış, siyasi, ekonomik, sosyal adımlardan kaçındıkça sorun derinleşmiştir.
       <br/>
       <br/>
       Bu, bugün de devam ediyor...
       <br/>
       <br/>
       Ancak bugünü anlamak için tarihe ve geleneksel devlet politikalarına bakmak yetmiyor. Madalyonun bir de diğer yüzü var, Kürt politikası ve Kürtler var... Bu, hareketli, değişken, kendi içinde sorun üzerine sorun üreten bir yüz...
       <br/>
       <br/>
       Bugün Kürt sorununun içinde bulunduğu evreyi anlamak ve muhtemel demokratik çözüm yolları üzerine kafa yormak için bu yüzü iyi anlamak gerekiyor. Nitekim 20 yıl süren çatışmaların bu açıdan birçok yan etkisi olmuştur.
       <br/>
       <br/>
       Bunlardan bir tanesi özellikle dikkat çekicidir:
       <br/>
       <br/>
       Zorunlu ya da gönüllü göç yarattığı ağır tahribat yanında bölgede kaotik de olsa bir kentleşme dalgasına yol açmıştır. Gerek yaşanan deneyimler gerekse bu kentleşme Güneydoğu'nun kentsel merkezlerinde geleneksel yapıların çökmesine neden olurken, bir bireyleşme eğilimini beslemiştir. Bölge insanının, bölgedeki kentlerin yaşadığı değişim, farklılaşma, karmaşıklaşma, hatta bireyleşme eğilimiyle, yani toplumsal düzeydeki çoğulcu yapıyla PKK ve DEHAP denetimindeki Kürt politikasının tek sesli yapısı arasında bir tezat oluşmuştur.
       <br/>
       <br/>
       Bu tezat bugünü anlamak için önemli bir anahtardır.
       <br/>
       <br/>
       Zira bir yandan PKK için önemli bir tehdit oluşturmaktadır.
       <br/>
       <br/>
       Öte yandan AK Parti hükümetinin başlattığı demokratikleşme hamleleri, özgürlükler alanının genişlemesi bu farklılaşmayı daha derinleştirmiş ve siyasete de yansıtma ihtimalini içermeye başlamıştır. DEHAP'in feshi, DTH'nın kurulması, yeni partiye katılmak istemeyenlerin baskı görmesi ve öldürülmesi bu koşullarda gerçekleşmiştir.
       <br/>
       <br/>
       Diğer bir ifadeyle ortaya çıkan yeni sosyal yapılar ve demokratikleşme reformları her biri ters istikamette giden iki etki yaptı.
       <br/>
       <br/>
       Bir yandan PKK tipi örgütlerin kendi alanlarındaki meşruiyeti azaldı, bölünme eğilimleri ortaya çıktı. Kürt sorununun farklı ses ve görüşler tarafından da ifade edilme, yani çoğulculaşma ve demokratikleşme olanakları doğdu.
       <br/>
       <br/>
       Diğer yandan PKK, şiddeti, kendiliğinden çoğulculaşma eğilimi gösteren Kürt siyasetini zapt-u rapt altına almak ve tekelinde tutmak için yükseltmeye yöneldi. Örgüt bugün yaşadığı alan daralmasını ve iç tartışmayı silah yoluyla bertaraf edilmeye çalışmaktadır. Nitekim bunun sonucu, demokratikleşmeye rağmen, belki de o yüzden silaha sarılmak olarak karşımıza çıkmaktadır.
       <br/>
       <br/>
       Özetle şiddet eylemlerinin ve terörün tekrar yükselmesinin nedeni bir önceki dönemden farklıdır.
       <br/>
       <br/>
       Yeni şiddet politikası siyasi muhaliflerin susturulması ve kimi örgüt üyelerinin tasfiye edilmesiyle, tüm Kürt aktörlerini bir zorunluluk sistemi içinde katı, hiyerarşik, 'Stalinist' yeniden bir yapılanmaya tabi tutmaktadır. Bu çerçevede Kongra-Gel ve DEHAP arasındaki paralellik, birbirini destekleyen politik öneriler ve tutum iyice netleşmekte, daha doğrusu Kürt aktörler tarafından iddialı ve meydan okuyucu bir tarzda açığa vurulmaktadır.
       <br/>
       <br/>
       Özet: Bu sorunun çözümü Türkiye kadar Kürt siyasi alanının çoğulculaşmasından ve demokratikleşmesinden geçer... Ve akılcı politika bunu sağlayabilecek politikadır.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23724&yorum=9039), [web.archive.org (arşiv bağlantısı)](http://web.archive.org/web/20060502120327/http://www.aksiyon.com.tr:80/detay.php?id=23724&yorum=9039)
