# Zaman zaman içinde…

*Ali Bayramoğlu 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061014161337im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bugünün, şimdiki zamanın çoğulculuğu toplumlardaki kimlikler haritasının, kimlikler içinde bireysel şimdiki zaman taleplerinin öne çıkmasının, yani kimlikler içinde bireyselleşme ve bireyleşme eğiliminin doğması bu yüzden… Bu yeni çoğulculuğu görmeyen, anlamayan, hissetmeyen ve reddeden siyasi sistemlerin Türkiye gibi krizden krize koşması da bu yüzden.
  </font>
  <!--- Baslik, Spot, Resim kutusu ---------->
  <p>
   <font class="content">
    Üzerine az düşündüğümüz ama "ölümlü" olarak çok tabi olduğumuz şeydir zaman.
    <br>
     <br>
      Zihin de, algı da tabidir zamana. Değişen dünya insan zihni ve algısında belki ağır ama köklü değişikliklere yol açıyor. Ve kimse bu değişimden, bu değişikliklerden muaf değil.
      <br/>
      <br/>
      İnsan algısındaki, etikteki, estetikteki değişimi kavramak müşküldür, ama hayatidir. Zira etki, estetik, zihniyet değişimi, bunun toplumsal, teknolojik değişimle ilişkisi, bir zamanı başka bir zaman, bir çağı başka bir çağ kılan şeydir.
      <br/>
      <br/>
      Zamanı nasıl algılıyoruz, 'zamanlar hiyerarşisi'nde neyi merkeze alıyoruz?
      <br/>
      <br/>
      Bu ülkeyi, bu ülkenin siyasetini, ekonomisini böyle sorgulamak da mümkün. Daha doğrusu zihinden ve algıdan, siyasete ve kültüre giden hattı bu şekilde anlamak da mümkündür…
      <br/>
      <br/>
      Bu konuda, bir 20. yüzyıl bilgesi, Octavio Paz, pek sevdiğim, yazılarımda sıkça kullandığım bir söyleşisinde bakın ne diyor…
      <br/>
      <br/>
      "Ortaçağ için önemli olan şey ebediyetti, zamanın dışında bir zamandı. Ortaçağın insanları geleceğe inanmazlardı. İnsanın ruhunu kurtarmasıydı amaçları, dünyayı kurtarmak değil.
      <br/>
      <br/>
      Sonra modernlik geldi ve farklı bir zaman kavramı doğdu. Kurtarılması gereken bireyin ruhu değil, insanın nesliydi, artık. O da ilerleme ile kurtarılacaktı. Herkesin aynı 'tarih' yürüyüşüne katılmasıyla gerçekleşecekti. Geleceği kurmak adına bugünü feda etmeyi göze almıştık.
      <br/>
      <br/>
      Şimdi ise 'şimdiki zamanı' keşfettik. O gelecekten farklı. Ona dokunabiliyoruz. Kısacası artık hayal gücümüzü yöneten, 'gelecek zamandan şimdiki zamana ertelenmiş bir süreklilik' değil. Biz onun yerine, zamanların ve mekânların kavşağında, üst üste çakışan bir zaman ve etki uyumu noktasında, yani bir tek anın içinde bir araya gelen 'katıksız zaman'da yaşıyoruz. Bu, 'gelecek kültü'nü sahiplenen modernliğin inkâr ettiği 'ölümü kabul etmek' demektir. Ama aynı zamanda hayatın yoğunluğunu da kucaklamaktır. Bir tek anın içinde, insan yapısının hem karanlık hem ışıklı yanı bir araya gelmektedir…"
      <br/>
      <br/>
      Şimdiki zaman hepimizi, her yerde, her açıdan kuşatıyor…
      <br/>
      <br/>
      Şimdiki zaman üzerine, daha doğrusu şimdi yaşanmak üzere dillendirilen talepler, doğal olarak, toplumun, kültürün doğal çeşitliliğine uygun olarak öylesine çeşitli ve birbirinden öylesine farklı ki, modernliğin işaret ettiği benzer isteklerden oluşan "çokluğa" değil, öz olarak birbirinden değişik taleplerden meydana gelen bir "çoğulluğa" yol açıyor. Türlü ve çeşitli, çelişen ve kesişen şimdiki zaman projelerine zemin hazırlıyor ve bu çağın yaşadığı çoğulculuğun dünün çoğulculuğundan nerelerde farklı olduğuna işaret ediyor.
      <br/>
      <br/>
      Bugünün, şimdiki zamanın çoğulculuğu toplumlardaki kimlikler haritasının, kimlikler içinde bireysel şimdiki zaman taleplerinin öne çıkmasının, yani kimlikler içinde bireyselleşme ve bireyleşme eğiliminin doğması bu yüzden… Bu yeni çoğulculuğu görmeyen, anlamayan, hissetmeyen ve reddeden siyasi sistemlerin Türkiye gibi krizden krize koşması da bu yüzden.
      <br/>
      <br/>
      Temelde farklılaşıyoruz, farklılaştığımız oranda evrenselleşiyoruz. Evrenselleştikçe bugünü bugün için inşa ediyoruz. Ama her şeyi yaşadığımız gün, ne dünden ne yarından ne de ideallerden bağımsız…
      <br/>
      <br/>
      Yine de kurmamız gereken bir şey var.
      <br/>
      <br/>
      Kurmamız gereken, şimdiki zamana ve şimdiki zaman gerçekliğine ilişkin, toparlayıcı, kuşatıcı bir işlev görmesi gereken 'etik ve siyaset'tir..
      <br/>
      <br/>
      Bu noktada tekrar Paz'a dönelim, onunla başladık onunla bitirelim :
      <br/>
      <br/>
      "Böyle bir uygarlıkta, şimdiki zaman, gelecek ya da ebediyet için feda edilmeyecektir. Ölümü inkâr ederek şimdiki zamanda yaşamak da söz konusu olmayacaktır. Daha çok ölümün bilincinde olarak, çeşitliliğimizin ve duyularımızın tam özgürlüğünü yaşayacağız. Yeni uygarlığın temelleri, bu özgürlüğü ve yaratıcılığı yücelterek; şimdiki zamanın çoğulculuğunu korumaya çalışacak; farklı zamanların çoğulculuğunu da yaşatmaya çalışırken, 'başka' olanların şimdiki zaman varlığını da koruyacak. Bunun siyaseti ise bir kültürler diyaloğu olacak…"
      <br/>
      <br/>
      Öyle oluyor mu, öyle olacak mı?
      <br/>
      <br/>
      Dünyanın yaşadığı çelişki ve gerginliklere bakacak olursak, gidişat neredeyse tersine…
      <br/>
      <br/>
      21. yüzyılda bir Papa çıkıyor, 13. yüzyıl hurafelerini merkez alıp hakaret edercesine önce İslam'a, ardından Museviliğe yüklenebiliyor…
      <br/>
      <br/>
      Doğu ile Batı arasındaki savaş adeta bir din savaşı şeklinde karşımıza çıkıyor…
      <br/>
      <br/>
      Aslında çelişki şu:
      <br/>
      <br/>
      Ülkelerin iç yapıları, iç düzenleri ile uluslararası düzen arasında bir tezat var…
      <br/>
      <br/>
      Batı ülkelerinde iç düzenler şimdiki zamanın koşul ve gereklerine şöyle ya da böyle boyun eğiyor aslında…
      <br/>
      <br/>
      Kanımız o dur ki, iç düzenler ve bu düzenlerin ardındaki mantık eninde sonunda galebe çalacaktır…
      <br/>
      <br/>
      O zaman gözümüzü içeriden ayırmamakta fayda var…
      <br/>
      <br/>
      Peki bu açıdan Türkiye'yi nereye koymak gerek?
      <br/>
      <br/>
      Biz bir bakıma bir nadir olanı yaşıyoruz…
      <br/>
      <br/>
      Üç zamanı bir arada soluyoruz…
      <br/>
      <br/>
      Her zaman anlayışı, başka bir duruşa, başka bir felsefeye, başka bir zihniyete işaret ediyor… Ülkedeki farklı eğilimleri, çatışmaları, kutuplaşmaları zaman zaman belki de bu açıdan değerlendirmek gerek…
      <br/>
      <br/>
      Örnek mi?
      <br/>
      <br/>
      İşte size Türklüğe hareket eylemi ve suçu…
      <br/>
      <br/>
      Bu cümleyi Fransızcaya çevirip Fransızlığa hareket haline sokar ya da İngilizceye çevirip Amerikalılığa veya İngilizliğe hareket şeklinde ifade edersiz, aslında anlamsız bir cümle kurmuş olursunuz…
      <br/>
      <br/>
      Bizde ise cümle özellikle sonuçları itibariyle son derece anlamlıdır. Zira bu nedenle hapse giren ya da hapse girme riski altında olan Türkler vardır.
      <br/>
      <br/>
      Nitekim bu durum, ortaçağ zaman anlayışının dışa yansımasından başka bir şey değildir. Türkiye'de yaşayan Türklerin Türklüğe hareket edeceklerini düşünmek, varsaymak garip bir geçmiş ve ebedilik takıntısının kanun maddesine dönüşmesidir…
      <br/>
      <br/>
      Dolayısıyla yaptırımların önde olduğu, normatif düzen anlayışını vazeden, kimlik üzerine soru sormanın, soruşturmanın, sorgulamanın yasak olduğu bir zihniyet imparatorluğu…
      <br/>
      <br/>
      Öylesine ki, Ermeni meselesinde, Kürt sorununda, Osmanlı tarihine ilişkin olarak resmî tarih tezlerinden ya da toplumda yangın olan kanaatten farklı her görüş tehdit ve tehlike altındadır…
      <br/>
      <br/>
      Öylesine ki, bir romanda bir roman kahramanının söylediği fiktif cümle bile bir suç duyurusuna konu olabilmektir.
      <br/>
      <br/>
      Öylesine ki, Atatürk'ün bir baskından kaçarken çarşaf giydiği iddiası, "Atatürk böyle şey yapmazdı. O zaman iddia Atatürk'e hakarettir" suçlamasıyla dava konusu olabilmektedir.
      <br/>
      <br/>
      Umalım bunların tümü geçici olsun ve ileride fıkra kitaplarına girsin…
      <br/>
      <br/>
      Ve Türkiye'de devlet hızla şimdiki zamanı keşfetsin…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25383), [web.archive.org (arşiv bağlantısı)](http://web.archive.org/web/20061014161337/http://www.aksiyon.com.tr:80/detay.php?id=25383)
