# Hangi tolerans?

*Ali Bayramoğlu 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070819190419im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yaşanan, “iç düşman, iç savaş, şiddet” üçlüsünün gövde gösterisidir. “Din elden gidiyor, millet elden gidiyor, vatan elden gidiyor, cumhuriyet elden gidiyor, rejim elden gidiyor” şiarları bebekleri katil haline çeviriyor, şiddeti besliyor… Bunun içindir ki, biz de Türkiye’nin en ciddi sorununun “bir değer uğruna şiddetin değer haline getirilmesi, sıradanlaşması, meşrulaşması” olduğunu düşünüyoruz.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Son günlerde sıkça şöyle düşünüyordum.
    <br>
     <br>
      “Önümüzdeki günler için önemli ne cumhurbaşkanlığı seçimleri ne de asker sivil dengesidir. Bu ülke bir cumhurbaşkanı seçecek, bu seçim sindirilecek ve asker-sivil ilişkileri 2008 yılından itibaren normalleşecektir…
      <br/>
      <br/>
      Tabii doğal denge halinde… Yani büyük iç ve dış krizler, büyük toplumsal olaylar çıkmazsa… Silahlar patlamaz, suikastlar işlenmezse…
      <br/>
      <br/>
      O zaman önümüzdeki günler için dikkate alınması gereken toplumsal gerginliklerdir, bu gerginliklerin zemin hazırlayacağı şiddet halleridir… Toplumun her kesimin inradikal ucunda gitgide doğal hale gelen ‘iç düşman, iç savaş, şiddet’ üçlüsü kâh ulusalcılık, kâh milliyetçilik, kâh laikçilik, kâh başka bir isimle Türkiye’yi toplumsal dengelerini altüst edecek kadar zora sokabilir…”
      <br/>
      <br/>
      Korkularım doğrulanırcasına Malatya katliamı haberini aldım…
      <br/>
      <br/>
      Beş genç din uğruna misyonerleri öldürmeyi kafalarına koymuşlar, Hıristiyanların kitapevini basmışlar, üç kişiyi bağlamışlar, bağladıktan sonra bıçaklarla boğazlarını kesmişlerdi…
      <br/>
      <br/>
      Vahşet inanılır gibi değil…
      <br/>
      <br/>
      Vahşeti doğrulamak için kullanılan araç din, millet, milliyetçilik olunca, cinayet kitlesel bir histeriyle toplu işlenince vahşet duygusu biraz daha artıyor…
      <br/>
      <br/>
      Hadise ve hadiseler münferit değil.
      <br/>
      <br/>
      Yaşanan “iç düşman, iç savaş, şiddet” üçlüsünün gövde gösterisidir. “Din elden gidiyor, millet elden gidiyor, vatan elden gidiyor, cumhuriyet elden gidiyor, rejim elden gidiyor” şiarları bebekleri katil haline çeviriyor, şiddeti besliyor… Bunun içindir ki, biz de Türkiye’nin en ciddi sorununun “bir değer uğruna şiddetin değer haline getirilmesi, sıradanlaşması, meşrulaşması” olduğunu düşünüyoruz.
      <br/>
      <br/>
      Şöyle bir düşünün…
      <br/>
      <br/>
      Bir yıl kadar önce Trabzon’da işlenen rahip cinayeti, ocak ayında işlenen Hrant Dink cinayeti ve en nihayet geçen hafta başında Türkiye’yi sarsan Malatya katliamı…
      <br/>
      <br/>
      Katiller 16-19 yaş arasında…
      <br/>
      <br/>
      Hemen hepsi milliyetçi ya da dinî duygularla cinayet tasarlayıp, işlediklerini, kahramanlığa soyunduklarının ima ediyorlar…
      <br/>
      <br/>
      Maktullerin ise hepsi Hıristiyan…
      <br/>
      <br/>
      Dördü misyonerlik iddiasına kurban gitti, biri ise konuştuğu ve etkili olduğu için katledilebilir Ermeni muamelesine uğradı…
      <br/>
      <br/>
      Soru şudur:
      <br/>
      <br/>
      Hangi koşullarda bir genç tanımadığı birini, bir kitapevi sahibini ya da çalışanını, bir düşünce adamını, din adamını ya da gazeteciyi kahramanlık, üstünlük, erkeklik, vatanseverlik duygularıyla takdir toplayacağına inanarak ve kendisini takdir ederek öldürmeye kalkışır?
      <br/>
      <br/>
      Kimileri diyecektir ki genç uçarıdır, sorumluluk duygusu kısadır, önce kendisine tehlikelidir, kolaycı açıklama şemalarına kapılır. Kendisini zamanda, mekânda ve güçte merkez sanır. Ve bunları kanıtlama arayışı yüksektir. Bizde, özellikle Anadolu’da şiddet ve erkeklik arasında doğru orantı kurar. Beteri sokağa inen siyaset dalgalarıyla erkek olma eğilimi içindedir... Üstelik parasızlık, işsizlik, ezilmişlik duygusu cabası… Dolayısıyla kolaylıkla zarar verebilir, öldürmeye bile yönlendirilebilir.
      <br/>
      <br/>
      Evet ama bu açıklama olayları doğrulamaz…
      <br/>
      <br/>
      Hatta daha ciddi hale getirir. Zira bu yönlendirmenin doğrudan olması da gerekmez, gazetelerde yayınlanan isim listeleri, düşünce adamlarına yapılan hakaretler, vatan hainliği suçlaması bile kendi başına bir yönlendirmedir...
      <br/>
      <br/>
      Trabzon’daki Şubat 2006 tarihinde işlenen rahip cinayeti sırasında bir yazıma öfke duyan bir “okur” şunları yazmıştı, saklamışım…
      <br/>
      <br/>
      “Senin gibi Ali Kemal’ler bilmiyorlar ki her inişin bir yokuşu, her akşamın bir sabahı vardır. Ve karanlığın en yoğun olduğu zaman ‘ŞAFAK’ın yaklaştığı zamandır. Türk Milleti, artık ‘affetmek’ kelimesini unutmalıdır. Hep affede affede bugünlere gelmedik mi? Türk milleti için iyi şeyler yapacak olanların, ALLAH yardımcısı olsun...”
      <br/>
      <br/>
      Hrant’ın ardından eşi Rakel’in sözleri de hâlâ kulaklarda:
      <br/>
      <br/>
      “Yaşı kaç olursa olsun; 17 veya 27, katil kim olursa olsun, bir zamanlar bebek olduklarını biliyorum. Bir bebekten bir katil yaratan karanlığı sorgulamadan hiçbir şey yapılmaz kardeşlerim…”
      <br/>
      <br/>
      Kim üretiyor bu katilleri? Derin devlet mi?
      <br/>
      <br/>
      Belki…
      <br/>
      <br/>
      Ama yukarıda ima ettik daha güçlü bir zanlı var ortada: Derin toplum…
      <br/>
      <br/>
      Kimse bu topraklardaki sonsuz bir toleranstan söz etmesin…
      <br/>
      <br/>
      Hangi tolerans?
      <br/>
      <br/>
      70-80 bin kişilik Ermeni cemaatinden korku duyan, onları varlıkları, mallarıyla sindiren, olağan şüpheli ilan eden uygulamalar ve bakış mı?
      <br/>
      <br/>
      On beş kişilik cemaati zar zor toplayan kilise rahiplerini öldürmek mi?
      <br/>
      <br/>
      1970’li yılların ikinci yarısında onlarca insanı ideoloji, değer, erkeklik, yönlendirmeyle öldürmüş böyle onlarca çocuk ve genç katil vardı...
      <br/>
      <br/>
      Sahi 19. yüzyılı, 20 yüzyılın ilk çeyreğinde Anadolu’yu kan gölü haline çeviren neydi?
      <br/>
      <br/>
      Misyonerliğin tehlike olduğu konusunda laikçiler, İslami kesim, cumhuriyetçiler öfke içinde birleşmiyor mu?
      <br/>
      <br/>
      Ekilen bu öfkenin toplumsal bir bedeli olmaz mı?
      <br/>
      <br/>
      Koku kötüdür. Ve bu kokunun ülke semalarını kaplayan kötü huylu, öfkeli, global gelişmelerden beslenen, Batı karşıtlığı üzerine oturan “ulusalcılık dalgası” ile ya da milliyetçilik seliyle yakından ilgisi var. Bu dalganın “şiddeti değer kılan, farklı düşünen herkesi vatan haini ilan eden dip akıntısı” ile ise çok yakından ilgisi var...
      <br/>
      <br/>
      Cem Ersever’leri, Abdullah Çatlı’lıları kahraman kılan, öldürmeyi bir tür değer ilan eden Kurtlar Vadisi Irak gibi filmlerin, Metal Fırtına gibi romanların ortaya çıkışı, dahası bunların yarattığı hava, devreye soktukları tehlikeli meşruiyet ve model, huzurlu yarın istiyorsak mutlaka alaşağı edilmelidir…
      <br/>
      <br/>
      Aksi halde yarın başka tür katliamlarla karşı karşıya kalırız…
      <br/>
      <br/>
      Türkiye için tehlike budur…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27268), [web.archive.org (arşiv bağlantısı)](http://web.archive.org/web/20070819190419/http://www.aksiyon.com.tr:80/detay.php?id=27268)
