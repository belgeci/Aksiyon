# Bir cinayetin arka planı ve mülki alanda askerileşme riski

*Ali Bayramoğlu 2007.02.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070622014416im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Özal, Papa, İpekçi, Mumcu, Emeç, Üçok, Dink suikastları… Neden bu olayların büyük çoğunluğu ülkede tepkisel siyasi ortamın yüksek olduğu zamanlarda gerçekleşti?.. Kimi deneyimli emniyetçiler Dink suikastının EMASYA üzerinden asayiş alanının biraz daha askerileştirilmesine yol açabileceği endişesini yüksek sesle dile getiriyor… Endişe, EMASYA planlarına tabi askerî birliklerin mülki idareden izin almadan kimi olaylara müdahale etmesi ve bu durumu ülkedeki gerginliği yükseltmek, özellikle emniyeti denetim altına almak için kullanması…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Milliyetçilik son dönemlerin en revaçta, belki de en kritik tartışma konusu. Irkçılık, milliyetçilik, milliyetçi ideoloji, ulusalcılık gibi birbirine benzeyen; ama farklı anlamlara, en azından farklı siyasi duruşlara işaret eden bir dizi kavram iç içe geçmiş durumda. Zira kabaran bir dalga var ve bu dalga bu unsurların tümünü içeriyor, bir araya getiriyor.
    <br>
     <br>
      Bu milliyetçi dalganın Dink cinayetiyle, cenaze merasimi sonrası ortaya çıkan tartışma ve kutuplaşmayla en üst seviyesine ulaştığı söylenebilir.
      <br/>
      <br/>
      Bununla birlikte Türkiye’de milliyetçi dalga tartışmasının Dink cinayetiyle başlamadığı açıktır.
      <br/>
      <br/>
      Bu dalgayı besleyen faktörler ortada:
      <br/>
      <br/>
      Süleymaniye’de çuval hadisesinden bu yana “milli onur” kavramının her şeye teşmil edilecek kadar hayatiyet kazanması… Türkiye ile Batı’nın AB çerçevesinde yaşadığı karşılama ya da sıcak temasla birlikte tarihten kimliğe, hukuktan siyasete uzanan, ucu Türk kimliğine değen ve bir kimlik meselesi haline getirilen milli egemenlik devri tartışması… Kürt sorunu ve terörü yeniden alevlenmesi, dahası toplumsallaşarak Türkleri terör sorununun ötesinde bir Kürt gerçeğiyle karşı karşıya getirmesi… Kuzey Irak’ta bir Kürt özerk bölgesinin oluşumu, bunun Türk resmi politikalarına geri adım attırması…
      <br/>
      <br/>
      Açık: Bölgesel koşullar yanında, Türkiye’nin kısmen gönüllü, kısmen zorunlu girdiği değişim sürecinin niteliği, sadece siyasi dengeleri değil, toplumsal doku ve duruşu etkileyecek, hatta onlara müdahil olacak bir derinlik kazanmıştır. Milliyetçi damar kabarması her şeyden önce bu derinliğe yönelik bir direnç, bir tepki olarak karşımızdadır.
      <br/>
      <br/>
      Bu kabarmada yerel direnç ve tepki dışında, dünyanın genel gidişatıyla ilgili faktörlerin etkisi olduğunu da görmezden gelemeyiz…
      <br/>
      <br/>
      Nitekim 11 Eylül saldırısı dünyanın birçok sıcak merkezinde yeni ve farklı milliyetçilik dalgasının patlamasına yol açtı. Bu eğilim özellikle Batı’da garip ve tehlikeli biçimler aldı. Özgürlük ve hakların sadece bir ülkenin ya da bir dinsel, etnik ya da coğrafi bir kökenin ırkdaş ya da kültürdaşlarını kuşattığı fikri meşrulaşmaya yüz tuttu. Bu sınırlar dışında ise siyasi tavırlar, eylemler “yasal bir haydutluk ve vandallık” üzerine oturmaya başladı.
      <br/>
      <br/>
      Irak’ta olup bitenler, Avrupa ülkelerinde Müslümanlara ve yabancılara karşı alınan ayrımcı tutumlar, ayrımcılığın terörle mücadele mantığı üzerine oturtulması, bu durumun hak ve özgürlük alanında kaymalara yol açması, hemen her ülkede asayiş politikalarının galebe çalmasını, milli ve kültürel merkezciliğin artmasını, her kültür ya da kültürel öbek içine kapanma eğilimi yaşamasını besledi.
      <br/>
      <br/>
      Neticede milliyetçilik ve içe kapanma söylemleri tarafından kuşatılan, sadece Türkiye değildir; ya da bizdeki milliyetçiliği besleyen sadece iç dinamikler değildir.
      <br/>
      <br/>
      Bununla birlikte bu ters milliyetçi dalgayla başı en çok ağrıyan ülkelerden birisi Türkiye’dir...
      <br/>
      <br/>
      Evet, gelelim sadede…
      <br/>
      <br/>
      Milliyetçi dalgayla başı en çok ağrıyan ülkelerden birisi Türkiye’dir zira bu tür dalgalar para-militer kimi örgütlere, derin devlet tabir edilen kimi gayrimeşru yapılara, istediği siyasi sonucu almak için Türkiye’yi istikrarsızlaştırmaktan kaçınmayacak kimi güçlere inanılmaz bir hareket alanı sağlarlar.
      <br/>
      <br/>
      Soralım:
      <br/>
      <br/>
      Dink cinayetinin kim tarafından planlandığını biliyor muyuz?
      <br/>
      <br/>
      Özal’a yapılan suikastın asil faili kimdi?
      <br/>
      <br/>
      Ağca, Papa’yı neden vurdu?
      <br/>
      <br/>
      İpekçi’yi kimler, neden vurdurdu?
      <br/>
      <br/>
      Mumcu, Emeç, Üçok kimler tarafından öldürüldü?
      <br/>
      <br/>
      En önemlisi neden bu olayların büyük çoğunluğu ülkede tepkisel siyasi ortamın yüksek olduğu zamanlarda gerçekleşti?
      <br/>
      <br/>
      Nitekim Dink cinayetinden sonra, soruşturmanın kendisi kadar önem kazanan husus, soruşturmacıların kendisi oldu.
      <br/>
      <br/>
      Bir dizi şüphe ve soru oluşmaya başladı
      <br/>
      <br/>
      Örneğin katil Ogün Samast ve azmettirici Yasin Hayal’in oturdukları Pelitli Mahallesi jandarma bölgesi, bu bölgede hemen herkesin bu grubun Dink cinayetini işleyeceğinden haberi olduğu anlaşılıyor. Hatta bakkal, manav Yasin Hayal ve Ogün Samast’la dalga geçmeye başlıyor bir süre sonra, “Hani Hrant Dink’i vuracaktınız, hani ne oldu?” diye…
      <br/>
      <br/>
      Jandarmanın hem bu durumdan bilgisinin olmaması imkansız… Üstelik olayla ilgili de bilgisi var. Dink cinayeti hazırlıklarını jandarma istihbarat elemanlarına bildiren muhbirler, olaydan sonra JİT’ten susma talimatı alıyor bazı gazetelerdeki haberlere göre. Hatta Pelitli’de halktan mahalleye gelen sivil kişilerle konuşmamaları isteniyor…
      <br/>
      <br/>
      Dahası, kimi deneyimli emniyetçiler bu suikastın EMASYA üzerinden asayiş alanının biraz daha askerileştirilmesine yol açabileceği endişesini yüksek sesle dile getiriyorlar.
      <br/>
      <br/>
      Nitekim son üç dört aydır, 8 Mart Kadınlar Günü, 21 Mart Nevruz, 1 Mayıs İşçi Bayramı öncesi hazırlık gerekçesiyle asker kişilerin sıkça İstanbul emniyetini ziyaret ettikleri, gözaltına alma, zabıtlama ve müdahale konusunda sorular sordukları sızan bilgiler arasında. Endişe, EMASYA planlarına tabi askerî birliklerin mülki idareden izin almadan kimi olaylara müdahale etmesi ve bu durumu ülkedeki gerginliği yükseltmek, özellikle emniyeti denetim altına almak için kullanması…
      <br/>
      <br/>
      Bunlar üzerine düşünmeye değer konular değil mi?
      <br/>
      <br/>
      Milliyetçilik damarının kabarmasının hazırladığı ve meşrulaştırdığı zemini, milliyetçilik tartışmasının bir parçası kılmak gerekmez mi?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26826), [web.archive.org (arşiv bağlantısı)](http://web.archive.org/web/20070622014416/http://www.aksiyon.com.tr:80/detay.php?id=26826)
