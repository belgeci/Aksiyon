# Cirit atan çetelere alet olmayın...

*Ali Bayramoğlu 2007.02.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505153323im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bu toplum, ortak kaygısı olması gereken bir konuda nasıl da bölünüyor, bölünebiliyor. Bu kutuplaşma, bu garabet fark etmemiz gerekeni perdelemekten başka işe yaramıyor; cinayeti adeta meşrulaştırıyor. Şunu görmemek için kör olmak gerek: Rahip Santoro cinayeti, Danıştay baskını ve Hrant Dink suikastı arasında ciddi bağlantılar vardır. Sorun “derin devlet” tabir edilen karanlık yapının eylem ve girişimlerinin milliyetçi tepkinin yaygınlaşmasıyla iç içe
   <br>
    geçerek meşruluk kazanmasıdır.
    <br>
    </br>
   </br>
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Kendini başkasının yerine koyma, söylediklerine, yaptıklarına, tarzına katılmasan da senden farklı olanın varlık ve söz hakkını savunma, o mağdur duruma düşerse birlikte mücadele edebilme... Bu hasletler, demokratik bir toplumun özünü oluşturan, devlet-toplum ilişkilerinde ikincisinin galebe çalmasını sağlayan temel unsurlardır...
    <br/>
    <br/>
    Türkiye bir süredir toplum olarak bu konuda eşik atlamaya çalışıyor. Türk’üyle, Kürt’üyle, laiği, dindarı, ateisti, gayrimüslimiyle bu eşiğe bir yaklaşıyor, bir uzaklaşıyor...
    <br/>
    <br/>
    Hrant Dink’in cenazesindeki dayanışma görüntüsü ile bu görüntüye gösterilen tepkiler de bu çerçevede değerlendirilebilir. Cenazede Türk toplumu, İstanbul halkı 100-150 bin kişiyle empatide en anlamlı noktaya kadar gitmiş, “Hepimiz Ermeni’yiz” sloganını atmıştır.
    <br/>
    <br/>
    Ancak aynı slogan başka bir kesimin tepkisini çekmiş ve kabul edilemez bulunmuştur. Çoğunluğu oluşturduğu anlaşılan bu kitle için empati, farklı olanla birlikte düşünme, birlikte mücadele konusunda sınırlar, belli ki, tarihsel bellek tarafından konulmuştur. Nitekim bu açıdan Ermenilik metaforuna bile tahammül edememek, hakiki anlam ile mecazi anlamı ayırt etme kabiliyetinden bir anda arınmak manidardır. Bu tablo aslında Ermeni ve Ermeniliğin Türk kimliğinin ne denli “öteki”si olduğunu, daha doğrusu ne denli tersten oluşturucusu olduğunu ortaya koymuştur.
    <br/>
    <br/>
    Bu yazıda bu konunun ayrıntılı analizine dalmaya niyetimiz yok. Gerginlik ve duygu ortamında bizce okuyucu dahi buna hazır değil. Ama şu kadarını söylemekle yetinelim: Hrant Dink bir kez daha haklı çıktı. “Ermeni toplumun geçirdiği bir travma yüzünden, Türk toplumunun ise ürettiği bir paranoya yüzünden hasta olduğunu” söylerdi ve eklerdi: “Bu hastalıkların tedavisinde ne Avrupa ne Amerika önemlidir. Türk’ün doktoru Ermeni, Ermeni’nin doktoru Türk’tür...”
    <br/>
    <br/>
    Benim şu aşamada sorum ve sorunum şu:
    <br/>
    <br/>
    Bu toplum ortak kaygısı olması gereken bir konuda nasıl da bölünüyor, bölünebiliyor?  Dink cinayeti basit bir sembolden hareketle toplumu nasıl da ortadan ikiye böldü?
    <br/>
    <br/>
    Eminim ülkenin çoğunluğu insan olarak Hrant’a üzüldü ve bu cinayeti lanetledi.
    <br/>
    <br/>
    Ancak insan Hrant Dink bir kenara itilip, maktul bir Ermeni olarak ele alınınca özellikle muhafazakar çoğunluk için manzaranın, hislerin ve açıklamaların değiştiği de ortada... Türkiye’nin en büyük gazetelerindeki anlı şanlı yazarların köşelerinden başlamak üzere, televizyonlarda “Dink Türk’ün kanı zehirli dediği için bedel ödedi, cezalandırıldı....” tarzı yorum yapan garip uzmanlara, ölümünden sonra bile Dink ve Ermeni olma haline lanet ve hakaret yağdıran kişi ve düşüncelere, şehit cenazesi ile Dink cenazesini ters kutuplara yerleştirip Dink’e hain muamelesini reva gören yayın yönetmenlerine değin, ölüm sonrası bile siyasi linç var ortada... Bu kutuplaşma, bu garabet fark etmemiz gerekeni perdelemekten başka işe yaramıyor bugün. Bu kutuplaşma, cinayeti adeta meşrulaştırıyor. Milliyetçi tepkiyi merkeze oturtarak cinayeti münferit bir hadise haline getiriyor. Birkaç kişinin şiddetle oyunu, dolduruşa gelmesi haline dönüştürüyor...
    <br/>
    <br/>
    Bu gidişat hem yanlıştır, hem tehlikeli...
    <br/>
    <br/>
    Zira cinayette hedef dolaylı olarak tüm toplum olmuştur. Bu cinayet münferit bir hadise değildir, karanlık çetelerin organize bir girişimidir. Dink öldürüleceği ihbarına rağmen korunamamıştır. İhbar ya ihmal ya da sümen altı edilmiştir. Kim oldukları bilinmesine rağmen ne kurban adayı ne katil adayı etrafında tedbir alınmıştır. Dink cinayetine bir değil, üç kişi katılmıştır. Katil Samsun’da ele geçirildiğinde Jandarma Karakolu’nda kahraman muamelesi görmüştür. Eline Türk bayrağı verilerek resmi alınmış, kendisiyle hatıra resimleri çektirenler olmuştur. Azmettirici Yasin Hayal, Çatlı’ya özendiğini ve katile talimat verirken emrin yüksek yerden geldiğini söylemiştir.
    <br/>
    <br/>
    Hrant Dink’i birçok kez misafir etmiş olan Trabzon özellikle 2001 yılından itibaren devlet bağlantılı çetelerin yatırım alanı olmaya başlamıştır. Kimi devlet kurumlarıyla bağlantılı garip tarikatlar bu kentte örgütlenmiştir. Dink’in davasını izleyen ve müdahil olmak isteyen Susurluk döneminin namlı emekli generallerinin güvenlik şirketleri bu şehirde kurulmuştur. Bu şehir kimi eğitim kamplarının merkezi halen gelmiştir. Rahip cinayeti bu şehirde işlenmiş, nedeni, azmettiricisi havada kalmıştır.
    <br/>
    <br/>
    301. madde tartışmalarında güdümlü olarak hemen her yazarı, her demokratı suç duyurularıyla hedef haline getiren görevli sivil örgütler ve şefleri bir anda ortadan kaybolmuştur...
    <br/>
    <br/>
    Bu kişiler, emekli generaller ve diğerleri hep aynı yerlerde boşuna mı görüldü dersiniz?
    <br/>
    <br/>
    Şunu görmemek için kör olmak gerek: Rahip Santoro cinayeti, Danıştay baskını ve Hrant Dink suikastı arasında ciddi bağlantılar vardır. Tetikçiler bellidir, üçüncü, ikinci ve birinci derece azmettiriciler de...
    <br/>
    <br/>
    Mesele, üzerine gitmek ve bu örgütün devlet içindeki uzantılarını temizlemektir...
    <br/>
    <br/>
    Sorun “derin devlet” tabir edilen karanlık yapının eylem ve girişimlerinin milliyetçi tepkinin yaygınlaşmasıyla iç içe geçerek meşruluk kazanmasıdır…
    <br/>
    <br/>
    Alet olmayın...
    <br/>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26641), [web.archive.org (arşiv bağlantısı)](http://web.archive.org/web/20070505153323/http://www.aksiyon.com.tr:80/detay.php?id=26641)
