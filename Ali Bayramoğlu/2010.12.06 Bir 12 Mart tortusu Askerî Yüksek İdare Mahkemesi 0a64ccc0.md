# Bir 12 Mart tortusu: Askerî Yüksek İdare Mahkemesi

*Ali Bayramoğlu 2010.12.06*

<font class="agenda2NewsSpot">
 Türkiye, 2002’den bu yana hızlandırılmış bir sivilleşme süreci yaşıyor. Bununla birlikte 39 yıllık kimi askerî vesayet sorunları varlığını sürdürmeye devam ediyor. Askerî Yüksek İdare Mahkemesi bunlardan biridir.
</font>
<font class="newsDetail">
 <p>
  <p class="MsoNormal">
   12Mart 1971 Muhtırası’ndan bir süre sonra ağustos ayı başında Genelkurmay Karargâhı’nda kurulan Planlama Grubu tarafından hazırlanan anayasa değişiklikleri Türkiye’nin siyasi yapısına yeni askerî girdiler sokmuştu.
  </p>
  <p class="MsoNormal">
   Önce Millî Güvenlik Kurulu asker açısından tahkim edildi.
  </p>
  <p class="MsoNormal">
   Ardından Silahlı Kuvvetler’in elinde bulunan devlet mallarının aleni şekilde denetlenmesi sona erdirildi ve bu denetlemenin usullerinin “millî savunma hizmetlerinin gerektirdiği gizlilik esaslarına uyun olarak kanunla düzenlenmesi” öngörüldü.
  </p>
  <p class="MsoNormal">
   En nihayet askerî yargı, sivil yargı aleyhine genişletildi. Sıkıyönetim ilan nedenlerine toplumsal ve siyasal nitelikli yenileri eklendi ve sıkıyönetime geçişler kolaylaştırıldı.
  </p>
  <p class="MsoNormal">
   Sivillerin askerî nitelikte olmayan suçlardan dolayı askerî mahkemelerde yargılanmaları mümkün kılındı.
  </p>
  <p class="MsoNormal">
   En önemlisi asker kişilere yönelik eylem ve işlemlerin denetimi Danıştay’dan alınarak yeni kurulan ve askerlik hizmetinin gereklerine göre düzenlenmesi öngörülen Askerî Yüksek İdare Mahkemesi (AYİM)’ne verildi.
  </p>
  <p class="MsoNormal">
   12 Mart Muhtırası’nın yaptığı en büyük tahribat da bu noktada oldu.
  </p>
  <p class="MsoNormal">
   Bunun sonucunda sivil ve tek idari yargı sistemini bozan iki başlı bir idari yargı sistemi doğdu.
  </p>
  <p class="MsoNormal">
   Silâhlı Kuvvetler’in ayrı bir yargı sistemi kurması, hukuki sorumluluk mekanizmalarından sembolik olarak uzaklaşmasının ifadesi hâline geldi.
  </p>
  <p class="MsoNormal">
   Bu çerçevede asker kişilerin aidiyetinin sadece orduya yönelmesi, askerî otoritenin özerkleşmesinin de itici bir gücü hâline gelecektir.
  </p>
  <p class="MsoNormal">
   Bu uygulama ayrıca hukuk denetimini azaltan, en önemlisi askerî ve sivil bünyeleri topyekûn birbirinden koparan, askerî bünyeyi askerî topluma çeviren temel unsur oldu.
  </p>
  <p class="MsoNormal">
   2010 yılındayız…
  </p>
  <p class="MsoNormal">
   Söz konusu anayasal değişikler 39 yıl önce yapılmış.
  </p>
  <p class="MsoNormal">
   Askerî Yüksek İdare Mahkemesi, 12 Eylül Anayasa’sında aynen korunmuş, diğerleri askerileşme lehine daha derinleştirilmiş…
  </p>
  <p class="MsoNormal">
   Türkiye, 2002’den bu yana hızlandırılmış bir sivilleşme süreci yaşıyor.
  </p>
  <p class="MsoNormal">
   Atılan adımların, çıkarılan yasaların listesi bir yazıya sığmayacak kadar çok.
  </p>
  <p class="MsoNormal">
   Bununla birlikte 39 yıllık kimi askerî vesayet sorunları varlığını sürdürmeye devam ediyor.
  </p>
  <p class="MsoNormal">
   Askerî Yüksek İdare Mahkemesi bunlardan biridir.
  </p>
  <p class="MsoNormal">
   Konu 4 Ağustos Şûrası sonrası ortaya çıkan “Ergenekoncu generaller” meselesiyle ilk kez gündeme geldi.
  </p>
  <p class="MsoNormal">
   Geçen hafta da belirttik. Terfi etmedikleri için kadrosuzluk gerekçesiyle emekliye sevk edilmesi gereken generaller, karargâh tarafından idari izinli sayılıp bir üst rütbenin gerektirdiği görevlere atanmışlardı. Siyasi iktidar ise bu “hülle”ye itiraz ederek bu generalleri görevlerinden açığa almıştı.
  </p>
  <p class="MsoNormal">
   Ve generaller duruma direnmek için AYİM’e başvurmuşlardı.
  </p>
  <p class="MsoNormal">
   Bu durum üzerine Başbakan Erdoğan, “Adım atarlarsa, bizim de atılacak adımlarımız var. Hukuk içinde yasama ve yasalarla gerekli tedbirleri alırız.”
   <span>
   </span>
   demişti.
  </p>
  <p class="MsoNormal">
   “Bu, AYİM’in kaldırılacağı anlamına mı geliyor?” sorusuna ise “Bunu yeni anayasayla çözeceğiz” yanıtını vermişti.
  </p>
  <p class="MsoNormal">
   AYİM’in haziran seçimlerinden sonra hazırlanacak anayasada tarihe karışacağı vaadini duymak, Türkiye’nin sivilleşme öyküsü açısından sevindiricidir.
  </p>
  <p class="MsoNormal">
   AYİM Başkanı Tuğgeneral Abdullah Arslan’ın geçen hafta kurumunu savunmak için kimi gazetelere yaptığı açıklamalar, söz konusu generallerin başvurusunun mahkeme tarafından 6-4 oy çokluğuyla reddetmesi ve hükümete hak verilmesi bu ana tabloyu değiştirmiyor, değiştirmemelidir.
  </p>
  <p class="MsoNormal">
   Bu tür gelişme ve tartışmaların önümüzdeki dönem anayasa metnine ilişkin tartışmalar olduğunu unutmamak gerekir.
  </p>
  <p class="MsoNormal">
   Dedikodu, dedikodu…
   <span>
   </span>
  </p>
  <p class="MsoNormal">
   Wikileaks, yüzyılın skandalı mı?
  </p>
  <p class="MsoNormal">
   Bir bakıma öyle…
  </p>
  <p class="MsoNormal">
   Peki, Wikileaks yüzyılı altüst edecek mi?
  </p>
  <p class="MsoNormal">
   Hiç sanmıyoruz…
  </p>
  <p class="MsoNormal">
   Skandal kısmı önemli, oradan başlayalım…
  </p>
  <p class="MsoNormal">
   Her şeyden önce güvenlikle ilgili bir skandal bu…
  </p>
  <p class="MsoNormal">
   Ulus devletlerin iç haberleşmeleri, kriptolu haberleşmelerinin ortalığa saçılması, şüphe yok onlarca soruyu ve tedbiri beraberinde getirecektir.
  </p>
  <p class="MsoNormal">
   ABD diplomasisini küçük düşüren yönüyle de durum bir skandaldır.
  </p>
  <p class="MsoNormal">
   Bu belgelerin ABD yönetiminin bilgisi dâhilinde yayımlandığı, kendi iç hesaplaşması ve tasfiye politikası olduğu iddialarını pek ciddiye almamak gerekir. Zira ortada “komik” duruma düşen bir süper güç bulunuyor.
  </p>
  <p class="MsoNormal">
   Bu tarz bir itibar kaybı bir devlet için, bu ABD de olsa, pek kabul edilebilir bir durum değildir.
  </p>
  <p class="MsoNormal">
   Altüst etme meselesine gelince…
  </p>
  <p class="MsoNormal">
   Türkiye’den yola çıkalım…
  </p>
  <p class="MsoNormal">
   Belgelerin Türkiye’yi ilgilendiren belgeler kısmına bakıldığında, bu belgeleri üç gruba ayırmak mümkün.
  </p>
  <p class="MsoNormal">
   Birinci grup; dedikodu, duyum üzerine kurulu. Bilgi alınan kişiler, kişisel husumetlerinden tutun, taraf oldukları kavgalardaki tavırlarını, bu kavgalarda kullanılan argümanları dile getirmişler. “Duyduk ki”, “Bize dendi ki” tarzı dedikodular, güç kavgası yansımalarına dayalı bilgiler gerçeklik açısından pek bir anlam taşımıyor.
  </p>
  <p class="MsoNormal">
   Amerikalılar da bunları olduğu gibi merkeze aktarmışlar. Cevat Öneş’in deyişiyle istihbarat raporu bile değil bunlar, ham malzemeler…
  </p>
  <p class="MsoNormal">
   İkinci grup, bu noktada karşımıza çıkıyor. Belgelerdeki bilgilerden çok, bunları arayan ve aktaranın eğilimi ön palana çıkıyor. Nitekim kimi veriler, söz konusu ülkenin gerçekliğinden ziyade ABD büyükelçilerinin bulundukları ülkeye bakışlarını yansıtıyor ya da hangi kesimlerle ilişki içinde bulunarak bilgi topladıklarını yansıtıyor. Ve bilgilerin baş üstü durmasına, yani tutarsızlığa gönderme yapıyor.
  </p>
  <p class="MsoNormal">
   Üçüncü grup ise bir miktar ciddi… Ciddi çünkü, ABD’li yetkililerin devlet adamları, siyasetçiler ve benzerleriyle yaptığı görüşmelerde söylenen cümleler var... İsraillilerin Türkiye’de hararetle darbe beklemeleri, Aliyev’in enerji konusunda Türkiye’ye ilişkin söyledikleri gibi…
  </p>
  <p class="MsoNormal">
   Bunlar da açıkçası bilinmeyen, en azından devlet tarafından bilinmeyen konular değil…
  </p>
  <p class="MsoNormal">
   Wikileaks belgelerinde çok gizli dokümanlar yok…
  </p>
  <p class="MsoNormal">
   Gerisi de biraz safsata…
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=14F66285844C99FB98ED2B65D347E8A5?newsId=28108), [web.archive.org (arşiv bağlantısı)](http://web.archive.org/web/20101210133935/http://www.aksiyon.com.tr:80/aksiyon/newsDetail_getNewsById.action;jsessionid=14F66285844C99FB98ED2B65D347E8A5?newsId=28108)
