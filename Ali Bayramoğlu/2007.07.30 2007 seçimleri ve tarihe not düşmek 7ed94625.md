# 2007 seçimleri ve tarihe not düşmek…

*Ali Bayramoğlu 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164258im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   22 Temmuz'da sadece devletçi, içe kapamacı, statükocu bir kast düzenine itiraz edilmekle kalınmamıştır. Bu ülke, sağ ve sol ikili siyasi yapıların yok olduğu, çoğulculuk ile çoklaşma ve çeşitlenmenin iç içe yaşandığı bir dönemde, son derece önemli bir demokrasi sınavı vermiş, tarihinin en büyük ve en zengin demokrasi ittifakını gerçekleştirmiştir.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    "Demokrasi ittifakı", yüzde 47'ye ulaşan oy oranıyla birden çok faktörü bir araya getirmiş, çok unsurlu bir blok karşımıza çıkmıştır.
    <br>
     <br>
      22 Temmuz 2007 genel seçimleri üzerine tarih çok şey yazacaktır.
      <br/>
      <br/>
      Görmek gerek: Türkiye, tarihinin en önemli seçimlerinden birisini gerçekleştirmiştir.
      <br/>
      <br/>
      2007 yazında sadece devletçi, içe kapamacı, statükocu bir kast düzenine itiraz edilmekle kalınmamıştır.
      <br/>
      <br/>
      Bu ülke, sağ ve sol ikili siyasi yapıların yok olduğu, çoğulculuk ile çoklaşma ve çeşitlenmenin iç içe yaşandığı bir dönemde, son derece önemli bir demokrasi sınavı vermiş, tarihinin en büyük ve en zengin demokrasi ittifakını gerçekleştirmiştir.
      <br/>
      <br/>
      Bu açıdan 2007 seçimleri 1950 seçimleri kadar önemlidir.
      <br/>
      <br/>
      1950 seçimleri Türkiye'yi çok partili düzene taşıyan, DP üzerinden toplumun iktidarına kapı aralayan ilk seçimlerdi. 2007 seçimleri toplum-siyaset ilişkisinin demokrasi eksenine oturduğu, farklı kesimlerin demokrasi ortak paydasını temel sivil değer olarak benimsedikleri ilk seçimdir.
      <br/>
      <br/>
      Bu durumda 22 Temmuz seçimlerini doğru okumak önemli bir meseledir.
      <br/>
      <br/>
      Bu konuda, bu köşeye şu notu düşelim: "Demokrasi ittifakı", yüzde 47'ye ulaşan oy oranıyla birden çok faktörü bir araya getirmiştir. Daha doğrusu seçmen davranışı açısından birbiriyle ilişki içinde çok unsurlu bir blok karşımıza çıkmıştır.
      <br/>
      <br/>
      Şöyle:
      <br/>
      <br/>
      - İrtica ve bölücülük tehlikesi üzerine kurulu, tehdide dayalı meydan okumalar, linç girişimleri, suikastlarla gelen bir otoriterleşme dalgasına bir bütün olarak göğüs gerilmiş, askere ilk defa bu denli açık ve kitlesel bir tavır konulmuştur.
      <br/>
      <br/>
      - Son beş yılın değişim politikalarına sahip çıkılmış, AB projesine, siyasetin alanını genişletmesi ve meşruiyetine destek verilmiş, siyasi iktidarın reformcu politikaları onaylanmıştır.
      <br/>
      <br/>
      - "Beyazlar", "liberaller", "solcular", "azınlıklar"  bu ülkede belki de ilk kez herhangi bir kompleks duymadan, ait oldukları kesim ve geleneğin dışında, hatta karşısında yer alan bir siyasi partiye destek vermişlerdir. Bu gelişme bir tür yeni bir şahıslaşma, yeni bir siyasileşme şeklinin altını çizmekte, demokrasi ve siyaset fikrine ilkesel yaklaşmanın ipuçlarını barındırmaktadır.
      <br/>
      <br/>
      - 1990'dan bu yana Türkiye'de ilk kez farklı kimlik ve kesimler bir siyasi parti üzerinden yeni ve sıcak temas kurmuşlardır. 1990'lı yıllar itibarıyla toplumsal gruplar arasındaki kopuşların demokrasi ortak paydası etrafında doldurulmaya başladığını görmek sevindiricidir. Zira bu çerçevede stratejik ve ilkesel oy davranışı, kimlik ve cemaatler ötesi bir gelişmeye, daha doğrusu kimlikler içi şahıslaşma, bireyleşme ve farklılaşma eğilimine vurgu yapmıştır. Yine aynı çerçevede farklı şahıslaşma eğilimlerinin ve kimliklerin etkileşimi ve ilişkisine açılan kapıya işaret etmiştir.
      <br/>
      <br/>
      Başka bir ifadeyle seçim sonuçları, uzunca bir süredir yaşanan toplumsal bir değişmenin derinliğini göstermiştir. Nitekim bu değişme ya da laik kesimin demokratlaşmasını, İslami kesimin sekülerleşmesini ifade eden bir gelişme, bugün, iki tarafın bir siyasi partide yan yana gelmesiyle bir kez daha kanıtlanmıştır…
      <br/>
      <br/>
      Öte yandan görmek gerekir ki, "toplumsal çevreden yola çıkan bir siyasi parti, üzerindeki tüm soru ve kuşkulara rağmen merkezi hem siyasal hem toplumsal anlamda doldurmayı bilmiştir." Bu siyasi parti, yani AK Parti bugün İslamî duyarlılığı yüksek ve muhafazâkar kesimlerin partisi olmayı aşan bir yapıya kavuşmuştur. Daha doğrusu İslami kesim yaşadığı dinamizm ve değişme sonucu kendi içinden, kendisini aşan merkez bir parti üretmeyi başarmıştır.
      <br/>
      <br/>
      Bu gelişmeler son derece önemli ve değerlidir…
      <br/>
      <br/>
      Bunlar seçim sonuçlarının görmemize vesile olduğu toplumsal ve siyasal nitelikli yapısal gelişmelerdir.
      <br/>
      <br/>
      Konjonktürel nitelikli siyasi gelişmelerle ve bu açıdan gelinen meselenin başka bir yönüdür.
      <br/>
      <br/>
      Ve bu yön de yapısal değişikliklerin gölgesinde bırakılmayacak kadar önemlidir.
      <br/>
      <br/>
      Şu ortada: Geçen hafta da altını çizdiğimiz gibi Türkiye son 5 yılda, değişim hamleleriyle, tüm sosyal, kültürel ve siyasi sorunlarının ortaya döküldüğü ve tanımlandığı bir evre geçirdi.
      <br/>
      <br/>
      Bu saçılma dönemi kaçınılmaz olarak dirençleri de içerdi. 2007 itibariyle gelinen nokta, ortaya saçılan ve az çok tanımları yapılan sorunları çözmenin, dağınıklığı toparlamanın kaçınılmaz aşamasıydı. Bu süreç önce cumhurbaşkanlığı seçimiyle, askeri vesayet sistemine dayanan iki başlı yürütme modelinin hamlesiyle açıldı.
      <br/>
      <br/>
      Ve tıkandı…
      <br/>
      <br/>
      Tıkanma açık bir yol ayrımına gelindiğini gösteriyordu:
      <br/>
      <br/>
      "Değişime açılmak" ile "içe kapanmak" arasındaki yol ayrımı…
      <br/>
      <br/>
      Seçimlerden önce her fırsatta şunu söylüyorduk:
      <br/>
      <br/>
      Demokratik bir silkinmeye ihtiyacımız var. Tehdit, tehlike ve ret yerine, risk, yaratıcılık, uzlaşma arayışı üzerine oturan bir siyaset ikliminin bu ülkeyi kuşatması gerekiyor. Bu kuşatma ancak siyasetin getireceği meşruiyet ve demokrasinin sağlayacağı imkânlarla mümkündür.
      <br/>
      <br/>
      Ve bu kuşatmanın ilk hamlesi ve olmazsa olmaz koşulu, toplumun seçimlerde, etkin ittifaklarla ve tercihlerle siyasi oyuna ağırlık koyup, bu oyuna demokrasi istikametinde yön vermesidir.
      <br/>
      <br/>
      Silkindik…
      <br/>
      <br/>
      İlk hamleyi yaptık…
      <br/>
      <br/>
      Şimdi önümüz açık…
      <br/>
      <br/>
      Yeter ki siyasi aklı elden bırakmayalım…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28034), [web.archive.org (arşiv bağlantısı)](http://web.archive.org/web/20071104164258/http://www.aksiyon.com.tr:80/detay.php?id=28034)
