# Asker, iktidar, siyaset ve Kürtler

*Ali Bayramoğlu 2007.06.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070923025727im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Toleransı düşen, otoriterleşen bir devlet cihazı, milliyetçi dozu yükselen bir toplum hem gerginlik vaat ediyor, hem Kürt sorununu ülkenin ana çatışması haline getirecek gibi görünüyor. Irak’a yapılacak kapsamlı bir askerî müdahalenin, Türkiye’yi orta vadeli bir çatışmaya ve otoriter bir düzene sürükleyecek güçte olduğunu unutmamalı. Madalyonun diğer yüzünde ise ülke içi iktidar mücadelesi meselesi var. Asker, Kürt sorunu üzerinden hareket alanını genişletiyor, siyasi kararlar alıyor, hükümeti ‘iki arada bir derede’ sıkıştırıyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Aksiyon dergisinde yazmaya başladığımızdan bu yana en çok değindiğimiz, en çok dikkat çektiğimiz konulardan biri Kürt meselesi oldu.
    <br>
     <br>
      Son günlerde yaşanan sıcak gelişmeler içinde Kürt sorunu ayrıcalıklı bir yer tutar hale geldi. Nitekim kanımız o ki, önümüzdeki günlerde Türkiye’nin en büyük sorunu yeniden Kürt meselesi olacak. Türkiye muhtemelen bir kez daha asker-sivil gerginliğinin, devlet-toplum ilişkilerinin bu sorun tarafından kuşatılacağı, hatta emileceği bir döneme tanıklık yapacak…
      <br/>
      <br/>
      Gelişmeler belli…
      <br/>
      <br/>
      1. Sıcak çatışmalar şehit sayısını her geçen gün artırıyor…
      <br/>
      <br/>
      Öfke, acı ve siyasetçiye yönelik tepki ortada, milliyetçi duyguları tahrik eden bir hat bu…
      <br/>
      <br/>
      2. DTP, bağımsız milletvekilleriyle TBMM’ye girmeye hazırlanıyor…
      <br/>
      <br/>
      Toplumsal ve siyasal bir sorunun siyasi açıdan temsil edilebilmesi belki demokrasi için son derece önemli. Ancak şeklî temsilin tek başına demokratik mekanizmaları harekete geçirip, sorunlara ilişkin çözüm yollarını açmayacağı da ortada.
      <br/>
      <br/>
      Nitekim DTP’nin Meclis’te izleyeceği politika Kürt sorununun çözümüne katkıda bulanacağı gibi, tersine gerginlik üretip, sorunu daha çözümsüz hale getirebilir ve TBMM’yi bir “savaş” alanı haline dönüştürebilir.
      <br/>
      <br/>
      Bu konudaki son veri iç açıcı değil. DTP, İstanbul 2. Bölge’de bağımsız aday olan Baskın Oran’ı, aynı bölgede aday göstermeyerek destekleyecekti. Bundan caydı; gerekçesi Oran’ın bazı televizyon programlarında PKK’yı terör örgütü olarak nitelemesi…
      <br/>
      <br/>
      Bu tavır bile önümüzdeki dönemde nasıl bir Kürt politikası izleyeceğimiz hakkında ipuçları veriyor.
      <br/>
      <br/>
      Toleransı düşen, otoriterleşen bir devlet cihazı, milliyetçi dozu yükselen bir toplum dikkate alınırsa durum hem gerginlik vaat ediyor, hem şiddete ve aidiyetçiliğe kilitlenen Kürt sorununu ülkenin ana çatışması haline getirecek gibi görünüyor.
      <br/>
      <br/>
      3. Ordu Kuzey Irak’a yönelik ciddi hazırlıklar içinde…
      <br/>
      <br/>
      Türk ordusunun Irak’a yapacağı müdahalenin, en azından niyet düzeyinde, sadece PKK kamplarıyla sınırlı olmadığı, Barzani’yi ve “Irak’taki Kürt düzeni”ni hedeflediği açık… Nitekim bu, son konuşmasında Genelkurmay Başkanı tarafından da dile getirildi. Irak’a yapılacak kapsamlı bir askerî müdahalenin hedefleri ve sonuçlarıyla, Türkiye’yi orta vadeli bir çatışmanın ve otoriter bir düzenin içine sürükleyecek güçte olduğunu unutmamak gerekir.
      <br/>
      <br/>
      Şu açık:
      <br/>
      <br/>
      Devlet açısından Türkiye’nin Kürt sorunu her geçen gün biçim değiştiriyor. ABD’nin Irak’taki varlığı ve politikası bu açıdan dengelerin önemli ölçüde değişmesine yol açtı. Ana faktör Kuzey Irak’ta oluşan, adım adım devletleşmeye doğru ilerleyen özerk Kürt siyasi varlığıdır. Asıl önemlisi, bu çerçevede Türkiye ve Suriye’deki Kürtlerin hemen tümü için sosyal, kültürel ve siyasi nitelikli uluslararası bir Kürt alanının oluşmasıdır, bir çekim merkezi meydana gelmesidir.
      <br/>
      <br/>
      Açıkçası ortaya “kimlik ötesi bir siyasi aidiyet çerçevesi” çıkmaktadır. Siyasi ilişkiler açısından bakılacak olursa, Barzani, Talabani, peşmergeler Öcalan’a karşı devletin kullanabileceği aktörler olmaktan çok, yeni Kürt alanının birbirini tamamlayan, dirsek teması içindeki aktörleri olarak karşımıza çıkıyor. Ve bunların her biri Türkiye’nin iç siyasi aktörü haline geliyor ya da Türkiye’nin Kürt sorunu uluslararası nitelik kazanıyor. Asker Kuzey Irak’a biraz da bu nedenle girmek istiyor. Bu durumda askerî müdahalenin dev bir ayaklanma ya da savaş anlamını taşıdığı, Türkiye’nin uluslararası ilişkilerini kökten etkileyeceği açıktır.
      <br/>
      <br/>
      Ancak bu üç unsur, yani Kürt meselesinin kendi iç gelişmeleri, yeni boyutları madalyonun sadece bir yüzüne işaret ediyor.
      <br/>
      <br/>
      Madalyonun diğer yüzünde ise iç siyaset, ülke içi iktidar mücadelesi meselesi var.
      <br/>
      <br/>
      Kürt sorunu bu mücadele içinde hem önemli bir yer tutuyor hem önemli araç işlevini görüyor.
      <br/>
      <br/>
      Genelkurmay Başkanlığı’nın hafta içinde açıklanan ikinci bildirisi bu açıdan hem açık bir gösterge hem siyasete karşı askerin yeni bir eylem alanı olarak karşımıza çıktı.
      <br/>
      <br/>
      Bu açıklamayla asker, kamuoyuyla doğrudan konuşmaya, “kamuoyuna yönelik doğrudan ve açık siyaset” yapmaya soyundu.
      <br/>
      <br/>
      Genelkurmay bu açıklamayla ulusu kitlesel ve refleksif bir şekilde direnmeye davet etmiş; milletten, seçimlere katılacak kimi parti, kimi insan hakları örgütleri, kimi sivil toplum kuruluşlarının asıl amaçlarını fark etmesi istenmiştir.
      <br/>
      <br/>
      Bu açıklamanın gizli bir anlamı bulunuyor.
      <br/>
      <br/>
      Buna göre asker Kürt sorunu üzerinden hareket alanını genişletmektedir. Güvenlik bölgesi ilanı, sınır kapatma, sınıra yığınak gibi adımlarla fiili durumlar yaratarak siyasi kararları almaktadır.
      <br/>
      <br/>
      Her bir adımın diğerini takip etmesi suretiyle, kamuoyuna, hükümete, siyasete ve bölgeye yönelik bir psikolojik harekat yürütülmektedir.
      <br/>
      <br/>
      Siyasi iktidar sonradan öğrendiği durumları biliyormuş gibi davranıp, askeri takip etmekten başka bir adım atmamaktadır. Olana itiraz ettiği takdirde terörü önemsemiyor konuma düşecek, tersi durumda askerin kazdığı, Türkiye’yi bir asayiş cehennemine çevirecek, siyaseti ve seçimleri hasara uğratacak bir çukura düşecektir.
      <br/>
      <br/>
      Güneydoğu’ya dikkat kesilin…
      <br/>
      <br/>
      Hepimizi, demokrasimizi ilgilendiriyor…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27656), [web.archive.org (arşiv bağlantısı)](http://web.archive.org/web/20070923025727/http://www.aksiyon.com.tr:80/detay.php?id=27656)
