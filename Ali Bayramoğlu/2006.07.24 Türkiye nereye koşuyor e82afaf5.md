# Türkiye nereye koşuyor?

*Ali Bayramoğlu 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020102730im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Son aylarda asker meselesinden Kürt meselesine, saray kavgalarından toplumsal gerginliklere kadar gündemi belirleyen aslî unsur yine toplumsal çevre faktörü oldu. Çevre, sayısal olarak her geçen gün büyüyen, yüzde 50'lileri zorlayan bir oy miktarına dayanan bir faktör. Sadece ekonomik ve sosyal olarak dışlanan, kenarda kalan kesimleri, Kürt meselesiyle ortaya çıkan etnik talep dalgasını değil, aynı zamanda İslamî olanı da kuşatan yerel değerleri içeriyor.
  </font>
  <!--- Baslik, Spot, Resim kutusu ---------->
  <p>
   <font class="content">
    Toplumsal çevre-toplumsal merkez ayrımı, bazıları siyasi hesaplarda kullanılsın ya da kullanılmasın, Türk toplumsal ve siyasal sisteminde baskın bir çatışma olma özelliğini koruyor.
    <br>
     <br>
      Son aylarda asker meselesinden Kürt meselesine saray kavgalarından toplumsal gerginliklere kadar gündemi belirleyen aslî unsur yine toplumsal çevre faktörü oldu. Merkezi ihya tartışmaları bile bu çevre faktörüne endeksli bir biçimde, onu kontrol altına almak için yapıldı, yapılıyor.
      <br/>
      <br/>
      Aslında bu doğal...
      <br/>
      <br/>
      Çevre, sayısal olarak her geçen gün büyüyen, yüzde 50'lileri zorlayan bir oy miktarına dayanan bir faktör. Sadece ekonomik ve sosyal olarak dışlanan, kenarda kalan kesimleri, Kürt meselesiyle ortaya çıkan etnik talep dalgasını değil, aynı zamanda İslamî olanı da kuşatan yerel değerleri içeriyor.
      <br/>
      <br/>
      Diğer deyişle bu büyüme hem sistemin devletiyle, merkez siyasi partiyle yarattığı ekonomik ve etik sarsıntıdan besleniyor; hem farklılaşan toplum taleplerinin sadece ekonomik unsurlardan oluşmayıp, kültürel, sosyal, dinsel, etnik unsurları kuşatmasından ileri geliyor. O zaman görmek gerekir:
      <br/>
      <br/>
      'Sorun'un iç içe geçmiş iki ana nedeni var.
      <br/>
      <br/>
      İlk neden "modern" bir duruma ilişkindir.
      <br/>
      <br/>
      Başka bir deyişle sorun her "modern" ülkede yaşanmış bir gelişmeden, çevre ile merkez arasındaki mesafenin azalmasından kaynaklanan sosyolojik evrimle ilgilidir.
      <br/>
      <br/>
      Bu evrim yeni bir sentezi gerektirdiği kadar, hemen her yerde yeni gerilimleri de içermiştir. Ve yine birçok ülkede bu gerginlikler siyasi değişimle aşılmış, sentez demokrasi yoluyla sağlanmıştır. Bizde sorun modernleşme sürecinin bu evrimiyle ilgili olmaktan çok, bu evrime verilen siyasi yanıtlarla ilgilidir. Siyasi yanıt çevreyi dışarıda bırakmak konusunda ısrarcı olduğu, bunu sağlamak üzere otoriterlik de olmak üzere her tür aracı kullandığı oranda bu çatışma büyüyor, en önemlisi çevrenin merkezle bütünleşmesinin, kendi içinde dönüşüm geçirmesinin önüne geçiliyor.
      <br/>
      <br/>
      İkinci neden ise "post-modern" bir duruma ilişkindir.
      <br/>
      <br/>
      Toplumu, içindeki farklılıklarını birbirine benzeterek üreten, bunu demokrasi ilkeleriyle, piyasa kurallarıyla yapan modernleşme gerçeği bir başkasıyla çarpışıyor. Modernite fikrinin hilafına, farklılıkların oluştuğu, benzeyenlerin ayrıştığı bir duruma da tanık olunuyor. Teknolojik, siyasi ve kültürel girdilerle bireyin taleplerini, haklarını daha kapsamlı tanımladığı ve bunları siyasallaştırdığı bir dünyada yaşıyoruz. Bu durumda bildik demokrasi kavramları, bildik sol ya da sağ anlayışı işi toparlamaya yetmez hale geliyor. Çok-kültürlü bir toplumun inşaası, farklılıklar üzerine oturan çoğulcu bir demokrasi, kaçınılmaz hale geliyor. Bu ise merkez ile çevre arasında yeni bir çatışma vesilesi oluyor.
      <br/>
      <br/>
      Son dönemlerin Türkiye'sini bir kez daha bu ikili durum gözlüğüyle okumakta fayda var.
      <br/>
      <br/>
      Çankaya savaşları, saray kavgaları, değişim karşıtlığı, askerî vesayet meselesi etrafında yaşanan çatışmalar Türkiye'de siyasal ve toplumsal merkezin ürettiği sorunlar olarak karşımıza çıkıyor...
      <br/>
      <br/>
      Temsil ettiği değerler açısından daha evrensel nitelikler taşıyan toplumsal merkez, buna rağmen, daha doğrusu "yapışıp kaldığı ilkel bir modern durum modelinin peşinde" siyasetten uzaklaşıyor, ürküyor, demokrasi kavramının içini boşaltıyor.
      <br/>
      <br/>
      Toplumsal mühendislik, siyasete müdahale fikri bu ortamda ürüyor, depolitizasyon bu iklimde oluşuyor; panik, tepki hali de öyle...
      <br/>
      <br/>
      Modern durumun ürettiği krize post modern durumun beslediği kriz eklenince işler iyice karışıyor.
      <br/>
      <br/>
      Nitekim soruna toplumsal çevre açısından ya da post modern durum zaviyesinden bakıldığında işler daha iyi gitmiyor.
      <br/>
      <br/>
      Örneğin duruşu ve talepleri açısından daha siyasi olan, salt bu nedenle toplumsal olarak daha demokratik olana işaret eden çevre partileri, son yıllarda artan oranda çözüm partileri olmaktan çok, başkaldırı partileri olmaya devam ediyorlar.
      <br/>
      <br/>
      Olmadı, sistemin içine uzanan dayanışmacı yeni fayda damarları açma işlevine aday görünüyorlar.
      <br/>
      <br/>
      DEHAP'tan DTP'ye uzanan Kürt sorununu merkez alan siyasi partiler başkaldırı partilerine tipik örnek oluştururlar. Bu yönleriyle sorun çözmekten çok sorun üreten, çevreyi sisteme entegre etmekten çok merkezden koparan işlevleriyle öne çıkarlar...
      <br/>
      <br/>
      Son günlerde arka arkaya şehit cenazeleriyle Türkiye'yi sarsan, Terörle Mücadele Yasası'ndan Kuzey Irak'a yapılması planlanan operasyona ülkeyi siyasetçisi, bürokratı, toplumuyla geren, sertleştiren, otoriter zemine iten gelişmelere bu partilerin katkısı tartışılmalıdır...
      <br/>
      <br/>
      Bu siyasi partiler, Türk ve Kürt taraflarını ikiye ayıran, ağırlıkları bir pazarlık süreci etrafında yeniden tanımlamaya çalışan, genel af, Öcalan'a siyaset hakkı, federasyon, konfederasyon gibi siyasi nitelikli formüllerin nihai talep olarak tekrarlanması, yayılması ve içselleştirilmesi çerçevesinde faaliyet gösteriyorlar.
      <br/>
      <br/>
      Bu talepler Kürtlük merkezli yeni bir milliyetçi dalga üretti ve üretiyor. Tarih Güneydoğu'daki insanlar, özellikle gençler tarafından Türk-Kürt milleti arasındaki mücadele olarak algılanmakta, Kürt resmi tarihi ve sembolleri, "öteki" ve "ötekine öfke" üzerinden yeniden üretilmektedir.
      <br/>
      <br/>
      Güneydoğu'da son yıllarda ortaya çıkan olumlu gelişmeler, örneğin sıkça vurguladığımız çoğulcu yapı bu çerçevede tekçi ve ona tekabül etmeyen bir siyasi yapı tarafından kuşatılmış durumdadır. Bu çelişkiyi ayakta tutan, mağdurluk ve haklılıktan yola çıkan, kendisini bu terimlerle doğrulayan "milliyetçilik" fikridir...
      <br/>
      <br/>
      Şu açık:
      <br/>
      <br/>
      Kimlik içinde toplumsal çoğulculuk üredikçe, kimlik politikalarının denetimine yönelik rekabetin yoğunlaşması ve siyasetin toplumsalı tahakküm altına alması bu milliyetçiliği kendi içinden besleyen bir manivela oluşturuyor.
      <br/>
      <br/>
      Bu toplumsal çevre açısından madalyonun bir yüzü... Diğer yüzde çevreyi temsil eden ve bu nitelikleriyle merkezi dolduran siyasi yapılar var, örneğin AK Parti var... AK Parti, birçok siyasi parti gibi, sistemin içine uzanan dayanışmacı yeni fayda damarları açma takıntısından bir türlü kurtulamıyor...
      <br/>
      <br/>
      Kullandığı dil, üzerine oturduğu kadrolar kuşatıcı olmaktan uzak ve cemaatçi görüntüde...
      <br/>
      <br/>
      Evet sorun tek ayaklı ve tek taraflı değil...
      <br/>
      <br/>
      Silkinmek için herkesin çabalaması gerek...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24870), [web.archive.org (arşiv bağlantısı)](http://web.archive.org/web/20061020102730/http://www.aksiyon.com.tr:80/detay.php?id=24870)
