# Demokrasi ittifakı ne ifade eder?

*Ali Bayramoğlu 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104164314im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bu ülkede son 5 yıldır değişim ve siyaset temalarına endeksli büyük bir iktidar mücadelesi yaşanmaktadır. Bu mücadele 2007 yılında en ciddi aşamasına ulaşmıştır. 22 Temmuz 2007 genel seçimleri de bu mücadelenin önemli bir parçasını oluşturmuş, bu mücadeleye yön vermiş, taraflardan birinin gücünü kırmış, diğerinin meşruiyetini artırmıştır. Bununla birlikte bilmek gerekir ki, bu seçimler bu büyük mücadele için bir ara noktadır. Bu ara nokta ya durma ya sıçrama zeminini oluşturacaktır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Siyaset-toplum, devlet-siyaset ve devlet-toplum ilişkilerinin demokratik şeması bellidir. Toplumun talepleri zamanın ruhu ve gerekleri ile evrensel değerler süzgecinden geçer, diğer taleplerle kesiştirilir ve siyasi kararlara dönüşür.
    <br>
     <br>
      Bu dönüşümde siyasi denetimi yetki-sorumluluk mekanizması, hukuki denetimi idari denetimi hukuk ilkeleri çerçevesinde kurumlar hiyerarşisi ve hukukun denetimini ise hukukun üstünlüğü çerçevesinde kelimenin gerçek anlamıyla bağımsız yargı yapar.
      <br/>
      <br/>
      Bu çağda bu şemanın mevcut olmaması veya kötü çalışması ya da kazalara uğraması bir ülkede ekonomik, politik sosyal türlü sorunların başlangıç noktası demektedir.
      <br/>
      <br/>
      Zira kollektif akılcılığı ve denetimi devre dışı bırakır, keyfiliği devreye sokar, devlette, siyasette, toplumda fiili durumlar yaratır, farklı kesimler, birimler, organlar arasındaki, ortak değer ve kurallar üreten iletişim kanallarının tıkanmasına yol açar. Hukuk zemin kaybeder, güçlünün imha aracı haline gelir.
      <br/>
      <br/>
      Bir gün özgürlüğünüz, diğer bir gün paranız, bir başka gün istekleriniz budanır...
      <br/>
      <br/>
      Türkiye, toplumuyla, farklı kesimleri ve güçleriyle bu gerçeği her geçen gün biraz daha fark ediyor.
      <br/>
      <br/>
      22 Temmuz 2007 seçimleri bu fark edişin önemli kilometre taşlarından birisini oluşturdu. Toplumun farklı, hatta çatışan kesimlerini, muhafazakârları, liberalleri, demokratları, çağdaş solcuları demokratik bir ittifak çerçevesinde bir araya getiren 2007 seçimleri bunun içindir ki bu ülkenin 1950'den sonra en önemli seçimleri olarak tarihe geçecektir.
      <br/>
      <br/>
      Şimdi asıl soruyu soralım ve asıl konuya geçelim:
      <br/>
      <br/>
      Demokrasi ittifakı ne ifade eder?
      <br/>
      <br/>
      Türkiye için her şeyden önce cemaatimsi bir toplumsal dokudan entegre bir topluma doğru hareket etmesini ifade eder.
      <br/>
      <br/>
      Kimlik kaybını ifade etmeyen bir bireyleşme eğilimini, yani yeni bir şahıslaşma dalgasına gönderme yapar.
      <br/>
      <br/>
      Toplumun refahın artması, özgürlükler alanının genişlemesi, toplumsal ve siyasal sorunların özgürlük ve demokrasi dairesinde çözülmesi yönünde ağırlık koymasına işaret eder.
      <br/>
      <br/>
      İstikamette isabet tamdır.
      <br/>
      <br/>
      Zira özgürlüğün gücü devasadır…
      <br/>
      <br/>
      Zira özgürlük ve özgür düşünce bir toplumun can damarıdır.
      <br/>
      <br/>
      Dengeli ve doğal gelişmenin ana rehberidir. Serbest teşebbüs adımları ve bireysel kararlardan siyasi kararlara, edebiyattan müziğe kadar; özgür düşünce, yaratıcılığın onsuz olmaz atmosferini oluşturur. Yaratıcılık ise kültürel, ekonomik ve siyasi refahın temel koşulunu...
      <br/>
      <br/>
      Demokrasinin anlamı da burada gizlidir.
      <br/>
      <br/>
      Zira, fikir üretimini, düşünceyi, özgür ve rekabetçi tartışma besler; tartışmayı mümkün kılan ise demokrasidir.
      <br/>
      <br/>
      Tartışmanın temel işlevi 'ötekini' dinlemek ve anlamaksa; anlamak farklı görüşler arasında etkileşime yol açıyorsa; etkileşim de zengin ve yaratıcı bir kimlik üretiyorsa, bu, eşitlikçi, özgürlükçü ilke ve kurallar etrafında şekillenen bir toplumsal mutabakat demektir, demokrat bir zihniyet demektir...
      <br/>
      <br/>
      Demokrasiden beslenen ve demokrasiyi besleyen de işte bu mutabakat ve zihniyettir...
      <br/>
      <br/>
      İş kelimelere dökülünce basit görünür. Ama pek de öyle değildir.
      <br/>
      <br/>
      Bu mutabakatın olmadığı, bu zihniyetin yerleşmediği diyarlarda, demokrasi yalnızca kendi çıkarlarımız adına kullanacağımız bir silaha dönüşür çünkü. Demokratlık, bir siyasi mücadele aracı haline, çıkar savunmak için edinilmiş geçici bir kimlik haline geliverir.
      <br/>
      <br/>
      Oysa demokrasi ve demokratlık, bizde olanın tersine, herşeyden önce kendini sorgulama ve mutlak kılmama çabasıdır. Ve bu çabanın ötekilerin, bizden farklı olanların varlığıyla, talepleriyle ilişki içinde olmasıdır.
      <br/>
      <br/>
      Farklı olanı anlamak böyle mümkün olur ve bu, demokratlığın ana koşuludur. Yani farklı olanı anlamak yetmez, onunla birlikte bir şeyler inşa etmek iradesi gerekir. Bu nedenle, demokratın merceği topluma dönüktür; devlete, siyasi merkezlere değil.
      <br/>
      <br/>
      Bunun içindir ki, Kürt meselesine, tesettür meselesine, AB üyeliğinden Susurluk meselesine ayrı gözlerle bakıp, meşrebine göre birini öven, diğerine söven bakışa demokrat bakış denemez.
      <br/>
      <br/>
      Kısacası, demokratlık parçalı olmaz. O tutarlı bir zihniyettir, yani bir bütündür. Demokratlık kimliğe göre, esasa göre şekil değiştirmez.
      <br/>
      <br/>
      O, söz konusu kim olursa olsun, sorun ne olursa olsun, önce usullerin, kuralların, ilkelerin dikkate alınmasına demokratlık denir.
      <br/>
      <br/>
      İlerlediğimiz istikamet, toplum olarak takip ettiğimiz, en azından etmeye çalıştığımız işte budur güzergah budur. Her yerde ve sıkça tekrar ediyoruz: Bu ülkede son 5 yıldır değişim ve siyaset temalarına endeksli büyük bir iktidar mücadelesi yaşanmaktadır. Bu mücadele 2007 yılında en ciddi aşamasına ulaşmıştır.
      <br/>
      <br/>
      22 Temmuz 2007 genel seçimleri de bu mücadelenin önemli bir parçasını oluşturmuş, bu mücadeleye yön vermiş, taraflardan birinin gücünü kırmış, diğerinin meşruiyetini artırmıştır. Bununla birlikte bilmek gerekir ki, bu seçimler bu büyük mücadele için bir ara noktadır.
      <br/>
      <br/>
      Bu ara nokta ya durma ya sıçrama zeminini oluşturacaktır.
      <br/>
      <br/>
      Bu sonuçlar iyi okunduğu, siyasi yapı tarafından doğru anlaşıldığı oranda önümüzdeki dönemde büyük bir toplumsal koz haline dönüşebilecek unsurlara işaret etmektedir.
      <br/>
      <br/>
      Demek istediğimiz şudur: Dindar ve laik kesimin değişime açık gruplarının, muhafazakâr ve liberallerin siyasi alanı koruma ve demokratik kurumları derinleştirme konusunda 2007 seçimlerinde AK Parti etrafında kurdukları seçmen ittifakı, önümüzdeki dönemin itici gücünü oluşturabilir.
      <br/>
      <br/>
      Yeter ki biz toplum olarak, siyasiler kurucu aktörler olarak bu gerçeğin farkında olsun…
      <br/>
      <br/>
      NOT: Yorucu bir yıl, gazeteciler için yorucu bir seçim dönemi geride kaldı. Soluklanmak gerek. Bu nedenle yazılara iki hafta ara vereceğiz. 15 gün sonra buluşmak üzere…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28084), [web.archive.org (arşiv bağlantısı)](http://web.archive.org/web/20071104164314/http://www.aksiyon.com.tr:80/detay.php?id=28084)
