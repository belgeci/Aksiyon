# Asker merkezli skandallar dönemi…

*Ali Bayramoğlu 2007.04.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505153332im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   28 Şubat’ın ana araçları merkez medya ve sivil kuruluşları kullan, toplumu kutuplaştır, darbe zemini hazırla ve müdahale et… Bu, aslında anayasal suçların en ağırıdır… Ama nerede bunun üzerine gidecek, soruşturma açacak sivil sistem? Türkiye biraz da bu yüzden askerî vesayete mahkum… Hükümet, yani bir iki yıl önce darbenin asıl hedefi olmuş siyasi iktidar, bu hatıralara temkinli yaklaşıyor, bu tür konuların konuşulmasını doğru bulmadığını, darbe kelimesinin telaffuzunun bile yanlış olduğunu söylüyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Dönüp dönüp benzer konuları yazıyoruz, zira bu konular dönüp dönüp önümüze geliyor… Türkiye’deki askerî vesayet sistemi, askerî otoritenin siyasi rolü ve siyasi müdahaleleri bu ülkenin ana sorunu olmayı sürdürüyor. Gün geçmiyor ki bu konuda yeni bir skandal, yeni bir haber ya da girişimle karşılaşmayalım…
    <br>
     <br>
      Sadece son bir ayda üç önemli depremle karşılaştık…
      <br/>
      <br/>
      Önce Genelkurmay Başkanlığı’nın akredite gazeteleri ve gazetecileri siyasi değerlendirmeye tabi tutan, dost-düşman olarak ikiye ayıran ‘andıç’ı ortaya çıktı. Özetle şunu söylüyordu andıç: “İki tür gazeteci vardır: TSK yanlısı ve TSK karşıtı…” Türk demokrasisi açısından utanç verici yeni bir durum ortaya çıkmıştı, açıkçası... Basını askerî bir lojistik aracı, basın üzerinden toplumu yönlendirmeyi doğal siyasi faaliyet olarak gören, “fişleme” esasına göre çalışan bir sistem ve zihniyet bir kez daha suçüstü yakalanmış, gözler önüne serilmişti...
      <br/>
      <br/>
      Ardından eski Deniz Kuvvetleri Komutanı Özden Örnek’in günlükleri önce çeşitli sitelerde, ardından daha geniş çaplı olarak Nokta Dergisi’nde yayımlandı. Bu günlükler 2003 ve 2004 yıllarında, Türkiye’nin yaşadığı değişim sürecinin en kritik noktasında, kimi kuvvet komutanlarının darbe yapmaya soyunduklarını gösteriyordu.
      <br/>
      <br/>
      En nihayet bundan 10 gün kadar önce Genelkurmay Başkanı Yaşar Büyükanıt, Harp Akademileri’nde kurmay subaylara yaptığı bir konuşmada, “askerin kapıkulu olmadığını, askerin siyasi rolünün kendilerine yasalarca verilmiş ve kaçınılmaz bir yetki olduğunu söylüyor. Gerektiği ve vakti geldiği zaman askerin siyasete müdahale edeceğini” vurguluyordu…
      <br/>
      <br/>
      Her ne kadar ülkeye askeri vesayet sistemi hâkim olsa da, bu kadarı fazla geliyor…
      <br/>
      <br/>
      Daha doğrusu kısa zamanda arka arkaya yaşanan gelişmeler demokratik bir sistem açısından bardağı taşıran damlaları andırıyor.
      <br/>
      <br/>
      Ama gelin görün ki bu Türkiye “ilginç” bir ülke…
      <br/>
      <br/>
      Merkez medya kendisini hedef alan ‘andıç’ı haber yapmaktan öteye geçemiyor, yani tavır alamıyor, soru soramıyor. Hatta tersine asker yanlısı ilan edilen kimi gazeteciler köşelerinden askere adeta teşekkür mektupları yazabiliyorlar. Haberin basında yer almasının ikinci günü sivillerin, basının değil yine askerin tepkisi öne geçiyor; ‘andıç’ın kendisi değil, nasıl dışarı sızdığı tartışılıyor. Savcılık ya da idari amir ‘andıç’la ilgili değil, nasıl sızdırıldığıyla ilgili soruşturmaya girişiyor.
      <br/>
      <br/>
      Ve bu yolla adeta ‘andıç’ın kendisi neredeyse doğal hâle geliyor…
      <br/>
      <br/>
      Peki emekli Oramiral Özden Örnek’in günlüklerinden fışkıran gerçek ve skandallara ne demeli?
      <br/>
      <br/>
      Üzerinde özellikle durmaya değer bu notlar…
      <br/>
      <br/>
      Örnek 18 Ekim 2003 tarihine Kara, Deniz, Hava, Jandarma Komutanları’nın görüşlerini paylaşmayan, hükümetin şeriat devleti kurma gibi bir niyetinin olduğuna inanmadığını söyleyen Genelkurmay Başkanı Hilmi Özkök için, “Hepimiz şüpheleniyoruz: Genelkurmay Başkanı dinci mi?” notunu düşmüş…
      <br/>
      <br/>
      24 Ekim notları bir zihniyeti ortaya koyması bakımından çok ilginç. Şöyle diyor:
      <br/>
      <br/>
      “İlerleme raporu bizim için büyük bir şans oldu (…) Bizim bundan sonra yapmamız gereken AB’nin bizi istemediğine dair olan konunun üzerine giderek her tarafta bunu yaygınlaştırmamız. Böylelikle hükümetin eline geçmiş olan AB kozunu elinden alarak onları iç siyasete döndürerek bizden korkar hale getirmemiz lazım. Bunu yaparken de daima sert açıklamalardan kaçınmamalı ve onlara gerekirse her şeyi yapabileceğimiz intibaını vermeliyiz (…) Tabii bu arada en önemli konu Kıbrıs ve mahalli seçimler. Kıbrıs’ı istediğimiz şekilde çözümsüz olarak bırakmalıyız ve bu arada Kıbrıs muhalefetinin seçimi kazanmasını da önlemeliyiz. Böylece AB’ye ikinci bir darbe vurabileceğiz… Mahalli seçimler için muhakkak bir alternatif cephe yaratılmasına çalışmalı ve bu adamların Ankara ve İstanbul’u da kazanmalarını önlemeliyiz…
      <br/>
      <br/>
      Önümüzde daha vakit olduğu için bugün konuştuklarımızı dönüşte yazılı olarak Kara Kuvvetleri Komutanı’na vereceğiz ve kendimize artık bir çalışma programı yapacağız…”
      <br/>
      <br/>
      3 Aralık 2003’te günlükte şunlar var: “Yüksek Şura Hazırlıklarında tüm orgeneral ve amirallerin darbe ve muhtıra talebini Genelkurmay Başkanı, “Herkesin aynı fikirde olması güzel… Ama muhtıra vermeye niyetim yok…” diyerek reddetti.
      <br/>
      <br/>
      Bunun üzerine hazırlıklarına girişilen Sarıkız adlı darbe planıyla ilgili ise şu notları düşmüş 6 Aralık 2003 tarihine:
      <br/>
      <br/>
      -Önce basını ele geçirmeye çalışacaktık
      <br/>
      <br/>
      -Sonra rektörler ile temas edip öğrencileri sokağa dökecektik
      <br/>
      <br/>
      -Sendikalar ile aynı şekilde hareket edecektik
      <br/>
      <br/>
      -Sokaklara afiş astıracaktık
      <br/>
      <br/>
      -Dernekler ile temas edip onları da hükümet aleyhine teşvik edecektik
      <br/>
      <br/>
      -Bütün bu olayları yurt çapında yapacaktık.
      <br/>
      <br/>
      Ne âlâ, ne kolay…
      <br/>
      <br/>
      28 Şubat’ın ana araçları merkez medya ve sivil kuruluşları kullan, toplumu kutuplaştır, darbe zemini hazırla ve müdahale et…
      <br/>
      <br/>
      Bu, aslında anayasal suçların en ağırıdır…
      <br/>
      <br/>
      Ama nerede bunun üzerine gidecek, soruşturma açacak sivil sistem?
      <br/>
      <br/>
      Türkiye biraz da bu yüzden askerî vesayete mahkum…
      <br/>
      <br/>
      Hükümet, yani bir iki yıl önce darbenin asıl hedefi olmuş siyasi iktidar, bu hatıralara temkinli yaklaşıyor, bu tür konuların konuşulmasını doğru bulmadığını, darbe kelimesinin telaffuzunun bile yanlış olduğunu söylüyor.
      <br/>
      <br/>
      Basın ise ya suskun ya da bu hatıraları tarihten bir sayfaya bakar gibi ele alıyor…
      <br/>
      <br/>
      O zaman bu tür girişimler de tabiileşiyor, sıradanlaşıyor…
      <br/>
      <br/>
      Galiba asıl sorun burada…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27091), [web.archive.org (arşiv bağlantısı)](http://web.archive.org/web/20070505153332/http://www.aksiyon.com.tr:80/detay.php?id=27091)
