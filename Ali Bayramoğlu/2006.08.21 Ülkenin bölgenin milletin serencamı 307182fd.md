# Ülkenin, bölgenin, milletin serencamı

*Ali Bayramoğlu 2006.08.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061010185606im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   “Tek boyutlu, tartışmayan, düşünmeyen toplum modelinin inşası"nda adım adım ilerliyoruz. Milliyetçiliğin toplumu göz ardı ederek millet üzerine temellenen, milleti devlete endeksleyerek devletin toplum üzerinde kurduğu tahakkümü pekiştiren otoriter ve totalci yönünün öne çıkması ülkeyi bir bunalıma sürüklüyor. Bu bunalımın son noktası açıktır: Her türlü muhalefet ortadan kalkar, her türlü farklılık tezahürünün önü tamamen tıkanır, ülke tepeden tırnağa otoriter ulamalara ve mantığa mahkum olur.
  </font>
  <!--- Baslik, Spot, Resim kutusu ---------->
  <p>
   <font class="content">
    Türkiye zaman zaman karnından konuşmayı sever, daha doğrusu homurdanır. Bir tepki seline kapılır. Duygunun, kızgınlığın, tepkinin siyasetinin peşinde koşar. Akılla bağlarını zayıflatır.
    <br>
     <br>
      Nedenler az çok bellidir... Terör hadiseleri, uluslararası arenada kaybedilen bilek güreşleri, büyüklük ve güçlülük duygusuna halel getiren gelişme ve durumlar, adaletsizlik hissi, kendisini kutuplaşmış dünyanın mağduru hissetme duygu-tepki-siyaset bağının ana düğümlerini oluşturur.
      <br/>
      <br/>
      Böyle durumlarda millet adına, milletten ve "milliyetçilik"ten güç alan, içinde 12 Eylül ya da 28 Şubat ruhunu ziyadesiyle barındıran "devletçilik kasırgası" ülke semalarında kara bir bulut halinde seyreder...
      <br/>
      <br/>
      Böyle durumlarda atılan her adım, alınan her karar, şekillenen her beklenti insan olmanın, demokrasinin, iç dinamiklerin, haklı taleplerin gereği olarak değil, devlet çıkarlarının, katı bir milliyetçiliğin icabı olarak yapılır.
      <br/>
      <br/>
      AB'ye üyelik, tezkere, demokratikleşme, Lübnan'a asker gönderme, yabancı kökenli futbolcuların Türk milli takımında oynamaları bu güdü ve bu mantıkla ele alınır.
      <br/>
      <br/>
      Aslında ülkenin tüm sorunlarını devletler arası mücadelelere bağlayan, "iç dinamiklerin ürettiği sorunları görmezden gelen, bu sorunlar hakkında konuşmayı, tartışmayı imkansız hale getiren", tehlikeli kılan bir kasırgadır bu. Üstelik sadece dışarıdan, devlet üzerinden pompalanmaz; toplum üzerinden de kendisini besler.
      <br/>
      <br/>
      Evet, bu tablo özü itibariyle yıllardır değişmiyor.
      <br/>
      <br/>
      Mengeneyi hep beraber sıkıştırıyoruz.
      <br/>
      <br/>
      "Tek boyutlu, tartışmayan, düşünmeyen toplum modelinin inşası"nda adım adım ilerliyoruz.
      <br/>
      <br/>
      Şu iki soruyu sormak ve yanıtlamak gerek:
      <br/>
      <br/>
      Bu totalleşme süreci nasıl ve neden hızlandı? Nasıl ve neden tekçi bir zihniyet toplumsal ve siyasal mekanizma tarafından da pompalanır hale geldi?
      <br/>
      <br/>
      İşin elbet bir asli tarafı var; sistem tarafı, "devlet tarafı" var. O bir süreklilik arz ediyor. Son dört yılda yaşananlar, demokratikleşme eğilimleri kimi temel sorunları ortadan kaldırmadı. Askerin sistem üzerindeki etkisi, devletin toplum ve birey üzerindeki tahakkümü devam ediyor. Kimi hak ve özgürlükler ağır baskı altında kalmayı sürdürüyor.
      <br/>
      <br/>
      Bu iki yönlü durumun ana nedeni devletin AB dalgasıyla gelen değişimin statükonun ve sistemin temel taşlarını etkileyecek girdilerini kontrol etmek için bu değişimi taşımaya soyunması, soyundukça gizli bir şekilde otoriterleşmesidir.
      <br/>
      <br/>
      Şimdi gelelim asıl konuya... İşin, zaman zaman iyice belirginleşen toplumsal yönüne… Toplum eliyle totalleşme, otoriterleşme meselesine...
      <br/>
      <br/>
      Bu noktada "olanı anlayabilmenin anahtarı", yükselen "milliyetçilik dalgasının toplumsal içeriğinde gizli"dir. Yaşanan totalleşme süreci, mengenenin sıkışması, siyasi alanının iyice daralması, "yerel değerlerin mevcut siyasileşme eğiliminden, daha doğrusu yaşadığı bunalımdan" bağımsız değil çünkü.
      <br/>
      <br/>
      Önce şunu görmek gerek: Türkiye'de son yıllar yerel değerlerin ya da yerel kimliğin siyasileşmesinde iki farklı modele tanıklık etti.
      <br/>
      <br/>
      Bir yanda kendi değerini ya da kimliğini diğerleriyle karşısında, onlara eşit bir değer ve kimlik olarak gören, çoğulculuğun altını çizen, talep-kimlik ve demokrasi arasında ilişki kuran bir eğilim bulunuyor. 28 Şubat'tan bu yana ülkenin yaşadığı sıkıntılar ve geçirdiği deneyimler bu eğilimi kuvvetle besledi.
      <br/>
      <br/>
      Öte yanda ise farklılık ve çoğulculuğu içeren toplum fikri karşısında homojen olanı yücelten, millet fikrinin altını çizen, "öteki" olarak gördüğü kesim ve değerlere aşırı mesafeli duran, içe kapanmayı ulusal bağımsızlık olarak tanımlayan, ilke yerine faydayı merkeze alan, güç ve şiddet öğesiyle iç içe bir milliyetçilik dalgası bulunmaktadır. Bu dalga dünyada yaşanan Doğu-Batı kutuplaşmasından tutun, Danimarka'daki karikatür krizine, Lübnan'daki savaşa, çuval meselesinden ülke içindeki demokrasi tartışmalarına kadar hemen her tür girdiden beslenmekte, duygu ve tepki merkezli bir büyüme göstermektedir.
      <br/>
      <br/>
      Şu açıktır:
      <br/>
      <br/>
      Yerel değerler ve kimliğin kendi içinde yaşadığı bu farklılaşma sosyal talep ayrışmasını ifade eden doğal bir eğilimden ziyade; dünya, bölge ve ülkedeki belirsizlik ve adaletsizlik halinden hareketle içinde tedirginliği, tepkiyi, endişeyi barındıran siyasi bir blokajın suni bir sonucu olarak karşımıza çıkmıştır.
      <br/>
      <br/>
      Bu çerçevede, blokajın ürettiği suniliğin doğrudan bir sonucu olarak, yerel değerlerin siyasileşmesindeki ağırlık "toplumsal olan"dan "siyasi olan"a doğru kaymaya başladı.
      <br/>
      <br/>
      Siyasi olana kayış toplumsal istekleri kuşatan bir siyasileşmeden çok, devlet merkezli ve milli çıkar üzerine kurulu siyasileşmeyi, yani depolitisazyonu ifade ediyor.
      <br/>
      <br/>
      Zira, ağırlık, toplumsal ve dinamik bir duyarlılığın temsilinden, o duyarlılığı neredeyse folklorik bir özellik, değişemez ve siyasi nitelik taşımayan bir veri olarak kabul eden ideolojik bir söylemin belirleyiciliğine doğru kayıyor.
      <br/>
      <br/>
      Birinci anlayışın toplumsal talep ve toplumsal duyarlılığın altını çizmesine karşılık, ikinci eğilimin, yani yeni milliyetçilik dalgasının taleplerden çok, toplumu millete, milleti devlete endeksleyen devletçi bir söylemi referans alması, yani siyasetsizliği ön plana çıkarması Türkiye'nin önündeki ciddi sorunlardan birisidir.
      <br/>
      <br/>
      Peki bunun anlamı, önemi ne?
      <br/>
      <br/>
      Şu: Siyasi bir blokajın sonucu olan bu farklılaşma, kaçınılmaz olarak siyasi temsil-toplumsal talep ilişkilerinde de yeni bir kopukluğu içermektedir.
      <br/>
      <br/>
      Zira bu kopukluğu besleyen suni farklılaşma; yerel taleplerin hem maruz kaldığı baskılar hem kendi iç sıkıntıları itibariyle yaşadığı ve "milliyetçiliğe sirayet eden bir bunalım"ı da ifade etmektedir.
      <br/>
      <br/>
      Milliyetçiliğin toplumu göz ardı ederek millet üzerine temellenen, milleti devlete endeksleyerek devletin toplum üzerinde kurduğu tahakkümü pekiştiren otoriter ve totalci yönünün gitgide öne çıkması bu bunalımın en önemli işaretidir.
      <br/>
      <br/>
      Ve üzerinde uzun uzadıya düşünülmesi gerekir.
      <br/>
      <br/>
      Aksi halde sonuç açıktır: Her türlü muhalefet ortadan kalkar, her türlü farklılık tezahürünün önü tamamen tıkanır, ülke tepeden tırnağa otoriter uygulamalara ve mantığa mahkum olur.
      <br/>
      <br/>
      Ve bu durum toplumun ve siyasi partilerin katkısıyla gerçekleşir.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25086), [web.archive.org (arşiv bağlantısı)](http://web.archive.org/web/20061010185606/http://www.aksiyon.com.tr/detay.php?id=25086)
