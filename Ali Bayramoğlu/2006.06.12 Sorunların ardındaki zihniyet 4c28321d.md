# Sorunların ardındaki zihniyet

*Ali Bayramoğlu 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070608080632im_/http://aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Her tartışma, her beklenti, her görüş devlet alanına hapsedilmekte, o çerçevede meşrulaştırılmakta ve bu alandan hareketle meşrulaşmaktadır. Bu çerçevede oluşan sorumluluk ve sorgu mekanizması, kutsal atıfların dışında, bir dünyevilik haline de işaret etmekte, toplumsal aktörün kendisini devletle özdeş görmesine imkân vermekte, siyasete bu çerçevede anlam yüklemesine yol açmaktadır.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Ülkenin yaşadığı derin sorunların, arka arkaya patlayan krizlerin, Kızıl Elma koalisyonu örneğinde olduğu gibi sıkça değişen siyasi ittifakların ardında sadece siyasi meseleler yok...
    <br>
     <br>
      Ortada bir de zihniyet sorunu var...
      <br/>
      <br/>
      Hemen hepimize şu ya da bu seviyede egemen olan, sorgulamaya yanaşmadığımız, karşı tarafta gördüğümüz zaman hoşnutsuzca mırıldandığımız bir zihniyet sorunu...
      <br/>
      <br/>
      Zaman zaman bu zihniyet Baykal'dan Erdoğan'a, Danıştay failinden Veli Küçük'e kadar herkesi kuşatıyormuş gibi geliyor insana...
      <br/>
      <br/>
      Nasıl bakmalı bu zihniyete, nasıl anlatılmalı?
      <br/>
      <br/>
      Türkiye'de hâkim siyaset algısındaki "kök anlayış" kimlik ve mensubiyet üzerine kuruludur. Bu anlayış, ana hatlarıyla, çok parçalı toplum fikrini tek parçalı millet kavramıyla ikame eder. Tarihi milletler ve kültürler arası gerilim olarak tanımlayan ve süreli bir seferberlik hali olarak "devlet-siyaset-toplum-insan" özdeşliği kurma eğilimi taşıyan bir yapıdadır. Diğer bir ifadeyle mensubiyet duygusuna yapılan aşırı vurgu, tüm ataerkil düzenlerde olduğu gibi burada da, "içine kapalı doğal düzen" algısını her aktörün içine doğduğu doğal bir değer kılar. İçe kapalılık ise doğal olarak kuvvetli bir öteki mefhumunu besler ve kimlik tanımında "öteki" fikrini hatırı sayılır bir şekilde araçsallaştırır.
      <br/>
      <br/>
      Gelelim kritik noktaya...
      <br/>
      <br/>
      Bu zihniyette "sabit ve en güçlü öteki din, kimlik, gelenek" olarak Batı'dır.
      <br/>
      <br/>
      Batı algısı bu anlayışta birbirini besleyen iki temel unsur, hem "din-mensubiyet ilişkisi" hem "kimlik-tarih ilişkisi" açısından kilit bir rol oynar. Bir yandan Batı'nın etkisi ve kimliği karşısında farklılığı, güç arayışını vurgulayan "ötekileşme" eğilimini besler. Diğer yandan son 100-150 yılın deneyimlerinden hareketle Batı'yı kendi kimlik ve bütünlüğüne yönelik bir tehdit olarak algılayan, reflekslerini bu tehlikeyi bertaraf etmek üzerine kuran "tarihi belleğin" arka planını oluşturur.
      <br/>
      <br/>
      Verili belleği bu çerçevede, yüceltilmiş ve yüceltilen geçmişle yoğun bağlantı içinde inşa edilen bir değer, kimlik, hatta kişilik tasavvuru olarak tanımlamak mümkündür.
      <br/>
      <br/>
      Nitekim milli ve yerel ortak deneyim öğeleri ve dinî verilerle örülmüş mensubiyet duygusunda, geçmiş tasavvuru ve "geçmişin ütopya kılınması", geçmiş üzerinden güç ve büyüklük algısı, bu zihniyetteki 'kimlik ve kişilik refleksleri'nin en önemli unsurları olarak karşımıza çıkmaktadır. Geçmişin ütopya kılınması bir yönüyle bugüne, hatta geleceğe yönelik beklenti ve tasavvurların tarihi referanslar, semboller ve öykünmelerden hareketle oluşturulmasını ifade eder. Diğer yönüyle, fiili eylem planlarında, bu planların alt yapısını oluşturan "anlama ve açıklama" faaliyetlerinde ve bunlara yönelik zihinsel alıştırmalarda düşünce haritası işlevini görür.
      <br/>
      <br/>
      Gerçekten de, geçmiş zaman mitosu ataerkil düşünce ve varoluş biçiminin en önemli meşruiyet kaynağını oluşturmakla kalmamakta, bu yapının 'mikro-fizik işlevi'ni de yerine getirmektedir. Nitekim toplumsal aktör, verili zihniyet yapısında geçmiş ile bugün arasında bağ kuran, tarihsel sürekliliği temsil ettiğine inanan, sorumluluk duygusunu bu çerçevede inşa eden "düşünce kodları silsilesi" ile şekillenir.
      <br/>
      <br/>
      Bu silsilede yargılar, algılar ve tanımlar, aktörler için "somut ve güncel deneyimler dışında kalan" tarihsel bagajlar, aktarılmış ve aklanmış sözlü-simgesel-yazılı bellek üzerinden oluşmaktadır. Başka bir ifadeyle bu çerçevede, örneğin Batı gibi verili "öteki", Viyana Kuşatması gibi verili "olgu" ve Ermeni meselesi gibi verili "sorunlar" ile kurulan mutasavver ilişkilerden üremektedir.
      <br/>
      <br/>
      Bu işleyiş, kişinin zihin donanımı ve bilgi dağarcığında geçmiş zaman ile şimdiki zaman arasındaki mesafeyi asgariye indirme işlevi görerek, aynı zamanda söz konusu düşünce kodlarını da koruma altına alır.
      <br/>
      <br/>
      En nihayet geçmiş ile bugün arasındaki mesafenin darlığı karmaşık durumların, farklı toplumsal grupların, çok yönlü sorunların, toplumların, dinlerin özneleştirilmesi ve tekilleştirilmesini ifade etmekte, bu çerçevede belleğin yeniden üretimi üzerinden kimlik inşası daimi kılınmaktadır.
      <br/>
      <br/>
      Bu kapalı daire toplumsal alanın da ana düzenleyicisidir.
      <br/>
      <br/>
      "Aktarılmış ve aklanmış bir geçmiş üzerinden gerçeklerle mesafeli bir gerçeklik duygusu" temel olarak, topluluğun söylem, bellek ve eylem olarak içe kapanmasını, buna paralel olarak gelişen güç ve üstünlük fikrini kuşatmaktadır. Bu yolla, erkek, devlet, şef, şeyh gibi güç ve üstünlüğü simgeleyen rol, yapı ve kurumların "aşkın" nitelik kazanmasına zemin hazırlamaktadır.
      <br/>
      <br/>
      Bir yanda bellek alıştırmaları, öte yanda bu "aşkın hal", topluma ve düzene ilişkin "doğallık" fikrini kaçınılmaz kılar. Doğrusal bir hatta ilerleyen tarih, doğal millet tanımı fikrinin temel zihni kaynağı burada karşımıza çıkar.
      <br/>
      <br/>
      "Doğal olan" hem 'değişmez'i, hem safiyeti açısından koruma altında tutulması gereken 'mahrem bir doku'yu ifade etmektedir. Doğal olanın asli referansı ise haliyle kodlanmış hiyerarşi, itaat, uyum, davranış mekanizmalarını barındıran gelenek ve inanç sistemidir. Nitekim toplumsal alanda, insan davranışlarında, tavırlarda, değerler sisteminde yaşanan her değişim bir tür bozulma olarak algılanmakta, bu değişimi harekete geçiren girdiler bertaraf edilmeye çalışılmaktadır.
      <br/>
      <br/>
      Verili zihniyette milliyetçiliğin devreye girdiği nokta burasıdır.
      <br/>
      <br/>
      Zira bu zihniyette "aktifleşmiş ya da siyasileşmiş mensubiyet duygusu olarak milliyetçilik" sadece bir kimliğin doğal politikası değil, aynı zamanda, doğal hal ve değişmezliğin ana manivelasıdır.
      <br/>
      <br/>
      Nitekim, milliyetçilik geçmiş ve bugün arasında köprü kuran, devlet-siyaset toplum-insan özdeşliğini "hiyerarşi-itaat" fikri üzerine oturtan bir işlev görür. Dolayısıyla fayda merkezlidir. Fayda merkezli her yapıyı olduğu gibi bu yapıyı da "güç fikri ve kullanımı" besler ve beslediği oranda milliyetçiliğin belleğe referansla yeniden üretiminin temel aracı olur. Söz konusu yeniden üretim ise, yine belleğe referansla, 'öteki'ye yönelik hem üstünlük hem güvensizlik duygusu üzerinden gerçekleşecektir.
      <br/>
      <br/>
      Milliyetçilik doğal hal ve değişmezliğin, yani toplumun statikliğinin ana manivelasını bu yolla oluşturur.
      <br/>
      <br/>
      Buna karşılık, kimliğin doğal politikası olarak milliyetçilik, bu zihniyette dinamik olarak algılanan, tek mekanizmayı, devleti de kuşatmaktadır. Milli varlığın taşıyıcısı, özgürlüğün atfedildiği ve tekelleştiği yegâne merci, milleti temsil eden ve siyaset üzerinden koruyan bir araç olarak devlet, bir yanıyla "kutsal" hale getirilerek yüceltilmektedir.
      <br/>
      <br/>
      Ancak diğer yanıyla aksaklıkların, bozulmanın, doğal düzende yaşanan sarsıntıların sorumluluğu yine devlete, daha doğrusu devlet idaresine çıkarılır.
      <br/>
      <br/>
      "Kutsallık ve sıradanlık" birlikteliğinin işleyiş açısından sonucu şudur:
      <br/>
      <br/>
      Her tartışma, her beklenti, her görüş devlet alanına hapsedilmekte, o çerçevede meşrulaştırılmakta ve bu alandan hareketle meşrulaşmaktadır. Bu çerçevede oluşan sorumluluk ve sorgu mekanizması, kutsal atıfların dışında, bir dünyevilik haline de işaret etmekte, toplumsal aktörün kendisini devletle özdeş görmesine imkân vermekte, siyasete bu çerçevede anlam yüklemesine yol açmaktadır.
      <br/>
      <br/>
      Nitekim bu zihniyet dokusunda siyaset, devletin denetimidir; milli çıkarların belirlenmesine, bunu belirleyecek aktörlerin tayin edilmesine yönelik bir güç mücadelesidir.
      <br/>
      <br/>
      Kritik nokta da bu güç mücadelesi meselesidir.
      <br/>
      <br/>
      Zira güç mücadelesinde düzenleyici hakemlik işlevini yerine getiren 'kodlanmış şiddet'tir. Şiddet bu yolla hak ve haklılığı tanımlayan, meşrulaştıran bir anlam kazanır ve bir değer haline dönüşür. Dönüşür zira milli çıkarı en güçlü olanın belirlemesi ilkesi ya da töresi, "gücün değeri ile çıkar tayininin yerindeliği arasında paralellik" kurar. Güçlü olan doğru, haklı ve meşru olarak algılandığı ya da gönüllü itaati hak ettiği oranda, güç kendi başına bir değer olacaktır.
      <br/>
      <br/>
      Bir kültür kendi zihniyeti üzerine düşünmeyi sorunların temeline inmek için zihniyetini gözden geçirmeyi becerebilir mi acaba?
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=24537), [web.archive.org (arşiv bağlantısı)](http://web.archive.org/web/20070608080632/http://aksiyon.com.tr:80/detay.php?id=24537)
