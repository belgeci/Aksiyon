# Dün derken bugünü kastettiğimiz ortadadır

*Ali Bayramoğlu 2007.04.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070507171925im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Gazete ve gazetecilere yönelik andıç, darbe planlarını anlatan günlükler, Sarıkız, Ayışığı gibi darbe kod adlarının alenileşmesi sorunun derinliğini göstermeye yetiyor. Bir kez daha görülüyor ki, sorun sadece asker-sivil çatışmasından ibaret değil. Asker içi gerginlikler, devlet içi çatışmalar da söz konusu ve bu çatışmalar karanlık sayfaların en vahimini ve tehlikelisini oluşturuyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Siyasi tarihimiz karanlık sayfalarla dolu… Ve bu sayfaların büyük bir bölümü saray içindeki sert, kuralsız, keyfi kavgalarla ilgili… Nitekim son günlerde yaklaşan cumhurbaşkanlığı seçimlerine rağmen Türkiye, dünün saray kavgalarıyla, dünün karanlık sayfalarıyla çalkalanıyor…
    <br>
     <br>
      Neden?
      <br/>
      <br/>
      Çünkü dün derken aslında bugünü kastettiğimiz ortadadır.
      <br/>
      <br/>
      Çünkü dün, sadece üç sene öncesidir. Bundan sadece üç yıl önce, Türk demokrasisinin kuvvet komutanları düzeyinde planlanan iki darbe tehlikesi atlattığı anlaşılmaktadır.
      <br/>
      <br/>
      Çünkü bu darbeyi planlayan kimi askerler hâlâ görevdedir, bu darbenin hedef alacağı hükümet de öyledir…
      <br/>
      <br/>
      Çünkü darbeyi davet eden zihniyet orta yerde duruyor. Asker-sivil çatışmasının nesnesi hiçbir şekilde değişmiyor. CHP’den YÖK’e değin, sivil toplum örgütlerinden kimi basın yayın organlarına kadar bir dizi aktör bu çerçevede varlık ve eylemleriyle aslında dünü bugün kılmaya çalışıyor.
      <br/>
      <br/>
      Gazete ve gazetecilere yönelik andıç, darbe planlarını anlatan günlükler, Sarıkız, Ayışığı gibi darbe kod adlarının alenileşmesi sorunun derinliğini göstermeye yetiyor.
      <br/>
      <br/>
      Bir kez daha görülüyor ki, sorun sadece asker-sivil çatışmasından ibaret değil. Asker içi gerginlikler, devlet içi çatışmalar da söz konusu ve bu çatışmalar karanlık sayfaların en vahimini ve tehlikelisini oluşturuyor.
      <br/>
      <br/>
      Darbeciliğin, askerî vesayet arayışının devlet bütünlüğünü nasıl örselediğini, “yasal fiziki şiddet tekeli olarak” tanımladığımız meşru yapıyı nasıl parçalara ayırabileceğini ortaya koyuyor…
      <br/>
      <br/>
      Aksiyon Dergisi geçen sayıda madalyonun bu yüzüne ışık tutan önemli bir haber yaptı. Daha doğrusu saray kavgalarının iç yapısıyla, vahametiyle ilgili bir meseleye el atıp, gözlerden kaçan önemli bir ayrıntıyı gözler önüne serdi. Emekli Jandarma Albayı Erdal Sarızeybek’in “Ya Gazi Paşa duyarsa…” başlıklı kitabından yola çıkarak, 2004 yılında jandarma içinde “askerler arası bölünme ve gerginliğe” işaret eden ciddi bir gelişmeyi, daha doğrusu gelişmeye ilişkin iddiaları gündeme getirdi.
      <br/>
      <br/>
      Bu haberin derin anlamına değinmeden önce, son günlerde kimi belgelerle ortaya çıkan parçaları bir araya getirelim ya da arka arkaya dizelim.
      <br/>
      <br/>
      1) 2003 ve 2004 yılında Kara, Hava, Deniz, Jandarma komutanlarının AK Parti’nin ve ülkenin gidişinden memnun olmadıkları, hükümete muhtıra vermek ya da müdahale etmek gibi niyet taşıdıkları anlaşılıyor.
      <br/>
      <br/>
      2) Bu konuda Genelkurmay Başkanı Hilmi Özkök’ü ikna etmeye çalışıyorlar. Ama bu çaba sonuç vermiyor. Bunun üzerine Özkök ile diğer komutanlar arasındaki mesafe açılıyor.
      <br/>
      <br/>
      3) Kuvvet komutanları Özkök’ü bir kenara iterek birlikte bir müdahale hazırlığına girişiyorlar. Bu müdahaleye Sarıkız operasyonu adını veriyorlar. Buna göre ilk amaçları darbe ortamı hazırlamak… Yani basını yönlendirmek ve basın üzerinden gerginliği artırmak, sivil toplum örgütleri ve üniversiteler üzerinden bir kutuplaşma tahrik etmek…
      <br/>
      <br/>
      4) Bu hazırlıklar ve gerginlik New York’taki Kıbrıs görüşmeleri sırasında artıyor. Ve kimi gazeteler ve kimi gazeteciler “genç subaylar tedirgin” gibi haberlerle, doğrudan Hilmi Özkök’ü eleştiren ve suçlayan yazılarla devreye giriyorlar.
      <br/>
      <br/>
      5) Ama ardından darbe hazırlığındaki generaller arasında da bir fikir ayrılığı çıkıyor. Kara Kuvvetleri Komutanı Aytaç Yalman kıtaları dolaşıyor, tüm orgeneral ve korgenerallerle görüşüyor. Yaptığı eğilim yoklaması bu generallerin hükümetten hoşlanmamakla birlikte, darbeye karşı olduklarını gösteriyor. Bu durum, Kara ve Deniz Kuvvetleri Komutanlarını darbe yapmaktan caydırıyor.
      <br/>
      <br/>
      6) Bunun üzerine Jandarma Komutanı tek başına bir darbe hazırlığına başlıyor. Eylem planına “Ayışığı” kod adını veriyor. Nokta Dergisi’nin tüm ayrıntılarıyla yayınladığı bu eylem planı vahim… Burada sadece toplumun nasıl seferber edileceği tarif edilmiyor. Aynı zamanda darbecilerin “yetim” kod adını verdikleri Genelkurmay Başkanı Hilmi Özkök’ün nasıl bertaraf edileceği de ele alınıyor. Ayrıca jandarma ve EMASYA üzerinden gerçekleştirilecek bir darbede sivil emniyet güçlerinin nasıl ekarte edileceği önemli bir bölüm oluşturuyor…
      <br/>
      <br/>
      7) Bu darbe de Genelkurmay Başkanı Hilmi Özkök’ün durumdan haberdar olması ve devreye girmesi üzerine gerçekleşmiyor.
      <br/>
      <br/>
      Evet, bu öykü görüldüğü gibi sadece bir asker-sivil gerginliğinin öyküsü değil, aynı zamanda asker-asker çatışmasının, jandarma-emniyet itişmesinin öyküsüdür…
      <br/>
      <br/>
      Siyasetin ve demokrasi için ölüm anlamına gelen bir askerî darbeyle sonuçlanmasa bile bu durumun taşıdığı tehlike son derece büyüktür. Devletin silahlı güçlerin bölünmesi ve çatışmaya girmesi bir düzenin en önemli güvencesini, hukuk sistemini ve hukuk dairesinde şiddet tekelini ortadan kaldırır… Türkiye’de ordu böyle bir durumu engellemek için 1960’tan bu yana müdahaleleri emir-komuta zinciri içinde yapmaya çalışmış, kaçak olmasın, bir general grubu hareke geçmesin diye 12 Mart Muhtırası’nı bile vermiştir…
      <br/>
      <br/>
      2000’li yıllar bize bir geri dönüş öyküsü olarak geri geliyor…
      <br/>
      <br/>
      Bu, bir tahmin değil. Fiili bir durum…
      <br/>
      <br/>
      Erdal Sarızeybek’in kitabı da işte bu fiili durumu ortaya koyduğu için önemli…
      <br/>
      <br/>
      Sarızeybek özetle Şener Eruygur döneminde kendisinden, üst düzey başka askerlerin telefonunu dinlemesinin istendiğini ima ediyor. Bunu öğrendiği için soruşturmaya uğradığını ifade ediyor. Bu durumu doğrulayan gelişmeler ise şunlar: Sarızeybek hakkında soruşturma sürerken Jandarma Genel Komutanlığındaki tüm istihbarat birimleri Genelkurmay Başkanlığı’nın emriyle dağıtılıyor. Eruygur emekliye ayrıldıktan hemen sonra tuğgeneral Levent Ersöz, istihbarat dairesinin başından alınıp, Ankara dışına tayin ediliyor.
      <br/>
      <br/>
      Tablo açık: Kimi generaller diğer generalleri, “Ayışığı operasyonu” çerçevesinde dinliyor…
      <br/>
      <br/>
      Karanlık sayfalar arasında yeni bir karanlık sayfa…
      <br/>
      <br/>
      Dünü bugün kılmaya çalışanlara:
      <br/>
      <br/>
      Artık yeter…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27154), [web.archive.org (arşiv bağlantısı)](http://web.archive.org/web/20070507171925/http://www.aksiyon.com.tr:80/detay.php?id=27154)
