# Savaşın Türk iç siyasetine etkileri

*Ali Bayramoğlu 2006.08.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061019211247im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türk iç siyasetinde seçimlere doğru uzanan yolda ilk büyük gerilim ekseni, “laiklik ve rejim ekseni” olacaktır... İkinci büyük eksen ise gerek AB’nin Kıbrıs sorunu üzerinden Ekim ayı itibariyle artacak etkileri ve yaratacağı iç tepkiler, Kuzey Irak’ta tesisi derinleşecek Kürt otoritesi ve PKK meselesi üzerinden “milliyetçilik ekseni” olacaktır...
   <br>
    Asker ve devlet bunların ikisine doğrudan ve sıcak taraftır...
   </br>
  </font>
  <!--- Baslik, Spot, Resim kutusu ---------->
  <p>
   <font class="content">
    İç ve dış dinamikler birlikte ısındı...
    <br>
     <br/>
     İçerisi sıcak:
     <br/>
     <br/>
     Bir yanda Genelkurmay Başkanı’nın değişimine denk düşen YAŞ toplantısının ağırlığı, Büyükanıt merkezli siyasi kampanya ve hareketlenmeler, bunların Cumhurbaşkanlığı seçiminin de aralarında bulunduğu hassas dengelere yaptığı derin göndermeler ve krizler var...
     <br/>
     <br/>
     Diğer yanda PKK’nın ülkeyi yeniden kuşatan, onlarca cenazeyi Anadolu’ya akıtan sistematik saldırıları, bu saldırılara bağlı olarak kamuoyunda yaşanan bir ruh hali değişikliği, siyasette sertleşme ve otoriterleşme eğilimi bulunuyor...
     <br/>
     <br/>
     Dışarısı daha sıcak:
     <br/>
     <br/>
     İlk bakışta İsrail’in savaşı görüntüsü taşıyan, ancak mikro bir dünya hesaplaşması olan Ortadoğu çatışması ortalığı kasıp kavuruyor. Ölümler, çocuklar, acımazsızlık yanında siyasi olarak umut ve ufuk boğan gelişmeler yaşanıyor.
     <br/>
     <br/>
     Nitekim ülkenin yanıbaşında uzun süredir bir tür Sünni-Şii çatışması yaşanıyor, yine bir süredir İran ile ABD arasında dolaylı bir savaş süregidiyor. Velhasıl “mezhepler arası gerginlikler, ABD’nin emperyal projesi, İran’ın hegemonya arayışları, Suriye’nin kendisine yar olmayacak bir Lübnan’a asla tahammül edememesi, İsrail’in İran’ı dengeleme arzusu, arkasını ABD’ye dayayarak bölgesel siyasetin çerçevesini belirleme hedefi...” iç içe ve birlikte yaşıyor...
     <br/>
     <br/>
     Türkiye bu büyük savaşın ateşinden üç açıdan etkileniyor.
     <br/>
     <br/>
     Önce, kumanda merkezi ve siyasi meşruiyet dayanağı Irak’ta yerleşik PKK ya da Kürt meselesi açısından...
     <br/>
     <br/>
     Zira PKK’nın farklı otoriteler tarafından, özellikle ABD ve Barzani tarafından okunma ve kullanılma biçimiyle Türkiye tarafından ele alınma biçimi arasındaki fark azalmıyor, tersine artıyor. Kürt iç gerilimi Barzani’nin en son isteyeceği gelişme, ABD açısından ise PKK bir terör örgütü olduğu kadar İran’ı yönlendirilebilecek kıymetli bir araç...
     <br/>
     <br/>
     Bu durum hem Türkiye’nin hareket alanını daraltıyor hem garip bir milliyetçi popülizmi besliyor. Bu koşullarda Kürt sorunu bir kez daha bir tür dış dinamik ve sınır sorununa indirgenmeye çalışılıyor...
     <br/>
     <br/>
     Ama bunun da bir bedeli var. O da içeride şiddetin ve militer beklentinin sıradanlaşması, ülke içi siyaset-asker dengelerini etkilemesi...
     <br/>
     <br/>
     İkinci etkilenme pisti ABD’nin bölgedeki politikalarıyla Türkiye’nin çıkarlarının her geçen gün ters istikametlere salınmasıdır...
     <br/>
     <br/>
     Bu salınma sadece Kürt sorununda değil, hemen her açıdan kendisini hissettiriyor. İsrail’in insafsız saldırıları, ABD’nin İran’a yönelik sertliği, Batı’nın Suriye politikası, kendisini Ortadoğu’nun hem dışında hem üstünde konumlamaya çalışan Türkiye’nin çıkarları ve amaçlarıyla ters düşüyor...
     <br/>
     <br/>
     Nitekim üçüncü etkilenme biçimi doğrudan bu farklılaşmadan ileri geliyor. Sözünü ettiğimiz önümüzdeki aylarda İran’la yaşanacak muhtemel sürtüşmelerin Türkiye için vaat ettiği, ülkenin iç istikrarına, dış politik tutumuna, hatta Ortadoğu politikalarına yönelik zorlayıcı durumlar ve onların üreteceği sıcak tehlikelerdir.
     <br/>
     <br/>
     Evet sorun Türkiye’nin resmî politikalarıyla bölgesel ve global gelişme ve dengeler arasındaki mesafeler açılmasıdır...
     <br/>
     <br/>
     Batı’nın Ortadoğu’daki Kürt politikası ile Türkiye’nin Kürt politikası arasındaki mesafe, Türkiye’nin PKK’ya bakışı ile İran, ABD ve Irak’ın bakışı arasındaki mesafe, İran’la Batı arasında doğması muhtemel sıcak krizde Türkiye’nin Batı’dan beklentileri ile Batı’nın Türkiye’den beklentileri arasındaki mesafe, ciddi bir bütün oluşturmaktadır...
     <br/>
     <br/>
     Mesafeler açıldıkça, siyasi açıdan zorluk ve belirsizlik kaçınılmaz hale geliyor...
     <br/>
     <br/>
     İç dinamikler. İçerideki sıcaklık da bu noktada tekrar devreye giriyor.
     <br/>
     <br/>
     Bu belirsizlik hattı iç siyasete sorun vaat ederken, iç siyaset hattı da başka tür sorunlar vaat ediyor...
     <br/>
     <br/>
     Belirsizlik ve zorluk ortamında ve mevcut şartlar değerlendirildiğinde siyasi açıdan izlenecek iki yol var:
     <br/>
     <br/>
     Bu dengeleri değiştirmek ya da bu dengelere göre kendine çekidüzen vermek, yani dengelere uyum sağlamak...
     <br/>
     <br/>
     Ama siyasi hayat bundan daha karmaşıktır, en azından ak ile karadan oluşmuyor...
     <br/>
     <br/>
     Ne bu dengeleri tek başınıza değiştirebilecek kadar güçlü olabiliyorsunuz, ne de yeni dengelere kendinizi tümüyle bırakacak kadar kaybeden ve edilgin taraf olmayı kabul edebiliyorsunuz...
     <br/>
     <br/>
     Bu dengeleri kendi lehinize etkilemek için elinizden geleni yaparken, resmî tutum ve politikalarda yeni dengelere uygun gözden çıkarmalar yapmak zorunda kalıyorsunuz...
     <br/>
     <br/>
     Türkiye’nin yanı başında kuralacak Irak özerk ya da bağımsız siyasi birimini savaş nedeni sayan politikasının tarihe karışması örneğinde olduğu gibi... Daha da öte Türkiye’nin Kuzey Irak’ta kurulmakta olan Kürt özerk otoritesini sadece sindirmeye değil, aynı zamanda partner kabul etmeye ilermesinde olduğu gibi...
     <br/>
     <br/>
     Ama koşullar bizi bugün PKK meselesinde olduğu gibi daha zor durumlarla, muhtemelen İran sıcak kriziyle birlikte yarın daha zor tercihlerle karşı karşıya bırakabilir...
     <br/>
     <br/>
     Ve böyle durumlarda siyasi karar mekanizmalarının etkin, hızlı ve akılcı bir şekilde çalışması gerekir...
     <br/>
     <br/>
     Bu ise ancak siyasi vizyon sahibi ve kendi alanına sahip çıkan bir siyasetle  ve siyasi iktidarla mümkün olabilir.
     <br/>
     <br/>
     Ne var ki aynı koşullar özellikle bizim gibi ülkelerde güvenlik unsurunu öne iter, askerî bürokrasinin siyasi karar süreçlerinde yeniden etkili hale gelmesine de zemin hazırlar...
     <br/>
     <br/>
     Türkiye’de önümüzdeki dönemde siyaset-devlet terazisindeki küfe ağırlıkları ve dengeler meselesi bu yüzden önemli bir soru ve sorundur...
     <br/>
     <br/>
     Bunlara bir de iç danimik ısınmasından doğan sorunları eklerseniz, işin daha ciddi hale geldiği görülür...
     <br/>
     <br/>
     Nitekim Büyükanıt’ın Genelkurmay Başkanlığı’na atanmasıyla ülkede sürmekte olan bir gerilim havası şimdilik alındı. Bu çerçevede cumhurbaşkanlığı meselesi de şimdilik gündemden düştü. Bununla birlikte Türkiye’nin yakın bir gelecekte, Çankaya üzerinden askerin de taraf olacağı bir şekilde yeni bir ‘tartışma ve kutuplaşma kuşağı’na girmesi ve saray içi çatışmaların yoğunlaşması kaçınılmaz.
     <br/>
     <br/>
     Dolayısıyla Türk iç siyasetinde seçimlere doğru uzanan yolda ilk büyük gerilim ekseni, “laiklik ve rejim ekseni” olacaktır...
     <br/>
     <br/>
     İkinci büyük eksen ise gerek AB’nin Kıbrıs sorunu üzerinden Ekim ayı itibariyle artacak etkileri ve yaratacağı iç tepkiler, Kuzey Irak’ta tesisi derinleşecek Kürt otoritesi ve PKK meselesi üzerinden “milliyetçilik ekseni” olacaktır...
     <br/>
     <br/>
     Asker ve devlet bunların ikisine doğrudan ve sıcak taraftır...
     <br/>
     <br/>
     Velhasıl önümüzdeki dönem sadece zorluk dönemi değil. Siyasi akla en çok ihtiyacımızın olacağı dönemdir....
     <br/>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25035), [web.archive.org (arşiv bağlantısı)](http://web.archive.org/web/20061019211247/http://www.aksiyon.com.tr:80/detay.php?id=25035)
