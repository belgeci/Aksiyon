# Bir Tanzanya gezisinden geride kalanlar...

*Ali Bayramoğlu 2007.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505152831im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070505152831im_/http://www.aksiyon.com.tr/resim/633/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   53 Afrika ülkesinin 40'ında var bu okullar... İnanılır gibi değil... Bu okullara misyoner okulları diyenler yanılıyorlar. Özellikle Afrika söz konusu olunca bunlar aslında insanlık okulları. İşin merkezinde eğitim kurumları ve çağdaş bir eğitim anlayışından hareketle tanımlanabilecek “ahlâklı insan projesi” yer alıyor... İslam’ın tebliğinde, siyasi İslam hareketinin tersine, toplumdan değil, bireyden, insandan yola çıkan, onu hedef alan, dinî yaşam biçimini egemen kılmak yerine genel bir ahlâk projesini ifade eden bir anlayış.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Afrika’yla ikinci karşılaşmam oldu.
    <br>
     <br>
      İlki daha modern, daha özel, daha siyasi bir karşılaşmaydı. Yer Güney Afrika’ydı.
      <br/>
      <br/>
      Bu seferki Doğu tropikal Afrika’nın merkezinde, Tanzanya’da oldu...
      <br/>
      <br/>
      Afrika, insanı kuşatan, içine alan garip bir diyar...
      <br/>
      <br/>
      Karşılaştığınız topraklar, insanlar, topluluklara dair hiçbir referansınız yok. Ne tarih bilgisi ne okunmuş kitaplar ne aktüalite takibi yetiyor bu referansı oluşturmaya...
      <br/>
      <br/>
      Boşlukta gezer gibi duygunun ocağına düşüyorsunuz.
      <br/>
      <br/>
      Bu, aslında başlı başına bir haz... Keşfetme duygusunun tüm beden ve ruhunuzu kuşatması, doğal bir ürkekliğin içinizi kaplaması... Kâh seyyah gibi hissediyorsunuz kendinizi kâh beyaz kâh Doğulu kâh Batılı...
      <br/>
      <br/>
      Siyah adam size beyaz olduğunuzu hatırlatıyor; sadece varlığıyla değil, bakışlarıyla, tarihi, geçmişi taşıyan bakışlarıyla, sıcaklığıyla...
      <br/>
      <br/>
      Bir çelişkiler dünyasının ortasında buluyorsunuz kendinizi...
      <br/>
      <br/>
      Bir yanıyla sıcak ve insani, öte yanıyla hemcinsine acımasız olabilen bir kültür...
      <br/>
      <br/>
      Afrika’ya Gazeteciler ve Yazarlar Vakfı’nın daveti üzerine gittik. Mete Tunçay, Murat Belge, Asaf Savaş Akat, Ferhat Kentel ve Levent Yılmaz’dan oluşan davetli heyetiyle Tanzanya’daki Türk okullarını ziyaret etmekti amacımız.
      <br/>
      <br/>
      Tüm heyet Darüsselam ve Zanzibar’daki okullardan, alt yapısıyla, öğretmenleri ve öğrencileriyle gerçekten etkilendi...
      <br/>
      <br/>
      Dünyanın bir ucundan işadamları, gencecik öğretmenler, zor koşullar altında kendilerinden olmayan, farklı din, kültür ve etnik yapıdaki insanların yavrularını eğitmek için ciddi fedakarlıklara katlanıyorlar, dahası işlerini mükemmel yapıyorlar...
      <br/>
      <br/>
      53 Afrika ülkesinin 40’ında var bu okullar...
      <br/>
      <br/>
      İnanılır gibi değil...
      <br/>
      <br/>
      Bu okullara misyoner okulları diyenler yanılıyorlar. Özellikle Afrika söz konusu olunca bunlar aslında insanlık okulları. Daha doğrusu insana yatırım yapan, insana el uzatan merkezler...
      <br/>
      <br/>
      Dünyanın çeşitli ülkelerinde Türkçe öğrenen 10 binlerce öğrenci, binlerle ifade edilecek Türk öğretmenler, eğitim kurumları…
      <br/>
      <br/>
      Saygı duymak gerek...
      <br/>
      <br/>
      Peki bu yapının ardında nasıl bir anlayış yatıyor?
      <br/>
      <br/>
      Daha doğrusu bu anlayışın benim ve benim gibi insanların gözünde anlamı ne?
      <br/>
      <br/>
      Tüm açıklığıyla şu:
      <br/>
      <br/>
      İşin merkezinde eğitim kurumları ve çağdaş bir eğitim anlayışından hareketle tanımlanabilecek “ahlâklı insan projesi” yer alıyor...
      <br/>
      <br/>
      Bu projede esas olan, son yıllarda sokaklarda gözlerimizle gördüklerimizden, medyada allanıp pullanarak anlatılan ya da yerden yere vurulandan farklı bir İslami projenin, farklı bir toplum modelinin varlığı, gücü ve referanslarıdır.
      <br/>
      <br/>
      Bu referanslar Türk-İslam anlayışının siyasi, kültürel ve sosyal gelenekleridir. Vakıflardan ferdiyetçi İslam anlayışına, Bediüzzaman’dan devletçiliğe, İslam’ın bu kültürde içine doğduğu örf ve âdetlere kadar...
      <br/>
      <br/>
      Bu referansları ve ardında yatan gelenekleri şöyle kavramlaştırmak mümkün:
      <br/>
      <br/>
      1. İslam’ın tebliğinde, son yıllarda güç kazanmaya başlayan siyasi İslam hareketinin tersine, toplumdan değil, bireyden, insandan yola çıkan, onu hedef alan, dinî yaşam biçimini egemen kılmak yerine genel bir ahlâk projesini ifade eden bir anlayış.
      <br/>
      <br/>
      2. İslam’ı korumak, yaymak için kutsal kaynaklardan yola çıksa da, içine kapalı soyut bir model geliştirip, bu modelin kendi dışındakiyle çatışmasından güç almak yerine, dışa açık bir anlayış geliştirmeye dayalı, yani “mümin”i dünyevi bilgi ve bunun gücüyle donatarak “bilimsel bir cihada, gaza’ya, hicrete” teşvik etme üzerine kurulu bir toplum projesi...
      <br/>
      <br/>
      3. İslami aidiyet ilişkisini, eylemle tamamlamak, daha doğrusu tanımlamak... Eylem, iyi mümin yetiştirilmesine yönelik girişimler, yatırımlar ve adımlar etrafında tanımlanıyor... İyi mümini de tebliğ edilenin ahlâk ve bilimi öne alan iyi temsili tanımlıyor. İyi temsilin iki aracı var: İman ve bilim.
      <br/>
      <br/>
      4. İyi ve doğru temsilin, kaçınılmaz olarak geleneksel davranış kalıplarını içerdiği oranda, yerel ve millî olanı tüm gücüyle kuşatması. Yani toplumsal proje olarak evrensel İslami hareketleri dışlaması. Yani İslam’ın, içine doğduğu kültürel verilerin süzgecinden geçen bir algısını devreye sokması…
      <br/>
      <br/>
      Peki bunların anlamı ne?
      <br/>
      <br/>
      Şu:
      <br/>
      <br/>
      Bu unsurlar din-toplum temasının en çok tartışıldığı, türlü çatışmalara yol açtığı günümüz koşulları açısından, burada hem örfi hem şer’i geleneklerden gelen bir dünyevileşmenin ipuçlarını sunarlar.
      <br/>
      <br/>
      Başka bir deyişle, eylem, eylemin yerel ve modern yapılarla ilişkisi, alışverişi, eylemi gerçekleştiren açısından da, bizzat eylem açısından da birbiriyle bağlantılı özerk alanların varlığına ve meşruiyetine, yani dünyeviliğin temel nüvesine işaret ederler.
      <br/>
      <br/>
      Örnek mi?
      <br/>
      <br/>
      Yurtdışındaki eğitim kurumlarından ve faaliyetlerden yola çıkalım...
      <br/>
      <br/>
      Buralara gelen cemaat mensubu insanlar çoklu bir motivasyona sahipler. Örneğin tüccarların bir yanda kâr motivasyonu var, çünkü önemli oranda kâr elde ediyorlar; öte yanda hayır, iman, gaza motivasyonları.
      <br/>
      <br/>
      Aynı şey eğitimciler için de geçerli. Hem cemaat hiyerarşisinde yükselmek hem mesleki başarı hem de hicret motivasyonu.
      <br/>
      <br/>
      Bir yanıyla bakarsanız, tüm bu faaliyet ve motivasyonlar bir yumak gibi bir arada oluşuyor. Ancak, diğer yanıyla, her biri ötekinden ayrı şekilde varlığını sürdürüyor.
      <br/>
      <br/>
      Yani aynılık içinde gayrılık...
      <br/>
      <br/>
      Başka bir deyişle birbiriyle bağlantılı özerk alanların varlığı ve meşruiyeti, yani dünyeviliğin temel nüvesi oluşuyor bu şema içinde.
      <br/>
      <br/>
      Ve asıl önemlisi, dinin özüne temas eden bildik dünyevileşme değil... Tefsirden ve gelenekten gelen, dinin, aşkın niteliğini muhafaza eden bir dünyevileşme...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26524), [web.archive.org (arşiv bağlantısı)](http://web.archive.org/web/20070505152831/http://www.aksiyon.com.tr:80/detay.php?id=26524)
