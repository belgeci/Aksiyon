# Otoriter eğilimle demokratik arayış arasındaki git gel…

*Ali Bayramoğlu 2007.03.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070505153430im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Mevcut koşullarda Türkiye’nin dar bir aralıkta “git geller” yaşadığını söylemek yanlış olmaz. Temel git gel, yönetim açısından otoriter bir eğilimle demokratik bir arayış arasında yaşanmaktadır. Ve bu açıdan 2007 yılının 2000’lerin uzun yılı olacağı söylenebilir… Zira 2007 yılı bir süreç olarak siyasi kararların nasıl alınacağı, güç dengesinin nasıl oluşacağı, otoriterleşme-demokrasi terazisinde hangisinin ağır basacağı, kimin ağır basacağı gibi temel sorular üzerine oturmaktadır… 2007 ve onu takip edecek yıl, Türkiye açısından ya büyük demokrasi sınavı ya da büyük kriz dönemi olacaktır…
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Irak’ın ABD tarafından işgalinin 4. yılı geçtiğimiz günlerde geride kaldı.
    <br>
     <br>
      Savaşın tahribatı, etik erozyon, insanlık suçları bir yana bırakılacak olursa, bu dört yılın Türkiye açısından en kısa özeti şudur:
      <br/>
      <br/>
      Birisi keyfince iktidar ilişkisi kuracak derece aşırı güçlü, diğeri varlığıyla Türkiye’nin tüm resmî tezlerini altüst eden iki yeni komşunun Türk siyasi hayatına girmesi… Başka bir ifadeyle bölgede oluşan yeni dengelerin Kürt sorunu üzerinden milliyetçiğin yükselmesi de dahil olmak üzere toplumsal ve siyasi dengeleri etkilemesi…
      <br/>
      <br/>
      Nitekim AB müzakere sürecinin başlaması, bu çerçevedeki reform politikaları, bunlara gösterilen toplumsal ve siyasal dirençler de göz önüne alınacak olursa, geçen dört yıl, Türkiye açısından iç dinamikler ile dış dinamiklerin ayrışmaz derecede iç içe girmesiyle sonuçlanmıştır.
      <br/>
      <br/>
      Bugün yaşanan toplumsal ve siyasal bir dizi sorun ya bu nedenle devreye girmiş ya da ivme kazanmıştır. Milliyetçi dalga, Türkiye’nin Kürt politikası, demokratikleşme sürecinin ürettiği yeni tartışma eksenleri, askerî eylem alanı ve meşruiyetinin sınırlanması, Doğu-Batı gerilimi bunların belli başlılarıdır.
      <br/>
      <br/>
      Bu koşullarda Türkiye’nin dar bir aralıkta “git geller” yaşadığını söylemek yanlış olmaz. Temel git gel, yönetim açısından otoriter bir eğilimle demokratik bir arayış arasında yaşanmaktadır. Ve bu açıdan 2007 yılının 2000’lerin uzun yılı olacağı söylenebilir…
      <br/>
      <br/>
      Açık: Peşrevi Ocak 2007’de başlayan, Mayıs 2007’de nihayetlenecek cumhurbaşkanlığı “yarışı”, hemen 5 ay sonra Kasım 2007’de gerçekleşecek genel seçimler, Türkiye’nin sancı çektiği tüm sorunları kuşatacak ve etkileyecek bir niteliktedir.
      <br/>
      <br/>
      Zira 2007 yılı bir süreç olarak siyasi kararların nasıl alınacağı, güç dengesinin nasıl oluşacağı, otoriterleşme-demokrasi terazinde hangisinin ağır basacağı, kimin ağır basacağı gibi temel sorular üzerine oturmaktadır. Bu çerçevede bir yandan devlet iktidarı ve siyasi iktidar arasındaki çatışmanın devreye girdiğini; öte yandan toplumsal grupların laik ve diğer, milliyetçi ve diğer gibi çift eksenli bir kutuplaşma içinde karşı karşıya geldiğini daha şimdiden görmekteyiz.
      <br/>
      <br/>
      Dolayısıyla bir dizi “tezgah, kumpas, eylem” yanında sert kutuplaşmalar ve spekülasyon ve manipülasyon üzerine kurulu tartışmalar, bu sürecin unsurları olmaya adaydır. Öylesine ki türlü adaylık yöntemleri, koalisyon formülleri, siyasi dizayn çabaları, bir kara delik gibi her tür diğer sorun ve tartışmaları bile içine çekecek, kendisine bağlı hale getirecektir.
      <br/>
      <br/>
      Bu durum aslında yukarıda altını çizdiğimiz “git gel hâli”nin başka bir evresini gösterir:
      <br/>
      <br/>
      2007 ve onu takip edecek yıl Türkiye açısından ya büyük demokrasi sınavı ya büyük kriz dönemi olacaktır…
      <br/>
      <br/>
      Şimdi gelelim işin esasına…
      <br/>
      <br/>
      Evet, büyük bir demokrasi zıplaması mı yoksa büyük bir kriz dönemi mi?
      <br/>
      <br/>
      Bu açıdan bakıldığında yanıt ve analiz için karşımızda önemli iki sorun alanı var.
      <br/>
      <br/>
      Bunlardan birincisi yukarıda da belirttiğimiz gibi “2007 süreci”nin sonuç olarak Türkiye’yi kim yönetecek ya da kim yönetiyor meselesini deşecek olmasıdır.
      <br/>
      <br/>
      Bu sorun alanının iki aşamalı bir gelişmeye tanık olacağı açık…
      <br/>
      <br/>
      Birinci aşama Mayıs 2007’ye kadar sürecek olan Çankaya aşamasıdır. Bu aşamayla ilgili olarak şu değerlendirme sanırız pek yanlış olmaz: Cumhurbaşkanlığı meselesi bir süredir AK Parti’nin iç meselesi hâline gelmiştir. Başka bir deyişle AK Partili olmayan bir kişinin Çankaya’ya çıkmayacağı neredeyse bellidir. Soru, hangi AK Partili’nin cumhurbaşkanı olacağıdır? Güçlü bir isim mi? Yoksa herkesin kabul edeceği ortadan bir sima mı? Sistem, AK Parti’yi ikinci formüle itmeye ya da ikinci formülü dayatmaya çalışmaktadır. Nitekim Tayyip Erdoğan’ın adaylıktan caydırılmaya çalışılması gerçek bir tartışmadan çok bu çerçevede bir bilek güreşini ifade etmektedir. Daha doğrusu güçlü isim formülüne karşı bir girişim ya da muhalefet olarak karşımıza çıkmaktadır.
      <br/>
      <br/>
      İkinci aşama ise cumhurbaşkanlığı seçiminden sonra başlayacak, Kasım 2007’ye, yani genel seçimlere kadar sürecektir. Bu noktada AK Parti’nin tek başına iktidara gelmesinin önü kesilmeye gayret edilecek, türlü koalisyon formülleri, dizayn çabaları, senaryo tartışmaları devreye girecektir…
      <br/>
      <br/>
      Evet, iki aşamalı bu sorun alanı “Türkiye’yi kim yönetecek ya da kim yönetiyor sorusu olarak karşımıza çıkar”, zira 2007 süreci bir anlamda manevralar, kumpas ve bilek güreşleriyle bu sorunun yanıtına tanıklık edecektir.
      <br/>
      <br/>
      2007 Kasım’ında ortaya çıkacak sonuç, bu yanıtı daha da derinleştirecektir.
      <br/>
      <br/>
      Nitekim AK Parti cumhurbaşkanlığı, başbakanlık (tek başına hükümet) ve TBMM Başkanlığını ele geçirirse, yönetim şekli ve becerisi nasıl olacak ve buna tepki nasıl oluşacak soruları önem kazanacaktır  ya da sistem olanı kabul ederek bir ölçüde normalleşecektir.
      <br/>
      <br/>
      İkinci sorun alanı ise, her geçen gün yeni boyutlar kazanmaya başlayan Kürt sorununun nasıl evrileceğine ilişkindir.
      <br/>
      <br/>
      Bu açıdan sorular ortada:
      <br/>
      <br/>
      Kürt politikası kendisini ayrı bir taraf ilan eden siyasi söylem çıtasını yükseltecek midir?
      <br/>
      <br/>
      Kerkük referandumu Türkiye’de Kürt sorununun bölgedeki Kürt meselesinin parçası olmasını hızlandıracak mıdır?
      <br/>
      <br/>
      En önemlisi DPT bağımsız adaylarla TBMM’ye girmeye soyunacak mıdır? Bu durum sorunun çözümüne katkıda mı bulunur yoksa demokrasi kurumlarının içinin boşalmasına, milliyetçiliğin yükselmesine, askerileşmenin dozunun artmasına mı yol açar?
      <br/>
      <br/>
      Demokrasi ile kriz terazisinde hangi küfenin ağır basacağı,  bu sorulara zamanın ve gidişatın vereceği yanıtlara da bağlıdır…
      <br/>
      <br/>
      Evet, iki sorun alanının ikisi de önemli ve ikisi de birbirine bağlı…
      <br/>
      <br/>
      Önümüzdeki günler önemli…
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27033), [web.archive.org (arşiv bağlantısı)](http://web.archive.org/web/20070505153430/http://www.aksiyon.com.tr:80/detay.php?id=27033)
