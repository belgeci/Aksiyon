# Yorulmadan değişmek mümkün mü?

*Ali Bayramoğlu 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061025175320im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   "Türkiye, başka bir yere gidemeyeceği için radikal değişime doğru ilerleyecektir ve Batı eliyle değiştirilecektir" denklemi Tanzimat'tan bu yana tarih laboratuvarında hemen hiç sonuç vermemiş, tersine, zihinsel olarak siyasetten arınmayı teşvik etmiş bir denklemdir. Dolayısıyla Türkiye'yi anlamak ve yönlendirmek açısından "yetersiz" bir denklemdir.
  </font>
  <!--- Baslik, Spot, Resim kutusu ---------->
  <p>
   <font class="content">
    21.Yüzyıl'ı, 20. Yüzyıl'ın son çeyreği hazırladı.
    <br>
     <br>
      Globallik, birey, bireysellik, sorumluluk, etik kavramlarını kökünden etkileyen bilgi ve teknoloji çağı...
      <br/>
      <br/>
      Ulus-devletten sanata, uluslararası ilişkilerden sermaye hareketlerine, toplumsal taleplerden enformasyona kadar merkezi anlayış ve referansları altüst eden post-modern bir oluşum...
      <br/>
      <br/>
      Bunlar 2000'li yılların en azından ilk çeyreğini tanımlayacak kavramlar...
      <br/>
      <br/>
      Gücünü geçmişten almayan, yarın adına bugünü feda etmeyen, geleceği bugün içinde kuran bir anlayış çağının başlangıcını simgeleyen kavramlar...
      <br/>
      <br/>
      Ne var ki, bizler için ucundan kıyısından solumaya başladığımız 21. Yüzyıl hâlâ gelecek demek.
      <br/>
      <br/>
      Burası, hâlâ üç farklı "tarih" zamanını bir arada yaşayan bir diyar.
      <br/>
      <br/>
      İnsanın ruhunu kurtarmaya yönelen "modernlik öncesi düşünce" bu topraklarda hâlâ çok güçlü.
      <br/>
      <br/>
      İnsan neslini kurtarma adına ilerleme, yani gelecek fikri üzerine oturan, ilan ettiği seferberliğe, tarih yürüyüşüne herkesin takılmasını zorunlu kılan, en önemlisi geleceği kurmak için bugünü feda etmeyi tabulaştıran "modernite zihniyeti" bu ülkenin ideolojik genlerini oluşturmaya, sorunlarını yönlendirmeye alabildiğine devam ediyor.
      <br/>
      <br/>
      Ama bunlar yanında "katıksız zamanı", modernlik sonrasının 'ertelenmemiş şimdiki an'ını da yaşıyoruz. Modern çağın inkâr ettiği kültürlerden değerlere, devletlerden fikirlere "ölümlülüğü" artık kabul ediyor, taşıyor ve sıradanlaştırıyoruz. Geleceği değil, şu anı talep ediyoruz. Daha da öte; evde, sokakta, televizyonda, fikirde, aşkta 'şimdiki zamanın çoğulculuğu'nu tüketiyoruz. Kültürel talepler, kimlikler, inançlar şimdiki zamanın özgürlük ve yaratıcılık arzuları olarak karşımızda.
      <br/>
      <br/>
      Keşke yaşadığımız, en azından, bu farklı zamanların çoğulculuğu olsaydı...
      <br/>
      <br/>
      Oysa tüm iç içe girmişliklerine rağmen onların kavgasını soluyoruz...
      <br/>
      <br/>
      Ekonomik krizden devlet bunalımına, zihniyet tıkanıklığından siyasi şizofreniye kadar hemen her yerde, ülkenin hem kendisi ile hem çağ ile buluşmasını engelleyen bu kavganın ardında ne yatıyor?
      <br/>
      <br/>
      Kural ile çıkar, fayda ile değer arasında orta noktayı bulamamak, çıkar ve faydayı ilkeye göre yeniden tanımlayamamak neden?
      <br/>
      <br/>
      Kim suçlu? Devlet mi? Asker mi? Ya da her on yılda bir günah keçisi ilan edilerek bir darbe yiyen ama nedense hiç yenilenmeyen siyasetçi sınıfı mı?
      <br/>
      <br/>
      Peki onların arkasında ne var? Onları böyle kılan ne?
      <br/>
      <br/>
      "Şarklılık" mı? "Ataerkil bir kültür" mü?
      <br/>
      <br/>
      Ama neden ataerkiliz biz? Neden her düzeyde idare ve siyasetten kendi özel alanımızı büyütmeyi anlıyor, bunu yapabilmek için ait olduğumuz toplumsal ve ekonomik çevrenin yaşam alanını kuralsızca, keyfice genişletmeyi şiar ediniyoruz?
      <br/>
      <br/>
      Neden bu ülkede birey haklarından, hukuktan sadece mağdurlar söz eder? Egemenler, burjuvalar şikâyet ede ede hep merkezci, devletçi olurlar?
      <br/>
      <br/>
      Peki birey hakkından söz eden mağdurlar, nasıl olur da hep bireysiz bir kamu düzeni söylemini yüceltirler, karşıtları ise farklılaşmayı reddeden insansız bir çağdaşlık söylemi tuttururlar? Farkında mısınız onlar birbirlerine ne kadar benzerler?
      <br/>
      <br/>
      Modernlikte bile, bu anlayışın iki temel unsurundan birini, merkezileşmeyi benimseyen; diğerini, bireyi ve farklılaşmayı yok sayan bir ideolojik yırtılmanın çocukları değil miyiz, biz? Soyuttan nefret eden somutçu, reçeteci zihinlerimize egemen olan garip bir köken mitolojisinin, türlü köktenciliklerin temelinde biraz da bu yatmaz mı?
      <br/>
      <br/>
      Biz; dünyaya ve kendi varoluşuna meydan okuyan çeşitli çetelerden, "65 milyonluk bir çete" olmayalım, sakın!
      <br/>
      <br/>
      Belki de bu yüzdendir ki bu ülkede son yıllarda zaman zaman şu fikir yeşeriyor:
      <br/>
      <br/>
      "Globalleşme süreci her tür yerel egemenliği hukukun evrensel ilkeleri içine alacak; kaybolmuş, kaybedilmiş toplumu ve toplumsalı keşfettirecek bir süreçtir. Bu süreç ve Türkiye'nin bu çerçevede yaşadığı ağır kriz, bir yenilenmeyi kaçınılmaz kılmaktadır. Çünkü globalleşme süreci açısından baskı büyüktür ve kriz açısından deniz bitmiştir..."
      <br/>
      <br/>
      Yorulmadan değişme formülüdür bu...
      <br/>
      <br/>
      Hatta değişmeden değişme formülü ya da sanısı...
      <br/>
      <br/>
      Oysa "Türkiye, başka bir yere gidemeyeceği için radikal değişime doğru ilerleyecektir ve Batı eliyle değiştirilecektir" denklemi Tanzimat'tan bu yana tarih laboratuvarında hemen hiç sonuç vermemiş, tersine, zihinsel olarak siyasetten arınmayı teşvik etmiş bir denklemdir. Dolayısıyla Türkiye'yi anlamak ve yönlendirmek açısından "yetersiz" bir denklemdir.
      <br/>
      <br/>
      Globalleşme sürecinin ülkeyi bir ölçüde değişime ittiğine şüphe yok. Ulusötesi sermaye tüm olanaklarıyla dünyanın otoriter kaleciklerini altüst ediyor. Her gittiği yere evrensel liberalizmi ve hukuku götürüyor. Sadece son ekonomik kriz esnasında karşılaşmadık bu durumla. Kaç yıldır; AB, Gümrük Birliği, Kürt meselesiyle yaşıyoruz bu süreci. Etkileniyoruz, bir ölçüde değişiyoruz.
      <br/>
      <br/>
      Ama bu, madalyonun sadece bir yüzü...
      <br/>
      <br/>
      Çünkü bu etki aslında, ülkenin Batı'yla olan ikinci büyük tarihsel randevusuna, Batı'yla gerçek anlamda ikinci bir sıcak temasına işaret ediyor. Ve bu temasın toplumsal, kültürel, siyasi yapıda yarattığı sarsıntı, sanıldığından daha derin ve çok yönlü. En az globalleşme süreci, yani dış dinamikler kadar tayin edici. Madalyonun bu yüzünde tepkiler, iç içe girmiş tavırlar; siyasi, sosyal kimlik yırtılmaları bulunuyor.
      <br/>
      <br/>
      Bir kere, "otoriter kaleciklerin" ulusötesi sermayenin etkinliğine, getirdiği yeni oyun kurallarına gösterdiği tepki ve derin direnç var. Daha doğrusu, bugün Türkiye'de tanık olduğumuz gibi, içe kapanma refleksiyle dışa açılma zorunluluğu arasında bir denge oluşturma çabaları var.
      <br/>
      <br/>
      Sorun, daha doğrusu ters yöndeki değişim de burada başlıyor. Çünkü bu denge arayışı bir dizi yırtılma noktası içeriyor. Ekonomik, kentli, faydacı bir milliyetçilik dalgası da, devlete endeksli siyaset algısı da bu noktalardan ürüyor, bu noktalardan fışkırıyor.
      <br/>
      <br/>
      Ancak; tepki, yırtılma ve yırtılmanın yarattığı milliyetçi dalga sadece devlet ile ulusötesi piyasanın arasındaki gerilimden üremiyor.
      <br/>
      <br/>
      Batı'yı bir özne haline getirmesiyle, kaynak transferleri sonucu ülkeyi "yoksul ve ucuz" kılmasıyla globalleşme; yerel tutumlara, devletçi fikre meşruiyet kazandırıyor. Ulusötesi zihniyet ile ulusal-yerli ve yerel kimlik arasında bir ilişkinin ve bir çatışmanın varlığına işaret ediyor.
      <br/>
      <br/>
      Bu durum, çatışmalar haritasına da ilginç bir şekilde yansıyor. Ulusötesi piyasa-devlet çatışmasında yerel kimlikler ilginç bir şekilde birincisinin yanında yer alıyor.
      <br/>
      <br/>
      Ancak aynı yerel unsur, ulusötesi sermaye ile çatışma içine girdiğinde bu kez devlet bir yönüyle çatışma içinde olduğu ulusötesi sermaye zihniyetinin parçası ilan ediyor kendisini...
      <br/>
      <br/>
      Bir de işin üçüncü yönü var:
      <br/>
      <br/>
      Globalleşmenin referanslarıyla, bu sürecin şemsiyesi altında; yerel kimlikler ile devletin; yaşam alanını genişletme üzerine kurulu, ilke ve kuralları dışlayan ve kaos üreten çatışması var. Bu çatışmanın hız kazanması var.
      <br/>
      <br/>
      Evet; Batı'yla tekrar çarpışmanın bir tür bedeli de denebilir tüm bunlara...
      <br/>
      <br/>
      Ancak, globalleşme sürecinin hız kazanması tek başına bu bedeli gideremez.
      <br/>
      <br/>
      Demokrasiyi dış dinamik zorlar, ama iç dinamik kurar.
      <br/>
      <br/>
      Siyaset ve siyasi tavır, bu yüzden, bugün her zamankinden daha önemli...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24933), [web.archive.org (arşiv bağlantısı)](http://web.archive.org/web/20061025175320/http://www.aksiyon.com.tr:80/detay.php?id=24933)
