# Kemalizm ve cumhurbaşkanlığı seçimleri...

*Ali Bayramoğlu 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020102717im_/http://www.aksiyon.com.tr/images/yazar_36.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Kemalizm, siyaset ve toplumsal siyaset karşıtlığı üzerine temellenen devlet ve asker merkezci bir yönetim zihniyeti ve örgütlenmesidir. Böyle olduğu oranda cumhuriyetin resmi ideolojisi Kemalizm, modernleşmeci olmaktan çok modernleşmeyi engelleyen bir ideoloji olmuştur. Akademik dünyayı bile kuşatan hâkim bakış açısının hilafına, Kemalizm toplumun modernleşmesini, siyasetçi profilinin olgunlaşmasını, siyasetin kurumlaşmasını ve toplumla bağ kurmasını engelleyici bir rol oynamıştır.
  </font>
  <!--- Baslik, Spot, Resim kutusu ---------->
  <p>
   <font class="content">
    Tespitimiz odur ki, cumhuriyetin kuruluş döneminde belli bir işlevi yerine getiren, son yirmi, yirmi beş yıldır bu işlevinin azalmasıyla krizden krize koşan, ülkeyi de peşinden sürükleyen Kemalizm bugün tümüyle işlevsiz hale gelmek üzeredir.
    <br>
     <br>
      Kriz bile üretemez, ürettiği küçük krizlerin içinden çıkamaz hale düşmüştür. "Çağın rasyonalitesi" ile "Kemalizm'in rasyonalitesi" arasındaki mesafe arttıkça, bu model, arkasındaki işadamı, basın, elit desteğini kaybeder noktaya gelmiştir...
      <br/>
      <br/>
      Bugüne kadar bu ülkede Kemalizm üzerine lehte ya da aleyhte, siyasi ya da akademik çok söz söylendi.
      <br/>
      <br/>
      28 Şubat günlerinde Kemalizm sadece laikliğe, kimi zaman salt ulusçuluğa indirgendi.
      <br/>
      <br/>
      Ne var ki, dünya üzerindeki rejimlerin çoğuna hâkim olan laiklik ilkesi Kemalizm'i anlatmaz. Keza tüm kültürleri ve ulus-devletçi ideolojileri kuşatan ulusçuluk da tek başına Kemalizm'i resmetmez. Laiklik ve ulusçuluğun, modernleşmeciliğin agresif ve totaliter bir biçimidir demek de yetmez, Kemalizm'i tanımlamaya...
      <br/>
      <br/>
      Kemalizm her şeyden önce, siyaset ve toplumsal siyaset karşıtlığı üzerine temellenen devlet ve asker merkezci bir yönetim zihniyeti ve örgütlenmesidir.
      <br/>
      <br/>
      Böyle olduğu oranda cumhuriyetin resmî ideolojisi Kemalizm, modernleşmeci olmaktan çok modernleşmeyi engelleyen bir ideoloji olmuştur. Akademik dünyayı bile kuşatan hâkim bakış açısının hilafına, Kemalizm toplumun modernleşmesini, siyasetçi profilinin olgunlaşmasını, siyasetin kurumlaşmasını ve toplumla bağ kurmasını engelleyici bir rol oynamıştır.
      <br/>
      <br/>
      Bugün yaşadığı ağır kriz, işlevsiz ve desteksiz hale düşüşü de bu yüzdendir...
      <br/>
      <br/>
      Modernleşmeci model, "siyaset ve devlet arasında hiyerarşik ancak karşılıklı denetime açık kurumsal bir ağ kurar, düzenleyici rolü hukuka ve bağımsız yargıya bırakır, merkezileşen yetkilerin kurumlar ve makamlar çerçevesinde, özellikle yetki-sorumluluk silsilesi içinde dağıtılması üzerine oturur."
      <br/>
      <br/>
      Kemalizm ise şu ana eksenleriyle bunun tersine işler:
      <br/>
      <br/>
      İlk eksen, atanmışların, özellikle askerin uhdesindeki "devlet iktidarı" ile seçilmişlerin kontrolündeki "siyasî iktidar" arasındaki 'ayrışma'dır. Birinci iktidarın ikincisi üzerine kurduğu yapısal, yasal, fiilî tahakkümdür.
      <br/>
      <br/>
      İkinci eksen, bu ayrışmayı ve tahakkümü mümkün kılan özgün ve 'parçalı bir yetki sorumluluk mekanizması'dır. Başka bir deyişle, devlet iktidarının sorumluluk taşımadan siyasî yetkiyi haiz olması, siyasî iktidarın ise taşımadığı yetkilerden dolayı sorumlu olmasıdır. Bu yolla siyasetin marjinalleşmesi, toplum-siyasi karar bağının kopması, devlet iktidarının ise her yeri denetleyen, ancak kendisini denetime kapayan, bu koşullarda doğal olarak aşırı siyasi, aşırı güçlü ve rantlardan yolsuzluklara değin her tür kirliliğe zemin hazırlayan keyfi bir yapıya kavuşmasıdır.
      <br/>
      <br/>
      Bu durumu hem mümkün kılan hem bu durumun kaçınılmaz sonucu olan üçüncü eksen ise, 'kişisel ilişkilerin kurumlara, dayanışmacılığın ve cemaatimsi dokunun kurumsallığa galebe çalması'dır. Özgürlüklerden insan haklarına ve hukuk devleti ilkelerine uzanan hatta 'yasal yapı ile toplumsal ve evrensel meşruiyet kaynakları arasında ciddi bir kopuş yaşanması'dır. Bu çerçevede denetleyici güç olan devlet iktidarının hukuku bir araç haline getirmesi, onun kendi lojistik desteğinden ibaret olarak görmesidir.
      <br/>
      <br/>
      Siyaset karşıtı bu model doğal olarak siyasetten geldiğini iddia ettiği tehdit ve tehlike mantığıyla kendisini doğrulamıştır. Siyaseti ve onun üzerinden toplumsal talepleri kontrol altında tutan güvenlik ideolojileri üretmiştir, gerekirse yönetimlere el koymuştur...
      <br/>
      <br/>
      Örneğin 28 Şubat deyince, bu yönetim modelinin siyaset anlayışı da açıktır:
      <br/>
      <br/>
      Devlet iktidarına yönelik faaliyetler; devlet iktidarının kişi, kadro, kimlik temelinde tekel altında tutulması, siyasi iktidarın bu açıdan denetlenmesi, bu çerçevede çalışan denetim mekanizmaları ve bu çerçevede yaşanan çatışmalar...
      <br/>
      <br/>
      Bu ülke, bu nedenle, Kemalizm'in tahrik ettiği 'saray içi çatışmalar'ı, onun aktörlerinin istediği gibi, sıkça toplumsal çatışmalar sanmıştır; bu sahte sorunlarla fakirleşmiş, özgürlüğünü kaybetmiş, baskı görmüştür.
      <br/>
      <br/>
      Artık hemen herkes bu sahteliğin ve sahtelikle ödenen bedelin farkındadır.
      <br/>
      <br/>
      Ve zaman, sahte olandan sahici olana, toplumsal siyasete geçmenin zamanıdır...
      <br/>
      <br/>
      Bu açıdan asıl bahis belki de Kemalizm ile demokrasi arasındadır...
      <br/>
      <br/>
      Nasıl?
      <br/>
      <br/>
      Toplumsal siyasete geçmenin benim açımdan konjonktürel anlamı cumhurbaşkanlığı seçimlerinde gizlidir. Zira cumhurbaşkanının kim olacağı sorusu etrafında yaşanan gerginlikler ve tartışmalar Kemalizm’in ince kıvrımlarını ortaya koyuyor.
      <br/>
      <br/>
      Cumhurbaşkanının kim olacağına, seçim öncesi, siyasi iktidara rağmen karar vermek bir geleneğin altını çizmekle kalmıyor. Devlet ve siyaset alanı arasındaki kopukluğu muhafaza etmeyi temsil ediyor...
      <br/>
      <br/>
      Cumhurbaşkanlığı seçimleri bu anlamda Türk siyasal sisteminin demokrasiyle sınavı sayılabilir. TBMM'nin baskı altında kalmadan seçeceği bir başkan siyasette normalleşmeye işaret ederken, uzlaşma adı altında zorlanacak ara çözüm Kemalizm'in direncini ifade edecektir...
      <br/>
      <br/>
      Türkiye son yıllarda 'toplumsal ve ekonomik bir seyyaliyet'in yarattığı değişim gerçeği ve bu gerçeğin yol açtığı sorunlarla uyum sağlama açısından hızlı yol aldı. Cumhurbaşkanlığı seçimleriyle ya bu yola devam edecektir ya bu yolda tökezleyecektir.
      <br/>
      <br/>
      Tökezlemenin anlamı ise bellidir:
      <br/>
      <br/>
      Bu durumda varılan nokta, ikili bir meşruiyet sistemi, bir "kaos" halidir.
      <br/>
      <br/>
      Bu 'kaos hali'nin yarattığı iki sonuç vardır ki, bugün bu ülkede yaşayan ve düşünen her insan iliklerinde hissetmektedir.
      <br/>
      <br/>
      İlki, kaba güç ilişkileri üzerine kurulu, yeni rant paylaşım sistemini ifade eden bu fiili durumların toplumun bir kesimini besler ve onlar tarafından desteklenirken, diğer kesimince rant ya da ilke adına mahkum edilmesidir.
      <br/>
      <br/>
      İkincisi, aynı 'fiilî durumlar'ın devlet cihazı içinde de benzer gelişmelere yol açması, yani devlet cihazı içinde bugün olduğu gibi çatışma ve kutuplaşmanın alıp yürümesi, bu çatışmanın AB süreci, AB uyum yasaları gibi tüm ciddi kararların eşiğinde kararlara, siyasi atmosfere kendisini bir tür empoze etmesidir.
      <br/>
      <br/>
      Bu durum ülkedeki siyasi istikrarsızlıkların perde arkasını oluşturuyor.
      <br/>
      <br/>
      İçe dönük iktidar kavgaları yerleşik kurumların meşruiyetini de zedeliyor.
      <br/>
      <br/>
      Evet meselelere kişiler açısından bakmaktan çok ilkeler açısından da bakmak mümkündür ve gereklidir...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24759), [web.archive.org (arşiv bağlantısı)](http://web.archive.org/web/20061020102717/http://www.aksiyon.com.tr:80/detay.php?id=24759)
