# Son halife köşke çıktı

*Ömer Öztürk 2004.09.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ne kudretli bir padişah ne de adı sanı unutulan şehzadelerden biri... Osmanlı'nın yıkılışında son veliaht iken Milli Mücadele'yi destekleyen, Cumhuriyetle birlikte halife ilan edilen, halifeliğin kaldırılmasıyla sürgüne gönderilen Abdülmecid Efendi, tarihin tozlu raflarından çıkarak tekrar kendisini hatırlatıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626182123im_/http://www.aksiyon.com.tr/resim/510/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Serin bir yaz akşamında birbirinden şık bay ve bayan konukların olduğu tarihî bir mekandayız. 60. yılını idrak eden kuruluş, bu anlamlı güne 'anlam' katmak istemiş; şehrin popüler ve modern mekanları yerine, elli yıl önceki iki sakini dışında konukların ilk defa gördüğü köşkün büyüleyici atmosferi tercih edilmiş. Köşk'ün uzun yıllar süren restorasyonu 10 yıl önce bitmiş olmasına rağmen ilk defa bu gece kamuya açılmaktadır. Konağa adını veren şahsiyet aynı zamanda bir ressamdır; çeşitli koleksiyonlara dağılmış eserleri tarihî binanın salonlarında sergilenir. Kudsi Ergüner neyle cazı buluşturan grubuyla unutulmaz müzik ziyafeti sunarken, spot lambalarıyla aydınlatılan mekanın duvarlarından yansıyan oryantalist desenler göz kamaştırmaktadır.
   <br>
    <br>
     İstanbul'da yüzlerce tarihi mekan bulunduğuna ve yüzlerce kutlama yapıldığına göre bu gecenin farklılığı ne olabilirdi ki? Köşk, Osmanlı'nın son veliaht şehzadesi ve Türkiye Cumhuriyeti'nin ilk ve son halifesi Abdülmecid Efendi'ye ait. Resimler de onun resimleri. Ayrıca, onun hayat hikâyesini, sanatçı kimliğini, Osmanlı'nın son dönem analizleriyle birlikte akademik bir üslupla anlatan, köşkün tarihçesini veren kitap da bugüne özel basılmıştır: "Hanedandan Bir Ressam."
     <br/>
     <br/>
     Abdülmecid Efendi, 1922'de TBMM tarafından halife seçilir, 1924'te halifelik kaldırıldığında hanedan mensuplarına tanınan üç gün içinde ülkeyi terk etme 'ayrıcalığı' onun için geçerli sayılmaz. Hemen ülkeyi terk etmesi istenir. Üstün sanatçı kişiliği, demokratlığı, her zaman sivil hayatın içinde olmuşluğu bir gerçeği değiştirmiyor; o son halifedir. Bütün hanedan mensupları gibi yurtdışı sürgününde geçirir yıllarını. 1944'te kalp kriziyle hayata veda ettiğinde Reuter Ajansı kapsamlı bir biyografi ile birlikte bu haberi dünyaya duyurur.
     <br/>
     <br/>
     Sürgünde ölüm, Medine’de defin
     <br/>
     <br/>
     İstanbul'da gömülmeyi vasiyet etmiştir; girişimlere rağmen bunda başarılı olunamaz. Cenazesi on yıl boyunca, Paris Camii'nin bir hücresinde tahnit edilmiş (mumyalanmış) olarak bekletilir. Cenaze bazı özel girişimlerle 1954'te Medine'ye defnedilir. Kanuni Sultan Süleyman'a kadar gelen süreçte pek çok sultan çeşitli sebeplerle mumyalanır. Kanuni ile birlikte Osmanlı'da sünnileşme sürecinin tamamlandığı varsayılır ve bu tarihten itibaren sultanların mumyalandığına rastlanmaz. Son halifenin İstanbul'da gömülme vasiyeti sebebiyle on yıl mumyalı olarak bekletilmesi tarihin tekerrürü gibidir.
     <br/>
     <br/>
     Etkinliğin ev sahibi de Yapı Kredi Bankası. 10 yıl önce böyle bir mekan tercih edilir miydi bilinmez; ama bugün Osmanlı'nın 'milli servet' olduğunun her kesimce kabul edildiğinin resmi gibidir bu kutlama. Seküler bir kuruluşun, 60. yıl dönümüne Abdülmecid Efendi'nin köşkünde ve onun eserlerinin gölgesinde girmesi, kimseyi 'saltanatçı' yapmadığı gibi, alkış bile aldı. Ne topluluk konuyu 'halifeliğin' canlandırılması olarak yorumladı, ne de ev sahipleri böyle bir endişeyi taşıdı. Muhafazakar kimliği taşıyan kuruluşlar için 'potansiyel' itham konusu olabilecek bir etkinliği, sekülerliğinden ve çağdaşlığından şüphe duyulmayan bir kuruluşun tarafından yapılınca 'iftihar' konusu oldu.
     <br/>
     <br/>
     1 Ekim'e kadar Üsküdar Bağlarbaşı'ndaki Abdülmecid Efendi Köşkü ve sergisi gezilebilir. Sergiyle ilgili basın bülteninde kalın puntolarla sergide Son Halife'nin yaptığı bir 'nü' tablonun da yer aldığı belirtiliyor. Resmi görmeyenler için şaşırtıcı olabilir ama bu resime ne kadar 'nü' denebilir, bir soru işareti. Bu resmin Aksiyon dergisinin sayfalarında basılabileceğini söylersek ne demek istediğimiz anlaşılabilir belki.
     <br/>
     <br/>
     Köşkün iddialı görünüşü
     <br/>
     <br/>
     Abdülmecid Efendi'nin köşkü Mısır Hidivi İsmail Paşa tarafından 1880'li yıllarda av köşkü olarak yaptırılmış, Abdülmecid Efendi tarafından daha çok sanat ve edebiyat toplantıları için kullanılmış. 1924'ten sonra Milli Emlak İdaresi'ne devredilen köşk 1940'lı yıllarda Kalkavan ailesine mensup Mehmet Doğan'a satılır. 1952'de Kazım Taşkent tarafından bankanın taşınmazlarına eklenen köşk 1980'li yıllardan itibaren uzun bir restorasyon dönemi geçirir. Köşkün bir özelliği de Üsküdar ve çevresindeki köşklerin selamlık binası orijinal yapısını muhafaza eden tek yapı olması.
     <br/>
     <br/>
     Köşkün iddialı görünüşü daha giriş kapısının düzenlenişinde kendini gösteriyor. Kapı, basık kemerli, büyük eliböğründeler ve renkli çinilerle zenginleştirilmiş. Bu kapı Abdülmecid Efendi'nin çizdiği bir plana göre yeniden inşa edilir. Süsleme ve desenlerini kendisinin yaptığı kapı üzerine, kûfi yazıyla "La Galibe İlla Allah" (Allah'tan başka galip yoktur) yazmıştır.
     <br/>
     <br/>
     Hanedandan Bir Ressam başlığı ile yayınlanan kitabının girişindeki hayat hikayesinde bir şehzadenin, hangi siyasi ortam olursa olsun (Babası Abdülaziz'in tahttan uzaklaştırılışı ve öldürülmesi) iyi ve ciddi bir eğitim sürecinden geçtiğini görmemizi sağlıyor. Abdülmecid Efendi 1868'de Dolmabahçe Sarayı'nda doğar. Batı'ya ilk ziyareti gerçekleştiren padişah olarak tarihe geçen Sultan Abdülaziz'in oğludur. Batı kültürüne açık bir ortamda büyür. Kendi ifadesine göre çocukluğunda babası ile birlikte Paris'teki müzeleri gezmiş, sanatsal etkinliklere katılmıştır. Kimlerden hangi eğitimleri aldığı uzun bir liste oluştururken; genellikle dönemin önemli paşalarının nezareti altında en iyi hocalardan dersler alır. Binicilik, eskrim, güreş, avcılık dersleri ile Türkçe, Arapça, Farsça, Fransızca, Almanca dersleri bunlardan bazılarıdır. Resim ve müziğe olduğu kadar dillere de büyük ilgi duyar. Bir dönem yurtdışında (Viyana) eğitim alınması söz konusu olsa da, Avrupa'ya eğitim için giden İlk Osmanlı şehzadesi oğlu Ömer Faruk Efendi olacaktır. Abdülmecid Efendi'nin hayatını "Hanedandan Bir Ressam" kitabından izliyoruz. Entelektüel bir hayatı olan son halife, Avrupa sanat ve edebiyatını düzenli takip etmiş ve bunlarla ilgili yayınları kütüphanesine getirtmiş; yerli ve yabancı pek çok gazetenin daimi abonesi olmuştur. Kitapta Abdülmecid Efendi'nin sürekli takip ettiği yerli ve yabancı gazetelerin listesi veriliyor. Gençliğinden beri hürriyetsever bir kişi olan Abdülmecid Efendi, yasaklanan yayın organlarını gizlice getirtip okutur. Bu durumun İkinci Abdülhamid'e jurnal edilmesi üzerine, Çamlıca'daki köşkte bir süre göz altında tutulur.
     <br/>
     <br/>
     Liberal bir aydın
     <br/>
     <br/>
     Abdülmecid Efendi Osmanlı Hanedanı'nın aydın ve liberal görüşlü üyelerinin en ünlüsü olmuş; "demokrat prens" diye anılarak büyük bir popülarite kazanmıştır. Kadın haklarını desteklenmeyen, serbest yaşamı tercih, Osmanlı Ressamlar Cemiyeti gibi pek çok sivil ve modern yapılanmaya fahri başkanlık yapmasına rağmen maneviyatı da güçlü bir Osmanlı aydını profili çizer. Batı kültürünü özümsemiş olmakla birlikte yaşamında İslam dininin esaslarını da uygular. Beş vakit namazını kılıp, cuma namazlarını aksatmadığı, sabah namazından sonra daima Kur'an-ı Kerim'i okuduğu ve güne böyle başladığı da belirtiliyor. Çevresinde bulunan kişilerle arasına hanedana has kurallar koymamış. Şehzadeliğinde Beyoğlu ve Babıali dahil, İstanbul caddelerinde yaya dolaşıp, kitapçılardan, müzik mağazalarından hatta tuhafiyecilerden bizzat alışveriş yaptığı belirtiliyor.
     <br/>
     <br/>
     Asla Osman Hamdi olmadı
     <br/>
     <br/>
     Abdülmecid Efendi, 1913'te İttihat ve Terakki Partisi'ne karşı tavır alır. Kurtuluş Savaşı sırasında Veliaht olarak milli mücadele yanlısı bir tutum sergiler. Bu sebeple 38 gün göz hapsinde tutulur. Kurtuluş Savaşı'nın kazanılmasından sonra 18 Kasım 1922'de mecliste halifelikle ilgili gizli oylama yapılır; oylamaya Şehzade Abdurrahim, Selim ve kendisinin adı sunulur; en fazla oyu alarak seçilir. Ritüellere uyulur; cülûs (tahta çıkış) töreni yapılır. 3 Mart 1924'te Halifelik kaldırılır, Abdülmecid Efendi ve ailesi 4 Mart günü Çatalca'da Simplon Ekspresi'ne bindirilerek ülke dışına çıkarılır. Abdülmecid Efendi'nin İsviçre ve Fransa hayatı diğer hanedan mensuplarından farklı değildir.
     <br/>
     <br/>
     Emre Arıcı, Abdülmecit Efendi'yi anlatırken "Beethoven Tutkunu Bir Halife" başlığını kullanmış. Klasik müzik tutkusunu anlatırken Osmanlı'nın son 300 yıllık klasik müzik geçmişine değinmeden geçemiyor. Dolmabahçe Sarayı'ndaki kayıtlarda var olduğu anlaşılan koleksiyonunda oryantalist ressamların eserlerinin çokluğu dikkat çekiyor. Ancak, oryantalist çizgilerden etkilenmiş olmakla birlikte kendi üslubunu yakaladığı ve herhangi bir kalıba sığmayacak farklı bir tarz geliştirdiği de ortada. Yani, hiç bir zaman Osman Hamdi olmamıştır. Avrupa'ya gittikten sonra resimle ilişkisinin detayları açık değil. Açık olan ise Türkiye'nin ilk ve son Halifesi Abdülmecid Efendi'nin tekrar gündemimizde olması. Elbette sanatıyla...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15477), [web.archive.org (arşiv bağlantısı)](http://web.archive.org/web/20070626182123/http://www.aksiyon.com.tr:80/detay.php?id=15477)
