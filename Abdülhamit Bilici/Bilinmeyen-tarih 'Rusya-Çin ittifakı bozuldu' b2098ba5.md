# ‘Rusya-Çin ittifakı bozuldu’

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227092306im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092306im_/http://www.aksiyon.com.tr/resim/364/48.jpg" vspace="5"/>
  </p>
 </font>
 <font class="content">
  Başta Amerika Birleşik Devletleri olmak üzere birçok ülke, Türkiye’nin yeniden şekillenen Afganistan’da öncü rol oynamasını istiyor. Türkiye’ye bu konumu kazandıran iki önemli faktörün altı çiziliyor: NATO gibi Batılı kurumlar içinde güvenilir bir müttefik olması ve Müslüman kimliği.
 </font>
 <br/>
 <p>
  <font class="content">
   11 Eylül sonrasında yeni bir aşamaya giren bir dünyada ortaya çıkan bu beklenti, değişimden en fazla etkilenen bölgelerin başında Orta Asya’nın geldiği gerçeğiyle birleşince Türkiye’nin önüne tarihi fırsatların çıktığı geniş bir çevre tarafından kabul ediliyor.
   <br>
    <br>
     Peki bölgede Türkiye nasıl bir rol oynarsa, hem soydaşları hem de kendisi için en kazançlı duruma geçmiş olur? Türkiye, Taliban sonrası Afganistan’da nasıl bir yapı kurulması için çaba sarf etmelidir? Önceki dönemde daha çok petrol konusu etrafında bölgeye ilgi duyan ABD’nin Afganistan’a, Özbekistan’a askeri olarak da girmiş olması, Türkiye ve Türk devletleri açısından ne anlama geliyor?
     <br>
      <br>
       İşte bu konuları bölgedeki gelişmeleri farklı bir perspektifle, yakından izleyen Doç. Dr. Timur Kocaoğlu ile konuştuk. Buhara Cumhuriyeti’nin yıkılması üzerine Türkiye’ye göç eden bir babanın oğlu olan Doçent Kocaoğlu, Türkiye’nin Batı ile, özel olarak ise ABD’yle ilişkilerini hem kendi hem de soydaşları lehine kullanması gerektiğini söylüyor. Ona göre, ABD, bölgeye girerek Şanghay İşbirliği Örgütü’nü boşa çıkardığı gibi Rusya’yı da yanına çekerek Çin’i tek başına bıraktı.
       <br/>
       <br/>
       -Özbek muhaliflerden Muhammed Salih, Afganistan sorununa ülke bütünlüğü içinde yıllardır çözüm bulunamadığını, Afganistan’ın etnik çizgiler doğrultusunda bölünmesini öneriyor. Sizce bu geçerli bir alternatif olabilir mi?
       <br/>
       <br/>
       Bu en kötü senaryodur. Afganistan’ın etnik çizgiler üzerinden parçalanması, sonu gelmeyecek savaşlara neden olur. Bütün bölge devletlerini derinden etkiler. Soruna Afganistan bütünlüğü içinde çözüm bulunması gerekir. Tacikleri Tacikistan’la, Türkmenleri Türkmenistan’la, Özbekleri Özbekistan’la birleştirdiniz diyelim, Hazaralar kiminle birleşecek? Peştunlar ne olacak? Ya Pakistan’ın Peştunları yutması gerekir ya da Patan bölgesiyle birleşerek büyük Peştunistan’ın kurulması gerekir. Afganistan’ın bölünmesi kimseye fayda vermez. Bütünlük de federal bir yapıda sağlanabilir. Kabil’de ise her etnik grubun temsil edildiği nisbeten az güçlü bir merkezi yönetim kurulması gerekir. Afganistan sorununa çözüm bulunacaksa, bundan başka çare de görünmüyor.
       <br/>
       <br/>
       -Afganistan’daki değişik etnik gruplar arasında bu noktada bir uzlaşma umudu var mı?
       <br/>
       <br/>
       Bu kadar iç savaş ve kan dökülmesinden sonra olmalı. Kuzey İttifakı Taliban’a karşı kurulmuş olsa da bir birliğe sahip. Yeni yapının kurulabilmesi için 3-4 yıllık BM gözetiminde bir geçiş sürecine ihtiyaç var. Başta Türkiye olmak üzere Mısır, Bengladeş gibi ülkelerin oluşturacağı bir barış gücü bu süre zarfında ülkede güvenliği sağlayabilir.
       <br/>
       <br/>
       -Afganistan tarihinde böyle bir federal yapının benzeri var mı?
       <br/>
       <br/>
       Örneği yok. Afganistan,1800’lerin ortalarına kadar Türk asıllı idarecilerin yönetimindeydi. Gazneli Mahmud’un başkenti Gazne Afganistan’dadır. Timur devleti için Herat önemli şehirlerdendi. Babür Şah da Afganistan’ı yönetimine almıştı. Mezarı Kabil’dedir. Peştun asıllı Ahmet Şah Durani ile birlikte modern Afganistan yapısı ortaya çıkmaya başladı. 1884’ten sonra ülkenin şimdiki kuzeyi Buhara ve Kokand’ın Rusya tarafından alınmasından sonra topraklarıyla birlikte Afgan tarafına geçti Türk kökenli halklar. Ancak bundan sonra Afgan devleti ortaya çıkıyor. Ve bu tarihten itibaren sürekli Peştunlar’ın idaresinde olmuştur. Diğer unsurlar kabile geleneğini sürdürüyorlar. Ancak Rus işgali Tacik, Özbek, Türkmen gibi yerel kimlikleri güçlendirdi. Bu yüzden federal bir çözüm olmadan Afganistan’ın biraraya getirilmesi bugün imkansız hale geldi. İşgal öncesinde insanlar önce Afganlı sonra Özbek, Tacik’ti. Şimdi artık önce de sonra da Özbekler, Hazaralar, Tacikler.
       <br/>
       <br/>
       -Rusya direnişi kırmak için mi Afganistan’da böyle bir politika izledi?
       <br/>
       <br/>
       Belki bilinçli yapmadı. Ancak Rusya’ya karşı direnişin yerel düzeyde olmasının etkisi büyük oldu. Ayrıca Pakistan’ın ABD kanalıyla aldığı yardımları daha çok Peştunlar’a vermesi, daha çok Peştun kökenli Hikmetyar yanlısı bir politika izlemesi bu bilinci pekiştirdi. Emanullah döneminde kuzeye Peştunlar’ın iskan ettirilmesi de birtakım gerginliklere yol açmıştı, ama bu o kadar güçlü bir iz bırakmamıştı. Pakistan, Hikmetyar’ın İran’a kayması ve Pakistan’ı da bölecek büyük Peştunistan fikrini benimsemesi üzerine Taliban’ı ortaya çıkardı. Pakistan etnik unsur yerine din unsurunun öne çıkmasından memnundu. ABD de İran’a karşı Sünni radikal bir grubu panzehir olarak öne çıkarıyordu. bir yandan da Orta Asya’daki enerji siyasetinin önünü açmayı düşünüyordu.
       <br/>
       <br/>
       -Dolayısıyla şu anda etrafında birleşilecek bir Afganlılık fikri mevcut değil?
       <br/>
       <br/>
       Evet. Ancak yukarıda bahsettiğimiz federal yapı Afganlılık fikrini yeniden diriltebilir. Zaten bu federal yapıyı, daha sonra parçalara ayrılacak bir yapının ön adımı olarak değil, samimi olarak bütün, adil, eşit bir Afganistan oluşturmak için kurmalı.
       <br/>
       <br/>
       -Kuzey İttifakı Kabil’i ABD’nin de desteğiyle aldı. Ama hemen ardından yabancı güç istemediklerini açıkladı. Niçin?
       <br/>
       <br/>
       Kuzeyİttifakı, ABD’nin Pakistan’ın isteklerini gözönüne alarak Peştunları yine başa geçirmesinden endişe ediyor. Afganistan’ın başına düşünülen Peştun asıllı eski Kral Zahir Şah, Taliban karşıtı bir Peştun lideri ta Roma’dan savunma bakanı olarak atıyor. İttifak, Zahir Şah’a sıcak bakmıyor. Afganistan’ın başına illa bir Peştun gelmesi gerektiği fikri yanlış. Her ne kadar ABD bombardımanı Kuzey İttifakı’na yardım etmişse de onlar da fiilen Kabil’e giren güç olarak bazı avantajlar elde etmek istiyorlar.
       <br/>
       <br/>
       -Özellikle ABD’de Türkiye’nin bölgede öncü rol alması yönünde beklentiler var. Sizce Türkiye’nin nasıl bir siyaset izlemesi gerekir?
       <br/>
       <br/>
       Afganistan sorunu ile Kıbrıs sorunu arasında büyük benzerlikler var. Nasıl Kıbrıs’ta Türkler’e azınlık hakları verilmesi yeterli gelmiyor, Afganistan’da da Peştunlar’ın yönetimine dayalı bir idarede Özbekler’e, Türkmenler’e ve diğer gruplara azınlık hakları tanınması çözüm olmaz. Aksi durumda Muhammed Salih’in en kötü senaryo olarak ortaya koyduğu yola girilir. Afganistan’ın parçalanması, Pakistan’ı, Özbekistan’ı, diğer komşu ülkeleri parçalayabilir. Türk askerinin savaşmak için değil, ancak barış gücü olarak Afganistan’a gitmesi çok yerindedir. Afganistan’da, Müslüman olmayan ülke askerleri yerel halklarla iletişim kurmakta zorlanırlar. Üstelik Türkiye’nin Afganistan’ın kuzeyinde kendi soydaşları bulunuyor. Zaten bence Türkiye de ülkenin kuzeyine gitmelidir.
       <br/>
       <br/>
       -Türkiye’nin Özbek General Dostum’a yardım etmiş olması, Peştunlar dahil bütün Afganlılar’ın üzerinde uzlaşacağı bir ülke olmasını engeller mi?
       <br/>
       <br/>
       Peştunlar doğrusu Türkiye’ye fazla güvenmezler. Türkiye’nin kuzeye yaptığı yardımın bunda etkisi olabilir. Ankara son dönemde bütün unsurlarla iyi ilişkiler geliştirerek bu imajdan kurtulmaya gayret ediyordu. Taliban döneminde Türkiye’nin bölgede bir sağlık ekibi vardı. Ahmet Şah Mesud’un bölgesine sağlık yardımları yapılmıştı. Türkiye tek başına Afganistan’a çözüm getiremez. Ancak fikir verebilir, ABD’ye danışmanlık yapabilir. Kuzey’e asıl yardımı Rusya verdi. Kullandıkları tüm silahlar Rus malıydı. Türkiye’nin yardımı Rusya’nın yardımının yüzde 10’undan bile azdır.
       <br/>
       <br/>
       -Rus Devlet Başkanı Putin ile ABD Başkanı Bush’un Orta Asya’yı ve bölgeyi aralarında etki alanlarına böldükleri şeklinde yazılar çıktı Rus basınında. Böyle bir durumda Türkiye’ye bölgede bir rol düşer mi?
       <br/>
       <br/>
       Ben ABD’nin Rusya’yı yanına çekmesini bir taktik olarak görüyorum. Rusya’nın Çin ile işbirliğini pekiştirerek kendi aleyhine bir ittifak kurmasını önlemeye yönelik bir girişim bu. Şanghay Beşlisi olarak ortaya çıkan yapının etkisini kırma girişimi. ABD’nin bu hamlesiyle Çin yalnız kaldı. Şimdi Özbekistan’da ABD askeri var. Ve burada uzun vadeli kalma niyetleri bulunuyor. Tacikistan’da ise Rus askerleri var. Bu yeni bir dengedir ve bence olumludur. ABD’nin burayı Rusya’ya terk edeceğini sanmıyorum. Afganistan krizi çözümlenirse, Rusya bölgedeki etkisini kaybederken, ABD’nin ve Türkiye’nin önü açılmış olacak.
       <br/>
       <br/>
       -Türkiye’nin ABD’nin bölgedeki varlığından yararlanması nasıl mümkün olacak?
       <br/>
       <br/>
       Türkiye, Ortadoğu’da İsrail’den sonra ABD’nin en önemli müttefiki. Bundan sonra Türkiye ABD ile, NATO ile ve bir bütün olarak batı ile kurduğu ilişkilerin karşılığında kendi menfaatlerini de düşünmeli. Bakü-Ceyhan’ın gerçekleşmesi, Orta Asya ile daha iyi ekonomik ilişkiler gibi. Son 10 yıldır Almanya ve Fransa’nın kışkırtmasıyla Özbekistan Devlet Başkanı İslam Kerimov neredeyse Türkiye’ye karşı hasmane bir politika izliyordu. Kerimov, Türkiye’nin ABD ile birlikte en önemli ülkelerden biri olduğunu görmesi neticesinde, şimdiye kadar uyguladığı bütün politikalarını değiştirebilir.
       <br/>
       <br/>
       -Afganistan’da başlangıç aşamasında da olsa bir demokrasinin kurulması, ABD’nin ve Türkiye’nin bölgeye girmeleri Orta Asya’da demokrasi perspektifinin güçlenmesine yardımcı olur mu?
       <br/>
       <br/>
       11 Eylül sonrası yapılanmanın demokrasinin önünü açacağını düşünüyorum. Türk dünyasında demokrasiden hem soydaşlarımız, hem Türkiye, hem ABD yararlanır. Ancak bunun için ABD’nin Ortadoğu’da izlediği yanlış politikayı bırakması gerekir. Bu politika, demokrasi, eşitlik ve adalet gibi ilkeleri bir kenara iterek bir tek şahsa ya da aileye endeksli politikadır. Ortadoğu’da, örneğin Suudi Arabistan’da bunun sonucu, Üsame bin Ladinler’in ortaya çıkması olmuştur. Kısa vadede pek kazançlı görünmese de uzun vadede demokrasi, adalet ilkelerine dayalı bir politakanın kazancı daha fazladır. ABD’nin devlet politikasını belirleyen Amerika içinde en az 3 gruplaşma var: Bunlardan biri hegemonyaya susamış ve gözü kara gruptur. Amerikan hegemonyasını dünyayı yakıp yıkma pahasına sürdürme yanlıları. İkinci grupta ise “izolasyoncular” diyebilecegimiz, ABD’nin dünyadan el-etek çekerek içine kapanmasını isteyenler. Üçüncü grup ise ABD’nin dış politikasında kendi ülkesi için istediği refah ve demokratik ilkelerin başka ülkelerde de desteklenmesini isteyenler. Medyaya ve kamuoyuna pek azı yansır ama bu gruplar arasında sürekli çekişme ve mücadele olur. Türkiye’nin ABD’ye bu yönde telkinde bulunması ve ABD’de zaten varolan bu çizginin bu bölge politikalarında egemen olması sağlanmalıdır.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12448), [web.archive.org (arşiv bağlantısı)](http://web.archive.org/web/20050227092306/http://www.aksiyon.com.tr:80/detay.php?id=12448)
