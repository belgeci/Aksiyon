# Çeçenistan'a 10 S lütfen!

*Abdülhamit Bilici 1995.06.03*

<div class="pNewsDetailMainContent ctx_content" itemprop="articleBody">
 Istanbul'un en eski ve kalabalık semtlerinden biri olan Aksaray'ın, dar bir ara sokağındaki büroda, tenlerinde sarı rengin hakim olduğu 1520 genç koşuşturup duruyor. Duvara asılı levhada, "Ölecek kadar yaşlı, savaşacak kadar genciz" Çeçen atasözü göze çarpıyor. 25 yaşlarındaki bir tıbbiyeli elinin altındaki beyaz kağıda, kurşun yaralanmalarına karşı yapılacak ilk müdahale için gerekli ilaçların listesini çıkarıyor. Bir kadın, sekretere Grozni'deki oğlundan bir yıldır haber alamadığını anlatıyor. Biraz sonra içeri giren sakalları yeni çıkmış bir başka genç, oradakileri müjdeliyor: "Çok şükür. Üç tır dolusu malzeme Çeçen mücahitlere ulaşmış". Telefonlara cevap veren, bu arada bir poşetin içinde birikmiş bozuk yardım paralarını saymaya çalışan bir delikanlı, "Burası günün 24 saati hep böyledir" diyor.
 <br/>
 <br/>
 Beni oldukça şaşırtan, fakat tepkilerinden anlayabildiğim kadarıyla buradakiler için rutin halini almış bütün bu konuşmalara, Kafkas Çeçen Dayanışma Komitesi merkezinde, Çeçenistan'dan birkaç gün önce dönen Komite Başkanı Fazıl Özen'i beklerken şahit oluyorum.
 <br/>
 <br/>
 <br/>
 <br/>
 1970 KURBAN
 <br/>
 <br/>
 <br/>
 <br/>
 Çeçenistan'da Rus işgali başlamadan bir iki ay önce, Türkiye'de yaşayan yaklaşık 15 bin Çeçen'i temsil eden Çeçen Dayanışma Derneği'nin bütün Kafkas halklarını da kapsayacak şekilde genişletilmiş şekli, Kafkas Çeçen Dayanışma Komitesi. Türkiye'nin değişik illeriyle Ürdün'den Almanya'ya, oradan Amerika'ya Çeçenistan konusunda hassas bütün kişi ve kuruluşlarla Çeçenistan'daki cephe arasında irtibatı sağlamak komitenin kuruluş maksadı. Şimdiye kadar 1.5 milyon doları nakdi olmak üzere toplam 3 milyon dolarlık yardım sağlamış bu komite Çeçenistan'a.
 <br/>
 <br/>
 Çeçenistan'a Türkiye'deki Müslümanlar'ın yardımıyla toplanan 1970 tane kurbanı kesmek amacıyla giden Fazıl Özen, geziden çok müsbet izlenimlerle dönmüş. Savaştan sonra içki ve sigara gibi alışkanlıklarını terkeden ve liderler dahil 5 vakit namaza başlayan mücahitlerin moralinin oldukça yüksek olduğunu söyleyen Özen, cephedeki en büyük sıkıntıyı şöyle anlatıyor: "Gece gündüz üstlerinde dolaşan ve en ufak bir hareketlilik karşısında bomba yağdıran Rus uçakları bıktırmış. Bu yüzden ellerindeki tankları da kullanamaz olmuşlar. Şayet uçakları vurabilen Stringer türü füzeleri olsa, Ruslar'ın işi iyice zorlaşacak. Afganlılar bulmuştu, ancak onların arkasında doğrudan ABD yardımı vardı. Rus yapımı bazı füzeler almışlar. Rus uçakları, bu füzelere hedef olmamak için lav püskürterek sorti yapıyorlar. Buna rağmen, gözlerim önünde iki Rus uçağının düşürüldüğünü gördüm. Bir iki şarjör de ben boşalttım".
 <br/>
 <br/>
 <br/>
 <br/>
 ÇEÇENISTAN'A TIR NASIL SOKULUR?
 <br/>
 <br/>
 <br/>
 <br/>
 Bamut, Sirjinyurt ve Çiriyurt sıcak çatışma bölgeleri. Çeçenistan'ın yüzde 45'i mücahitlerin elinde. Bu bölgede normal hayat devam ediyor. Ikmal imkanını ortadan kaldırmak ve halkın Dudayev'e tepkisini artırmak için, köy yollarını sürekli bombalıyor. Çeçen gerilla birlikleri Ruslar'ı kendi kontrol bölgelerinde de rahat bırakmıyor. Özen'in anlattığına göre, Rusya'nın bir günlük masrafı 60 milyon dolar. 6 uçak yarım saat bir bölgeyi bombalıyor, neticede bir mücahit ayağından yaralanıyor, hepsi bu kadar. Mücahitlerin sayısı 15 binin üstünde. Çeçenistan'daki Rus askerlerinin sayısı ise, 120 bin civarında. Çeçenistan'da aralık ayından bu yana 50 bin kişi hayatını kaybetmiş. Bunun 5 bin kadarı asker. Rusya, 35 bin askerini kaybetmiş, 50 bini sakat olmak üzere, 107 bin de yaralısı var.
 <br/>
 <br/>
 "Koskocaman 3 tırı savaşın devam ettiği bir bölgeye nasıl sokuyorsunuz" diye şaşkınlığımı belirtiyorum. Özen, "Şöyle" diyor ve anlatıyor: "Işe ihracat süsü veriliyor. Buradaki bir firma, Rusya'daki başka bir firmaya mal satıyor. Rusya sınırlarına girdikten sonra ise, mal başka kamyonlara yükleniyor. Ve gideceği yere götürülüyor. Hâlâ engel çıkarsa, paranın ucu gösteriliyor. Yani kanuni olarak gümrüklerden geçiyor. Son 3 tır Novorosisk Limanı üzerinden geçti. AzerbaycanDağıstan yolu da var. Kolaylık ve güvenlik açısından pek bir fark yok. Şimdiye kadar ilaç ağırlıklı bir kamyonumuz geri döndü. Ancak ayni yardımların çok mantıklı olmadığını gördüm. Unun çuvalı burada 13 dolar. Komşu Dağıstan'da 10 dolar. Bir sürü risk, zahmet, ödenen gümrük, KDV de işin cabası. Bu yüzden en iyi yardım para yardımı. Onlar silah dahil her ihtiyacını kendileri alabiliyorlar."
 <br/>
 <br/>
 <br/>
 <br/>
 DESTEK MUHAFAZAKÂR KESIMDEN
 <br/>
 <br/>
 <br/>
 <br/>
 Fazıl Özen, Türk basınından ve dışişlerinden şikayetçi. "Türk basınını harekete geçirmek için sarfettiğim çabayı, köy köy dolaşıp şapkamla para toplamaya harcasaydım, eminin daha etkili olurdum" diyor. Dışişleri ile ilgili olarak da şunları söylüyor: "Eski müsteşar Özden Sanberk'le görüştük. Bizi suçluluk psikolojisi ile karşıladı. AGIT'in Grozni'ye bir büro açmasını sağlamaya çalıştıklarını söyledi. Aradan kaç ay geçti. Hâlâ ses yok. Öyle sanıyorum ki, Rusya açıkça tehdit ediyor. Çiller'i de sert bir sözü dolayısıyla tehdit etmişler. Çiller buna rağmen, Moskova'ya gitti çok üzüldük. Demirel'le de görüştük, oldukça politik cevaplar aldık. Ürdün Kralı Hüseyin, "Doğrudan yardım edeceğim" açıklaması yaptı. Sonra arkası gelmedi. Anladık ki, onu da susturdular. Bence Türkiye Baltık ülkelerinden, Hollanda'dan, Belçika'dan geri kalmamalı. Şu anda Türkiye'de yönetimin yaptığı bizim faaliyetlerimize ses çıkarmamakla sınırlı".
 <br/>
 <br/>
 Çeçenistan konusunda da Bosna'da olduğu gibi dikkatten kaçmayan bir olgu var. Bu da, konunun muhafazakâr kesimin gündeminde yer alıyor olması. Özen, "Evet, başından beri Çeçenistan'a destek Islami kesimden geliyor. Hesaplar, kuruşuna kadar ortada. Mesela TÜSIAD'dan bir lira yardım gelmezken, MÜSIAD en büyük destek verenler arasında" diyor.
 <br/>
 <br/>
 <br/>
 <br/>
 10 DOLARLIK SONUÇ
 <br/>
 <br/>
 <br/>
 <br/>
 Dergimiz aracılığıyla ulaştırmak istediği bir de mesajı var Fazıl Özen'in: "Herkes değil, Türkiye'de 'Bağımsız Çeçenistan'dan yana olanlar 10 dolar yardımda bulunsalar, Çeçenistan'daki işler mücahitlerin lehine döner". Ancak yardımı sınırlayan iki önemli faktör var: Bunlardan biri Rusya'nın savaşın bittiği şeklindeki propagandası. Ikincisi ise, Rusya karşısında Çeçenistan'ın bağımsızlığının mümkün görülmemesi. Özellikle bu engellerin aşılması yönünde çalışmak gerekiyor.
 <br/>
 <br/>
 Komitenin adı sadece Çeçenler'i değil, bütün Kafkaslar'ı kapsayacak şekilde düşünülmüş. Bunun özel bir amacı var. Türkiye'deki Çeçenler'in sayısı taş çatlasa 20 bin kadar. Ancak Kafkas kökenlilerin sayısı 6 milyonu buluyor. Komite içinde, Kafkas halklarından birer temsilci bulunuyor ve söylenenlere göre, Türkiye'de yaşayan Kafkasyalılar arasındaki dayanışma Kafkasya'dakinden daha ileri. Bu, Türkiye'deki Kafkasyalılar'ın Sovyet dejenerasyonundan korunmuş olmasına bağlanıyor.
 <br/>
 <br/>
 Özen, "Barış için Çeçenler'in ileri sürdükleri şart nedir? Daha geniş haklarla federasyona dönme sözkonusu olabilir mi?" sorumuza karşılık, Çeçenler'in bağımsızlıktan geri adım atma niyetinde olmadıklarını söylüyor. Çeçenistan'ın vereceği en büyük taviz, Azerbaycan, Gürcistan gibi bağımsız bir devlet olarak BDT içinde yer almak.
 <br/>
 <br/>
 <br/>
 <br/>
 ÇEÇEN DÜELLOSU
 <br/>
 <br/>
 Fazıl Özen, Hasbulatov'un sürpriz Türkiye ziyareti için "Kesinlikle davetimiz sözkonusu değil. Çeçenler'in savaşta ısrarını anlayamadığını söylemiş. Çeçenler savaş taraftarı değil, vatanlarını savunuyorlar, bu bir. Ikincisi, Hasbulatov, bir Barış Komitesi kurmak istiyormuş. Acaba Çeçen yönetiminden izin almış mı?" diyor.
 <br/>
 <br/>
 HASBULATOV: AMACIM SAVAŞI DURDURMAK
 <br/>
 <br/>
 Geçtiğimiz hafta Ankara'ya gelen Rusya Parlamentosu eski Başkanı Ruslan Hasbulatov, misyonunu "Çeçenistan'daki savaşı durdurmak" olarak tanımlıyor. 'Barış Planı'nı tek tek ülkelere giderek duyurmaya başlayan Hasbulatov, Dudayev muhalifi olmadığını, Rusya'nın Çeçenistan'a karşı kuvvet kullanacağını farkedince, bunu önlemek için gayret sarfettiğini, ancak katliama engel olamadığını belirtiyor. "Rusya'nın en genç ekonomi profesörü" Hasbulatov, Yeltsin'e çok kızgın: "Yeltsin, Stalin'den de zalim. Stalin sürgünlere tren tahsis ederdi. Yeltsin bunu da yapmıyor".
 <br/>
 <br/>
 Rusya'nın itibarını kendi eliyle bitirdiğine dikkat çeken Hasbulatov, Rusya'nın Çeçen savaşının faturasını kaldırabileceğini, ancak ABD, Avrupa ve Islam ülkelerinden gelecek mali baskılara dayanamayacağını vurguluyor. Hasbulatov'un "Barış Planı" ise şöyle: "Acil bir ateşkesten sonra, Rusya askerini geri çekecek. Çeçenistan'da yapılacak bağımsızlık referandumuna kadar her iki tarafın temsilcilerinden oluşacak 'Barış Komitileri' düzeni sağlayacak. Rusya, Abdulhanov, Labadanov, Hacıyev gibi Dudayev muhaliflerinden desteğini çekecek. Barış görüşmelerinde, Ruslar'ın kurdurduğu hükümet değil, seçimle iş başına gelen Dudayev'le masaya oturulacak."
 <br/>
</div>


Kaynak: [www.aksiyon.com.tr](http://www.aksiyon.com.tr:80/dunya/cecenistana-10-s-lutfen_500252), [web.archive.org (arşiv bağlantısı)](http://web.archive.org/web/20160105100307/http://www.aksiyon.com.tr:80/dunya/cecenistana-10-s-lutfen_500252)
