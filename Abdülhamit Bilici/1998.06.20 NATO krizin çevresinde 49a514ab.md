# NATO krizin çevresinde

*Abdülhamit Bilici 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sırplar'ın Kosova'da gerçekleştirdiği zulme etnik temizlik teşhisini koyan NATO, Arnavutluk ve Makedonya'da gerçekleştirdiği 'Kararlı Şahin' hava tatbikatıyla 'Gerektiğinde müdahaleye hazırız' mesajı verdi.
  </font>
 </div>
 <div id="newsText">
  <font class="detail-text">
   Belgrad basını NATO üyesi 13 ülkeden 84 uçağın katıldığı tatbikat için "Kafası karışık şahin" nitelemesinde bulundu. Tatbikat Arnavutluk yönetimi tarafından memnuniyetle karşılanırken Yugoslavya ve Rusya, NATO'yu siyasi çözümü geciktirmekle suçladı.
   <br/>
   <br/>
   İnsanlık suçluları için Dünya Ceza Mahkemesi
   <br/>
   <br/>
   180'den fazla BM üyesi ülkenin temsilcileri Roma'da biraraya gelerek Naziler'in yargılandığı Nuremberg mahkemelerinden bu yana tartışılan sürekli bir Dünya Ceza Mahkemesi kurulması yolunda 2 yıldır süren çalışmaları tartışmaya başladılar. Mahkemeye Uluslararası Adalet Divanı'nın aksine devletler değil, şahıslar başvurabilecek. Soykırım, insanlık suçu ve savaş suçları gibi alanlarda çalışacak mahkemenin yetkisinin ne olacağı ve bu kavramların tanımı ençok tartışılan konular arasında. 5 haftalık bir çalışmadan sonra ortaya çıkan 173 sayfalık taslak metnin son hali BM Genel Kurulu'nda tartışılacak, kabul edilirse ülkeler tarafından onaylanacak ve yürürlüğe girecek.
   <br/>
   <br/>
   Teröre yasal eğitim yardımı!
   <br/>
   <br/>
   ABD'nin Los Angeles eyaletinde bir mahkeme, federal AntiTerörizm Yasası'na aykırı olarak, hükümet tarafından,  aralarında bölücü örgüt PKK'nın da bulunduğu ve "terörist" olarak  tanımlanan bazı örgütlerin, ABD'de "yasal amaçlarla eğitim yardımı  almalarına" izin veren bir karar çıkarttı. Kararda Sri Lanka'nın kuzey ve doğusunun bağımsızlığı için çalışan Tamil Elam Kurtuluş Kaplanları  örgütlerine, çeşitli grupların "personel" ve "eğitim" yardımı  sağlamalarının engellenmesi de öngörülüyor. ABD'nin AntiTerörizm Yasası, Dışişleri Bakanlığı tarafından "terörist'  olarak adlandırılan yabancı örgütlerin faaliyetleri için maddi destek  ve kaynak sağlanmasını suç kabul ediyor.
   <br/>
   <br/>
   YeltsinMiloseviç Slav dayanışması
   <br/>
   <br/>
   Rusya Devlet Başkanı'nın daveti üzerine Moskova'ya giden Yugoslavya Devlet Başkanı Slobodan Miloseviç, Boris Yeltsin  ile biraraya geldi. İki liderin de zor geçtiğini söylediği görüşmelerde bazı konularda anlaşma sağlandığı belirtildi. Ancak yetkililer anlaşma sağlanılan konular hakkında  bilgi vermekten titizlikle kaçındılar.  Görüşme sonrasında konuşan Yeltsin, Yugoslavya'yı kastederek "Bizler Slav devletiyiz, birbirimizin dostlarıyız" dedi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3853-nato-krizin-cevresinde.html), [web.archive.org (arşiv bağlantısı)](http://web.archive.org/web/20120627065953/http://www.aksiyon.com.tr:80/aksiyon/haber-3853-nato-krizin-cevresinde.html)
