# Sam Amca'nın Hızmet Erlerı

*Abdülhamit Bilici 2000.01.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   25 yaşındaki Michael J. Kiefer Bulgaristan'da çevrecilik alanında eğitim vermeyi amaçlayan bir programda çalışıyor.
  </font>
 </div>
 <div id="newsText">
  <font class="detail-text">
   Will Evan McCabe 199496 yıllarında Türkmenistan'da bir iş eğitim programında görev aldı. Cynthia Brown 199395 yılları arasında Türkmenistan'da İngilizce dil kursunda bulunmuş. Bayan Brown, biyografisinde Orta Asya'da görev yapmış ilk gönüllü grup üyesi olmaktan gurur duyduğunu söylüyor. Kırgızistan'da halen 60 kişilik bir grup ülkenin en ücra noktalarına kadar ulaşmış, İngilizce öğretiminden köy kalkındırma projelerine birçok faaliyette bulunuyor.
   <br/>
   <br/>
   Bu isimlerin belki birçok ortak yönü var, ama burada ikisinin altını çizmeliyiz. Biri bunların ABD vatandaşı olmaları. İkincisi ise bu insanların Peace Corps (Barış KolordularıBK) adındaki Amerikalı bir teşkilatın çatısı altında bölgede bulundukları.
   <br/>
   <br/>
   Devletten bağımsız sivil toplum örgütlerinin sınır içi ve sınıraşan faaliyetlerini biliyoruz. Toplum yararına faaliyette bulunan vakıflar, dernekler de yabancımız değil. Hatta son zamanlarda NGO (hükümet dışı örgüt) olarak bu sivil örgütlenmelerin ne kadar büyük bir güce ulaştığını da biliyoruz. Örneğin dünya genelinde yetkiye sahip bir uluslararası ceza mahkemesinin kurulmasıyla ilgili uluslararası toplantıya 160 ülkenin yanısıra 124 de NGO katılıyor. İstanbul'da yapılan Habitat ve AGİT zirvelerinde NGO'ların ne kadar etkin olduklarını gördük.
   <br/>
   <br/>
   BK bütün bu yapılanmalardan farklı bir karaktere sahip. Gelişmekte olan ve geri kalmış ülkelere yardım etmek, dil öğretmek, ekonomik etkinlik kazandırmak gibi insancıl maksatları olan sivil bir örgüt olmakla beraber devletle de çok yakın işbirliği var. Çünkü gelir kaynağının büyük kısmı Amerikan federal bütçesinden sağlanıyor. Faaliyet alanı uluslararası olmakla birlikte, BK çatısında görev alabilmek için ABD vatandaşı olmak şartı var. Dolayısıyla diğer NGO ve Sivil Toplum Kuruluşlarından oldukça farklı.
   <br/>
   <br/>
   BK, gelişmekte olan ülkelerin eğitimli eleman ihtiyacına katkıda bulunmak, Amerikalılar'ın dünyayı tanımalarını ve komünizmin özellikle fakir toplumlara nüfuz etmeye başladığı bir dönemde bu insanların Amerikalılar'ı kendi ortamlarında tanımalarını sağlamak maksadıyla oluşturulmuş. Uluslararası gönüllü bir teşkilatın kurulmasını ilk olarak Mart 1961'de Başkan Kennedy'nin Michigan Üniversitesi öğrencilerine bu konuda yaptığı konuşmadan birkaç ay sonra başlamış. Aradan geçen 38 yılda 150 bin Amerikan vatandaşı 130 ülkede eğitim, çevre, ekonomi gibi alanlarda yüzlerce değişik programda gönüllü olarak yer almış.
   <br/>
   <br/>
   Soğuk Savaş öncesinde yalnızca Batı Bloku ülkelerine gidebilen Amerikan gönüllüleri 1990'dan itibaren eski Doğu Bloku'na da girmeye başladılar. 1989'da Başkan Bush'un gönüllülerin Macaristan'da İngilizce öğretimine katkıda bulunacakları açıklaması yeni dönemin ilk işareti oldu. 1991'de ABD Dışişleri Bakanı 250 gönüllünün 1992 yılı sonuna kadar eski Sovyet cumhuriyetlerine yerleştirildiğini görmek istediğini söyledi. 1989'dan 93'e kadar 18 ülkede BK programları başlatıldı. Bu yeni ülkelerle 1989'a oranla barış gönüllüsü bulunan ülke sayısı yüzde 43 artmış oldu. 1993 yılı içinde Doğu Bloku ülkelerinde toplam 665 gönüllü görev aldı. Komünist blokun yıkılmasından önce ve hâlâ örgütün ağırlıklı olarak ilgi duyduğu bölge Afrika. Gönüllü üyelerin üçte biri çeşitli Afrika ülkelerinde bulunuyor.
   <br/>
   <br/>
   Macaristan'a bir gönüllünün gidebileceğini Amerikan Başkanının duyurmasından, Dışişleri bakanının hedef göstermesinden Amerikan yönetiminin örgüte ne kadar büyük önem verdiği açıkça görülüyor. Bayan Clinton 12'den fazla ülkede barış gönüllülerini ziyaret edip, yemin törenlerine katılmış. Başkan Clinton BK merkezindeki hediye mağazasından alışveriş yapmış. BK'nın uluslararası düzeydeki başarılarından esinlenen Clinton 5 yıl önce ABD içinde faaliyette bulunmak üzere AmeriCorps adında içe dönük benzer bir gönüllü programı başlattı. Bu programın yeni bütçede ayrılan payı 585 milyon dolar. 100 bin gönüllünün bu programda yer alarak eğitim, çevre, sağlık alanlarında çalışması düşünülüyor. 4 yılda 100 bin kişi görev almış AmeriCorps'ta.
   <br/>
   <br/>
   Eski ABD başkanlarından Carter'ın torunu Jason da barış gönüllüsü. Görev yeri ise Güney Afrika. Carter'ın eşi Lillian da aynı yoldan geçmiş. Bayan Lillian 1960'larda Hindistan'da gönüllü olarak bulunmuş.
   <br/>
   <br/>
   ABD dünyada artan egemenliğiyle doğru orantılı olarak Barış Kolorduları'nın hem bütçesi hem de gönüllü sayısı artırılıyor. Geçtiğimiz yıl Amerikan Kongresi'nce kabul edilen bir yasaya göre şu anda 6700 olan gönüllü sayısı 10 bine çıkarılacak. Kongre'ye 669 sayılı yasayı sunan Sam Gejdenson'un; 'Hiçbir Amerikan programı Amerikan değerlerini bu kadar güzel şekilde temsil etmemiştir' sözleriyle projeyi savunması dikkat çekti. Yeni yasaya göre bütçeden örgüte ayrılan ödenek 2000 yılı için 270, 2001 yılı için 298, 2003 yılı için 365 milyon dolara çıkacak. Bütçedeki bu artışta gönüllülerin Tanzanya ve Kenya başkentlerinde 1998 Ağustos'unda Amerikan büyükelçiliklerine yapılan bombalı saldırılar sonrasında yapılan kurtarma faaliyetlerinde gösterdikleri gayretin de büyük piskolojik etkisi oldu. Görüldüğü gibi gönüllüler yurt dışında Amerikan hükümetinin eli ayağı gibi bir vazife ifa ediyorlar. Büyükelçilikleri bombalandığında yardıma koşuyor, ülkelerinin değerlerinin olanca güç koşullara rağmen gittikleri dünyanın en ücra köşelerinde bayraktarlığını yapıyorlar. Kot pantalonlarından fast fooda, sinemasından müziğine Amerikan kültürü engel tanımadan dünya üzerinde yayılıyor. En dirençli görünen Çin ve İran gibi ülkelerin bile Coca Cola karşısında boyun eğmek zorunda kaldıkları günümüzde barış gönüllülerine değer taşıyıcılığı adına fazla bir görev de kalmıyor aslında. Belki Kırgızistan'dan Uganda'ya birçok insan için hayalinde büyüttüğü 'Amerikalı'ya yakından dokunma imkanı veriyor. Gönüllü Amerikan vatandaşına ise Amerika'nın o hep evine dönmesi için sloganlar atılan (Go home, Yankee) imajının ötesinde daha insani bir yüzünün de olduğunu göstermek kalıyor.
   <br/>
   <br/>
   Örgütün bütçesiyle ilgili yasanın kabul edilmesi, 10 yıl öncesine kadar örgütün mali imkanlarının ikiye katlanması anlamına geliyor. 1989 yılı örgütün bütçesi 153 milyon dolardı. Yeni yasayla BK çalışan ve gönüllüleri Dışişleri görevlilerinin yararlandığı her imkandan yararlanabilecekler. Örgüt yetkilileri gönüllü olarak görev yapan kişilerin bu süre içinde ne memur ne de diplomat gibi bir statülerinin olmadığını bunlara verilecek bir sıfat var sa o da 'Amerikan vatandaşı BK gönüllüsü' olduğunu söylüyorlar.
   <br/>
   <br/>
   Örgüte 1998 içinde 10 bin gönüllü başvurmuş. Mevcut gönüllülerin yüzde 8'i 50 yaşın üstünde. Şu an görev yapan gönüllülerin yüzde 59'u bayan. Yüzde 92'si bekâr. Yaş ortalaması 26. Yüzde 97'si lisansı, yüzde 18'i yüksek lisansı tamamlamış. Gönüllülerin görev aldığı sektör itibariyle eğitim yüzde 40 ile başta gelirken, bunu yüzde 17 ile çevre/sağlık takip ediyor.
   <br/>
   <br/>
   Büyük fedakarlık: Herkes
   <br/>
   <br/>
   ABD'ye, onlar dünyaya
   <br/>
   <br/>
   Bir BK üyesi olmak her babayiğidin harcı değil. Amerikan toplumu gibi herşeyin dolarize olduğu bir yerde üyeliğin maddi hiçbir cazibesi yok. Zira örgüte üye olarak katılanlara ancak hayatlarını devam ettirecek kadar bir para veriliyor. Bu para gittikleri ülkenin para birimi üzerinden ve yaşayacakları bölgedeki bir vatandaşın eline geçen paradan çok fazla değil. Görev yerleri genelde fakir ülkeler olduğu için birçok gönüllü yerlilerin gözünün aldıkları bu az miktarda paranın üzerinde olduğunu yazıyorlar hatıralarında. Tamamen bölge halkının yaşadığı hayat tarzına adapte olmaları isteniyor gönüllülerden. Sıcak bir Afrika ülkesinde ise yiyeceği pirinç ve bir iki çeşit sostan ibaret. Barındığı yer ise üzeri kamışla örtülmüş, büyük ihtimalle elektiriği ve suyu olmayan ilkel bir sığınak. Bu şartlarda her türlü hastalığa açık oldukları için hastane masrafları da örgüt tarafından karşılanıyor. Yine de bir gönüllünün yıllık maliyeti 35 bin doları geçiyor. Gönüllülerin devlet işlerine başvuruda bir dereceye kadar öncelik tanınması da örgütün bunca fedakarlığa karşılık sunduğu avantajlardan bir diğeri.
   <br/>
   <br/>
   Gönüllülerin bir de toplam 27 aylık süreyi tamamladıklarında alacakları yaklaşık 6 bin dolarlık, tazminat denebilecek bir ödenekleri bulunuyor. Dile kolay, herkesin koşup selamete kavuşmayı arzu ettiği Amerika'yı terkedeceksiniz, hiç bilmediğiniz bir ülkeye gidecek ve tam 27 ay, yani 2 yıldan fazla orada kalacaksınız.
   <br/>
   <br/>
   Gönüllülere gidecekleri bölgeyi, ülkeyi seçme şansı verilmiyor. Örgüt, adayları becerilerine en fazla ihtiyaç duyulan yere göndermeye çalışıyor. Gidilen yerin dilini bilmek bir şart değil. Çünkü BK çatısında o ülkede hizmet etmeye yetecek seviyede 180 dil öğretiliyor.
   <br/>
   <br/>
   Gönüllüler ev sahibi devletin talepte bulunduğu ve örgütle işbirliği içinde oluşturulmuş bir projede görev almak için önce ABD'de sonra, ev sahibi ülkede birkaç haftalık eğitimden geçiriliyorlar. Projeler geniş bir yelpazeyi oluşturuyor: Açlıkla mücadele, temiz içme suyu sağlama, çocuk eğitimi, ürün verimliliğini artırma, küçük işletmeler kurma ya da AIDS'e karşı bilinçlendirme, vb.
   <br/>
   <br/>
   Türkiye'de gönüllüler
   <br/>
   <br/>
   Örgütün şu anda gönüllü bulundurduğu ülkeler arasında Türkiye yok. Ancak 196271 yılları arasında Türkiye de örgütün önemli üslerinden biriymiş. Örgütün Washington'daki merkezi bu 10 yıl içinde Türkiye'de barış gönüllüleri bulunduğunu ancak hangi alanlarda çalıştıklarıyla ilgili arşivleri olmadığını söylediler. Yalnızca bin 585 gönüllünün Türkiye'de görev yaptığı bilgisini verebildiler. ABD'nin buradaki temsilcilikleri ve bizim Dışişleri Bakanlığı da 30 yıl öncesine ait bu konuyla ilgili detaylı bilgi sağlayamadılar. Diğer ülkelerde olduğu gibi Türkiye'deki gönüllüler de okullarda İngilizce öğretmenliği, köylü kalkındırma projelerinde, turizm işlerinde, yetimhanelerde çalışmışlar. Bu konuyla ilgili ufak tefek bazı teferruatlara internette peace corps adıyla arama yaparken rastladık. Meğer o yıllarda Türkiye'de görev alan gönüllüler geç de olsa bu ortak vesileyi kullanarak bir araya gelmiş, internet üzerinde bir site açmışlar. Türkiye BK gönüllüleri 1984'te zamanın ülke direktörü Dave Weinman'ın girişimiyle her Cumhuriyet Bayramı (29 Ekim 1923) Washington'da biraraya gelmeye başlıyorlar. 1991 yılında ise Arkadaşlar adı altında bir organizasyon  kuruyor ve aynı adla internete giriyorlar. Türkiye'de bulunmuş gönüllülerden çoğu ABD'de çeşitli işlerde çalışıyorlar, hâlâ gönüllü olarak çalışanlar da var. Örneğin Ed Block Slovakya ve Macaristan'ın, Ken Hill Bulgaristan'ın ülke direktörü konumunda. Emektar gönüllülerin Türkiye'ye olan ilgileri sürüyor. Biraraya geldiklerinde Türk müziği eşliğinde döner kebap yiyor, Türkiye'nin yeni yüzünü gösteren fotoğraflardan oluşmuş bir slayt gösterisi izliyorlar. Üyelerden aldıkları küçük aidatlarla oluşturdukları bütçeden de iki projeye destek verme kararı almışlar. Bunlardan biri Adana'daki Sevinç Abla Özel Eğitim Okulu. Özürlü öğrencileri kabul eden okula Arkadaşlar 1993, 94, 96 yıllarında mali destekte bulunmuşlar. Arkadaşlar'ın destek verdiği diğer proje ise, Türkiye Kalkınma Vakfı aracılığıyla Doğu Anadolu'da arıcılık yapan çiftçilere mali destek verilmesini kapsıyor. Ağrı Dağı eteklerinde yaşayan 59 aileye 350 petek dağıtılmış.
   <br/>
   <br/>
   Birçok insanın hayatında yeni ufuklar açan bu macerada heyecanla karar veren ve karşılaştığı şartlara bir türlü adapte olamayıp hayal kırıklığına düşenler de oluyor. Bir veriye göre örgüte gönüllü olarak katılanların üçte biri 27 aylık sürelerini tamamlamadan geri dönebiliyorlar. Gönüllü olarak gidip hayal kırıklığına uğrayan bazı üyeler yeni katılacak kişilere gözlerini açmalarını tavsiye ediyor ve şu 3 uyarıyı yapıyorlar:
   <br/>
   <br/>
   "BK bir kariyer değildir, iş ortamınızdan kopmuş ve eşitlerinizle aranızdaki mesafeyi büyütmüş olarak geri dönebilirsiniz. Özellikle tropik bir bölgeye gittiyseniz hasta olabilirsiniz. Son olarak gittiğiniz yerde sandığınız kadar sizi iştahla bekleyen bir insan grubu bulamayacağınız gibi, yapacak kayda değer iş olmamasından dolayı sıkılabilirsiniz de."
   <br/>
   <br/>
   Örneğin Sierra Leone'de kırsal bölgedeki insanların geçimleri genişletmek için balıkçılık yapmalarını öğretmeyi amaçlayan bir programda çalışan Joia bu şekilde pişmanlık duyanlardan biri. Gün gün anılarını tutmuş ve ABD'de yaşadığı müreffeh hayattan kopup bir anda kendini dünyanın en geri kalmış bölgelerinden birinin ortasında bulunca şoke olmuş. Elindeki çok az parayı elde etmek için yerlilerin nasıl kötü bakışlarla kendisini taciz ettiğini ve nasıl taktikler kullandığını, söz verdiği halde ABD büyükelçisinin gönüllülerin yemin törenine gelmemesine nasıl çok kırıldığını anlatıyor.
   <br/>
   <br/>
   Eski gönüllülerden yeni gönüllüleri teşvik edenler çıktığı gibi, açıklamalarıyla caydırıcı, hatta düşündürücü olanlar da çıkıyor. Eski gönüllülerden birinin uyarısı şöyle örneğin: "Bir gönüllünün bölgede tutulmasının maliyeti 35 bin dolar. Bu para ABD'den o bölgeye gidecek birisine harcanacağına, bu miktarın 10'da biri karşılığında çalışmaya razı, kabiliyetli, ama işsiz bölge insanlarına verilse daha faydalı olmaz mı?" (Bu rakam örgütün 1998 bütçesi olan 226 milyon doların bu yıl içinde aktif olarak görev yapan gönüllü sayısı olan 6500'e bölünmesiyle elde ediliyor) Son soru belki de örgütü ayakta tutmak için katlanılan maliyetin dışında, sadece geri kalmış bölge insanlarına yardım etmenin dışında da amaçları olduğu yönünde bir soru işaretine yol açmıyor mu?
   <br/>
   <br/>
   Sadece ABD'nin yok böyle yarı gönüllü, yarı resmi organizasyonları. Peace Corps'un İngiltere'deki benzeri Denizaşırı Gönüllü Serisi (Voluntary Service Overseas) 1958'de kurulmuş. Başlangıçta üniversiteye geçişte bir yıl kaybedenlerin bu dönemi temel ihtiyaçlarının karşılanması ve küçük bir cep harçlığı karşılığında değerlendirdikleri bir sistem olarak düşünülmüş. 1962'de üniversite mezunlarından ve ihtisas sahibi insanlardan gönüllülerin kabul edilmesine karar verilmiş. Kuruluştan bu yana örgüt 27 bin gönüllüyü dünyanın değişik bölgelerine yerleştirmiş. Halen çoğu dünyanın fakir bölgelerinde 1800 üyesi olan örgütün sloganı, ülkeler arasında karşılıklı anlayışın gelişmesi ve daha yaşanabilir  eşitlikçi bir dünya kurmak.
   <br/>
   <br/>
   Bunlar, komünizme karşı verilen toplu mücadelenin bir parçası olarak başlayan, zamanla evrilerek bugünlere gelen ve tamamen resmi ama gönüllü esaslarla çalışan ilginç bir örgüt hakkında küçük detaylar. Gerektiğinde hiç itiraz edilemeyecek kadar insancıl, gerektiğinde her türlü bilgi için kullanılabilecek kadar topluma nüfuz edebilme imkanı sunan bir imkan. Örnek bir organizasyon olarak baktık konuya baştan beri, art niyet aramamaya çalıştık. Ama bir devlet çıkarı için elbetteki elindeki tüm imkanlardan yararlanacaktır. Ama ya vahşi kapitalizmin ülkesi diye bildiğimiz ABD'den gönüllülük bazında hayatının 27 ayını adayan insanların çıkmasına ne dersiniz? Ve Türkiye olarak bu tür bir organizasyon bizim için nasıl bir ilham kaynağı olabilir? Belki de kendi imkanlarıyla gönüllü olarak insanlığa hizmet etmek isteyenlerin önünü resmi mekanizmalarla kesmeye çalışmasak yeter şimdilik...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5691-sam-amcanin-hizmet-erleri.html), [web.archive.org (arşiv bağlantısı)](http://web.archive.org/web/20130102204930/http://www.aksiyon.com.tr:80/aksiyon/haber-5691-sam-amcanin-hizmet-erleri.html)
