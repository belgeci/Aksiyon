# Newroz mu döver, Nevruz mu?

*Abdülhamit Bilici 2000.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Efsaneye göre Mezopotamya'da zalim bir kral vardır. Ciddi bir hastalığa yakalanır. Doktorlar ancak genç beyinlerin yaraya sürülmesiyle kralın iyi olacağını söylerler. Hergün gençler ikişer ikişer öldürülmekte ve beyinleri kralın tedavisinde kullanılmaktadır. Demirci Kava'nın yüreği bu gidişe dur demek istemektedir.
  </font>
 </div>
 <div id="newsText">
  <font class="detail-text">
   Planı da elinden geldiğince gençleri dağlarda saklamak ve zalim kralı öldürene kadar yaşamalarını temin etmektir. Demirci ustası dağa gönderdiği gençlere 'Kralı öldürdüğüm zaman kalenin surlarında ateş yakacağım. Ateşleri görünce dönersiniz' diye tembih eder. Beklenen gün 21 Mart'ta gelir ve Kava, kralı demir dövdüğü çekiçle öldürür. Ateşler yanar, gençler özgürce evlerine dönerler. O gün bugün de her 21 Mart 'Newroz' olarak kutlanagelir.
   <br/>
   <br/>
   Türkiye dışındaki Türk dünyasının Ergenekon destanına dayandırarak kutladığı Nevruz'a bir kısım Kürtler de kendilerine göre böyle bir köken bulmuşlar. Bu efsaneneyi beğenir ya da beğenmezsiniz ama bu yılki Nevruz kutlamalarının tartışmasız en görkemli kutlandığı Diyarbakır'da neredeyse 40 bin insanı ne kadar derinden heyecanlandırdığını benim gibi siz de gözlemleseydiniz üzerinde biraz düşünmeye değer bulurdunuz.
   <br/>
   <br/>
   ANAP Genel Başkanı Mesut Yılmaz'ın 'Avrupa Birliği'nin yolu Diyarbakır'dan geçer' sözünün üstünden kısa bir süre sonra Ankara peşipeşine Avrupalı devlet adamlarının, insan hakları savunucularının akınına uğradı. AB'nin 1997'deki Lüksemburg Zirvesinde Türkiye'ye adaylık statüsü verilmemesi Ankara'ya bir açıdan rahat nefes aldırmıştı. Çünkü Avrupa ile tüm siyasi diyaloğu kesmiş, reform bekleyen konuların özellikle demokrasi ve insan haklarıyla ilgili olanlarını 1999 Aralık'ında Helsinki'de yapılan ve adaylığın kabul edildiği zirveye kadar buzdolabına koymuştu.
   <br/>
   <br/>
   Batılı devletlerin ziyaretleri Ankara ile de sınırlı değil. Başta Diyarbakır olmak üzere sorunun en derin boyutuyla yaşandığı bölgeler de ziyaretçi akınına uğruyor. Toplam oyların yüzde 70'ini alarak ezici bir zaferle belediye seçimlerini HADEP'in kazandığı Diyarbakır'ı son 5 ay içinde bir sürü önemli yabacı ziyaret etmiş. ABD Dışişleri Bakanı'nın insan haklarından sorumlu yardımcısı Koh, ABD Adana Konsolosu, İsviçre, Almanya, İngiltere, Hindistan, Norveç, İtalya, Hollanda, Avusturya, İspanya, Portekiz, İsveç, Finlandiya büyükelçileri bunlardan yalnızca birkaçı.
   <br/>
   <br/>
   Türkiye'nin dış ilişkilerinde büyük ağırlığı olan bir sorunun en ciddi boyutta yaşandığı ve ilişkilerimizi ulusüstü bir çatı altında birleştirmeyi arzulayıp bu yönelişi bağlayıcı belgelerle somutlaştırdığımız Avrupa'nın yakın takibe aldığı Diyarbakır'ı görmek için 21 Mart en uygun gündü.
   <br/>
   <br/>
   İstanbul'da alfabe sorunu yüzünden izin verilmeyen Nevruz kutlamalarına Diyarbakır Valiliğinin izin vermesi herkesi sevindirmişti. Küçük bir nabız yoklaması, izin çıkmasına sevinenler arasında güvenlik görevlilerinin, polislerin de olduğunu gösteriyordu. Tüm toplu taşıma araçlarının camlarına İstanbul Valisinin izin vermediği formatta yazılmış davet ilanları asılmıştı. Kutlamalar tamamen büyükşehir belediyesini ve diğer bölge belediyelerini elinde tutan HADEP'in organizasyonuna bırakılmıştı. İşi tesadüfe bırakmak istemeyen teşkilatın Bağlar ve Huzurevler gibi şehrin en yoksul semtlerinde kapı kapı dolaşarak halkı kutlamalara çağırdığını öğrendik. 21 Mart sabahı halk belirtilen toplanma merkezlerinden belediye başta olmak üzere tüm kamu toplu taşıma araçları, özel minibüs, taksi, kamyon ve traktörlerle şehrin 8 km dışındaki fuar alanına ücretsiz olarak taşındı. Polisin yaptığı nazik aramalardan sonra kundaktaki çocuklardan 70'lik yaşlılara insanlar alanı doldurdu. Ortalıkta bir tek askerin bile görünmemesi kutlamanın sivil özelliğini pekiştiriyordu. Yetkililer herhangi bir olaya müdahale için askerin teyakkuzda olduğunu söylediler. Devlet kutlamaları seyretmekle yetindi. İzin vererek halkın gönlünü alan vali kutlamalarla ilişkisini günün sonunda bir olay çıkarmadıkları için makamından yaptığı teşekkürle sınırlı tuttu. SİP, ÖDP, Demokrasi Hareketi gibi marjinal sol partiler dışında yalnızca DYP Milletvekili Nurettin Atik ve bu partinin il başkanının katılması ilginçti. Her ikisinin de takdimleri sırasında yuhalanmaları diğerlerinin katılmama gerekçelerini ve HADEP taraftarlarının hoşgörü düzeyini açıklar mahiyetteydi.
   <br/>
   <br/>
   Taşkınlık çıkmasını önlemek için partinin 5 bin insan görevlendirmesi, kutlamaların üçte birinin 'Bu size yakışmıyor', 'Geri çekilin', 'Koridor açın', 'Burada dünya sizi izliyor, ona göre davranın' gibi anonslarla geçmesini engelleyememişti. Protokol dışında tam bir garibanlar topluluğunu andıran kalabalık içinde İstanbul Bağdat Caddesini aratmayan Ofis semtinin Diyarbakırlılar'ı yoktu.
   <br/>
   <br/>
   Yerli ve yabancı medyanın yoğun ilgi gösterdiği kutlamada, sık sık 'Biji HADEP' sloganı atılırken, 'OHALKoruculuk kaldırılsın', 'Halkların Kardeşliği', 'Köyüme dönmek istiyorum' yazılı dövizler taşındı. Anonslar TürkçeKürtçe karışık yapılırken tek bir Kürtçe, hatta İngilizce döviz olmaması ilgi çekiydi. PKK ve Öcalan'ın adının bir kez bile anılmaması anlamlı olmakla beraber partinin örgütlülük düzeyini gösteriyordu. Öcalan'a dolaylı tek gönderme 'İdam cezasına hayır' dövizleriydi. Toplantının çerçevesini 21 Mart tarihli Özgür Bakış gazetesinde yer alan (bu nasıl mümkün olduysa) hapisteki Apo'nun 'Çözümün dili uzlaşma ve barış' başıklı demeci belirlemiş gibiydi.
   <br/>
   <br/>
   HADEP Genel Başkanı Ahmet Turan Demir'den İHD Diyarbakır Şube Başkanı Osman Baydemir'e kadar herkes barış ve özgürlükten bahsetti. Protokol konuşmalarında Kürtçe konuşan tek ismin Almanya'dan Avrupa Parlamentosuna seçilen Alman vatandaşı Kürt kızı Feleknaz Uca olması dikkat çekiciydi. Partinin istekleri en somut biçimde HADEP Genel Başkanı tarafından dile getirildi. Yeni bir sözleşme ve barış döneminden bahseden Demir, on bin siyasi tutukluya af getirilmesini, idam cezasının, olağanüstü halin, koruculuğun kaldırılmasını, köye dönüşün hızlandırılmasını istedi. Anayasa değişikliği ile Anayasal vatandaşlık sistemine geçilmesini öneren Demir, "Türkiye sınırları içinde", "bütünlükten yana", "gönüllü birliktelik" gibi vurgularıyla ayrılıkçılık fobisini yenmeye yönelik mesajlar verdi.
   <br/>
   <br/>
   Kutlamaların ilginç simaları arasında Mihri Belli, Sırrı Sakık, Feridun Yazar, Ahmet Türk, Yıldırım Kaya, Özgür Bakış Yayın Yönetmeni Ragıp Zarakolu dikkat çeken isimlerdi.
   <br/>
   <br/>
   Fransa'dan CIMADE, Almanya'dan yeşiller eski üyeleri, İtalya'dan Barış Örgütü gibi 1520 kişilik, içlerinde rahibe, gazeteci, arkeolog gibi meslek gruplarının temsilcileri bulunan yabancılar kutlamaları ilgiyle izledi. Kardeşlik, yaşasın Nevruz gibi sloganlara coşkuyla katıldıkları gözden kaçmadı. Eğlence faslında Edip Akbayram, Seher Dilovan, Fırat Başkale ve Kürtçe şarkılar yapan Koma Amed grubu kutlamayı renklendirdi.
   <br/>
   <br/>
   Vatandaşlardan kimin halini sormak için yaklaştımsa yıkılan köylerinden, işkenceden, kayıp yakınlarından bahsetti. Bayram olmasına rağmen mutlu insan çok azdı. Mesai gününde bu kadar büyük kalabalık toplanmış olması çoğunun düzenli bir işi olmadığını gösteriyordu. Çünkü gün boyunca okullar, resmi daireler ve işyerleri açıktı.
   <br/>
   <br/>
   21 Mart akşamı Elazığ'a geçtim. Valiliğin Nevruz kutlamasına 100 kişiden fazla katılım olmadığını duyunca her ne kadar Azeriler ve diğer Türkiler Nevruz'u çoktandır kutluyor olsalar da, ithal Nevruz'un Türkiye'de Türkler'i fazla heyecanlandırmadığı ortadaydı. Keşke harften bile kavga çıkaracağımıza barış için vesile arasak. Diyarbakır kendine bir gelse Kürtçülüğü sorgulayacak gibi. Bunun ilk işaretleri görünüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6000-34-newroz-mu-dover-nevruz-mu.html), [web.archive.org (arşiv bağlantısı)](http://web.archive.org/web/20140320081211/http://www.aksiyon.com.tr:80/aksiyon/haber-6000-34-newroz-mu-dover-nevruz-mu.html)
