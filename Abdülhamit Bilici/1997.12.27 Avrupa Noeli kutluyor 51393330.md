# Avrupa Noeli kutluyor

*Abdülhamit Bilici 1997.12.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Peki bütün bunlar ne için? İşte karışıklık da burada. Batılılar genelde Hıristiyan oldukları için Hz. İsa'nın, onlara göre Tanrı'nın oğlu'nun doğum günü olarak kutluyorlar yılın son haftasını.
  </font>
 </div>
 <div id="newsText">
  <font class="detail-text">
   Hıristiyanlığın çeşitli mezheplerinde bir iki gün farketse de çoğunluğun üzerine anlaştığı tarih olarak 24 Aralık'ı 25 Aralık'a bağlayan gece Noel; yani Hıristiyan inanışında Hz. İsa'nın doğum günü. Avrupa'nın Noel hazırlıklarını, bir şenliğe dönen Noel eğlencelerini Almanya'nın kuzeyinde yer alan Düsseldorf, Essen, Mülheim gibi şehir ve kasabalarda gözlemledik bu yıl. Gördüğümüz kadarıyla Noel'in yiyip içip kendinden geçme, kafayı demleme dışında anlamları da var Avrupa'da. Elbette alkollü içecekler de içiliyor. Zaten dinleri de bunda bir mahsur görmüyor.
   <br/>
   <br/>
   24 Aralık öncesi Batı'nın küçük büyük tüm yerleşim merkezlerinde bir cadde Noel Çarşısı olarak ayrılıyor. Bunlar, şehrin en görkemli, en büyük mağazalarının bulunduğu, en geniş caddeleri genelde. Özellikle hafta sonları Noel çarşılarına o kadar rağbet oluyor ki, adeta iğne atsanız yere düşmeyecek.
   <br/>
   <br/>
   Bu kalabalık içinde her türden insana çeşit çeşit faaliyetler içinde rastlamanız mümkün. Yaşlı kadınlar, gençler icra ettikleri müzik eşliğinde kiliseye yardım istiyor. Kollarında kızıl haç bandajı bulunan insanlar sahipsiz hayvanlar için para topluyor. Bir başka grup görenlerin yüreğini parçalayan resimlerle hayvanların denek olarak kullanılmasını protesto ediyor, kampanyalarına katılmaya çağırıyor. Az ileride çevreci grupların bir etkinliğine rastlıyorsunuz.
   <br/>
   <br/>
   Müzik eşliğinde dilenen gruplar ortamı bayram yerine çeviriyorlar. Bir köşede başka bir grup akrobasi hareketleriyle dikkatleri çekiyor. İki adım ileride birisi kukla oynatıyor. Büyük ve ciddi gruplar müzik icra ediyorlar. Cadde ortasına yerleştirilmiş kulübe şeklindeki süslü büfelerde ayaküstü tadılabilecek türden yiyecekler satılıyor.
   <br/>
   <br/>
   Her taraf Noel Baba resim, poster ve afişleriyle dolu. Her keseye, her zevke uygun Noel Baba tasvirleri müşterilerini bekliyor. Bütün mağazalar süslemelerinde mutlaka Noel Baba'yı kullanmışlar. Bu manzara karşısında, Noel'in önemli bir ticari yönü olduğu da insanın aklına gelmiyor değil. 1924 yılına kadar sade yeşil veya sade kırmızı elbiseleriyle arzıendam eden Noel Baba'nın bu tarihten sonra Coca Cola firmasının reklamlarıyla renk değiştirdiği ve bu ürünün renkleri olan kırmızı beyaza döndüğü biliniyor. Yani Noel kutlamalarının en az 1700 yıllık bir geçmişi olsa da Noel Baba'nın geçmişi o kadar eskide değil.
   <br/>
   <br/>
   Çarşıdaki mağazalar saatler 18.00'i gösterdiğinde kapanıyor genellikle, ama Noel etkinlikleri gece boyunca sürüyor. Büfelerin etrafındaki yanar döner ışıklar, çarşı giriş çıkışındaki bol ışıklı taklar, çam ağaçlarının dallarına işlenmiş ampüller bu defa ortamı bir gece cümbüşüne dönüştürüyor. Gündüzleri çalışanlar akşamları ailece çıkıp alışverişlerini yapıyor, abartılmamış eğlencelere katılıyorlar.
   <br/>
   <br/>
   Çocuklar da 50100 metre aralıklarla kendilerine hitap eden yerler buluyorlar Noel caddelerinde. Bunlar ya bir atlı karınca oluyor, ya çarpışan araba, ya da tren.
   <br/>
   <br/>
   Kısaca 7'den 70'e toplumun her kesimi Noel'i hissediyor Batı'da. Her ne olarak algılanırsa algılansın toplumun ortak duygularla hissettiği, yaşadığı bir bayram izlenimini ediniyorsunuz.
   <br/>
   <br/>
   24 Aralık akşamına kadar çocuklara ve evin diğer fertlerine hediyeler alınıyor. Ev suni ya da gerçek çam dallarıyla süslenip bezetiliyor. Ve o akşam çoluk çocuk herkes semtinde bulunan kiliseye gidiyor ve orada dualarla, ilahilerle, vaazlarla dolu bir tören başlıyor. O gece kilisede geçiriliyor. Sabah olunca evin yolu tutuluyor. Sanki tüm hediyeler bir Hıristiyan azizi olarak takdim edilen Noel Baba tarafından getirilmiş edasıyla gizlendiği yerlerden çıkarılıyor.  Hem kilise de yaşadıkları, hem de Noel Baba elinden geldiği düşünülerek alınan hediyeler özellikle çocuklarda farkında olmadan bir din duygusunun gelişmesine zemin hazırlıyor.
   <br/>
   <br/>
   Kısacası Noel, yıl boyunca birbirine küs olan din ve dünyanın kısa bir süre için de olsa buluştuğu bir atmosferi canlandırıyor.
   <br/>
   <br/>
   Bir de kısaca ülkemizdeki duruma bakalım. Bizde 31 Aralık'ı 1 Ocak'a bağlayan gece yılbaşı olarak kutlanıyor. Yılbaşının tarih olarak Noel'le, Hz. İsa'nın doğum günüyle ilgisi yok. Zaten bizdeki yılbaşı kutlamalarında dini bir muhteva da bulunmuyor. Buna rağmen Hıristiyan aleminin 2425 Aralık'ta kutladığı Noel'le doğrudan alakalı semboller kullanılıyor yılbaşında. Çam ağacı, Noel Baba, hindi bunlardan en önemlileri. Ama ne kutlamaların tarihi uyuyor ne içeriği. Kısacası bu ne perhiz, bu ne lahana turşusu misali. Eğer seküler bir olay olan yılbaşı kutlanacaksa buna Hıristiyan kültür ve geleneğin içinde yoğrularak şekillenen Noel adetlerini, hindi, çam, Noel baba gibi unsurları eklemeye gerek yok. Eğer Noel kutlanacak ise o zaman da 24 Aralık gecesini Hıristiyanlar gibi kilisede geçirmek gerekiyor.
   <br/>
   <br/>
   Bu çelişki giderilebilir mi bilmiyoruz, ama doğrusunu söylemek gerekirse biraz gülünç kaçıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3319-avrupa-noeli-kutluyor.html), [web.archive.org (arşiv bağlantısı)](http://web.archive.org/web/20121109084036/http://www.aksiyon.com.tr:80/aksiyon/haber-3319-avrupa-noeli-kutluyor.html)
