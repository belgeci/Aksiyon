# Afganistan’daki hesap, Irak’a uymaz

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227092441im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092441im_/http://www.aksiyon.com.tr/resim/372/50.jpg" vspace="5"/>
  </p>
 </font>
 <font class="content">
  ABD’nin 11 Eylül’den sonra başlattığı ‘teröre karşı uluslararası savaş’ın Afganistan’dan sonraki durağının Irak olabileceği ihtimali doğduğu günden bu yana projektörler bölge üzerinde. Çoğu baba Bush kabinesinden olan yeni Amerikan yönetiminin Irak’ta yarım kalan işi bitirmeye istekli olanlarının kafasında artık bir model daha var: Afganistan modeli.
 </font>
 <br/>
 <p>
  <font class="content">
   ABD’nin devirmek istediği bir rejim var. Bu konuda onunla işbirliği yapacak ülke içinde kuzeyde ve güneyde muhalif gruplar var. Şayet kendisi de kararlılık gösterir ve havadan bombardıman işini yapar, özel birliklerle de stratejik operasyonlar düzenlerse hedefe ulaşılır.
   <br>
    <br>
     Atlantik’in öte yakasındaki bu tartışmalar bölge, Türkiye ve bütün dünya tarafından izleniyor. Başbakan Bülent Ecevit’in Washington ziyaretinde bu konuda nasıl bir plan ya da taleple karşılaşacağı tahmin edilmeye çalışılıyor. Türkiye, çok değişkenli bir denklemde bir o yana, bir bu yana savrulan demeçlerle istikametli bir çizgi tutturmaya çabalıyor. Peki şu ana kadar CIA’nın binbir senaryosuna konu olan bölge bu olup bitenlere nasıl bakıyor? Biraz fikir sahibi olabilmek için Kuzey Irak’ta silahlı güce sahip olmayan tek sivil grup olan ve Kuzey Irak denince akla ilk gelen iki isimden (Barzani ve Talabani) sonra bölgedeki üçüncü büyük siyasi güç olan Kürdistan İslami Birlik Partisi’nin (KİBP) lideri Selahaddin Muhammed Bahauddin’le görüştük.
     <br>
      <br>
       —Hayalinizde nasıl bir Irak canlandırıyorsunuz?
       <br/>
       <br/>
       Toprak bütünlüğü içinde barışçı, siyasi, anayasaya dayanan milli bir çözümden yanayız. Dışarıdan şiddet yoluyla rejimin değiştirilmesine taraftar değiliz. Çünkü doğacak sonuçlar zaten çok acı çeken Irak halkını daha da perişan eder.
       <br/>
       <br/>
       —Saddam varken değişim nasıl olacak?
       <br/>
       <br/>
       Mesele Saddam mı, yönetim mi tesbit etmek lazım. Irak’ın ambargosu, borçları, bir sürü sıkıntısı var. Orada değişim yaparken daha iyi sonuç alacak bir değişim yapmalı. Sorunları büyütmemeli. Başka ülkeler burada değişime siyasi, manevi destek verebilir. Amerika gelsin, devirsin demek milli açıdan uygun değil. Zaten halk aciz, Saddam’ın gitmesi zordur. Çünkü Taliban değil, bu bir devlet. Zaten tahtından kendini devirmek isteyenlere halksız bir toprak vereceğini söylüyor. Yani son adam kalana kadar savunacak.
       <br/>
       <br/>
       Irak bölünsün diyen yok
       <br/>
       <br/>
       —Irak bölünsün, Kürt devleti kuralım diyen bir grup var mı?
       <br/>
       <br/>
       Hiçbir grup Irak bütünlüğünün sona ermesini istemiyor. İstenenlerin tavanı, Irak içinde federal bir Kürt devleti. Irak rejiminin tüm muhaliflerinin kabul ettiği bir çözüm bu. Biz de bunu istiyoruz. Çünkü bu devletin parçalanmasını değil, bölge ile merkez arasındaki ilişkileri belirliyor.
       <br/>
       <br/>
       —Siz de muhalefetin toplandığı Irak Ulusal Kongresi’nin (IUK) içinde misiniz? Bu örgütün ciddiyeti nedir?
       <br/>
       <br/>
       İçindeyiz. Bu örgüt, ABD’nin Irak muhalefetini biraraya getirdiği ve ilerde Irak’ta rejim değişikliğinde boşluk doğmasını önlemek için bulduğu bir formül.
       <br/>
       <br/>
       —IUK’nın İran’a dayanarak Saddam’ı devirmeye dönük planlar yaptığı söyleniyor. Bu makul mü ve İran’ın bölgeyle ilgisini nasıl görüyorsunuz?
       <br/>
       <br/>
       İran, bölgesel güçlerden biri. Elbette Irak’ta çıkarları bulunuyor. Sayıları 1 milyondan fazla İran taraftarı birçok Şii Irak vatandaşı İran’da yaşıyor. Meclis—i Ala adlı bir örgütleri var. İran Şiiler’i destekliyor. Irak’ta değişim olursa, rol almak, hatta güneydeki Şii kısmını almak ister. ABD buna izin vermez. Afganistan’da da Şiiler var, ama orada İran’ın etkili olmasına engel oldular. İranlılar da dünya siyasetini bilirler ve buna izin verilmeyeceğinin bilincindedirler. Eski süper güç İngiltere de, I. Dünya Savaşı sonrasında Irak’ın başına bir Sünni olan Kral Faysal’ı getirmişti. Bu değişmez.
       <br/>
       <br/>
       —Amerikalılar bölgeye heyet üstüne heyet yolluyorlar. Mutlaka size de uğruyorlardır. Onlardan elde ettiğiniz izlenim nedir? Neyin peşindeler?
       <br/>
       <br/>
       Amerika kendi menfaatlerine maksimum hizmet edecek formülün peşindedir. Çok kritik bir bölge olduğu için çok hassas davranıyor değişim konusunda. Mevcut çıkarlarına zarar verecek bir değişim olacaksa, statükonun devamını tercih ederler. Şu anki durum ABD’ye yarıyor. Körfez’de bulunmasına meşruiyet sağlıyor. Ama şimdi terörle mücadele çerçevesinde yeni imkanlar çıkmış bulunuyor.
       <br/>
       <br/>
       —Mevcut durum, yani Saddam’ın kalması ABD’nin işine yarıyorsa, niye devirmek istesin?
       <br/>
       <br/>
       11 Eylül’den sonra ABD’nin dünyanın her köşesinde bulunması adeta doğal hale geldi. Suudi Arabistan, Libya, herkes hedef olmaktan korkuyor. ABD’nin bu şartlarda bölgede kalabilmek için Saddam’a fazla ihtiyacı kalmadı. Birçok isteğini elde etti, alternatifini hazırlamışsa yeni durum Amerika’ya çıkar sağlayabilir.
       <br/>
       <br/>
       —Alternatif kim?
       <br/>
       <br/>
       Amerika bilir.
       <br/>
       <br/>
       Kuzey Irak’ın Kuzey İttifakı’ndan farkları
       <br/>
       <br/>
       —Birkaç kez muhalif grupları kışkırtıp yarı yolda bıraktı ABD. Şimdi Amerika’ya güvenip Kuzey İttifakı’nın Afganistan’da oynadığı rolü oynamak ister misiniz?
       <br/>
       <br/>
       ABD’nin halkın güvenine ihtiyacı yok. İstediğini yapabilir ve daha çok halkla değil yönetimlerle muhatap olur. Kuzey İttifakı’na gelince, bir kere şayet Amerika bunu istiyorsa bu yeni bir söylemdir. Çünkü şimdiye kadar Amerika Kürtler’e Saddam’ı kışkırtıcı hareketlerden kaçınmalarını söylemiştir. İkincisi, Afganistan’la Irak arasında çok fark var. Irak bir devlet. Silahlı, düzenli ordusu var. Taliban gibi bir milis grup değil. 1992’den bu yana askeri gücünü artırdığı söyleniyor. Ayrıca K. İttifakı Taliban gelmeden önce Kabil’deki devleti teşkil ediyordu. Burhaneddin Rabbani cumhurbaşkanıydı. Onların Kabil’e tekrar geri dönmeleri doğaldı. Kürtler’in Bağdat’ı alması böyle olmaz. Zaten Kuzey İttifakı’nın aksine kuzeydeki hiçbir grubun Bağdat’ta gözü yok. Mevcut durum onların isteklerini zaten karşılıyor. Üstelik Taliban’ı dünyada savunan yoktu. Ama Bağdat’ı Araplar destekliyor. Bir de Taliban’a savaş açılırken bile Üsame bin Ladin’i barındırmaları gerekçe gösterildi. Yoksa onlar suçlanmadı. Saddam’la Ladin arasında bir bağ kurulamadığı için ordaki gibi bir bahane de yok.
       <br/>
       <br/>
       —Türkiye ile ilişkileriniz nasıl, niye burada fazla bilinmiyorsunuz?
       <br/>
       <br/>
       Bölgemizde etkiliyiz. Türkiye de bölgeyle ilgilendiği için bizi çok iyi biliyor ve olumlu bakıyor. Yalnız medya genelde çatışmalara ve çatışan gruplara yer verdiği için biz pek çıkmıyoruz. Çünkü kimseyle kavga etmiyoruz. Fazla ön plana çıkmak da istemiyoruz.
       <br/>
       <br/>
       —Türkiye, İran tarafından desteklenen Şiiler’e karşı bir denge unsuru olarak mı görüyor partinizi?
       <br/>
       <br/>
       İslami grup olarak varlığımız zaruri. Ilımlı bir dini anlayışı temsil ediyoruz. Şii—Sünni meselesinde dengenin korunmasında bize önemli görevler düşüyor. Şiiler’in nüfusu bazılarınca abartılıyor. Onlara kalsa Irak’ın yüzde 80’i Şii. Halbuki net bir bilgi yok, ancak gerçek yüzde 50’ye yakın. Kürt milliyetçiliğine dayanmadığımız için Türkmenler’in, Asuriler’in ve tüm etnik, dini grupların hakları konusunda hassasız. Bölgede çok kesif misyoner faaliyeti var. Bunlarla mücadele ediyoruz. Yerli Hıristiyan gruplar da onlardan rahatsız, onlarla misyonerlere karşı beraber hareket ediyoruz. Güçlü, büyük, kardeş bir komşu ülke ve uluslararası stratejide önemli bir konuma sahip bir devlet olarak Türkiye’nin Irak ve Kürdistan meselesiyle ilgilenmesini istiyoruz. Tarihten bu yana mevcut olan İslam kardeşliğini gözönüne alarak bize dünyada sahip çıksın. Bizi eski Osmanlı anlayışıyla karşılasın.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12471), [web.archive.org (arşiv bağlantısı)](http://web.archive.org/web/20050227092441/http://www.aksiyon.com.tr:80/detay.php?id=12471)
