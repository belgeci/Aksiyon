# Modern Evliya Çelebi'lere

*Abdülhamit Bilici 1997.08.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dokuz ay önce Sınırötesi'ne başlarken bir takdim yazısı yazmış, dünyanın dört bir tarafında bulunduğunu bildiğimiz iş adamı, öğrenci, öğretmen,
  </font>
 </div>
 <div id="newsText">
  <font class="detail-text">
   gazeteci yüzlerce modern Evliya Çelebi'yi sayfamıza katkıda bulunmaya davet etmiştik. Aradan 36 hafta, yani 9 ay geçti ve dişe dokunur bir aksiseda duyamadık. Eminim dünya haber ağlarına takılmayan, bizim perspektifimize sahip olmayan insanların asla fark edemeyeceği milyonlarca olayla karşılaşıyorsunuz. Mesela Bangladeş'te bir çocuk tren rayındaki bozukluğu farkedip yolcu treninin geçmesine ramak kala yetkilileri uyarıyor. Yüzlerce yolcunun hayatının kurtulmasına vesile olan bu çocuğa devlet 69 dolar mükafat ve eğitim bursu veriyor. Olay günlerce Bangladeş'te konuşuluyor.
   <br/>
   <br/>
   Politik olaylar içinde boğulan medya bazen insanlara ait birçok şeyi atlayabiliyor. Türkmenistan'dan gelen bir arkadaşımız bu ülkede halkın Özal'ın öldürüldüğüne inandığını aktarmıştı. İlginç istatistikleri, başınızdan geçen olayları, sanat etkinliklerini aktararak bize destek verirseniz her hafta bunları aktaranın da ismine yer vererek yayınlarız. Böylece bilgi, tecrübe ve anılar Japonya'dan Amerika'ya tüm okurlarımızca paylaşılmış olacak. Faks ya da yukarıdaki e mail'le bize ulaşabilirsiniz. İlginiz için teşekkürler.
   <br/>
   <br/>
   Filistin kontrolden çıkmak üzere
   <br/>
   <br/>
   Netenyahu'nun Oslo anlaşmasının da hükümlerini rafa kaldırarak uygulamaya koyduğu yönetimin neticesi ortada: Kudüs saldırısı ve 13 kişinin hayatını kaybetmesi. Buna cevap olarak Netenyahu Filistinliler'i topluca ablukaya aldı. Değil İsrail bölgelerine geçmek Filistin köyleri, kasabaları arasında da ulaşım yasak. Netenyahu kuşatmayı kaldırmak için Arafat'ın 'teröristler'e karşı mücadelede somut işbirliğini istiyor. Yönetimindeki kokuşma ve tavizkar politikalarıyla iyice tabansız kalan Arafat da buna cesaret edemiyor. ABD arabulucusu Ross'un bölgedeki temasları böyle bir ortamda sürerken, Beyaz Saray Arafat'ın Washington bürosunu kapatıyor. Kısacası Filistin cephesi de bizim Kıbrıs davamıza çok benziyor.
   <br/>
   <br/>
   Pazarlıklı iman!
   <br/>
   <br/>
   Nikaragua'daki Sandinist Devrimi'nin önde gelen liderlerinden Tomas Borge, daha önce verdiği sözü tutarak, Allah'ın varlığını kabul ettiğini açıkladı. Borge, Dominik Cumhuriyeti'nden yakın arkadaşı Jose Francisco Gomez'in, üçüncü kanser ameliyatını da başarılı bir şekilde atlatması halinde, ateist felsefesinden vazgeçme sözü vermişti. Santo Domingo'daki bir Katolik Kilisesi'nde diz çöken Borge, halkın alkışları arasında "yoksulların ve adaletin Tanrı'sı gerçekten var" dedi.
   <br/>
   <br/>
   Kıbrıs'ta tehlikeli gidiş
   <br/>
   <br/>
   Birleşmiş Milletler gözetiminde başlatılan Kıbrıs doğrudan görüşmelerinin İsviçre'nin Glion kasabasındaki ikinci turun ikinci gününde Türk tarafı tam bir belge şoku yaşadı. Denktaş, önceden programda olmamasına rağmen BM arabulucusu Diego Cordovez'in taraflara sunduğu yeni belgelerin gerilimi artıracağını söylerken, anayasa danışmanı Mümtaz Soysal herhangi bir belge etrafında görüşme yapılmasının söz konusu olmadığını açıkladı. Avrupa Birliği'nin açıkça görüşmeleri sabote eden Rum Kesimi'nin üyelik görüşmelerini başlatma kararından sonra BM'nin de bu tür oldu bittilere başvurması Kıbrıs davası konusunda barışçı yolların fazla umut verici olmadığı kanaatini güçlendiriyor.
   <br/>
   <br/>
   Türkmenistan'ın Kerki şehrindeki Türkmen Türk Lisesi'nin sponsorlarından 27 yaşındaki Iğdırlı Muhammed Can adlı vatandaşımız hunharca öldürüldü. Vasiyeti üzerine Can'ın cenazesi Türkmenistan'da toprağa verilecek.
   <br/>
   <br/>
   Çeçenistan Parlamentosu Çeçence'yi resmi, Rusça'yı yabancı dil kabul etti.
   <br/>
   <br/>
   İsrail askerleri, Doğu Kudüs'te Filistinliler'e ait 5 evi buldozerle yıktı.
   <br/>
   <br/>
   Holbrooke'un, mimarı olduğu Dayton anlaşmasının tıkanan yönlerini açmak için gerçekleştirdiği Balkan turu Sırplar'ı zor durumda bıraktı. Holbrooke, Sırp liderlere siyasi arenadan çekilmemesi halinde Karaciç ve Mladiç'i tutuklamak üzere bir komando gücünün harekete geçirileceğini söyledi.
   <br/>
   <br/>
   Arnavutluk'ta istikrarı sağlamak için 15 Nisan'da konuşlandırılan 7500 kişilik çokuluslu güç görevini bitirerek ülkeden ayrıldı.
   <br/>
   <br/>
   Batı Şeria'dan İsrail bölgesindeki Ramallah kentindeki hastaneye gitmek isteyen, ancak İsrail askerlerinin engellemesiyle karşılaşan hamile kadın, askerlerin kurduğu barikatta doğum yaptı.
   <br/>
   <br/>
   Çin, Uygur Türklerinin çoğunlukta olduğu Sincan bölgesindeki ayrılıkçı gruplara CIA'nın yardım ettiğini öne sürdü.
   <br/>
   <br/>
   Talabani'nin partisi Kuzey Irak'taki bombardımanlarda 20 sivilin öldüğünü iddia etti.
   <br/>
   <br/>
   Birçok Batılı ülkenin aksine Almanya bayanları askere almamakta kararlı. 320 bin kişilik Alman ordusunda sadece tıp ve müzik alanında görevli 2900 bayana yer veriliyor. ABD ordusunda ise 200 bin bayan bulunuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2877-11-modern-evliya-celebilere.html), [web.archive.org (arşiv bağlantısı)](http://web.archive.org/web/20120223011315/http://www.aksiyon.com.tr:80/aksiyon/haber-2877-11-modern-evliya-celebilere.html)
