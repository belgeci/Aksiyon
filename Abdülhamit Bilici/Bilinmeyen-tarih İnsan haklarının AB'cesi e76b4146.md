# İnsan haklarının AB’cesi

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050302180150im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180150im_/http://www.aksiyon.com.tr/resim/301/20.jpg" vspace="5"/>
  </p>
 </font>
 <font class="content">
  Türkiye cadı kazanlarıyla, fişlemeyle ve suçu sabit olmamış insanları ithamla vakit harcarken, aday olduğumuz Avrupa Birliği insan hakları alanında yeni bir belge hazırlayarak çıtayı daha da yükseltmekle meşgul.
 </font>
 <br/>
 <p>
  <font class="content">
   Birlik üyesi İngiltere yeni bir İnsan Hakları Yasası ile Avrupa İnsan Hakları Sözleşmesi’ni kendi vatandaşları açısından daha fonksiyonel yapacak bir değişikliğe gidiyor. Türkiye’de kimi çevreler Cumhurbaşkanı Sezer’in hukuk vurgusunu, hastalık—takıntı olarak algıladığı gibi, AB’nin insan hakları üzerinde durmasını da başka gerekçelerle açıklamaya çalışıyor. Halbuki insan hakları, AB’nin yalnızca birliğe aday ülkelere sorun çıkarmak için ileri sürdüğü bir konu değil. Kendi içinde de bu alanda önemli tartışmalar yaşanıyor. Bir yerde AB de tüzel kişilik olarak kendini insan hakları ve demokrasinin evrensel standartlarına adapte etmeye çalışıyor.
   <br>
    <br>
     AB’nin perspektifinde Amerika Birlişik Devletleri’nin Avrupa’daki izdüşümü olan Avrupa Birleşik Devletleri’ni kurmak olduğu bilinen bir gerçek. Amerika’daki gibi ortak tarihi tecrübe ve ortak bir dile sahip olmasa da, ortak para, ortak parlamento, ortak ordu, ortak dış politika gibi alanlarda bir yandan önemli adımlar atılırken, diğer yandan da eksikler tartışılıyor.
     <br>
      <br>
       Ortak Avrupa serüveni, başlangıçta kömür ve çelikte 6 ülkenin ortak hareket etme kararına, dolayısıyla büyük oranda ekonomik dürtülere dayandığı için, hedefte olmasına rağmen siyasi birlik, hatta federasyon gibi aşamalara geçilmesi kolay olmuyor.
       <br/>
       <br/>
       Ekonomi merkezli bakış açısının sonucunu Avrupa’da Demokrasi kitabının yazarı Amerikalı Larry Siedentop dikkat çekici bir tesbitle ortaya koyuyor. Ona göre, Avrupa Birliği sınırları içinde yaşayan insanlar Brüksel nezdinde vatandaş olarak değil, daha çok tüketici olarak görülüyor. Hatta yalnızca Fransızlar Ortak Avrupa idealini, ekonomi boyutu ötesinde kültürel ve ahlaki bir misyon olarak görüyorlar. Alexis de Tocqueville’in Amerika’da Demokrasi kitabına karşı yapılmış bir nazireyi andıran kitabında Siedentop, Avrupa’ya ekonomizm retoriğinin egemen olması dolayısıyla yerel yönetimlerin güçlendirilmesi ve özgürlüklerin derinleştirilmesi çabalarının eksik kaldığını vurguluyor.
       <br/>
       <br/>
       Gerçekten de Avrupa Birliği’nin hükümeti gibi çalışan komisyonun üyeleri seçimle değil, hâlâ atamayla iş başına geliyor. Avrupa Parlamentosu üye ülkelerde yapılan seçimlerle oluşturuluyor, ancak parlamenter bir ülkedeki bir parlamentonun ağırlık ve etkinliğinden şimdilik çok uzak. Parlamentonun, Komisyon üzerindeki yetkileri yeni yeni gözden geçiriliyor ve Avrupa Birliği’nin Brüksel’de kümelenmiş Eurocrat’lardan ibaret bir sistem olmadığı vurgusu yeni yeni yapılıyor, Birliğin demokratikleşme ihtiyacı üzerinde duruluyor. Avrupa Birliği Vatandaşlığı kavramını güçlendirme, AB’yi üye devletlerin değil Avrupalı vatandaşların hakimiyetine bırakma bu yönde yapılması gereken en önemli hamleler.
       <br/>
       <br/>
       En somut proje ise, Haziran 1999’da Cologne Zirvesinde kararlaştırılan AB vatandaşlarının haklarını belirleyen Avrupa Birliği Temel Haklar Yasası’nın (Charter of Fundamental Rights of the European Union) hazırlanması.
       <br/>
       <br/>
       17 Aralık 1999’dan bu yana süren çalışmalar bu yaz meyvesini verdi ve hayli sert tartışmalardan sonra temmuz ayında ortaya 52 maddelik bir taslak metin çıktı. Programa göre taslağı hazırlayan ekip (Convention) 11—12 Eylül tarihlerinde tekrar toplanıp, eleştiriler ışığında metne son halini verecek. Ekim ayında Biarritz’de toplanacak AB Konseyi metin üzerinde görüşmeler yapacak. 19—20 Haziran’da Feira’da yapılacak Avrupa Birliği zirvesinde, belgenin Avrupa Birliği yasaları içinde nasıl bir yer alacağı tartışılacak.
       <br/>
       <br/>
       Devletlerin değil vatandaşların birliği
       <br/>
       <br/>
       Cologne Zirvesi nihai bildirisinde böyle bir belgeye niçin ihtiyaç duyulduğu şu cümlelerle ortaya konulmuştu: “Temel hakların korunması Birliğin en temel ilkesi ve ona meşruiyet sağlayan ayrılamaz bir parçasıdır. Bu yüzden Birliğin gelmiş olduğu bu aşamada, Avrupa Adalet Mahkemesi(AB’nin yargı organı)’ne ilaveten, temel hakların diğer herşeyin önünde geldiğini vurgulamak ve onları Birlik vatandaşlarına daha yakınlaştırmak için daha kapsamlı bir belgeye ihtiyaç duyulmaktadır.”
       <br/>
       <br/>
       Bağlayıcı bir Temel Haklar yasasının çıkmasının vatandaşlık temelinde insanları biraraya getireceği ve paylaşılan değerler bütünü oluşturacağına inanılıyor.
       <br/>
       <br/>
       Yeni insan hakları belgesini hazırlayan heyet, AB üyesi hükümetlerin temsilcileri, Avrupa Parlamentosu’nun 16, milli parlamentoların 30 üyesinden oluşuyor. Avrupa Adalet Divanı ve Avrupa Konseyi hazırlık komitesinde gözlemci statüsünde yer alıyor.
       <br/>
       <br/>
       Sözleşme, evrensel kabul gören özgürlük ve eşitlik ilkeleri yanısıra yalnızca Birlik vatandaşlarına hitap eden temel hakları kapsıyor. Sözleşmenin ekonomik ve sosyal hakları da içermesi hedefleniyor.
       <br/>
       <br/>
       Birlik içinde yeni insan hakları belgesinin en hararetli savunucusu olan Avrupa Birliği Parlamentosu, hazırlanacak metnin AB Anlaşması’na dahil edilerek yaptırım gücünün artırılmasını ve anlaşmanın koruma altına aldığı haklarla ilgili olarak tüm Birlik vatandaşları nezdinde Avrupa Birliği Adalet Divanı’nın yetkili kılınmasını istiyor. Avrupa Parlamentosu bununla da yetinmeyerek kurucu sözleşmelerde değişiklik yapılarak bizzat Avrupa Birliği’nin tüzel kişilik olarak Avrupa İnsan Hakları Sözleşmesi’ne taraf olması gerektiğini savunuyor.
       <br/>
       <br/>
       Avrupa Parlamentosu’nda İnsan Hakları Belgesi için yapılan oylamada 107 aleyhte oya karşılık, 344 lehte oy çıktı. AP’nin bu kararında desteğin sürmesi için bazı ön şartlar da ileri sürüldü: Metin mevcut hakları zikretmekten öte bir adım atmayan, Birlik vatandaşlarının meşru beklentilerini boşa çıkaran bir niyet beyanından ibaret olmamalı. AB temel anlaşması gibi hukuken bağlayıcı olmalı. İnsanları bilgi teknolojisi ve genetik alanındaki ihlallere karşı da koruyacak, yenilikçi nitelikte olmalı. Temel haklarda herhangi bir kısıtlamaya ancak AP’nin onayı alınarak gidilmesi.
       <br/>
       <br/>
       Belge, mevcut AB anlaşmaları, üye ülkelerin anayasaları ve Avrupa İnsan Hakları Sözleşmesi’nde zikredilen hakların bir sentezi görünümünde. Gözetilen en önemli hedef ise, Birlik vatandaşlarının temel haklarını, Birlik kurumlarının ve üye devletlerin uygulamalarına karşı korumak. Belgenin yorumlanması sırasında ortaya çıkacak sorunlar, Birliğin yargı organı olan Avrupa Adalet Divanı’nın kişisel başvuruları kabul edip edemeyeceği ve Avrupa İnsan Hakları Mahkemesi ile arasındaki görev bölüşümünün nasıl yapılacağı konularının netlik kazanması gerekiyor.
       <br/>
       <br/>
       Rakip İnsan Hakları Belgesi
       <br/>
       <br/>
       Temel Haklar konusundaki bu belge, Avrupa Birliği kurucu anlaşmasına eklenmesi halinde Birliğin anayasası gibi etkiye sahip olacak. AB sınırları içinde yaşayan insanların üye ülkelerle arasındaki vatandaşlık bağı sürecek, ancak AB vatandaşlığı kavramı biraz daha pekişmiş olacak. Üye ülkelerin anayasalarının bu üst belgedeki hakları kapsamıyor olması bir anlam ifade etmeyecek, çünkü üst yasa olarak bu belge bağlayıcı olacak. Tüm aday ülkeler gibi Türkiye de, böylece Kopenhag kriterleri olarak bilinen hukukun üstünlüğü, demokrasi, insan hakları ve azınlıkların korunması gibi genel konularla değil, hukuk sistemini tümden bu belge ile uyumlu hale getirecek. Tabii bu klübe üye olmak isteniyorsa.
       <br/>
       <br/>
       Taslak, 2 aydır resmi—sivil tüm tarafların eleştirilerine açılmıştı. Bu süre zarfında yüzlerce Sivil Toplum Örgütü (NGO) eleştiri ve öneriler sundular. (1 Eylül düşünce ve eleştiriler için son gündü). Hazırlanan belgeye yöneltilen en büyük eleştiri, metindeki karmaşa. Belirtilen hakların korunmasıyla ilgili mekanizma metinde net olarak ortaya konmamış.
       <br/>
       <br/>
       Diğer bir eleştiri, taslakta ifadesini bulan hakların neredeyse tamamının, 41 ülke tarafından imzalanmış ve 15 Avrupa Birliği üyesinin de taraf olduğu Avrupa İnsan Hakları Sözleşmesi’nde yer alıyor olması. Üstelik Avrupa Konseyi sistemi içinde çalışan Avrupa İnsan Hakları Mahkemesi taraf ülkelerin tümünün vatandaşlarına açık. Bu yüzden, rakip bir insan hakları belgesi hazırlamak yerine tüzel kişilik olarak AB’nin Avrupa İnsan Hakları Sözleşemesi’ne taraf olmasının daha anlamlı olacağı dile getiriliyor.
       <br/>
       <br/>
       Metni tamamen reddedip, daha net ve açık ifadeler ve mekanizmalar içeren kendi alternatif belgelerini hazırlayanlar da yok değil. Permanent Forum of Civil Society’nin 10 maddelik belgesi yalnızca bir örnek. Gerçekten bu belgede belirtilen hakların korunmasında hangi mekanizmanın kullanılacağının belirtilmemiş olması önemli bir kusur. Avrupa İnsan Hakları Mahkemesi ve Avrupa Adalet Divanı’ndan hangisinin bu konudaki bir davaya bakmakta yetkili olduğu ve vatandaşların hangi çerçevede dava açabilecekleri hakkında bir madde yer almıyor. Etnik, dil, genetik, cinsiyet temelinde her türlü ayrımcılık yasaklanıyor, ancak değişik etnik ve dil gruplarının eğitim, dil haklarından bahsedilmediği gibi, ayrımcılıktan da ne kastedildiği anlaşılmıyor.
       <br/>
       <br/>
       Yeni belgeyi destekleyenler de hazırlanan metinde yalnızca Avrupa Birliği vatandaşlarına tanınan ekstra haklar olduğu görüşünü savunuyorlar. AB vatandaşlarına birlik sınırları içinde tanınan çalışma, ikamet ve seyahat özgürlükleri bu kategoriye giren en önemli haklar. Yeni belgeye itiraz edenler, AB vatandaşlarına özel hakların kurucu belgelerde zaten yer aldığını ve problem çıkması halinde Adalet Divanı’na götürülebileceğini söylüyorlar.
       <br/>
       <br/>
       Hazırlanan belgenin, popülaritesi gün geçtikçe artan insan hakları alanında yeni bir ufuk mu açacak, yoksa bir iyi niyet açıklaması olarak mı kalacak bunu zaman gösterecek. Kesin olan, medeni dünyayla uyum içinde yaşamak isteyenlerin asla insan haklarına bîgâne kalamayacağı.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13980), [web.archive.org (arşiv bağlantısı)](http://web.archive.org/web/20050302180150/http://www.aksiyon.com.tr:80/detay.php?id=13980)
