# İran Ordusu'nda eller tatikte

*Abdülhamit Bilici 1998.09.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İran dini lideri Ayetullah Ali Hamaney, Afganistan'la aralarında devam eden ve İran'ın 7 diplomatının öldürülmesiyle artan gerginlik nedeniyle, ülkesinin askeri ve sivil yetkilileri tam alarm durumuna geçirdi.
  </font>
 </div>
 <div id="newsText">
  <font class="detail-text">
   Taliban da yaptığı açıklamada İran'ın saldırması durumunda hiç çekinmeden cevap vereceklerini söyledi. Bu arada Taliban'ın stratejik önemi olan bir ana geçidi ele geçirdiği söyleniyor.
   <br/>
   <br/>
   Rusya, krizi Primakov ile aşmaya çalışacak
   <br/>
   <br/>
   Yeltsin'in komünist muhalefetin baskısıyla aday gösterdiği Yevgeni Primakov daha önceki aday Çernomırdin'i reddeden DUMA tarafından güvenoyu almayı başardı. Primakov, Yeltsin tarafından önce Rusya Dış İstihbarat Servisi Başkanılığı'na 1996 yılında da Rusya Dışişleri Bakanlığı'na getirilmişti.
   <br/>
   <br/>
   <br/>
   <br/>
   Cem: Münafık Yunanistan
   <br/>
   <br/>
   Resmi bir ziyaret için İran'a giden Dışişleri Bakanı İsmail Cem geçen hafta İranErmenistanYunanistan arasında gerçekleştirilen üçlü zirve için sert eleştirilerde bulundu. Yunanistan'ı, düzenlediği haçlı seferine Müslüman asker bulmaya çalışmakla suçlayan Cem, "Yunanistan münafık rolüne soyunmuştur, amacı da Türkiye ile komşuları arasına nifak sokmaktır" dedi.
   <br/>
   <br/>
   Arnavutluk'ta tansiyon  düşüyor
   <br/>
   <br/>
   Milletvekili Azem Haydari'nin öldürülmesinin ardından neredeyse iç savaşın eşiğine gelen Arnavutluk'ta tansiyon düşmeye başladı. Bunda muhalefetteki Demokratik Parti lideri, eski Cumhurbaşkanı Sali Berişa'nın her türlü şiddetten kaçınmak istediklerini söylemesi etkili oldu. Cumhurbaşkanı Recep Meydani ile görüşen Avrupa ülkeleri  büyükelçileri ise Meydani'den soruna hemen siyasi bir çözüm bulunmasını istediler.
   <br/>
   <br/>
   Arap Birliği'nden Türkiye'ye uyarı
   <br/>
   <br/>
   Arap Birliği'ne üye 22 ülkenin Dışişleri Bakanları, Mısır'ın başkenti Kahire'de iki günlük toplantı için biraraya geldiler. Toplantının açılış konuşmasında Genel Sekreter İsmet AbdülMecit, Türkiye ile İsrail arasındaki askeri eğitim işbirliğini eleştirerek, "İsrail'in Türkiye ile gelişen askeri ilişkisinin, Arap ulusal çıkarlarını tehlikeye soktuğunu" söyledi.
   <br/>
   <br/>
   CIA, Çin'e karşı Tibet'i  desteklemiş
   <br/>
   <br/>
   ABD Merkezi Haberalma Teşkilatı'nın (CIA), 1960'lı yıllarda Tibetliler'e yılda bir milyon 700 bin dolar yardım yaptığı açıklandı. Habere göre CIA, Dalai Lama'ya da aynı dönemde her yıl 180 bin dolar ödemiş. ABD Dışişleri Bakanlığı'nın 9 Ocak 1964 tarihli raporuna dayanılarak verilen haberde, CIA'nın, Tibetli gerillaların eğitilmesi için, Colorado'da eğitim kampı ile New York ve Cenevre'de Tibet merkezleri açtığı açıklandı. 1970'lerde Başkan Richard Nixon yönetiminin, Çin ile diplomatik açılıma girmesiyle, CIA bu tür faaliyetlerine son vermiş.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4149), [web.archive.org (arşiv bağlantısı)](http://web.archive.org/web/20120606080925/http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4149)
