# Filistin'in kanı ABD'yı uyandıracak!

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20040911042310im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040911042310im_/http://www.aksiyon.com.tr/resim/384/54.jpg" vspace="5"/>
  </p>
 </font>
 <font class="content">
  BBC’nin yaptığı bir ankete göre İsrail halkının yüzde 86’sı, Beyrut Kasabı Ariel Şaron’un Filistin’e yönelik siyasetini destekliyormuş.
 </font>
 <p>
  <font class="content">
   Gazze Şeridi’nde geçtiğimiz haziran ayında yapılan bir kamuoyu yoklamasında ise Filistinliler’in yüzde 78’inin intihar saldırılarını onayladığı ortaya çıkmış. Yine aynı kamuoyu yoklamaları, bugün seçim olsa İsrail halkının yüzde 28’inin Şaron’u, yüzde 28’inin ise Şaron’u aratmayacak olan Netanyahu’yu seçeceklerini gösteriyor. İsrail’in şiddet yanlısı başbakanı Şaron için yüzde 28’lik bir oy oranını düşük görmemenizi öneririm. Çünkü son seçimlerde Şaron ancak yüzde 14 oy almıştı.  Bu durum çok vahim bir sonucu ortaya koyuyor. O da şu: İki toplumda da şiddet eğilimi zirvede ve taraflar dışarıdan güçlü bir müdahale olmadan bu şiddet kısırdöngüsünden çıkamayacak. Bugünlerde dünya siyasetini amiyane bir tarzda izleyenlerin bile görebileceği gibi bu müdahalenin de ABD’den başka bir güçten gelmesi mümkün değil. Çünkü böyle bir müdahaleye en yakın güç olan Avrupa Birliği, şu anda dişleri, pençesi ve iradesi olmayan yaşlı bir arslanı andırıyor. Aralık ayından bu yana Filistin’de uygulanan yıldırma politikası sırasında, İsrail özellikle Filistin bölgesinde Avrupa Birliği desteğiyle inşa edilen tesisleri hedef aldı. Avrupa’nın sesi çıkmadı. İstanbul’da şubat ayında Türkiye’nin girişimiyle düzenlenen Avrupa Birliği–İslam konferansı Teşkilatı’nın İstanbul ruhu adlı sonuç bildirisinde Avrupa Araplar’ı memnun edecek ve alışılmış olandan fazla İsrail karşıtı bir ton tutturdu. Ama Ramallah’taki karargahında esir alınan Arafat’ı ziyarete giden anlı şanlı Avrupa elçilerinin İsrail güvenlik güçlerince geri çevrilmesinden sonra açıkça Brüksel’den çıt çıkmadı. Ve en son Avrupa Birliği’nin NATO’dan transfer ettiği ve dış dünyaya yönelik AB imajını teyit etmesi beklenen Yüksek Temsilci Solana’nın görüşme talebi geri çevrildi. Dolayısıyla her ne kadar genel siyaset olarak Filistin ve Arap dünyası tarafında yer alıyor görünse de, Avrupa cenahından Filistin meselesi için bir derman umud etmek hayal.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12039&yorum_id=1), [web.archive.org (arşiv bağlantısı)](http://web.archive.org/web/20040911042310/http://www.aksiyon.com.tr:80/detay.php?id=12039&yorum_id=1)
