# ABD'nın hukukı mesnedı yok

*Abdülhamit Bilici 1998.02.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sam Amca, Saddam'ın sırtında haftalardır taş kızdırıyor. Irak halkı kendilerine sefalet ve ölümden başka birşey sunmamış olan liderleri etrafında halka oluşturuyor.
  </font>
 </div>
 <div id="newsText">
  <font class="detail-text">
   Rusya, Çin ve Fransa, ABD karşıtı tutumlarını sürdürürken bir askeri operasyona destek veren ülkelerin sayısı yavaş yavaş da olsa artıyor. İran'a ticari ambargo konmasına bile karşı çıkan Almanya, Irak'ın bombalanması için üslerinin Amerika'nın emrine amade olduğunu açıklıyor. Türkiye sebebini kimsenin anlayamadığı bir korku içinde. Koalisyonun bir parçası Saddam'ı tehlike olarak gösterirken, diğer parçası ABD'nin gizli emellerine dikkat çekiyor. Amerika'nın olimpiyatlardan dolayı operasyonu 22 Şubat sonrasına ertelemesi dünyaya bir süre rahat nefes aldırdı. Dünya nefesini tutmuş beklerken biz de devletler hukuku doçenti Rauf Versan'la hukuki olarak ABD'nin Irak'a karşı böyle bir operasyon düzenleme hakkı olup olmadığını konuştuk. ABD'nin şu anda hukuki bir dayanağının olmadığını düşünen uluslararası hukuk uzmanı Rauf Versan, Kıbrıs'ın AB üyeliği, Kardak ve Ege'deki diğer ihtilaflar gibi gündemimizi meşgul eden meseleler hakkındaki görüşlerini de açıkladı.
   <br>
    <br>
      Amerikan Dışişleri Bakanı Albright geçen gün yaptığı açıklamada ülkesinin Irak'a operasyon düzenleme gücü, istekliliği ve otoritesi olduğunu açıkladı. Güvenlik Konseyi üyelerinden Çin, Fransa ve Rusya'nın itirazlarına rağmen ABD'nin Irak'a askeri operasyona gerekçe olacak hukuki dayanakları var mı?
     <br>
      <br>
       ABD'nin elbette gücü var. İstekli de. Ama hukuki açıdan bir dayanağı yok. Bu konuda hukuki durumu tesbit etme hakkı, BM Güvenlik Konseyi'nindir ve mevcut kararlar ABD'ye böyle bir hak vermemektedir. Şimdiye kadar Konsey'in aldığı hiçbir karar herhangi bir devletin güç kullanmasını zorunlu hale getirmemiştir. Kuveyt'in işgalinden sonra GK'nın aldığı karar Irak'ın tavrını saldırı olarak niteliyor ve eski duruma dönülmesini sağlamak için devletler kuvvet kullanabilir diyordu. BM Yasası'nın 39'uncu maddesine göre alınmış bir tavsiye kararıydı. Güvenlik Konseyi ya da hukuk emretmemişti, izin vermişti. Şimdi 687 sayılı GK kararından söz ediliyor. ABD yönetimi açıkça söylemese de basından operasyonun hukuki dayanağı olarak bu kararı gösterdiklerini öğreniyoruz. Bu kararda tesbit edilen hususların ana amacı, Irak ve Kuveyt'in bağımsızlığını ve toprak bütünlüğünü korumak. Uyuşmazlık Irak ile Kuveyt arasındaki sınırın belirsizliğinden kaynaklanıyor. Bu yüzden bu karar bir Sınır Tesbit Komisyonu kuruyor. Sınırın her iki tarafında da belirli bir bölgenin silahtan arındırılmasını öngörüyor ve bunun denetimini bu komisyona veriyor. Bu yapıldı. Kararın getirdiği ikinci  husus silahsızlandırma. Kitle imha silahları denen biyolojik, kimyasal ve nükleer silahlar ile 150 km menzili olan balistik füzelerin sadece kullanılmaması değil, mevcut stokların da imha edilmesi karara bağlanıyor. Bunun için kurulan komisyon da UNSCOM. Problemin temeli bu. Irak daha önce de direndi. Çünkü komisyon ağırlıklı olarak ABD'lilerden oluşuyor ve Irak da ABD'yi baş düşman olarak kabul ediyor. Konsey ateşkesin sürmesinin Irak'ın 687 sayılı karara uymasına bağlı olduğunu hükme bağlamış. En can alıcı nokta burası işte. Burada söz sahibi olan ABD değil, Güvenlik Konseyi'dir. Irak 687 nolu karara uygunluğunu denetleyip karar verecek olan GK'dır. GK bu konuda Irak'ın karara uygun hareket etmediği kararına varsa bile bu yeni bir kuvvet kullanımını mümkün kılmaz. Bunun için de ayrıca bir karar gerekir. Yani ABD'nin operasyona yetkisinin olup olmamasının tartışması bile boştur. GK, Irak aleyhine bir operasyon kararı alsa bile bunu kimin yapacağını tesbit etmez. Hukuki durumu tesbit eder ve her aşamada bu tesbitin ayrı ayrı yapılması gerekir. İşte ABD bu yüzden haksızdır.
       <br>
        <br>
         687 sayılı kararın ilginç ve Irak'ı üzen bir tarafı da süre olarak sınırsızlığı.
         <br/>
         <br/>
         Evet. Bu da Konsey'in devrede olmasını önemli kılıyor. Barış ihlal mi edildi, güç mü kullanılacak bu konularda karar verecek tek organ Güvenlik Konseyi'dir. Hiçbir devlet kendinde bu yetkiyi göremez. Bir de meşru müdafaa var. Yani bir devletin toprak bütünlüğüne karşı silah kullanılması, ya da bu konuda yakın bir tehlike sözkonusu ise o devlet tek başına ya da müttefikleriyle birlikte kendini savunmak için güç kullanabilir. Ama burada Irak'ın kimseye tehdit olması sözkonusu değil.
         <br/>
         <br/>
         ABD'nin bir operasyon düzenlemesinin hukuken mümkün olmadığını açıklamanızın ardından iki soru akla geliyor. Birincisi ABD niçin gayri hukuki bir yoldan Irak'ı vurmakta bu kadar ısrarlı? İkincisi, gayri hukuki bir operasyonun neticesi ne olur?
         <br/>
         <br/>
         ABD'nin Ortadoğu'da menfaatleri var. İsrail'in güvenliği çok önemli. İsrail, kaba tabiriyle Ortadoğu'da ABD'nin taşeronu, ince tabiriyle alterego'su, yani bir başka kendisi. Bir de petrol var. ABD bir şekilde varlığını hissettirmek istiyor. Petrolün güvenli akışını kontrol edebilmek için bunu gerekli görüyor. Acaba bir Kürt devletinin kurulmasında ABD'nin çıkarı var mı? ABD Büyükelçisi geçen gün böyle bir planları olmadığını söyledi. Ama ben tam inanmıyorum. Bu ABD'nin menfaatinedir. Her yeni devlet gibi bu da hamiye ihtiyaç duyacaktır. Buna şiddetle karşı çıkılması gerekir.
         <br/>
         <br/>
         İngiltere Dışişleri Bakanı, ABD Büyükelçisi'nin açıklama yaptığı gün 'Irak'ın parçalanmasının kendilerini memnun edeceği' yolunda bir açıklama yaptı.
         <br/>
         <br/>
         Belki baştan beri Batılı devletlerin zihinlerinde bu yatıyor. 36'ncı paraleli çizdiler. Bunun da BM kararları içinde dayanağı yok. Bir fiili durum.
         <br/>
         <br/>
         O zaman ABD'nin Irak'a düzenleyeceği bu operasyon da yeni bir fiili durum olur o kadar.
         <br/>
         <br/>
         Bir operasyon olursa çok kısa sürecektir. Kara kuvvetlerinin Irak'a gireceğini sanmıyorum. Bazı akıllı silah teknolojileri kullanılacak. Zaten Irak'ın mukabele edecek gücü yok. İngiltere de benim belirttiğim kanaate sahip olacak ki operasyon için GK'dan bir karar çıkarmak için tasarı hazırladıklarını öğrendim. Ama Konsey'in oyları zorunlu olan daimi üyelerinden Rusya, Çin ve Fransa askeri bir operasyona karşılar. Olaylar öyle gelişti ki, gittikçe komik bir hal alıyor. ABD'de bu işi başlatan kişi Bush'tu, emekli oldu. Fransa'da Mitterand öldü. Türkiye'de bu işe destek veren Özal rahmetli oldu. Saddam ayakta. Yeni bir harekat da Saddam'ın Irak'taki konumunu güçlendirecektir.
         <br/>
         <br/>
         Kıbrıs'ın AB üyeliği lehimize
         <br/>
         <br/>
         Son zamanların gözde tartışmalarından bir diğeri de Kıbrıs'ın AB üyeliğiyle ilgili olanı. Türkiye 195960 anlaşmalarına göre Kıbrıs Cumhuriyeti'nin AB'ye giremeyeceğini öne sürdü ve sürüyor. Ama Avrupa ve dünya bunu hiç umursamazmış gibi görünüyor. Bu tez mi zayıf, yoksa dünyaya anlatmayı mı beceremiyoruz?
         <br/>
         <br/>
         Hukuki açıdan çok kuvvetli bir tez bu. Kıbrıs Devleti özel statüsü olan bir devlettir. Bağımsız ama bazı alanlarda hareket sınırlaması var. Bu kısıtlama hem Kıbrıs'ın kendi hukukundan, hem de uluslararası hukuktan kaynaklanıyor. Şu halde bu kısıtlamaya aykırı bir durumla karşılaşıldığında olay milletlerarası hal kazanıyor. Garanti Anlaşması diye bilinen anlaşmanın birinci maddesi çok açık; deniyor ki 'Kıbrıs Cumhuriyeti bağımsızlığını, ülke bütünlüğünü ve güvenliğini korumayı sağlamak ve aynı zamanda anayasasına saygı göstermek yükümünü yüklenir'. İkinci paragraf birinci maddesinde ise "Herhangi bir devletle tamamen ya da kısmen herhangi bir siyasi ya da iktisadi birliğe katılmama yükümünü yüklenir." Avrupa Birliği nedir? Tam budur. AB'ye girdiğinizde mevcut üyelerle tam bu maddeyle yasaklanan bir ilişkiye girmiş oluyorsunuz. Hukuken Kıbrıs Cumhuriyeti'nin yapmaması gereken bir şeyi yaptılar. Ne yapılabilir buna karşı? Normalde üyelik başvurusu Konsey'e yapılır. Konsey de üyeliğe uygun olup olmadığını değerlendirmesi için komisyona havale ediyor. Son kararı Konsey veriyor. Bir kişi, devlet ya da tüzel bir kişiliğin hukuk dışı eyleminin neticesi nedir sorusunun hukukta cevabı açıktır. İhlal derecesine göre, ya o hareket iptal edilebilir. Ya da ihlal o kadar büyüktür ki, sonucu iptal edilebilirlik değil, sanki hiç yapılmamış gibi kabul edilmesidir. Burada da Kıbrıs Cumhuriyeti'ni kuran temel bir anlaşmanın ihlali sözkonusu. Anlaşmaya aykırı olarak Kıbrıs Devleti AB üyeleriyle entegrasyona girmeye teşebbüs ediyor. Ciddi bir ihlal. 1990'da başvuru yapıldığında ben Konsey'in 'Kusura bakma ama ben değil başvurunu değerlendirmek, dinlemiyorum bile' demesini beklerdim. Konsey bunu yapmadı, Komisyon yapmalıydı. Komisyon da olumlu görüş bildirdi, pek yakında üyelik müzakereleri başlayacak.
         <br/>
         <br/>
         Türkiye diyor ki ortada büyük bir hukuk ihlali var. Fakat bu durumu dile getirebileceği bir merci yok. Lüksemburg'daki Avrupa Birliği Adalet Divanı'na başvuramıyor, çünkü sadece üyelere açık. Lahey'e Uluslararası Adalet Divanı'na başvurması için karşı devletin de kabul etmesi gerektiğinden imkansız. AB'nin mevcut üyesi bir şey yapabilir mi? Onlar da yapmak istemiyor, aksine Rum Kesimi'ni aralarında görmek istiyorlar. Ama ben bu durumdan memnunum. Bu süreç Kıbrıs meselesini hallediyor. Kıbrıs'ta iki toplum olduğu zaten kabul ediliyordu. Şimdi iki devlet olduğu da kabul edilmek üzere. Şüphesiz iki devlet var Kıbrıs'ta. Rumlar AB'ye girince  malların, kişilerin serbet dolaşımı gündeme gelecek. Bu serbesti Kuzey Kıbrıs'ta da mümkün olacak mı? Hayır. O halde AB'ye girmiş olanın Kıbrıs Cumhuriyeti değil, Rum Yönetimi olduğu ortaya çıkacak. Bu da zaten fiili durumun teyidi anlamına gelecek.
         <br/>
         <br/>
         Neticede Türkiye de Rumlar AB ile ne derece entegre olursa, o derece de KKTC ile bütünleşme imkanı kazanır. Zorunluluk ve istenmeyen bir sürecin çözüme yardım edeceğini düşünüyorum. Farkında olarak ya da olmayarak Rumlar Türkiye'nin de hoşuna gidecek bir çözümün kapısını açtılar, AB de buna çanak tuttu.
         <br/>
         <br/>
         Siz diyorsunuz ki Türkiye'nin şikayetini dile getireceği merci yok. Kardak konusunda bu merci var. Yunanistan ısrarla Türkiye'nin Uluslararası Adalet Divanı'na gitmesini istiyor. Türkiye de ısrarla gitmemek için başka şartlar ileri sürüyor. Bu durum Türkiye'nin tezinin zayıflığından mı kaynaklanıyor, yoksa başka hesaplar mı var? Halbuki Deniz Kuvvetleri uzmanlarının da içinde bulunduğu sivilasker kalabalık bir heyetin geçtiğimiz günlerde hazırladığı konuyla ilgili bir çalışmada Türkiye'nin Kardak'taki tezinin sağlam olduğu yeniden ortaya kondu.
         <br/>
         <br/>
         Kardak kayalıklarının kime ait olduğu konusu çok tartışıldı ve bence Türkiye'nin tezleri sağlam. Ama Türkiye bu tür meselelerin hakemler, adalet divanı gibi üçüncü şahısların araya girmesiyle çözülmesine sıcak bakmıyor. Karşılıklı müzakerelerden yana. Bunun iyi yanı var. İlgili devletler inisiyatifi hiçbir zaman elinden bırakmaz. Yani kendi arzulamadığı bir çözümle karşı karşıya kalmaz. Bu büyük bir garanti.
         <br/>
         <br/>
         Bir de Türkiye kategorik olarak divana karşı değil. Hangi meseleler gidecek, bunun bilinmesi lazım. Tek bir konu gitmemeli. Çünkü bu konudaki bir karar kıta sahanlığını da etkileyecek. Hava sahasının genişliğini de karara bağlayacak. Kardak gibi kayalıkların kime ait olduğu da ortaya çıkacak. Yani tek taşla bir kaç kuş vurulmuş olacak. Türkiye bunu istemiyor. Neyin götürülmesi gerektiğinin karşılıklı konuşulmasını  istiyor. Adalet Divanı'na sadece uyuşmazlıkları çözmek üzere başvurulmaz. Krizin çözümünde kullanılacak mesnetlerin neler olabileceğine de karar verilebilir. 1969 tarihli, Almanya, Hollanda ve Danimarka'nın taraf olduğu Kuzey Denizi'ndeki kıta sahanlığı probleminde 'Divan'dan kıta sahanlığının genişliğini tesbit edin denmedi. Biz bu konuyu müzakere etmek istiyoruz. Hangi esaslara dayanmalıyız?' sorusu soruldu. Ege'deki sorunlar için de bu yöntem kullanılabilir.
         <br/>
         <br/>
         Yunanistan'ın tezleri sağlam değilse niye bu kadar ısrarlı oluyor?
         <br/>
         <br/>
         Zaman zaman Yunanistan'la uyuşmazlıklarımız dile getirilirken kavram kargaşası ortaya çıkıyor. Deniyor ki kıta sahanlığı gibi büyük siyasi bir mesele Lahey'e götürülmemeli. Kıta sahanlığı siyasi bir konu değil ki. Bu kıta sahanlığı denen bölgede devletin bazı egemenlik haklarıyla ilgili düzenlemeleri içeriyor. İşin en önemli yanı ekonomik. Deniz hukuku hükümleri yeterli olabilir. Karasuları ise siyasi bir mesele. Bu yüzden Türkiye bu konuda Lozan'da kurulan dengenin de dikkate alınması gerektiğini savunuyor. Lahey'e gidildiğinde bu konu dikkate alınmayacak, yalnızca deniz hukuku hükümleri dikkate alınacak. Bu yüzden sorunları kompartmanlara ayırıp, neyin gideceğini iyi belirlemek gerekir. Yoksa genel olarak bu meseleler siyasidir, Lahey'e götürülemez genellemesi yanlış.
         <br/>
         <br/>
         Filistin'de, Kıbrıs'ta, Keşmir'de, Ege'de bu tür sorunların kangren haline gelmiş olması uluslararası hukukun varlığıyla yokluğunu tartışmalı hale getirmiyor mu?
         <br/>
         <br/>
         Meseleleri çözecek olan şuuru olan varlıklardır. Hukuk sadece rehberdir. Çerçeve ilkeleri oluşturur. Bunu kabul edersek, uluslararası hukuk eksik bir hukuktur ve o ölçüde devletlerin kendi gücü doğrultusunda serbestliği ortaya çıkar. Bu uluslararası hukukun zaafı değil ki. Bu da olmadı mı güçsüz bir devlet nereye sığınacak.
         <br/>
         <br/>
         Sığınak pek güvenli değil herhalde.
         <br/>
         <br/>
         Başka da sığınak yok. ABD bile bütün gücüne rağmen yaptığı işleri mazur göstermek zorunda kalıyor. Canım istedi bombaladım diyemiyor. Bir yerde hukuki gerekçeler arıyor. Hocalarımız da bize söylerlerdi hukuktan herşeyi beklememeli. Hukuk toplumun aynasıdır ve onu yansıtır. Uluslararası hukuk da dünyadaki mevcut düzenin çizgilerinden bağımsız olamaz. Devletler arasındaki eşitlik fiiliyatta o şekilde görülmüyor. Güçlü devletler ve güçsüz devletler var.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3452-abdnin-hukuki-mesnedi-yok.html), [web.archive.org (arşiv bağlantısı)](http://web.archive.org/web/20140722211814/http://www.aksiyon.com.tr/aksiyon/haber-3452-abdnin-hukuki-mesnedi-yok.html)
