# Bosna'da sapla saman

*Abdülhamit Bilici 1995.11.04*

<div>
 <p>
  <font>
   Bosna'nın Cenevre'deki BM Daimi Temsilcisi Büyükelçi Mustafa Bijediç savaş sona erse bile şu an ellerinde bulunan toprakların konum itibariyle yetersiz olduğunu belirtiyor. Bu yüzden Boşnak—Hırvat federasyonunu hedeflediklerini söylüyor
   <br/>
   <br/>
   Tanışmamızın üzerinden daha yarım saat geçmemiş olmasına rağmen heyecanla anlatıyor. Bu güveni ona belki de, bizi Milli Eğitim bakanlarından tefsir profesörü Enes Kariç’le birlikte görmesi veriyor. Haritalar çıkarıyor, Bosna’da son durumu gösteren. Bakıldığında nereden nereye gelindiğini çok rahat anlatan haritalar.. Bunca bunalım, acı, stres ve kayba rağmen, akıl ve mantık, bilgelik kokan politikalar üretebildiklerini görmek sevindiriyor insanı.
   <br>
    <br>
     Boşnak bir diplomattan bahsediyoruz. 1992 Nisan’ında Cenevre’de ilk defa Bosna misyonunu açan ve şimdiye kadar 2 arkadaşıyla gece gündüz uyumadan çalışmalarını sürdüren Bosna Büyükelçisi Mustafa Bijediç'ten. Tito Yugoslavyası’nın belki de tek Müslüman diplomatıydı. Tanıdığımız birçok Boşnak gibi o da kendini çok iyi yetiştirmiş. “Mecburduk” diyor, “Yoksa tutunamazdık. Kimseye dokunmazdım, ama birisi bana dokunduğunda füze gibi yakar kavururdum bilgimle, kültürümle.” Bu gayretinin neticesinde, eski Yugoslavya’da bütün hariciyelerin en stratejik konum kabul ettiği Dış Siyaset Analizi bölümüne  kadar yükselmiş.
     <br>
      <br>
       <br>
        <br>
         HEDEF FEDERASYONU IŞLETMEK
         <br/>
         <br/>
         <br/>
         <br/>
         Bijediç’in sıradışı hayat hikayesini bir başka zamana bırakıp Bosna konusundaki ilginç tespitlerini aktarmakta yarar var. Boşnaklar ne istediklerini çok iyi biliyorlar. Isteklerinin, medeni dünyanın bugünkü temayüllerine ters düşmediğinden de adları kadar eminler. Israrcı tutumlarının sebebi de bu aslında. Amerika, Fransa, hatta Ingiltere bile bu haklı istekler karşısında sonunda dize gelmedi mi?
         <br/>
         <br/>
         Kimsenin topraklarında gözleri yok. Ne kimsenin ekmeğini ne de koltuğunu istiyorlar. Parçalanmamış Bosna idealine adamışlar kendilerini. Bosna bölünmemeli, çünkü hiçbir toplumun çıkarına değil bu. Müslümanlarınsa hiç değil. Bugün itibariyle Boşnak ve Hırvatlar ortaklaşa Bosna topraklarının yüzde 51’ini ellerinde tutuyorlar. Ancak haritalarda da görüldüğü gibi, Boşnaklar’ın birbiriyle ve denizle temasını engelleyen Hırvat bölgesi var. Ayrıca savaş sırasında ülkeyi terkeden yaklaşık 1 milyon 200 bin mültecinin yurtlarına tekrar dönmesi için ülkeyi eskisi kadar olmasa da  biraz cazip hale getirmek gerekiyor. Hırvat ve Sırplar’la kuşatılmış iki adacığa kolay kolay kimsenin geri dönmek istemeyeceğini biliyorlar. Doğu Bosna’daki Sırplar’la Batı Bosna’daki Sırplar arasında Boşnaklar bulunuyor. Bu da Sırplar’ın hareket özgürlüğünü kısıtlıyor.
         <br/>
         <br/>
         Bu tabloda Boşnaklar’ın hedefi; Washington’da imzalanan Boşnak-Hırvat Federasyonu’nu bir an önce hayata geçirmek. Bijediç’e “Bihaç bölgesine temas sağlayabilmeniz için Hırvatlar koridor verecek mi?” diye soruyoruz. Halen kağıt üzerindeki federasyona işlerlik kazandırılması halinde, koridora ihtiyaç kalmayacağını söylüyor. O zaman isteyen istediği yere gidebilecek ve arada sınır diye birşey olmayacak. BM’nin 50’nci yıl toplantıları sırasında Clinton, Tudjman ve Begoviç biraraya gelerek, Bosna Hırvatları’nı temsilen Mostar’da faaliyet gösteren hükümetin bu yıl sonuna kadar kendi kendini feshetmesini kararlaştırmışlar. Boşnaklar sadece Hırvatlar’la yetinmeyip uluslararası gözetim altında yapılacak demokratik seçimlerle aşırı uçlardan temizlenmiş Sırplar’ın da federasyona katılmasını samimiyetle istiyorlar.
         <br/>
         <br/>
         <br/>
         <br/>
         VATIKAN’IN DESTEĞI
         <br/>
         <br/>
         <br/>
         <br/>
         Bosna’daki Hırvatlar’ın da Hırvatistan parlamento seçimlerinde oy kullanacağını ilan ederek şimşekleri üzerine çeken, hafif dengesiz Franco Tudjman’nın başında bulunduğu Hırvatlar ile Boşnaklar, 3.5 yıl süren savaşın ortalarında olduğu gibi tekrar birbiriyle savaşa tutuşurlarsa, Bosna’nın akibeti ne olur? Bu duruma pek ihtimal vermeyen Bijediç şu engelleri sıralıyor:
         <br/>
         <br/>
         Birincisi; Hırvatlar, Avrupa Birliği’ne, NATO’ya girmenin, ekonomik yardım almanın yolunun demokratikleşmeden geçtiğini biliyorlar.
         <br/>
         <br/>
         Ikincisi; Hırvatistan’da güçlü bir demokratik muhalefet var ve bunlar Bosna Hırvatları’na yönelik etnik politika izlenmesine karşılar.
         <br/>
         <br/>
         Üçüncüsü; Vatikan ve Bosna’daki Katolik Kilisesi Bosna’nın bütünlüğünden yana. Katolik ve Müslümanlar’ın komşuluğu, Sırplar’la komşuluklarından daha eski. Sırplar bölgeye 16. yüzyılda Osmanlı tarafından Avusturya—Macaristan Imparatorluğu’na karşı savunma amacıyla getirilmeden önce, Hırvat ve Boşnaklar komşuydular.
         <br/>
         <br/>
         Hırvat—Boşnak dayanışması, bögedeki toprakların yüzde 10’unun Sırp işgalinden kurtarılmasını sağladı. Ittifakın bu denli faydasını görmüş iki gücün birbirine düşmeyecekleri tahmini ağırlık kazanıyor. Bugün bu iki unsurun güçleri arasında önemli bir ihtilaf yok. Kurtarılan yüzde 51’lik bölgede Bosna Ordusu, Hırvatistan Ordusu ve Bosna Hırvatları’nın askeri gücü olan Hırvat Savunma Konseyi iyi bir dayanışma içindeler.
         <br/>
         <br/>
         Begoviç’in başkanı olduğu Demokratik Hareket Partisi(SDA)’nin 21 Ekim’de Fojnica’da yaptığı toplantıda, Amerika’da başlayacak barış görüşmeleri öncesi Bosna hükümetinin tavrı belirleniyor. 21 maddelik ilkeler dizisinin hemen ilk maddesinde, bu güvenin de etkisiyle şöyle deniyor: “Amacımız tek ve bağımsız Bosna Hersek. Bu gayeye askeri ya da siyasi yollarla ulaşılabilir.”
         <br/>
         <br/>
         <br/>
         <br/>
         DIN SAVAŞI DEĞIL
         <br/>
         <br/>
         <br/>
         <br/>
         Tecrübeli diplomat Bijediç’in iki önemli konudaki hatırlatmasına temas etmekte fayda var. Bunlardan birincisi, Islam ülkelerinde büyük taraftar bulan, Bosna savaşının bir din savaşı olduğu tezi. Ikincisi ise, Sırplar’ın neredeyse bütün dünyayı inandırmaya başladıkları bir yalanla ilgili. Bijediç’e göre din savaşı tezi, kitleleri harekete geçirmek için cazip olsa da, nihai tahlilde Sırplar’ın tezlerine yardım ediyor. Sırplar yaptıkları soykırımı meşrulaştırmak ve tepkileri azaltmak için Batı’ya “Bunlar fundamentalist. Bırakın, bunları temizleyelim” mesajını veriyorlardı. Batı’da önemli bazı mahfillerin katliama müdahale etmemek için ileri sürdüğü tez ise, yaşanan hadisenin bir soykırım olmayıp iç savaş olduğu düşüncesiydi. Bu durumda savaşan taraflar eşit oranda suçlu oluyor ve zulmeden ile edilenin ayırt edilmesine gerek kalmıyordu.
         <br/>
         <br/>
         Peki bu olayın ismini nasıl koyacağız? Uluslararası düzeyde ölüm kalım mücadelesi veren Boşnaklar yaşadıkları hadiseyi nasıl tanımlıyorlar? Bijediç, olaya çok açık bir tanım getiriyor. “Ne din savaşı, ne de sivil savaş. Bu, Sırplar’ın içindeki faşist unsurların bir milleti yeryüzünden silme harekatı, bir soykırım. Bu meyanda, orijininde merhamet, insancıllık gibi değerleri taşıyan dini de kullanıyorlar tabii ki.”
         <br/>
         <br/>
         <br/>
         <br/>
         YAHUDI DESTEĞI
         <br/>
         <br/>
         <br/>
         <br/>
         Bosna bir soykırım yaşıyorsa, Boşnaklar’ın halinden en iyi Yahudiler’in anlaması gerekmez mi? Bijediç’in dediğine göre, Israil olmasa da Batı’daki Yahudi aydınların kamuoyundaki yanlış fikirleri izale etmede büyük katkıları olmuş. Bunun en iyi örneği, Fransa’nın Bosna politikasının değişmesinde bizzat başkanla doğrudan temas kurarak önemli rol oynayan, “BOSNA!” filminin de yönetmenliğini yapan Fransa vatandaşı Yahudi Filozof Bernard—Henri Levy.
         <br/>
         <br/>
         Ikinci husus ise, Sırplar’ın Hırvat ve Boşnaklar’ı Naziler’le işbirliği yapmakla suçlamasıyla ilgili. Bijediç bu duruma şöyle açıklık getiriyor: “Yugoslavya müttefiklerce işgal edildiğinde sürgünde kurulan hükümet bir Sırp generali faşistlere karşı direnmekle görevlendiriyor. Ancak bu general, gizliden gizliye faşistlerle anlaşarak bir sürü Hırvat ve özellikle Müslüman’ı katlediyor. Bu ülkenin II. Dünya Savaşı kayıplarını etnik açıdan gösteren rakamlar da bunun delili. Savaş neticesinde, Hırvatlar yüzde 4, Sırplar yüzde 7, Boşnaklar yüzde 12, Yahudiler yüzde 70 oranında azalıyor. Yani Sırplar kendilerine yönelik katliamın iki katını Müslümanlar’a yapıyorlar”
         <br/>
         <br/>
         Aradan geçen bunca zamana rağmen hâlâ Bosna’ya kafasını meşgul edenlerin anlamakta güçlük çektiği en önemli noktalardan biri de herhalde, Bosna içinde Belgrad ile özel ilişkiler kurabilecek bir Sırp Cumhuriyeti’nin kurulmasından bahseden Cenevre Uzlaşma Metni’nin, tek ve bağımsız bir Bosna idealiyle nasıl telif edileceği konusu? Diplomatik kaynaklar, bunun önemli bir çelişki olduğunu kabul ediyorlar, metnin hukuken bağlayıcı olmasa da siyasi açıdan bağlayıcı olacağını söylüyorlar. Birçoğu da “Bu üzerimize empoze edilen bir metindi. Kaçınamadık. Ancak etkilerini azaltmaya çalışıyoruz” diyor. Cenevre metnini imzaladığı için Begoviç’i istifaya davet edenleri rahatlatacak bir madde de 21 maddelik ilkeler dizisinde yer alıyor: “Bütün meseleler üzerinde anlaşılana kadar hiçbir şey üzerinde anlaşılmamıştır.”
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 243 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21651), [web.archive.org (arşiv bağlantısı)](http://web.archive.org/web/20060527133806/http://www.aksiyon.com.tr:80/yazdir.php?id=21651)
