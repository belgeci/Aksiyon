# BATI SAFLARI SIKLAŞTIRIYOR

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050226152439im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152439im_/http://www.aksiyon.com.tr/resim/391/kapak.jpg" vspace="5"/>
  </p>
 </font>
 <font class="content">
  53 yıl önce komünizme karşı kapitalist dünyayı savunmak için kurulan NATO, 28 Mayıs'ta Rusya ile ilişkilerini üst düzeye çıkararak ideoloji merkezli bir örgüt olmaktan çıktı ve belirsiz 'ortak düşmana'a karşı medeniyet temelli bir güvenlik örgütü oldu. Bu durum NATO içindeki tek Müslüman olan Türkiye'yi nasıl etkileyecek?
 </font>
 <br/>
 <p>
  <font class="content">
   11 Eylül'den bir ay sonra NPQ adına Samuel Huntington ile yapılan bir röportajda Fransız filozof Jean Baudrillard'dan şu alıntı yapılıyordu: "Çin ve Rusya dahil bütün dünya postmodern çoğulculuğun etkisiyle büyük bir parçalanmışlık yaşıyor. Bunun tek istisnası var: İslam. Bütün dünyayı süpüren kaygısızlığa (kültürel relativizm) tek başına o meydan okuyor."
   <br/>
   <br/>
   Uluslararası arenada bağımsız, sorgulayıcı,
entellektüel bir birikimin yayın organı olarak
tanınan NPQ böyle bir soru sorunca, dünyanın
medeniyetler temelinde bir çatışmaya doğru gittiği
teziyle popüler olan Huntington'a da düşüncelerini
ifade etmek düşüyordu. Üsame bin Ladin'in Batı'ya
çoktandır unuttuğu 'ortak kimlik' bilincini
kazandırdığını söyleyen Huntington, İslam ve Çin
gibi farklı değer yargılarına dayanan diğer
medeniyetlere karşı Batı'nın alması gerektiği
tedbirleri şöyle sıralıyordu:
   <br/>
   <br/>
   NATO'nun ve Avrupa Birliği'nin Batılı devletleri
içine alacak şekilde genişlemesini sürdürmesi; Latin
Amerika'nın Batılılaştırılması'nın teşvik
edilmesi; Ortodoksluğun merkez ülkesi olarak Rusya
ile çelişkilerin sona erdirilmesi, güneyindeki meşru
güvenlik çıkarlarının kabul edilerek İslami
teröristlere karşı işbirliği yapılması; Batı'nın diğer
medeniyetler üzerinde teknoloik ve askeri
üstünlüğünü koruması; İslam ülkelerinin ya da
Çin'in konvansiyonel ve nükleer askeri güç
geliştirmesinin önlenmesi.
   <br/>
   <br/>
   11 Eylül gibi komplike bir saldırının yönetim
tarafından haber alınamamış ve önlenememiş
olması Amerikan komuoyunun son günlerde en fazla
yoğunlaştığı konulardan biri olsa da, 11 Eylül
sonrası dünya siyasetindeki gelişmeler
Huntington'ın işaret ettiği çizgide ilerliyor. Elinde
nükleer silah bulunan Pakistan tam köşeye
sıkıştırılmış durumda. İsrail'in derin stratejik
ilişkiler geliştirdiği Hindistan, bu İslam ülkesinin
adını terör merkezine çıkarmaya çalışıyor.
Uluslararası ajanslar kaynağı belli olmayan
haberlerinde El Kaide militanlarının Pakistan'da
dolaştıklarını haber veriyor. Sanki gizli bir el
Pakistan'ın bu nükleer ayrıcalığını sona erdirmek
için senaryolar yazıyor. ABD'nin koalisyon
zorlukları hatırına Filistin lideri Arafat ve Filistin
halkının direnişi terörle beraber anılmaya
başlandı. Çeçenistan'daki milli direniş de bu
kategori içinde zikrediliyor.
   <br/>
   <br/>
   15 yılda 30 bin insanını kaybeden Türkiye'nin,
NATO üyesi olmasına rağmen bütün yardım
istekleri boşa çıkarken, hatta müttefiklerinin
teröristleri destekledikleri belgelenirken, Amerika'ya
sıçrayan terör çok önemli gelişmelere start veriyor.
Amerikan adaletinin nasıl olduğunu çözemediği için
henüz bir dava bile açamadığı 11 Eylül hadisesinin
sorumlusu olduğu iddia edilen El Kaide abartıla
abartıla, Batı yakasında saflar sıklaştırılıyor. Eski
baltalar toprağa gömülüyor. Yeni bir Soğuk Savaş
havası verecek şekilde 'ortak düşman' üretiliyor. Bu
sürecin en somut sonuçlarından biri 28 Mayıs'ta
Roma'da akdedilen NATO-Rusya Konseyi'nde
Rusya'nın 'ortak düşman'a karşı resmen NATO'nun
stratejik ortağı haline gelmesi. İslami terör denen
olgunun Avrupa'yı hiç hedef almadığı, Rusya ile
mücadele eden güçlerin yüzyıllardır milli temeller
üzerinde mücadele eden ve terörle ilgisi olmayan
güçler olduğu, Çin'in ve başka ülkelerin karşı
karşıya olduğu hadiselerin hepsinin birbirinden çok
farklı olduğunun hiç önemi yok. NATO Genel
Sekreteri zirve öncesinde yaptığı konuşmada
Vancouver'dan Vladivostock'a 20 ülkenin ortak
düşmana karşı birleştiğini, üzerlerindeki muamma
hâlâ çözülememiş olan Moskova'daki apartman
bombalamalarını ve New York'taki saldırıyı
kastederek sokaktaki insanın da artık 'ortak bir
düşmanımız' olduğunu bildiğini söylüyordu.
   <br/>
   <br/>
   Eski Yunan, Yahudilik-Hıristiyanlık, Roma ve
aydınlanma değerlerine dayanan ve günlük dilde
kısaca Batı diye tanımladığımız dünyanın kendi
içinde 1917'de başlayan ideolojik ayrımın Roma
zirvesinde resmen sona erdiği anlaşılıyor. Çin
dışında Birleşmiş Milletler Güvenlik Konseyi'nin
veto yetkisine sahip tüm üyelerinin yuvarlak masa
etrafında biraraya geldiği bu toplantı, dünyada çok
önemli bir değişimin habercisiydi. Hali hazırda
dünyanın tek süper gücünün başını çektiği,
dünyanın en güçlü askeri ittifakının masası
etrafında 19 ülkenin eski düşman Rusya ile aynı
masayı paylaşıyor olması 'teröre karşı uluslararası
savaş'ın önemli adımlarından biri.
   <br/>
   <br/>
   El Kaide korkusuyla geniş güvenlik tedbirlerinin
alındığı tarihi toplantı, Bush'un Berlin'deki Alman
Meclisi'nde 23 Mayıs'ta yaptığı konuşmada
söylediği gibi Magna Carta, eski Yunan, Paris'in
yaracılığı, Luther'in vicdanı, St. Francais'in soylu
inancı gibi ortak değerleri paylaşan aynı
medeniyetin çocuklarını biraraya getiriyordu. Belki
bunun tek istisnası Batı'nın kendi arasındaki
ihtilafın zirveye çıktığı dönemde ittifakın içine
girmiş olan, ama Batı'ya aidiyeti hâlâ tartışmalı
Müslüman Türkiye idi. Batılı kardeşler arasındaki
kavganın sona erdiği ve Huntinton'ın ifade ettiği
gibi Üsame bin Ladin'in Batı'nın ortak kimlik
bilincinin inşasına yardımcı olduğu, yeni
düşmanın İslam'la şu ya da bu şekilde
irtibatlandırıldığı bir ortamda yaşanan bu gelişme,
bir yönüyle İslam tarih, kültür ve coğrafyasına, bir
yönüyle Batı'ya bağlı olan Türkiye'yi nasıl
etkileyecekti?
   <br/>
   <br/>
   NATO içindeki konumu böyle zor bir dönemece
giren Türkiye, çok sıkıntılı ilerleyen ve
önümüzdeki 6 ay içinde hayal kırıklığıyla
sonuçlanması muhtemel olan Avrupa Birliği
sürecinden de sonuç almazsa orta vadede Batı ile
ilişkileri nasıl gelişir ve Batı dışında kalırsa ne
gibi alternatifler geliştirebilir? NATO-Rusya ve
ABD-Rusya arasındaki son gelişmelerle MGK
Genel Sekreteri Org. Tuncer Kılınç'ın çok
tartışılan Rusya ve İran alternatiflerinden biri
önemini yitirmiş oluyor. Başbakan Yardımcısı
Devlet Bahçeli, ABD'nin şu anda tek başına
bıraktığı Çin'de aynı günlerde temaslarda
bulunuyordu, ancak hâlâ toparlanmaya çalışan
Çin'in böyle bir role ne kadar hazır olduğu, Türkiye
ile ne kadar ortak vizyona sahip olduğu noktaları
tartışmalı. Washington ile Moskova'nın ilişkileri bu
düzlemde gelişirse, Türkiye'nin Batı ile olan
ilişkilerini Moskova ile yaşayabileceği sorunlarda
kullanma ihtimali zayıflamış oluyor.
   <br/>
   <br/>
   Aksiyon'da, 11 Eylül hadisesinden bir ay önce 'Yeni
Avrasya Düzeni' başlığıyla yayınlanan dosyada
Amerikan genelkurmayı için hazırlanan rapora
atıfla önemli bazı bilgiler vermiştik. Bu raporda,
Amerika'nın Avrasya politikasında halletmesi
gereken ilk sorunun Afganistan olduğu belirtiliyordu.
Çünkü Afganistan meydana getirdiği istikrarsızlıkla
Rusya ve Çin gibi güçlerin bölgeye müdahalesine
zemin hazırlıyordu. ABD'nin Sovyetler'in işgalinin
sona ermesinden sonra arkasını dönüp ilgilenmediği
Afganistan meselesinin yoluna koyulmasından sonra
da bölgesel güçler olan Rusya, Çin ve Hindistan'ın
'meşru' çıkarlarını tanıyan çok taraflı bir sistemin
tesisi öneriliyordu.
   <br/>
   <br/>
   11 Eylül'ün Afganistan'a yapılacak olan operasyona
gerekçe oluşturmak amacıyla yapıldığını ileri
sürenler olsa da bunun için yeterli deliller ortaya
çıkana kadar, ABD'nin 11 Eylül olayını özellikle bu
bölge ve genelde ise dünya siyasetiyle ilgili
düşüncelerini hayata geçirmek için büyük maharetle
kullandığını söylemekle yetineceğiz.
   <br/>
   <br/>
   Afganistan operasyonunun açıklanan hedefi ABD'ye
yapılan saldırıların arkasında olduğu söylenen El
Kaide'nin ortadan kaldırılması ve El Kaide'nin lideri
Üsame bin Ladin'i kendisine teslim etmeyen Taliban
rejiminin sona erdirilmesiydi. Sonuçta Taliban rejimi
beklenenden daha hızlı bir şekilde ortadan çekildi.
Ancak El Kaide ile ilgili alınan sonuçlar bu kadar net
değil. Taliban lideri Molla Ömer'e ulaşılamadığı
gibi, Üsame bin Ladin de kayıplarda. El Kaide'nin
dünya çapında 20 bin kadar bağlısından
sözediliyor. Amerikan kamuoyu muhtemel
saldırılara karşı sürekli istim üstünde tutuluyor.
   <br/>
   <br/>
   11 Eylül'ün stratejik alandaki neticeleri
Afganistan'daki mevzi başarıların çok ötesine geçti.
11 Eylül'den hemen önce Özbekistan'ın da
katılımıyla Şanghay İşbirliği Teşkilatı
Afganistan'a yapılan operasyonla önemini yitirdi.
Halbuki bu örgüt bünyesinde biraraya gelen Çin ve
Rusya, Amerikan hegemonyasına karşı açıkça
cephe oluşturmayı amaçlıyordu. Batı'nın büyük
oranda kendi halleriyle başbaşa bıraktığı Orta
Asya'nın Türki cumhuriyetleri de bu örgütün içine
girmişlerdi.
   <br/>
   <br/>
   <i>
    (Yazının devamını dergimizin 44-50. sayfalarında okuyabilirsiniz...)
   </i>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=51), [web.archive.org (arşiv bağlantısı)](http://web.archive.org/web/20050226152439/http://www.aksiyon.com.tr:80/detay.php?id=51)
