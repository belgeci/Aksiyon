# Türkiye'ye uyarı ateşi!

*Abdülhamit Bilici 2002.03.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      KUDÜS - “26 Mart günü saat 20:20 sıralarında Halhoul Köprüsü yakınlarındaki 35 Nolu Bypass Yolu’nda gerçekleşen silahlı saldırıda iki TIPH üyesi öldürülmüş, biri de yaralanmıştır. Öldürülenler Isviçre’den gözlemci Catherine Berruex ve Türk tugayından Cengiz Toytunç’tur. Türk gözlemci Yüzbaşı Hüseyin Özarslan saldırıda yaralanmış ve Kudüs’teki bir hastaneye kaldırılmış olup sağlık durumu iyidir.”
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bunlar Batı Şeria’nın El–Halil şehrindeki Uluslararası Gözlemci Gücü’nün yaptığı basın açıklamasının başlangıç satırları. Türkiye’nin 1997 yılından bu yana bölgede bulunan askeri heyetinin ilk şehidini verdiği olayı anlatan bu açıklama saldırının gelişimini şöyle anlatıyor: “Üç TIPH üyesi El-Halil şehrini saat 20:10’da gözlem gücüne ait bir araçla terkettiler. Halhoul Köprüsü’nü geçtikten sonra Tel Aviv istikametine dönen araç, yolcuların aracın üzerinden ve önünden silah sesleri duymalarından sonra durduruldu. Kimliği belirsiz bir kişinin aracın beş metre kadar önüne yaklaşmasından sonra araçtaki TIPH üyeleri yüksek sesle kendilerinin gözlem gücü üyeleri olduklarını söylediler. Ancak saldırgan araca ateş etmeye başladı. Ateş kesildiğinde bir gözlemci hayatını kaybetmiş, biri de yaralanmıştı. Saldırıyı yaralanmadan atlatan gözlemci yaralı arkadaşını aracın dışına çıkardı ve TIPH merkezini bilgilendirdi. Kısa bir müddet sonra olay mahalline  Israil ordusuna ait iki jip ulaştı. Aynı anda yolun güneyiyle Israil askerlerinin geldiği nokta arasında silahlı çatışma başladı. Bu çatışma sırasında daha önce yaralanmış olan gözlemci vurularak hayatını kaybederken, ilk saldırıyı yarasız atlatmış olan gözlemci de yaralandı.”
   <br>
    <br>
     Gözlemci gücünün basın açıklaması olayı en ince ayrıntısına kadar anlatıyor görünse de, aslında bir dizi sorunun cevabını vermiyor. Öncelikle açıklama saldırıyı yara alarak atlatan Yüzbaşı Hüseyin Özarslan’ın açıklamalarıyla tam örtüşmüyor. Yüzbaşı Özarslan’ın açıklamalarında ne ikinci bir saldırıdan, ne de Israil askerlerinin iki saldırı arasında bölgeye geldiklerinden bahsediliyor. Israil ordusu da  saldırı sırasında bölgede iki jipinin bulunduğunu henüz doğrulamış değil. Diğer taraftan iki jip dolusu askerin olay mahalline ulaşmasından sonra saldırganların ateşe devam edebilmiş olmaları ve bilahare de yakalanmadan ortadan kaybolmaları soruların sayısını artırıyor.
     <br/>
     <br/>
     Açıklamanın netleştirdiği tek konu saldırganların TIPH aracını özel olarak hedef almış olduğu. Saldırganın park halindeki araca beş metre kadar yaklaşabilmiş olması, içindeki yolcuların silahlı olmadıklarını bildiği anlamına geliyor. Diğer yandan Israil ordusu jiplerinin bölgeye gelmesinden sonra askerleri değil de TIPH aracı çevresinde bulunan iki gözlemciyi hedeflemiş olması saldırganların kararlılığını gösteriyor. Yine de saldırı ortamı hakkında Israil ordusunun net bir açıklama yapmadığı mevcut durumda bütün bu soruların saldırganların kişiliği hakkında yorum yapma imkanı vermediği açık.
     <br/>
     <br/>
     Dünya barışında Türkiye
     <br/>
     <br/>
     Türkiye dünyadaki barışı korumaya yönelik gayretlere ilk olarak 1950–53 yılları arasında Kore Savaşı için gönderdiği 15 bin askerle katıldı. Kıbrıs’a uluslararası anlaşmalar çerçevesinde yapılan tek yanlı barış harekatı istisna tutulursa Soğuk Savaş boyunca Türk askeri ülke sınırları dışına pek çıkmadı. Ancak uluslararası ilişkilerde ortaya çıkan yeni durum Türk dış politikasına ve dolayısıyla Türk Silahlı Kuvvetleri’ne dinamizm kazandırdı. Bu çerçevede 1988’den bu yana Genenlkurmay Başkanlığı verilerine göre, Türk askeri 4 BM, 1 AGIT, 1 Bölgesel Gözlem Misyonu ile 8 BM Öncülüğünde Barışı Destekleme Harekatına katıldı. Son günlerde özellikle ABD’nin büyük desteğiyle Afganistan’daki barış gücünün komutasını devralmaya hazırlanan Türkiye’nin Filistin gibi tarihi kökleri olan bir bölgede saldırıyla karşılaşması, önemli sembolik içerik taşıyor.
     <br/>
     <br/>
     Iç istikrarı bozmayı ve Türk siyasetini belli yönlere kanalize etmeyi hedefleyen terör olayları konusunda önemli bir tecrübeye sahip olan Türkiye’nin, tetiği çekenler kim olursa olsun bu saldırı içindeki mesajı deşifre etmesi zor olmayacak. Acaba bu saldırı Türkiye’nin, Orta Asya, Kafkaslar, Balkanlar ve Ortadoğu ile tarihi bağlarını tesis etmek için siyasi sınırların ötesiyle ilgilenmeye başlamasına karşı gösterilen bir tepki olabilir mi?  Ortadoğu’da Irak’tan başlayarak uygulanması planlanan projelere karşı Türkiye’nin gösterdiği tepkiyle bu eylem arasında bir ilişki kurulabilir mi? Bu cinayet, Türkiye’nin geçtiğimiz günlerde Islam dünyasıyla Avrupa Birliği’ni ilk kez tarihi bir toplantıda buluşturmasının uyandırdığı rahatsızlığın yansıması olabilir mi?
     <br/>
     <br/>
     Kime yarar?
     <br/>
     <br/>
     “Bu olaydan en fazla kim kâr etti?” sorusuna verilecek cevapta şimdilik ibre dünya üzerinde en son Filistin tarafını gösteriyor. Çünkü Binbaşı Toyunç’un da görev yaptığı TIPH Filistinliler’i korumak amacıyla, daha doğrusu güven hissi vermek amacıyla kurulmuş bir misyon. Bu yapı, 25 Şubat 1994 tarihinde bir Israil vatandaşının, El Halil’deki Ibrahim Camii’nde Cuma namazı kılanların üzerine ateş açması sonucu 29 kişinin ölmesi akabinde BM Güvenlik Konseyi’nin 904 sayılı kararıyla kurulmuştu. TIPH’ın yetki belgesinde de misyonun Filistinliler’in güvenliğini hedeflediği ifade ediliyor.
     <br/>
     <br/>
     Ayrıca bu misyon, Filistin tarafının tüm Filistin çapında varlığını istediği uluslararası barış gücünün bir mikro örneğini oluşturuyor. Iki hafta önce Filistin’in devlet statüsünün Güvenlik Konseyi tarafından ilk kez dile getirildiği bir ortamda bu eylemi bir Filistinli’nin yapması ihtimal dışı olmasa bile akla uygun değil.
     <br/>
     <br/>
     Bu analiz “Türkiye’ye Araplar düşmanlık yapmaz” gibi sloganik ve subjektif bir değerlendirmeye dayanmıyor elbette. Çünkü Suriye’nin 14 yıl boyunca PKK’ya verdiği destek biliniyor. Araplar’dan ve dünyadan umudunu kesen Filistinli örgütlerin son umut olarak Türkiye kamuoyunun dikkatini çekmek için böyle bir eylemi planladıkları da akla gelebilir. Ama bu olsa olsa Filistin davasına duyulan mevcut ilginin de yok olmasına yol açacağı için mantıklı görünmüyor.
     <br/>
     <br/>
     Saldırının açıklanan mahiyeti hedefinin kasıtlı ve kararlı olarak TIPH olduğunu gösteriyor. Bu durumda saldırganların kimliği hakkındaki sorunun ilk akla gelen cevabı bölgedeki tek “anti–TIPH” grup olan Yahudi yerleşimciler. El–Halil şehri çevresinde bulunan yerleşim birimlerinde yaşayan yerleşimciler, bütün Batı Şeria’nın en radikal, militan ruhlu yerleşimcileri olarak biliniyor. Ancak saldırı sonrasında yapılan yorumlarda ne Israilli ne de Filistinli makamlar saldırıyı bir yerleşimci eylemi olarak göstermediler.
     <br/>
     <br/>
     Ilk yorumlar Yüzbaşı Özarslan’ın saldırganın “Filistin polisi kıyafeti giymekte olduğu” yönündeki açıklamasına dayandırıldı. Israilliler saldırganın kıyafetinin kimliğini net olarak ortaya koyduğunu iddia ederken, Filistinli makamlar Israil’in Filistin kıyafetleri ile operasyonlar gerçekleştiren timleri olduğunu ve saldırıda kullanılan mermilerin de sadece Israil ordusunda bulunan mermiler olduğunu iddia ettiler. Israil’in, El-Halil şehrinde bulunan gözlemci gücünden geçmişte rahatsızlığını dile getirdiği birkaç durum olduğu biliniyor. Ancak TIPH’in bölgedeki varlığının Israil’in rızasına bağlı olduğu da bir gerçek. Israil’in TIPH’le ilgili temel sıkıntısı Filistin Devlet Başkanı Yaser Arafat’ın TIPH’in başarılarını örnek göstererek bölgeye daha geniş çaplı bir gözlemci gücünün gönderilmesini talep etmesi. Saldırı özellikle bu ihtimali ortadan kaldırıyor ve bu yönüyle Israil’in işine yarıyor.
     <br/>
     <br/>
     Bu olayın aydınlatılması açısından en önemli şans, ‘Hiçbir cinayet kusursuz değildir’ polisiye teorisini hatırlatan ve öldü zannedilerek kendi haline terkedilen Yüzbaşı Özarslan’ın sağ olarak kurtulması. Şayet Israil tarafından birileri bu eylemi gerçekleştirdiyse, düşünecekleri ilk iş bunu Filistin polisi üniformasıyla yapmak olurdu. Filistin’de Israil ile işbirliğinden dolayı infaz edilen Filistinliler’in varlığı hadisesi, bu eylem için bir Arap’ın da pekala kullanılabileceğini ihtimal dışı bırakmıyor.
     <br/>
     <br/>
     Bu suikastin esrar perdesinin aralanması, Türkiye’nin bölge dengelerindeki yolunu bulmasına yardımcı olacak. Ancak ülke içindeki benzeri cinayetlerin çözümünde karşılaşılan zorlukların ülke dışında de katmerleşeceği bir gerçek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21868), [web.archive.org (arşiv bağlantısı)](http://web.archive.org/web/20070809131034/http://aksiyon.com.tr:80/detay.php?id=21868)
