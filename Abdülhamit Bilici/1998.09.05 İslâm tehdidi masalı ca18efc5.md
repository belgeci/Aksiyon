# İslâm tehdidi masalı

*Abdülhamit Bilici 1998.09.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aksiyon İslamın Batı için en büyük tehdit olduğu moda tezine meydan okuyan bir kitabı kapak yapıyor.
  </font>
 </div>
 <div id="newsText">
  <font class="detail-text">
   Kitabın orijinal adı, Islam and The Myth of Confrontation. Türkçe tercümesindeki adıyla "İslam ve Çatışma Miti". Yazarı Fred Halliday. Kitabı niçin böyle bir dönemde mercek atına almaya karar verdiğimizi ve içeriğini ayrıntılı olarak ele alacağız. Önce yazarı tanıyalım.
   <br/>
   <br/>
   Halliday ünlü London School of Economics'in öğretim görevlilerinden. Uluslararası ilişkiler profesörü ve bir Ortadoğu uzmanı. Muhtemelen kendisi bu sıfatı kabul etmeyeceği için ona müsteşrik ya da oryantalist demekten kaçınıyorum.
   <br/>
   <br/>
   İran devrimini, Yemen'deki gelişmeleri, Filistin hadisesini, 1952 Mısır devrimi ve sonrasını özel olarak çalışmış. 1960'dan beri de Ortadoğu'yu yakından izliyor. Ortadoğu ile ilgilenenlerin çok yakından bildiği iki isimle özel iki ilişkisi var Halliday'in. Bunlardan biri Bernard Lewis. Halliday'in hocası. Diğeri yayınlanışının üzerinden 20 yıl geçmesine rağmen hâlâ üzerinde çok konuşulan Oryantalizm kitabının yazarı Edward Said. Halliday'in arkadaşı.
   <br/>
   <br/>
   Ama ikisinin de safında yer almadığını söylüyor Halliday. Bunun için iki neden ileri sürüyor. Ona göre, her iki araştırmacının da yöntemi eleştirilecek açıklar taşıyor. Ve her ikisini de Ortadoğu toplumlarının çözümlenmesi konusunda başarısız buluyor. Bu sene Atatürk ödülüne layık görülen Lewis'in 1961'de yayınlanan Modern Türkiye'nin Doğuşu adlı kitabından sonra bölgeyle ilgili kapsamlı çalışma yapmadığını, bu kitabın da ekonomiyi gözardı ettiği için eksik olduğunu söylüyor.
   <br/>
   <br/>
   'Sosyal bilimlerde kesin yöntem olmaz'
   <br/>
   <br/>
   Açık sözlü ve sosyal bilimlerde kullandığı metodoloji bakımından özgün bir tavra sahip. "Sosyal bilimlerde katı bir bilimselliğe, eğer bundan kastedilen yalnızca nicelik, öngörü, sözde kesin yöntemler ya da hipotezlerse, inanmıyorum. Bunların çoğu sıradan, boş şeyler. Ben daha gevşek, karşılaştırmalı bir bakış açısına ve tarihe dayanan, niteliksel yargıların ve değerler konusunun halının altına süpürülüp gizlenmektense açıkça ortaya çıkarılıp eleştirilebileceği, aklın süzgecinden geçirilerek tartışılabileceği bir sosyal bilim anlayışından yanayım" diyerek tarzını ortaya koyuyor. Bugün modası geçmiş kabul edilen modern öncesi bakış açısına sahip olduğunu açıkça belirten, gerçekçilik diye bir şeyin var olduğuna, kavramların görevinin ancak gerçekliği açıklamak olduğuna inandığını açıklayan, Bani Tanvir, yani Aydınlanma akılcılığının çocuklarının aşiretine dahil olduğunu söyleyen biri.
   <br/>
   <br/>
   Halliday bu duruşuyla oryantalizmin, Ortadoğu'ya özgü yaklaşımlarından kendini mümkün olduğunca soyutlamaya çalışıyor. Ortadoğu'da yaşayan halkların da maddi kaygıları, şakaları, iyi yemek zevkleri olduğunu, dünyanın her yerinde görülebilen tutumluluk, diktatörlük, zulüm, hoşgörüsüzlük, cömertlik, misafirperverlik gibi iyi ya da kötü özelliklerin zaman aşırı bir anlam yüklenerek İslam'a maledilmesinin yanlışlığını sık sık vurguluyor.
   <br/>
   <br/>
   Halliday'in kitabının tamamını okuyunca onun kendi tarzı için kullandığı sloganın oldukça gerçeği yansıttığı kanaatine varıyorsunuz. Farsça'dan aktardığı slogan "ne garbzadegi, ne şarkzadegi", yani ne Batı zehirlenmesi, ne Doğu zehirlenmesi. Yaklaşımlarından anladığımız kadarıyla onun gözünde bir Mao ya da Humeyni Doğu zehirlenmesine; Thatcher'in danışmanı, 'Hıristiyan Avrupa Müslüman tehdidi altında' ifadesinin sahibi Sir Sherman, 'Bin yıldır insanoğlunun kaderi için yürütülen mücadele Hıristiyanlıkla İslam arasındaydı' sözlerinin sahibi 1992'de ABD başkanlık adaylarından aşırı sağcı Buchanan ya da 'Medeniyetler Çatışması' tezi ile Batı'yı tehlikelerinden emin olmak için kendi dışındaki tüm medeniyetleri bertaraf etmeye çağıran Huntington Batı zehirlenmesine maruz kalmışlardı.
   <br/>
   <br/>
   Halliday'i bir Batılı olduğu halde Batı'nın zehirlenmesinden kurtaran önemli unsurlardan birine değinmesek yazarımızı tam tanımamış oluruz. O da Halliday'in kökeni. Halliday, çağdaş Ortadoğu'nun siyasetinde ve toplumsal gelişiminde gündeme gelen konuların bazılarının aynen yaşandığı bir ülkede, İrlanda'da doğup büyümüş. Son bir iki yüzyılda İrlanda'da yaşanan yabancı yerleşiminin yıkıcı ve biçimlendirici rolü, milliyetçiliğin yansımaları, dine dayalı siyasi bağlılıkların
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4FE93C3C4C39D059B201EDC65635BF24?newsId=4095), [web.archive.org (arşiv bağlantısı)](http://web.archive.org/web/20141025060738/http://www.aksiyon.com.tr:80/aksiyon/newsDetail_getNewsById.action;jsessionid=4FE93C3C4C39D059B201EDC65635BF24?newsId=4095)
