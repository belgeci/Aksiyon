# Siyonizm ile Vehhabilik arasında

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227031437im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031437im_/http://www.aksiyon.com.tr/resim/362/42.jpg" vspace="5"/>
  </p>
 </font>
 <font class="content">
  11 Eylül Ortadoğu’yu hayli değiştireceğe benziyor. Amerika “Dünya bizden niye nefret ediyor?” sorusuna samimi olarak cevap aradıkça bu da normal bir sonuç. Ortadoğu’da ABD desteğiyle ayakta duran yönetimlerden biri İsrail ise diğeri adeta dünyanın petrol istasyonu olan Suudi Arabistan. Suud rejiminin, süper gücün ciddi azılı muhaliflerini üretmesi düşündürüyor.
 </font>
 <br/>
 <p>
  <font class="content">
   11 Eylül kamikaze saldırılarını düzenlediği iddia edilen 19 kişiden 15’i Türk vatandaşı olsaydı, Türkiye’nin durumu ne olurdu? Ya da ABD’nin terör saldırılarının bir numaralı sorumlusu ilan ettiği Üsame bin Ladin, Türkiye’deki saygın ailelerden birinin, mesela Koç ailesinin bir ferdi olsaydı, ABD—Türkiye ilişkileri bu durumdan nasıl etkilenirdi? Son günlerde ABD—Suudi Arabistan ilişkileri tam da böyle bir tablonun kıskacında.
   <br>
    <br>
     Ortadoğu’daki, hatta dünyadaki statükonun önemli unsurlarından biri olan Suudi Arabistan, kuruluşundan bu yana 4 temel denge üzerinde duruyor: Radikal bir din anlayışı, petrol zenginliği, Amerika Birleşik Devletleri’nin mutlak desteği ve yönetimde ipleri elinde tutan Suud ailesinin otoritesi.
     <br>
      <br>
       Birçok gözlemciye göre, 11 Eylül hadisesi Suud rejimini bugüne kadar ayakta tutan bu 4 temeli de bir anda ve şiddetle sarstı. FBI’ın zanlı listesindeki 19 kamikazeden 15’inin Amerika vizelerini Suudi Arabistan’dan almış olmaları ve en azından 8’inin Suudi vatandaşı olması, ister istemez gözlerin dünyada çok ender rastlanan bu aşırılıkları üreten Suud toplumunun ve rejiminin üzerine çevrilmesine neden oldu.
       <br/>
       <br/>
       Tabii bu arada Suud yönetiminin de önemli zorlukları bulunuyor. Bir kere tebasına düne kadar desteklediği ve dünyada resmen tanıyan 3 devletten biri olduğu Taliban rejimine ABD’nin bomba yağdırması karşısında niçin sessiz kaldığını anlatması gerekiyor. Diğer yandan rejimin bekasının mutlak desteklerine bağlı olduğu Batılı müttefiklerine ise teröre karşı başlatılan savaşta niçin bu kadar isteksiz olduğunu izah etmesi gerekiyor.
       <br/>
       <br/>
       Dünyanın petrol istasyonu
       <br/>
       <br/>
       Bugün dünya petrol üretiminin yüzde 25’inden fazlasını S. Arabistan sağlıyor. Toplam petrol rezervlerinin ise dörtte biri Suud topraklarında bulunuyor. Amerika, petrol ihtiyacının yüzde 14’ünü Suudi Arabistan’dan, toplam ithalatının ise üçte birini Ortadoğu’dan elde ediyor. Bu arada Körfez Savaşı’nın Kuveyt’in kurtarılmasından çok bu petrol kaynaklarının denetimini ve bu hedefin uzun vadede gerçekleşmesi için Kraliyet ailesinin koltuğunu korumasını sağlamak için yapıldığı biliniyor.
       <br/>
       <br/>
       Bir yönüyle adeta dünyanın petrol istasyonu, bir yönüyle de İslam’ın önemli merkezlerinden biri durumundaki Suudi Arabistan’ı yönetmek elbette göründüğü gibi kolay değil. Körfez Savaşı’nda yönetimin Amerikan askerlerinin kutsal topraklara konuşlanmasına izin vermesinden bu yana rejim dini çevrelerin büyük eleştirisi altında. Zaten 11 Eylül’ü Üsame bin Ladin’le ilişkilendiren bütün iddialar doğruysa, Ladin’i bu denli öfkelendiren temel sebep de, hâlâ Suud topraklarında 5 bin kadar Amerikan askerinin bulunuyor olması.
       <br/>
       <br/>
       Bazı gözlemcilere göre, Suud yönetimini fanatizme destek vermeye iten unsurlardan biri de, rejime yönelik bu eleştirilerin önünü alma, dine bağlılık konusunda sorunu olmadığını gösterme gayreti. Bu çerçevede Suudi Arabistan’ın Keşmir’den Bosna’ya ülke dışındaki cihad gruplarını destekleyerek içerde rejimin istikrarını sağlama gibi bir mantıkla hareket ettiği söyleniyor. Balkanlar’dan Filipinler’e Suud parasıyla bin 600 adet cami inşa edilmiş durumda. Vehhabi orijinli bu hareketin Osmanlı bakiyesi bölgelerde sürdürdüğü bu cami seferberliği, Türk izlerinin silinmesine neden olduğu gerekçesiyle Türkiye’de ciddi tartışmalara neden olmuştu. Çünkü bazen restorasyon adı altında bu bölgelerdeki Türk—İslam izleri tahrip ediliyordu. Konu yalnız camilerle sınırlı değil elbette. Örneğin Arnavuluk’ta bizzat yaşadığım bir olayda, böyle Suud destekli bir grubun bu ülkedeki Türk kolejlerinin uyuşturucuyu teşvik ettikleri gibi dedikoduları yaymaya çalıştıklarını görüp şaşırmıştım.
       <br/>
       <br/>
       Kendi içinde birçok sorun yaşayan Suudi Arabistan’ın dünyaya bu şekilde açılmasının altında yatan ne olabilirdi? Suud rejimi, 1979’da çok acı bir olayla çalkalandı. Kraliyet ailesinin meşruiyetine meydan okuyan isyancı bir grup, Kâbe’nin kontrolünü ele geçirdi. Çok kanlı bir şekilde sona erdirilen bu olay rejimi büyük bir güvensizlik psikolojisine itti. Bir yandan halk üzerindeki denetim artırılırken, diğer yandan yolsuzluk, israf, adaletsizlik gibi Suud ailesine yöneltilen eleştirileri göğüslemek için radikal grupların dışarıdaki faaliyetlerine destek verilmeye başlandı. İçerideki tansiyonu düşürmek için rejimin bulduğu bu zekice formül, aşırı uçları yurtdışına ithal etmekti.
       <br/>
       <br/>
       İran devrimi ve Afganistan’ın işgaline denk düşen bu tarihlerde akıllıca bir çıkış yolu gibi göründü bu formül. Her ne kadar şimdi aradaki buzlar erimiş ve iyi ilişkiler kurulmuş olsa da, o dönemde Suud, İran devriminden en çok korkan ülkeler arasındaydı. Afganistan’daki savaşa ise Suudi Arabistan’dan yaklaşık 12 bin gencin katıldığı, bugün Arap Afganlılar olarak adlandırılan bu gençlerden en az 5 bininin savaş tecrübesi yaşadığı söyleniyor. İşte Üsame bin Ladin de bu devlet destekli ve maksatlı siyasetin ürettiği, Afgan cihadı bittikten sonra bumerang gibi dönüp evde ve Amerika’da hesap sormaya kalkan binlerce insandan biri. Tabii bütün bunların üstüne, Müslüman dünya üzerinde İslam’ın İran, Suud ve Türk olmak üzere üç farklı yorumu arasında yaşanan rekabetin etkisini de eklemek gerekiyor.
       <br/>
       <br/>
       İşte oluşumunda ABD’nin, Suudi Arabistan’ın, Pakistan’ın katkıları bulunan ve İslam’ın imajını baltalamak için çok iyi kullanılan Taliban, Bin Ladin ve El Kaide bu girift denklemlerin tabii sonuçları. Bu yüzden şimdi Ladin’in ideolojik altyapısı kadar finansal bağlantıları mercek altına alınıyor.
       <br/>
       <br/>
       Bu arada Suud yönetiminin en son 1994’te Ladin’le bağlantısını kestiği, ABD’den ve İsrail’den önce Suud ailesinin çarpık rejimini hedef alan Ladin’i vatandaşlıktan çıkardığı biliniyor. Hatta Pakistan ve Suud istihbarat servisinin Ladin’e yönelik operasyon yaptıkları da eldeki bilgiler arasında. Dolayısıyla aslında Bin Ladin en az ABD kadar Suudi rejiminin de düşmanlar listesinde. 20 yıldır Suud gizli servislerinin başında bulunan Prens Türki el Faysal, 1998’de Clinton’ın Afganistan ve Sudan’ı hedef alan saldırılarından iki ay önce Suudi yetkililerin Taliban’la görüştüklerini ve Ladin’in iadesinde son noktaya gelindiğini söylüyor. Ancak Amerikan yönetimi, Suudi Arabistan kaynaklı özel kişi ve kurumların Ladin’le bağlantılarını hâlâ sürdürdükleri iddiasında.
       <br/>
       <br/>
       Ancak Suudi Arabistan’daki Amerikan karşıtlığı sıradan vatandaşlarda da oldukça yüksek. Birçokları Amerika’nın Afganistan’a yönelik saldırısını, haçlı terörü olarak algılıyor. Yönetim de ayakta kalabilmek ve tamamen zemini kaybetmemek için Batı’ya karşı mesafeli durmaya gayret ediyor. Amerikan yönetimine gönderilen bir mektupta ABD’nin bir numaralı müttefiki Şah’ın düşüşü hatırlatılıyor. Bu yüzden Körfez Savaşı’ndaki gibi üslerini doğrudan saldırı için kullandırmıyor. Amerika’nın pazarlayıcısı olarak bölge turuna çıkan İngiltere Başbakanı Tony Blair’in ülkeyi ziyaret talebini geri çeviriyor (İkinci turda ziyareti kabul ettiler). İçişleri Bakanı Prens Nayif, geçtiğimiz hafta Suudi Arabistan’ın teröre karşı olduğunu, ama aynı zamanda ABD’nin cevabını da onaylamadığını açıklıyor.
       <br/>
       <br/>
       ABD, rejimin sıkıntılarını anladığı ve perde arkasında işbirliği sürdüğü için şimdilik problem çıkmıyor. İstihbarat paylaşımında sorun yaşanmıyor. Taliban rejimi ile ilişkiler kesiliyor. ABD’nin El Kaide ile ilişkilendirdiği kişi ve kurumların bankalardaki hesapları donduruluyor. Afganistan’a doğrudan saldırı amacıyla olmasa da üsleri kullanabiliyorlar.
       <br/>
       <br/>
       Ancak bu işbirliği manzarası, ABD'nin rejim olarak en fazla destek verdiği Suudi Arabistan’ın vatandaşları tarafından bu saldırıya uğramış olduğu gerçeğini değiştirmiyor. Dolayısıyla ABD’nin bu ve benzeri rejimlerle ilişkilerinin ciddi ciddi tartışılması önlenemiyor. O kadar ki, Amerikalılar, Suudi petrolünü feda edip edemeyeceklerini, rejimin yerine bir çözüm olarak nasıl bir yönetimin kurulabileceğini bile tartışıyorlar. Özellikle ABD’de İsrail’e yakınlığıyla bilinen ve terörle İslam’ı özdeşleştirmek için yoğun gayret içinde olan etkili çevreler, ABD’nin Suud rejiminin arkasındaki desteği çekmesini teklif ediyorlar.
       <br/>
       <br/>
       William Safire, Thomas Friedman gibi yazarlar ve Washington Post ve New York Times gibi gazetelerde yayınlanan yorumlar Suudi Arabistan’a ağır ithamlarda bulunuyorlar. New Yorker adlı dergide Selmour Hersh, yönetim tarafından sızdırıldığı aşikar olan bilgilere dayanarak kraliyeti köşeye sıkıştırıyor. Hersh’in yazılarında deşifre edilen Milli Güvenlik Ajansı(NSA)’nın kaydettiği kraliyet ailesi üyeleri arasında geçen konuşmalar, Riyad’a çekilmiş ültimatom olarak görülüyor.
       <br/>
       <br/>
       CNN International’da yapılan bir tartışma konunun hassasiyetini ortaya koyuyor. Uluslararası İlişkiler uzmanı Daniel Pipes ile ABD’nin Suudi Arabistan eski büyükelçilerinden Richard Murphy, Suudi Arabistan’ı tartışıyorlar. Pipes, S. Arabistan’ın ABD’nin ne dostu, ne düşmanı olduğunu, ortada bir yerde bulunduğunu söylerken, Murphy “8 kamikazenin Suud kökenli olması ve FBI’ın en çok aranan teröristler listesindeki 50 kişinin Suudlu olması bu ülkenin terörü destekleyen ülkeler listesine alınmasını gerektirmiyor mu?” sorusuna hayır cevabını veriyor ve ekliyor: “Suudi Arabistan rejimi bizimle işbirliği yapıyor. 1990’da Amerikan askerlerini çağırdıkları için bizim gibi bu ülkenin yönetimi de teröristlerin hedef listesinde.” Sunucu Suudi Arabistan’a gelen uçakların yolcu listelerini ABD’nin talebi üzerine 94 ülkenin önceden bildirmeyi kabul ettiğini ama S. Arabistan’ın kabul etmediğini söylüyor. Tartışma bu çizgide uzayıp gidiyor.
       <br/>
       <br/>
       21 milyon toplam nüfusun çoğunluğunu 18 yaş altındakilerin oluşturduğu Suudi Arabistan’da kişi başına milli gelirde de büyük düşüş var. 1980’lerde kişi başına 28 bin dolar düşüyorken, bugün bu rakam 10 binin altına düşmüş durumda.
       <br/>
       <br/>
       Stratejistler, ağır hasta olan Kral Fahd ile fiilen yönetimi üzerine almış olan Veliaht Prens Abdullah arasındaki mantalite farklılığına dikkat çekiyorlar. Buna göre annesi dolayısıyla ailenin Sudairiler kolu olarak bilinen Kral Fahd, Savunma Bakanı Prens Sultan, 1980’den bu yana krallığın Washington Büyükelçisi olarak görev yapan oğlu Bandar, ülkenin güvenliğinin Batı’dan büyük silah alımları ve ABD ile gizli güvenlik ilişkileriyle sağlanabileceğini düşünüyor. Suud Milli Muhafızları’na komutanlık eden Veliaht Prens Abdullah, Amerikan silahları ve dış tehditlere dayalı bir senaryoya değil kraliyet ailesine yönelik iç tehditlere öncelik veriyor. Ailenin Fahd koluna atfedilen yolsuzluk alaylarına karşı da çok duyarlı. Bu düşünceleriyle Abdullah’ın ABD’ye karşı daha mesafeli olabileceği, ancak ABD’nin ihtiyacı olan krallığın istikrarını sağlamada daha başarılı olacağı için bu mesafenin göze batmayabileceği söyleniyor.
       <br/>
       <br/>
       İki dost, iki başağrısı
       <br/>
       <br/>
       Aslında Amerikalılar bu tabloya biraz daha sağlıklı bakabilseler, bölgede ve bütün dünyada görülen çelişkili politikalarını kendileri de görme fırsatı bulabilecekler. ABD’nin bölgede sevilmemesinin ve bugünlerde başına gelenlerin arkasında yatan sebeplere bakıldığında bir hatanın değil bilinçli tercihlerinin durumu bu noktaya getirdiği görülüyor. Ortadoğu’daki en azından son yarım asırlık düzenin bir tarafında Suudi Arabistan var ise diğer tarafında İsrail var. Genel söylem olarak demokrasiden bahseden ABD’nin Suudi Arabistan rejimiyle sıkı işbirliği nasıl hakkındaki olumsuz imajı pekiştiriyorsa, insan hakları söylemi de kayıtsız şartsız İsrail yanlısı politikası nedeniyle sözde kalıyor.
       <br/>
       <br/>
       Sömürgeci Batı’nın enerji kaynaklarıyla göz kamaştıran Ortadoğu’ya girme planlarının bir parçası olarak 70 yıl önce Osmanlı’ya karşı kurdurduğu kukla rejimlerin bugün kendi başlarına böyle işler açma noktasına gelmesi de nedense bana son zamanlarda okuduğum bir kitabı hatırlattı. Türkiye’nin Irak ambargosunu delen ilk uçağını Bağdat’a götüren eski milletvekili—gazeteci Lütfü Akdoğan, “İmparatorluğu Yıkan Kadın: Sara” adlı kitabında Ortadoğu’dan Osmanlı’nın İngiliz, Yahudi ve Arap oyunlarıyla dışarı atılışının hikayesini anlatır. Ve hikayenin sonu çok ilginçtir. Çünkü bu operasyonda rol alan baş aktörlerin akıbetleri çok feci olur. Kimi çıldırır, kimi intihar eder, kimi suikaste kurban gider. Bölge bir daha rahat yüzü görmez. Osmanlı öldürülür belki ama mirasını paylaşmak bugüne kadar mümkün olmaz. Bu milletin kaderiyle oynayanların sonu hazindir.
       <br/>
       <br/>
       E—Posta: a.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12384), [web.archive.org (arşiv bağlantısı)](http://web.archive.org/web/20050227031437/http://www.aksiyon.com.tr:80/detay.php?id=12384)
