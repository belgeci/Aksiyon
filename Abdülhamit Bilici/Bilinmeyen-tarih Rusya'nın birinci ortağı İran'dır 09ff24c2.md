# Rusya'nın birinci ortağı İran'dır

*Abdülhamit Bilici Bilinmeyen-tarih*

<div>
 <p>
  <font>
   İstanbul Üniversitesi Rektörü Kemal Alemdaroğlu"ndan İşçi Partisi lideri Doğu Perinçek"e marjinal ve anti-demokratik çevreleri çatısı altında toplayan Avrasyacı/Ulusalcı/Kızıl Elmacı koalisyon, Moskova merkezli, Batı karşıtı Avrasya ile dirsek teması kuruyor. Halbuki bu hareketin kurucusu ve fikir babası Aleksandr Dugin, Rus Jeopolitiği adlı kitabında ortaya koyduğu vizyonda Türkiye"ye ve Türklüğe hiç de olumlu bir yer vermiyor. Sözgelimi Orta Asya ve Kafkaslar"da İran"la işbirliğini tercih ediyor.
   <br/>
   <br/>
   Uzun sakalıyla geçen yüzyıldan kalma bir filozofu çağrıştıran Dugin ile Moskova"da bir kafede konuştuk:
   <br>
    <br>
     -Rusya"daki siyasî görüşler içinde, lideri olduğunuz Avrasya Hareketi nasıl bir çerçeveye oturuyor?
     <br>
      <br>
       Avrasya Hareketi, jeopolitiğe dayanan siyasî bir felsefedir. Dünya tarihi içinde Rusya"nın kendine özgü bir yeri olduğunu ve küreselleşme karşısında yalnız ülke ve halk olarak değil bir medeniyet olarak da jeopolitik kimliğini koruması gerektiğini savunur. Küreselleşmeyi bu kimliğimizi kaybetmemize yol açacak bir risk olarak görüyoruz. Rusya"nın Batı ve Doğu"ya karşı özel bir tutum takınması gerektiğini savunuyoruz. Bu, iki tarafı birleştirmek ya da sentez elde etmek üzerine değil, farklılıkları korumak üzerine bina edilmelidir. Dünyayı da farklılıklarımızı korumak için ortak mücadeleye çağırıyoruz. Siyasî olarak bu yaklaşım Rus dış politikasında yeni bir eğilimdir. Sovyetler zamanında yalnız jeopolitiği değil ideolojik tercihleri esas alan bir dış politikamız oldu. Sonrasında Yeltsin"le birlikte Atlantikçi, Batı taraftarı dış politika izlendi. İçinde bulunduğumuz üçüncü dönem mantıken Avrasyacılığın ağır basacağı dönemdir. Birçok açıdan biz hareket olarak siyasî durumun önünden gidiyoruz. Çünkü biz bu perspektifi Putin"den önce ortaya koyduk. İktidara geldiğinde vizyonumuzdan bazı noktaları teker teker ödünç almaya başladı.
       <br>
        <br>
         -Putin"e resmen danışmanlık yapma gibi bir göreviniz var mı?
         <br/>
         <br/>
         Bunun üzerinde durmamayı tercih ederim. Şayet Putin"in dış politikası ile kitaplarımda savunduğum görüşleri karşılaştırırsanız benzerlikleri görebilirsiniz. Yeltsin döneminde ona şiddetle muhalefet eden kanat içindeydim. Başbakan Primakov zamanında tutumum değişti ve Putin taraftarı olan Rus Parlamento Başkanı ile çalışmaya başladım. Putin başkanlığa geldiğinde Avrasya Hareketi onu destekledi. Mantık, Putin"in yeni dönemde daha Avrasyacı olacağını gösteriyor. Çünkü birinci dönemi Yeltsin zamanından kalan Atlantikçi politika çevrelerinin etkisi altındaydı. Şimdi hem daha özgür olacak, hem de küresel politikalardaki değişiklikler bunu gerektirecek.
         <br/>
         <br/>
         -Siz Rusya"nın Japonya ile işbirliğini savunuyorsunuz. Ama Moskova, Çin ile Şanghay İşbirliği Örgütü"nü geliştiriyor?
         <br/>
         <br/>
         Bir bilim adamı olarak benim görevim ve hedefim, tutarlı bir kavram ya da sistem ortaya koymak. Reel politik ve diplomasi ise farklı bir şey. Ayrıca Putin"i Avrasyacı jeopolitiğin sadık takipçisi olarak niteleyemem, ancak oldukça yakın denilebilir.
         <br/>
         <br/>
         -Kazakistan Devlet Başkanı Nursultan Nazarbayev"in de Avrasyacı fikirleri var. Sizin görüşlerinizle onun yaklaşımı arasında benzerlik var mı?
         <br/>
         <br/>
         Kazak liderle tanışıyoruz. Onu tarihî ve çok önemli bir lider olarak görüyorum. Eski Sovyet alanının birleşmesi açısından Nazarbayev"i merkezî bir şahsiyet olarak kabul ediyor ve onun Avrasya Birliği fikrini Avrasyacı anlayışın öncüsü kabul ediyorum.
         <br/>
         <br/>
         -Türkiye"de son dönemde Avrasyacı politikaları savunan çevreler de var. Onlarla irtibatınız var mı?
         <br/>
         <br/>
         Birkaç ay önce İstanbul"u ziyaret ettiğimde, Avrasyacılığa artan ilgiyi görmek beni etkiledi. Türkiye"nin yeni dünyada kimliğini yeniden tanımlama gereği hissettiğini görüyorum. Birçok illüzyonun kaybolduğu anlaşılıyor. Mesela birçok aydın ve düzenin önemli birçok ismi Kemalist vizyona geri dönülmesini savunuyor. Bu vizyon, Batı karşıtı, küreselleşme karşıtı, Atlantik karşıtı ama Rusya taraftarı bir çizgiye sahiptir. Kemalizmden sonra Türkiye"de uzun süre Rus karşıtı eğilimler güçlendi ve iki ülkede de karşılıklı düşmanlıklar egemen oldu. Perestroyka"nın ilk yıllarında Türkiye"nin Atlantikçi eğilimin etkisiyle Kafkaslar ve Orta Asya"da Rusya karşıtı bir politika izlemeye kalkışması bunun göstergesiydi. Ancak küreselleşme problemi ve tek kutuplu dünya sistemi Türkiye"de ordu ve aydınların tepkisine yol açtı. Türkiye"nin Irak"a asker göndermeme kararında da bunu gördük. Şimdi Avrasyacı perspektifin Türkiye"nin kurtuluşu için iyi bir yol olduğuna inanıyorum.
         <br/>
         <br/>
         -Hangi isimlerle tanıştınız?
         <br/>
         <br/>
         İstanbul"u Rektör Kemal Alemdaroğlu"nun davetiyle ziyaret ettim. Troçkist, Marksist ve Maoist bir Avrasya vizyonuna sahip olan İşçi Partisi lideri Doğu Perinçek de organizasyonda aktif rol üstlenmişti. Marmara Vakfı"ndan Akkan Suer"le de tanıştık.
         <br/>
         <br/>
         -Rusya"nın Jeopolitiği adlı kitabınızda, Orta Asya"nın İran"ın etki alanına bırakılmasını, Kafkaslar"ın İran"la Rusya arasında paylaşılmasını, Türkiye ve Avrasya içindeki Türk unsurların her yola başvurularak zayıflatılmasını öneriyorsunuz. Buna rağmen bazı "ulusalcılar" sizin arkanızdan nasıl gelebiliyor ve bu yaklaşım iki ülke ilişkilerinin geliştirilmesi önerinize ne kadar uygun düşüyor?
         <br/>
         <br/>
         Öncelikle, jeopolitik açısından baktığımda hâlâ İran"ın Orta Asya"da Rusya için birinci ortak olduğunu savunuyorum. Bu, Türkiye"nin kendi bölgesinde Rusya"nın da jeopolitik vizyonuna uygun olumlu bir rol oynamasına engel değildir.
         <br/>
         <br/>
         -Kitabınızda Türkiye"ye ilişkin bu olumsuz bölümleri değiştirecek misiniz?
         <br/>
         <br/>
         Şüpheniz olmasın. Ancak ben bu kitapta jeopolitiğin temellerini ele aldım. Türkiye ile Rusya arasında bazı gerilim noktaları vardır ve olmaya da devam edecektir. Bu kaçınılmazdır ve bir bakıma paylaştıkları coğrafyadan kaynaklanan bir zorunluluktur.
         <br/>
         <br/>
         -Dışişleri Bakanı Gül"ün Moskova ziyaretinde görüştüğü Putin, Türkiye-Rusya ilişkilerini çok boyutlu ortaklık olarak tanımladı. Sizce bu tumturaklı bir belagat mı, yoksa gerçekten stratejik bir analizin sonucuna mı dayanıyor?
         <br/>
         <br/>
         İki ülkeye de Avrasyacı bir perspektifle baktığımda, yaşadığımız somut dünya gerçekleri karşısında iki ülke arasında ekonomik işbirliğini aşan çok boyutlu gerçek bir ittifak olması gerektiğini savunuyorum. Bu, Atlantikçi ideolojinin etkisi altında mümkün olmaz. İki ülke arasındaki temasın gelişmeye başladığı ilk dönemde, ilişkiler, iki tarafta da etkin olan Atlantikçi ideolojinin perdesi altında kalıyordu. Çünkü Yeltsin döneminde Rusya kendi çıkarına göre değil, Atlantikçi çıkarlara uygun hareket ediyordu. Bu dönemde Türkiye de ABD"nin mutlak etkisi altındaydı. Şimdi çok şey değişiyor. Yeni ortamda Putin"in tanımlamasını yalnız doğru değil, bölgedeki jeopolitik gelişmeler açısından hayatî ve çok önemli buluyorum.
         <br/>
         <br/>
         -Türkiye"nin AB üyesi olmasının, Türk-Rus ilişkilerine ve Almanya"nın da içinde olmasını savunduğunuz Avrasya oluşumuna etkisi pozitif mi, negatif mi olur?
         <br/>
         <br/>
         Türkiye"nin AB"ye girmesi hayli zor olacaktır. Türkiye ve Rusya gibi farklı özellikleri olan büyük Avrasya ülkelerinin AB"ye nasıl katılabileceği konusu üzerine düşündük. AB"ye karşı değiliz. Ancak Rusya ya da Türkiye olarak teker teker değil bir bütün olarak AB içinde özel bir rol oynamak istiyoruz. Büyük Avrupa"nın bir parçası olacak biçimde Avrasya ekonomik birliği kurulmasını savunuyoruz. Avrupa"daki entegrasyon projelerine de Rusya"ya karşı olmaması kaydıyla destek veriyoruz. Sözgelimi eski Sovyet cumhuriyetlerini teker teker bu kurumlara üye yapma fikri Rusya"nın lehine değil aleyhine bir tutum. Nihai anlamda Türkiye bir AB üyesi olsa da, bu, Türkiye"nin Avrasyacı eğilimini ve Türk-Rus stratejik yakınlaşmasını değiştirmeyecektir. Çünkü şu anda Türk kimliği tehlike altındadır. Bir ulusal devlet olarak Türkiye, Kürdistan ve Kuzey Kıbrıs"taki dayatmaların olduğu bir dünyada gelişemez. Bana göre bu sorunlar ancak Avrasyacı bir perspektifle çözülebilir.
         <br/>
         <br/>
         -Putin"in ifade ettiği Rusya"nın İslam Konferansı Örgütü"ne katılma arzusu Avrasyacı perspektife uygun mudur?
         <br/>
         <br/>
         Bu adım, Rusya"nın Doğu"ya döndüğünün bir işaretidir. Biz İslam geleneğini, Avrusya"nın bir parçası olarak görüyoruz. Ancak kişisel olarak Rusya"nın İslamî bir örgüte katılması fikrine sıcak bakmıyorum. Çünkü Rusya"yı basitçe bir İslam ülkesi olarak tanımlayamayız. Rusya bir Avrasya ülkesidir ve İslam toplumun maneviyatının dirilmesinde önemli rol oynar. Ancak üyelik konusunu fazla erken buluyorum.
         <br/>
         <br/>
         -Önerdiğiniz yeni dünya düzeni Soğuk Savaş modelini çağrıştırıyor. Doğu Bloku, Batı Bloku zıtlığının yerine Avrasya-Atlantik çatışmasını koyuyorsunuz. Böyle çatışmacı bir dünya modeli yerine, farklı millet ya da medeniyetlerin diyalog ve dayanışma içinde yaşadığı bir dünya mümkün değil midir?
         <br/>
         <br/>
         Gerçekte benim fikirlerim düşmanlık ve nefret üzerine kurulu değildir. Ayrıca Avrasyacılar çok kutuplu bir dünyayı savunur. Bizim hayalimizdeki dünya dört  büyük bölgeden oluşur: Amerika, Euro-Afrika, Avrasya ve Pasifik. Farklı kültür, medeniyet ve sistem özellikleri bulunan bu dört bölgenin birbiriyle işbirliği esastır. Ancak Atlantikçi ideoloji, tek tipe dayalı yeni bir diktatörlük türüdür. Bütün dünyaya piyasa ekonomisi, liberalizm ve insan hakları kavramını empoze etmek ister. Bu ideoloji, kültürel, dini farklılıklara ve orjinaliteye karşıdır. Bir tür dünyanın McDonaldizasyonu. Bizim çok kutuplu bölgeler vizyonumuzda, her büyük bölge kendi içinde esnek sınırlara sahip olan büyük alanlara ayrılır. Atlantikçi ideolojinin yenilmesinden sonra, bizim özlediğimiz dünya çatışmaya değil etnik, kültürel, dinî, dilsel farklılıklarını koruyan bu dört bölgenin işbirliğine dayanır.
         <br/>
         <br/>
         -Rusya"nın imparatorluk idealinin ölmediğini savunuyorsunuz. Benzer şekilde Almanların, Amerikalıların, Türklerin de imparatorluk özlemleri olabilir. Bu birbirine zıt özlemler nasıl yan yana yaşayabilir?
         <br/>
         <br/>
         İmparatorluk tarihsel olarak tanımlanmış bir organizasyondur. Yeni imparatorluklar sözgelimi Avrupa Birliği"ne benzeyebilir. Ben medeniyet açısından ortak değerleri paylaşanların kuracağı demokratik bir imparatorluğu savunuyorum. Yeni Avrusya imparatorluğu da benzer kültürel ve medeniyetsel yakınlıklar üzerine inşa edilebilir. Taraftarı olduğum post-modern imparatorluk etnik kimliklerin korunduğu tamamen yeni bir ideolojiye dayanıyor. Geçmişte kalan Rus ya da Türk imparatorluklarında bile etnik farklılıklara kendini geliştirme özgürlüğü tanınmıştı. Ayrıca benim savunduğum imparatorluk fikri, bir grup elitin kitleler üzerine empoze ettiği değil, insanların demokratik olarak kendi kendilerine karar verdiği bir yönteme dayanmaktadır.
         <br/>
         <br/>
         (Katkıda bulunan: Mirza Çetinkaya)
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1864 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11262), [web.archive.org (arşiv bağlantısı)](http://web.archive.org/web/20050220213319/http://www.aksiyon.com.tr:80/yazdir.php?id=11262)
