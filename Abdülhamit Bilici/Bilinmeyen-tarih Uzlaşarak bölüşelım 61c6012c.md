# “Uzlaşarak bölüşelım”

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050226153423im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226153423im_/http://www.aksiyon.com.tr/resim/347/32.jpg" vspace="5"/>
  </p>
 </font>
 <font class="content">
  Geçen yüzyılın başında yaşayan ünlü stratejist Mackinder’e göre Avrasya’ya sahip olan dünyaya egemen olur. Brzezinski’ye göre ise bölge küresel üstünlük mücadelesinin sürdürüldüğü bir satranç tahtasıdır. Amerikan Genelkurmayı’nın siparişi üzerine hazırlanan stratejik Orta Avrasya raporu, tek süper güç ABD’nin bölgeye bakışını ortaya koyuyor
 </font>
 <br/>
 <p>
  <font class="content">
   Kimimiz için strateji dendiğinde akan sular durur, ciddi bir laftır. Bu söz bir cümle içinde sıfat ya da isim olarak kullanıldı mı, mutlaka dinlenmesi gerekir, hem de ceketin düğmeleri iliklenerek. Strateji kelimesinin ‘çaya—çorbaya limon’ kabilinden kullanılmaya başlamasından sonra kavrama karşı gerekli saygıyı göstermekte zorlananlarımız da vardır. İkinci kategoridekileri intibaha getirmek için strateji, stratejik gibi kavramlarla yetinmemek, muhtevasını da doldurmak gerekir. Strateji kavramına efsunlu bir anlam yükleyenler zaten bu yazıyı mutlaka kaçırmazlar, umarız muhteva arayanlar da pişman olmazlar.
   <br>
    <br>
     Stratejinin sözlükteki ilk anlamı, askeri komuta bilimi. İkinci anlamı ise detaylı ve sistematik hareket planı. Bugün size ünlü stratejist Mackinder'in 'Ona sahip olan, dünyaya sahip olur' dediği Avrasya'dan ve Türkiye'yi de yakından ilgilendiren bu bölgeye ABD merkezli bir bakış açısından söz edeceğiz.
     <br>
      <br>
       Trilateral'in fikir babası, ABD Başkanı Carter'ın Milli Güvenlik Danışmanı Brzezinski'ye göre, Avrasya küresel üstünlük mücadelesinin sürdürüldüğü bir satranç tahtasıdır. Bu mücadele jeopolitik çıkarların stratejik yönetimi olan jeostratejiyi işin içine katar. Kasım 1940'da küresel egemenliğin iki talibi Hitler ve Stalin'in yaptıkları gizli anlaşmada ABD'nin Avrasya'nın dışında tutulması gerektiği konusunda fikir birliğine varmaları ilginçtir.
       <br/>
       <br/>
       Dizginlerini elinde tutana dünya iktidarının kapılarını açan Avrasya'ya, ilk ve tek küresel güç ABD nasıl bakmaktadır? Birçok stratejiste göre ABD’nin dünya üzerinde bugün sahip olduğu rolü sürdürebilmesi Avrasya'da kendisine düşman bir gücün ortaya çıkmasını önlemesine bağlı. Brzezinski, bunu sağlamak için Avrasya'da ABD hakemliğinde istikrarlı bir kıtasal denge önerdi ve bu stratejinin ayrıntılarını Büyük Satranç Tahtası'nda yazdı.
       <br/>
       <br/>
       Bu kitabın yayınlanmasının üzerinden 4 yıl geçti. Bu süre zarfında takınılan çelişkili tavırlar ve yaşanan olaylar, 1815'te ya da II. Dünya Savaşı sonrasında kurulanlar gibi istikrarlı bir düzenin henüz ortaya çıkmadığını gösteriyor. Bugün yerkürenin bir numaralı başat gücü ABD ve ona rakip olmaya çalışan güçler, benzeri olmayan bir düzenin arayışındalar.
       <br/>
       <br/>
       Yeni düzenin nasıl olacağı veya olması gerektiği yolundaki teorileştirmeler fasılasız sürüyor. Körfez Savaşı'nda Rusya ile ABD aynı safta yer alınca Baba Bush bu hadise için Yeni Dünya Düzeni adını vermişti. Bosna krizinde aynı hava sürdürülemeyince, Medeniyetler Çatışması teziyle Huntington ortaya çıktı. 'West versus the rest—Batı diğerlerine karşı' Batı merkezli yaklaşımıyla Huntington, İslam ve Konfüçyüsçü medeniyetlerin komünizm yerine düşman olarak konduğu, ideolojiler arası savaşın yerini medeniyetler arası  savaşın aldığı yeni bir Soğuk Savaş modeli öneriyordu.
       <br/>
       <br/>
       Fukuyama'nın 'Tarihin Sonu' başlıklı ütopyacı tezini, katıksız bir reelpolitikçi olan Kissinger'ın 19'uncu yüzyılın güçler dengesi göstemi önerisi izledi. Ona göre 21’inci yüzyılda uluslararası sistem 18 ve 19’uncu yüzyıl Avrupa sistemine benzeyecek ve 6 büyük güç (ABD, Avrupa, Çin, Rusya, Japonya ve olasılıkla Hindistan) ile küçük ve orta büyüklükteki diğer güçlerden oluşacaktı. Ancak Avrupa Uyumu (Concert of Europe) da denilen 1815 sisteminin bugünkünden farkı, sözkonusu aktörlerin hiçbirinin böyle bir düzen için gerekli tecrübeye sahip olmamaları. Ekonomik bir dev olan Avrupa, tarihte ilk kez ortak bir dış politika üretmeye başlayacak. Rusya, tarihindeki 'sınır tanımayan imparatorluk' alışkanlığını sürdürmeyi tercih edebilir. Çin'in zengin tarihinde devletlerin eşit bağımsızlığı fikri hiç olmamış.
       <br/>
       <br/>
       8 yıllık Demokrat yönetimin ardından ABD'de iktidara dış politikada farklı öncelikleri olan Cumhuriyetçi Bush ekibinin geldiği, uluslararası alandaki kafa karışıklığının ve arayışların hızlanarak sürdüğü bu dönemde, Amerikan Genelkurmayı'nın siparişi üzerine Atlantik Konseyi ve Orta Asya ve Kafkas Enstitüsü'nün hazırladığı kapsamlı rapor önemli ipuçları veriyor. Rapor, Amerika'nın Orta Avrasya'ya stratejik bakışını ortaya koyuyor. Sipariş eden ve hazırlayan kurumların yanısıra, 130 sayfalık rapora katkıda bulunanlar arasında general, diplomat, istihbaratçı ve deneyimli bölge uzmanlarının bulunması bu analizin kıymetini artırıyor.
       <br/>
       <br/>
       Analizde ABD'nin bölgeye yönelik çıkar ve tehdit algılamaları değerlendirilirken, uygun politikalar da öneriliyor. Rusya, Çin, Avrupa, Türkiye, İran, Pakistan, Hindistan gibi bölge üzerinde iddiası olan güçlerin çıkar ve tehdit algılamaları inceleniyor.
       <br/>
       <br/>
       'Orta Avrasya'nın Stratejik Açıdan Değerlendirmesi' başlığını taşıyan rapordaki Orta Avrasya şu ülkeleri kapsıyor: 5 Orta Asya devleti; Kazakistan, Türkmenistan, Kırgızistan, Tacikistan, Özbekistan; Güney Kafkasya'daki Azerbaycan, Ermenistan, Gürcistan ve bölgenin yakın komşuları İran, Türkiye, Kuzey Kafkasya, Çin, ve Afganistan.
       <br/>
       <br/>
       Bölgeyle yakından ilgilenenler için her satırı çok kıymetli olan raporun yalnız çarpıcı ve özellikle bölgesel aktör olarak kabul edilen Türkiye'yi ilgilendiren bölümlerini birlikte değerlendireceğiz. Her defasında 'raporda deniyor ki', 'rapora göre' gibi sıkıcı tekrarlara girmemek için şimdi sözü mecazen raporun yazarlarına verecek ve yalnız sıkıcı bir monolog olmasını önlemek için yer yer sorularla araya gireceğiz:
       <br/>
       <br/>
       Orta Avrasya'ya tarihi, kültürel ve stratejik sebeplerle sizin de ilgi duyduğunuzu biliyoruz. Müttefikiniz ABD için hazırladığımız raporda sizin de dikkatinizi çekecek bölümler olacaktır. Çıkardığımız sonuçları sizinle paylaşmaktan mutluluk duyarız.
       <br/>
       <br/>
       Bir kere bölgenin önemi hem çevredeki bölgesel güçler, hem ABD için gittikçe artıyor. Amerika olarak bölgeye ekonomik amaçlı girişin tamamen serbest olmasını istiyor, bunun için gerekli istikrarın ise diplomatik ilişkilerin geliştirilmesiyle sağlanacağına inanıyoruz. Ermenistan—Azerbaycan arasındaki gibi sınır ihtilafları, Afganistan, Tacikistan gibi bölgelerdeki narkotik ticaret, yine Afganistan ve Özbekistan’daki aşırı İslamcı, Batı karşıtı hareketler bizi rahatsız ediyor. Önümüzdeki 10 yılda bölgenin olumsuz yönleri ABD’yi olumlu yönlerinden daha çok etkileyecek.
       <br/>
       <br/>
       Bölgesel aktörler birbirinin çıkarlarına saygılı olma konusunda ortak anlayışa sahip olmadıkça, istikrarın sağlanmasını zor görüyoruz. ABD’nin bölgeye uzak bir güç olması hasebiyle güçler arasında bu anlayışın gelişmesine ve tek tek bağımsızlığını kazanan ülkelerin de kendi güvenlik kapasitelerini artırmalarına yardımcı olabileceğine inanıyoruz. Bunun için güçlerin birbirlerinin güvenlik ihtiyaçları ve çıkarlarına saygılı olacakları, bölgedeki ülkelerin hakimiyet ve bağımsızlıklarına saygı prensiplerine dayanan bir bölgesel uyum (regional concert) formülü öneriyoruz. Böyle bir formülün getireceklerinin, olası rekabetçi oluşumların götüreceklerinden çok olacağına emin olabilirsiniz.
       <br/>
       <br/>
       Müttefiklerimiz bu teklifimizi, potansiyel büyük bir pazar, önemli bir enerji merkezi ve uluslararası istikrar açısından çok önemli olan bu bölgeye arkamızı dönmek istediğimiz şeklinde anlamasınlar lütfen. Batı’nın şimdiden bölgeye 50 milyar doların üstünde bir yatırımı sözkonusu.
       <br/>
       <br/>
       —Peki bu mesafeli tavrın sebebi ne?
       <br/>
       <br/>
       ABD diğer bölgesel güçlere diplomatik güvenceler vererek ve ihtiyacı olan bölge ülkelerine nokta yardımlar yaparak buradaki istikrara katkıda bulunabilir. Çıkarlar ve imkanların kesişiminden ortaya çıkan tablo bu. Bölge üzerinde bölgesel güçlerin birbiriyle çatışmaya girmesini, bölge içinde çıkacak ve sonunda bölgesel güçleri içine çekecek bir çatışmanın büyümesini asla istemiyoruz. Böyle sevimsiz olaylar olmazsa, biz de rahat rahat bölgeyle ekonomik (enerji), kültürel, siyasi ve askeri ilişkilerimizi medeni ölçüler içinde sürdürürüz.
       <br/>
       <br/>
       Gittikçe güvenliğini sağlamakta zorlandığımız Körfez petrollerine, Avrupa’nın, Doğu Asya’daki müttefiklerimizin ve bizim bağımlılığımız olmasa, Hazar bölgesi enerji kaynakları bir alternatif olarak fazla önemli olmayabilirdi. Ama Hazar’daki petrol ve doğalgaz kaynaklarına olan ilgimizin Clinton döneminde olduğu gibi abartılarak genel jeopolitik çıkarlarla çelişecek şekilde ele alınmasını da düzeltilmesi gereken bir politika olarak görüyoruz. Nükleer silahlara sahip küresel bir güç olan Rusya ile ilişkilerimiz Hazar’daki boru hatları siyasetimizle tehlikeye atılamayacak kadar ciddidir. Başkan’ın Hazar’dan sorumlu özel danışmanı yalnız petrol ve gaz işleriyle değil, bölgedeki bütün gelişmelerle ilgilenmeli ve bu konularda Milli Güvenlik Konseyi (NSC) ile eşgüdümlü çalışmalıdır.
       <br/>
       <br/>
       Boru hatları herşey değil
       <br/>
       <br/>
       —Yani Bakü—Ceyhan’a destek vererek ABD’nin yanlış yaptığını mı söylüyorsunuz?
       <br/>
       <br/>
       Evet, ama eleştirilerimiz bununla sınırlı değil. Bölgeye yönelik stratejinin önemli bir parçası olabilecek İran’ın dışlanmasını da yanlış buluyoruz. Aslında bunlar ABD’de bölgeyle ilgili politika üreten birimlerin dağınıklığı ve buraya atfedilen önemin eksikliğinden kaynaklanıyor. Bu yüzden tutarlı bir bakış açısı oluşturulamıyor. ABD’nin bölgeye ilgi düzeyini yükseltmesi ve imkanların artırılması gerekiyor. NSC’nin daha fazla devreye girmesi gerekiyor.
       <br/>
       <br/>
       —Somut önerileriniz neler?
       <br/>
       <br/>
       Mesela Afganistan’ı artık kendi haline bırakmaktan vazgeçmeliyiz. Batı’nın Sovyetler’in dağılmasından sonra izlediği bu politika bütün bölgeyi, Kafkaslar’ı, Çeçenistan’ı hatta Üsame bin Laden’i hesaba katarsak ABD’yi bile etkiler hale geldi. Afganistan sorununa çözüm bulmadan Orta Asya’daki yeni bağımsız cumhuriyetleri güvenliğe kavuşturamayız. Bugün Afganistan’da Rusya, Çin, Pakistan, Hindistan ve İran zıt kutupları destekleyerek işi içinden çıkılmaz hale getirmiş durumdalar.
       <br/>
       <br/>
       İran'ı izole etmek yerine ortak bölgesel çıkarlarımızı vurgulayan bir politika izlemeliyiz. İran'ın izole edilmesi, Orta Asya'yı ve Azerbaycan'ı izole ediyor. İran'ı dışarıda tutarak bu ülkelerin bağımsızlıklarını desteklememiz kolay değil.
       <br/>
       <br/>
       Ayrıca ABD—Çin ve ABD—Rusya Stratejik İstikrar Komisyonları kurulmalı ve bunlar milli güvenlik konusunda bu ülkelerin en üst düzey yetkilileri ile saygın eski devlet adamlarından oluşmalı. Küçük sorunlar bu iki ülkeyle aramızdaki büyük ilişkileri bozmamalıdır. Siyasetçiler yer yer taktik amaçlarla farklı şekilde konuşsalar da, özel olarak ve yapılan hareketlerle ABD’nin bölge ikincil önemde oldukça açık bir güç dengesi politikası izlemeyeceği ortaya konmalıdır.
       <br/>
       <br/>
       İstihbarat birimleri bölgedeki stratejik, askeri gelişmeler, bölgede etkin olan stratejik düşünürler, bunların savundukları fikirler, bölgesel güçlerin bölgeye bakışları gibi konularda peryodik raporlar hazırlamalılar.
       <br/>
       <br/>
       Genelkurmay, değişik olasılıklar üzerine daha çok senaryolar geliştirmeli, bunlar için kaynak aktarılmalı. Bölgeye yönelik askeri taahhütler asgari düzeyde tutulmalı. Sınırlı askeri tatbikatlara önem verilmeli. Bölgede en güçlü silahlı kuvvetlerin savunma bakanlıklarına değil diğer birimlere bağlı oldukları unutulmamalı. Analizlerde resmi ordular kadar Gürcistan'ın ayrılıkçı bölgelerinde, Tacikistan'da ve başka bölgelerde büyük rol oynayan özel ordular da dikkate alınmalı.
       <br/>
       <br/>
       —Komuta sorumluluk bölgelerinde de değişiklik öneriyorsunuz.
       <br/>
       <br/>
       En önemli tekliflerimizden biri bu. Dünya çapındaki askeri örgütlenmemizde Orta Asya ve Kafkaslar'ı ayrı ayrı komutanlıkların sorumluluğuna veren yapının terk edilmesi.
       <br/>
       <br/>
       —Niçin?
       <br/>
       <br/>
       Orta Asya ve Kafkaslar planlama açısından ortak özellik arz ettiği halde bunlar iki ayrı komutanlığa verilmesi zorluk çıkarıyor. Şu anda Orta Asya, Ortadoğu'nun bir kısmının da bağlı olduğu (Arap yarımadası, Körfez, İsrail hariç) CENTCOM (Central Command)’a, Kafkaslar ise EUCOM (European Command)’a bağlı. Bu iki bölge, hâlâ bir yere bağlı olmayan Hazar’la birlikte CENTCOM'a verilmeli. Planlama sorunları dışında önemli bir sorun daha var.
       <br/>
       <br/>
       — O ne?
       <br/>
       <br/>
       Kafkaslar'ın EUCOM'a bağlı olması, NATO’nun buraya taşınması ve bir NATO üyesi olması nedeniyle Türkiye'nin bölgede ABD tarafından desteklenmesi anlamına geliyor.
       <br/>
       <br/>
       —Ne var bunda, müttefik değil miyiz?
       <br/>
       <br/>
       Öyle ama diğer bölgesel güçler, aslında öyle olmadığı halde bu yüzden ABD’nin bölgede nüfuz alanları, ayrıcalıklı ittifaklar politikası izlediğini düşünüyorlar. Özellikle Rusya ve İran bundan rahatsız. ABD’nin Türkiye’nin bölgesel hırslarını desteklediği havasına kapılıyorlar. Bu öneri, Türkiye’nin Gürcistan ve Azerbaycan ile iyi ilişkilerinin engellenmesi anlamına gelmiyor. NATO’nun bölgesel limitleri konusunda net bir tavır olması bakımından önemli.
       <br/>
       <br/>
       Bu yanlış anlamaları gidermek için Pentagon’un şunları açıkça kamuoyuna ilan etmesi lazım: ABD,
       <br/>
       <br/>
       * Hiçbir bölgesel gücün dar çıkarlarını diğerlerinin rağmına desteklemiyor.
       <br/>
       <br/>
       * Askeri ittifakların etkisini bölgeye taşımak yoluyla başkalarını sınırlamaya çalışmıyor.
       <br/>
       <br/>
       * Boru hatları dahil ekonomik yatırımları askeri güçle korumaya niyetli değil. Yalnız bölge ülkelerinin bu işi kendi başlarına yapmaları için askeri kapasitelerini artırmalarına yardımcı olabilir.
       <br/>
       <br/>
       Şu ana kadar ABD’nin bütünlük ve stratejik rasyonaliteden yoksun politikaları, Amerikan karşıtı söylemleri fazlasıyla güçlendirmiş durumda. ABD’nin Orta Avrasya’da hakimiyet kurmaya niyeti yok. Amerika’nın etkisinin bölgeye taşınması, belki bu yönde niyetleri olan güçleri caydırmaya yarar. Amerika bölgeye ekonomik olarak girişin serbest olmasını, eşit bağımsızlık temelinde buradaki ülkelerle ilişkilerini sürdürmeyi arzuluyor. Bunun için istikrarlı bir jeopolitik düzen gerekiyor. ABD bunu tek ya da bir iki ortakla başaramayacağı gibi, mevcut güçlerden başkası da bunu yapamaz. O halde Bölge Uyumu formülü önemli. Her güç diğerlerinin belli orandaki etkisini kabul edecek (acceptable influence).
       <br/>
       <br/>
       Bölgenin tarihi ve önemli güçlerin bakış açıları incelendiğinde şunu görüyoruz: Çin, Rusya, İran ve Türkiye tarihin kendilerine bölgede bir rol yüklediğini düşünüyorlar. Bölgenin kendi içinden önemli güçler çıkardığı da dikkatimizden kaçmadı. Persler, Safeviler, Timur, Cengiz Han, Selçuklular, Karahanlılar ve benzerleri bölgeden harekete geçen ve geniş bir bölgede etki kuran güçler olabilmiş.
       <br/>
       <br/>
       —Bu potansiyele en yakın ülke hangisi?
       <br/>
       <br/>
       Özbekistan böyle bir rol oynamak istiyor. Timur’a yaptıkları atıflar bunun bir göstergesi. Özbekistan nüfusu, ordusu ve kültürüyle bölgenin tümünü fethedebilir. Ancak böyle bir durum ABD’nin çıkarlarına terstir. Özbekistan’ın bu yöndeki hayalleri bile şimdiden bölge ülkelerini korkutmakta ve onları böyle bir ihtimale karşı müttefik aramaya itmektedir.
       <br/>
       <br/>
       —Bölgede ne gibi riskler görüyorsunuz?
       <br/>
       <br/>
       Bölgesel güçler ile bir bölge ülkesi arasında açık savaş ihtimali düşük. Çünkü bu ülkeler bu tür bir savaşı gerektirmeyecek kadar güçsüzler. Bu tür bir ihtiyaçta bölgesel güçler içeride kendilerine yakın güçleri harekete geçirerek ya da Kosova operasyonundan alınan dersle hava saldırısıyla sonuç almayı tercih edeceklerdir. Rusya, İran ve Türkiye kendine yakın iç güçleri kullanabilir. Çin bu bakımdan biraz şanssız. Rusya’nın bu bağlamda geniş bir tecrübesi var artık; Moldova, Gürcistan ve Azerbaycan’da 10 yıldır bu politikalarla siyasetini sürdürüyor. Ermenistan, Karabağ’da etkin. Bölge ülkelerinin 6 tür kriz yaşama ihtimali bulunuyor: Merkez elitler arası ya da kabileler arası savaş, lider değişimi, nesil farkı, ideolojik sebepler, dini—mezhepsel, etnik—bölgesel çatışmalar. Özellikle Orta Asya’da su da bir çatışma konusu olmaya aday.  Bölgedeki su kaynaklarının çoğu, en güçsüz iki ülke topraklarından çıkıyor: Tacikastan’dan Amu Derya’yı oluşturan Nurek ve Rogun nehirleri, Kırgızistan’dan ise Sriderya’yı oluşturan Toktugul ve Narin nehirleri çıkıyor.
       <br/>
       <br/>
       Özellikle liderin herşey olduğu bu ülkelerde lider değişimi çok önemli. Herşey değişebilir. Her ülkede suikast mümkün. Güvenlik güçleri güvenilir değil, yabancı etkiye açıklar. ABD’nin Latin Amerika’da edindiği tecrübeden yararlanması düşünülebilir bu konuda. Liderin belirlenmesinde silahlı güçlerin etkisinden yararlanılabilir. Askeri güçler şimdilik siyasete fazla talip değiller, ama zamanla bu değişebilir. Şimdiye kadar Gürcistan, Azerbaycan, Afganistan ve Tacikistan’da liderlerin değişmesinde silahlı kuvvetlerin rolü oldu. İç istikrarsızlık, ayrılıkçılık, jeopolitik rekabet ve güçsüz devlet yapılarının olduğu yerlerde ordunun doğası ve gücü her zaman büyük önem arz eder.
       <br/>
       <br/>
       Türkmenistan, Azerbaycan ve Kazakistan enerji gelirlerini silahlanmak için kullanabilirler. Kazak—Özbek, Azeri—Ermeni rekabeti güçlenebilir. Çin ve İran rejimlerinin geleceği, bölgedeki ülkelerin gelişme seyrini de etkiler. Enerji satışlarına dayanan zenginlik ek birçok ekonomik sorun doğurabilir. Gelecek para gelir uçurumlarını, bu da Batı karşıtı, tepkisel İslami hareketleri güçlendirebilir.
       <br/>
       <br/>
       Karabağ ordusu çok güçlü
       <br/>
       <br/>
       Bölgedeki ülkelerin askeri yapılarını, güç ve zaaflarını tek tek inceledik. Resmi askeri ordular kadar özel ordular ve savunma bakanlıkları dışındaki, askerlerden daha güçlü silahlı kuvvetlerin varlığı dikkat çeken bir nokta. Özbekistan’dan sonra bölgedeki en güçlü ordu, 25 bin kişilik savaş deneyimi ve motivasyonu yüksek Karabağ Ermenileri’nin oluşturduğu ordu. Eski SSCBB’nin en profesyonel ordusu. Karabağ’da asker geleneği büyük önem arz ediyor. Ermeniler, Sovyet ordusuna 3 mareşal, 4 amiral ve 30 general verdi. Bugün Karabağ ordusu Azerbaycan’ı Yevlak—Mingechor doğrultusunda ikiye bölecek güce sahip. Bu yönde bir hareket Bakü—Supsa petrol hattını riske atabilir. NATO, Kafkaslar’la ilgilenmekten vazgeçebilir, ancak Rusya’nın bölgedeki askerlerini ve üslerini geri çekmesi şartıyla. ABD ve müttefikleri, Rusya'yı bölgeden askerlerini çekmeye çalışırken, kendilerinin burada üs ve gizli askeri ittifaklar kurmak niyetinde olmadıklarını ortaya koymalılar. Kafkaslar'da, ABD'nin çıkarları Gürcistan'ın barışçı bir şekilde birleşmesinden, Karabağ'ın Azerbaycan sınırları içinde fiili bağımsızlığından yana.
       <br/>
       <br/>
       Demokrasinin önceliği yok
       <br/>
       <br/>
       Bütün bu değerlendirmelerden sonra Orta Avrasya diye tanımladığınız bölgenin ABD'nin dünya siyasetindeki yeri neresidir?
       <br/>
       <br/>
       Amerikan çıkarlarını önem sırasına göre hayati, stratejik ve önemli olmak üzere 3 kategoriye ayırıyoruz. Hayati çıkarlar, Amerikan topraklarını ve Amerikan halkının temel refahını etkileyen çıkarlardır. Stratejik çıkarlar, hayati çıkarların korunması için en üst derecede önceliğe sahip olan bölgelerdir. Şu anda bunlar Avrupa, Ortadoğu ve Kuzeydoğu Asya’dır. Bu bölgelerdeki barış ve istikrar Amerika’nın hayati çıkarlarının güvende olması için şarttır. Önemli kategorisindeki çıkarlar ise hayati çıkarları doğrudan etkilemeyen, ancak ABD için arzulanır olan faktörlerdir.
       <br/>
       <br/>
       Bölgede şu anda ABD’nin hayati çıkarları sözkonusu değil. 3 durumda bölge ABD için hayati olabilir ya da ABD’nin hayati çıkarlarını etkileyebilir: Bir, ABD karşıtı bir bölge ülkesi Amerika’yı vurabilecek balistik füzeye sahip olursa. İki, 2 bölgesel güç NATO’yu da içine çekecek bir çatışmaya girerse. Üç, bölge ABD'ye düşmanca tavır alan bir gücün egemenliğine girerse. 10—20 yılda bu durumlardan hiçbirinin olmayacağını düşünüyoruz.
       <br/>
       <br/>
       Orta vadede bölgenin ABD açısından önemi stratejik seviyede. 4 önemli öncelik bulunuyor:
       <br/>
       <br/>
       * Barış ve istikrarın korunması, bölge ülkelerinin bağımsızlıklarının geliştirilmesi,
       <br/>
       <br/>
       * Bölge içi çatışmaların yayılmasının önlenmesi,
       <br/>
       <br/>
       * Bölgesel güçlerin birbiriyle çatışmasının önlenmesi. Örneğin Kafkaslar’da Rus—Türk çatışması, Kazakistan’da Çin—Rus savaşı, Afganistan’da Rus, Pakistan, Çin, Hindistan savaşları.
       <br/>
       <br/>
       * Kitle imha silahlarının yayılmasının önlenmesi.
       <br/>
       <br/>
       —Demokratik idealler konusunda bir öncelik yok mu?
       <br/>
       <br/>
       Çevre, insan hakları, demokrasi, din özgürlüğü, uyuşturucuyla savaş, yolsuzluklar üçüncü derecedeki ‘önemli’ kategorisine giren konular. Amerikan yönetimi stratejik çıkarları tehlikeye girmeyecekse bu konularla da ilgilenmelidir. ABD’nin demokrasi ve insan haklarıyla özdeşleştirilmesi önemli ve korunmalı, ancak bu politika pragmatik ve realist bir şekilde yürütülmelidir.
       <br/>
       <br/>
       Rusya—Türkiye savaşı
       <br/>
       <br/>
       —Niçin İran’la iyi ilişkiler öneriyorsunuz?
       <br/>
       <br/>
       İran’a uygulanan yaptırımlar kaldırılmalı. Aynı zamanda hem İran’a, hem Rusya’ya karşı olmak ABD’yi çok sıkı bir ceketin içine sokuyor. Bölge ülkelerinin istedikleri ülkeyle ekonomik ilişki kurmalarına itiraz edilmemeli.
       <br/>
       <br/>
       Karabağ krizi nedeniyle Rusya ve Türkiye arasında savaş çıkabilir. Bu bölge çok dikkatle izlenmeli.
       <br/>
       <br/>
       —Bölgesel güçlerin Orta Avrasya’ya bakışlarını tek tek ele almışsınız. Bir aktör olarak Türkiye’nin şansı nedir?
       <br/>
       <br/>
       Türkiye’nin bölgeye ilgisi ticari. Hazar enerji sektörüyle alıcı, taşıyıcı ve pazarlayıcı olarak çok yakından ilgili. Türkler kültürel ve dini açıdan bölgede kendilerine önemli roller düştüğüne inanıyorlar. Bu görevin ifası bağlamında bölgeye büyük yatırımlar yaptılar. Türk liderler Rusya ve İran’a karşı Kafkaslar’da stratejik öneme sahip olduklarına inanıyorlar. Türkiye Irak’tan, İran’dan, Rusya’dan petrol alabilir, ama Bakü—Ceyhan boru hattına çok önem veriyor. Bunda en önemli faktör ise İstanbul ve Çanakkale boğazlarından geçecek olan tanker trafiğinden rahatsızlık duyması.
       <br/>
       <br/>
       Türkiye’deki Rus lobisi
       <br/>
       <br/>
       —Bu proje kimine göre tamam gibi, kimine göre hâlâ belli değil.
       <br/>
       <br/>
       Projenin gerçekleşmesi bazı şartlara bağlı: Türk ekonomisinin sağlığı, petrolün fiyatı, gerekli finansmanı çekebilme kabiliyeti, Azerbaycan, Gürcistan ve Türkiye’nin siyasi istikrarı. Petrolün tersine doğalgaz konusuyla Türkiye yalnız transit ülke olarak değil tüketici olarak da ilgili. Türk doğalgaz pazarı çok büyük ve kimilerinin dediğine göre Avrupa’nın en son en büyük enerji ödülü. 4 alternatifi var: Karadeniz üzerinden Rusya’dan, İran üzerinden Türkmenistan’dan, Hazar üzerinden Türkmenistan’dan ve İran’dan gelecek boru hatları. İran üzerinden gelecek hatla ilgili Amerikan yaptırımları sözkonusu. Trans—Hazar projesiyle ilgili ise Rusya ve İran’ın itirazları yanısıra enerji firmalarının yatırım maliyetini yüksek bulmaları bir engeldi. Türkiye Türkmenistan’la doğrudan irtibat kurmaya önem verdiği için Rusya ve İran’ı tercih etmiyor, ancak bu strateji Türkiye’deki Rus lobisi gibi özel çıkar grupları tarafından engelleniyor.
       <br/>
       <br/>
       Türkiye'nin Hazar'ın ötesiyle ilişkileri de önemli. 1992’de bölge ülkelerine ilk büyükelçi gönderen, üst düzey ilk ziyaretleri yapan, ilk uydu yayını gerçekleştiren, okullar ve üniversiteler açan ülke Türkiye. Bazı sorunlar da yaşanmadı değil: Özbekistan’la yaşanan kriz, bölge araştırmacılarının Türk modeli yerine kendi tarihlerine yönelmeleri, uydu yayınlarının yeterince ilgi çekmemesi. Türkiye'nin İran, Irak ve özellikle Kürt meselesiyle ilgili problemleri askeri ve ekonomik kaynakları yutarken, sebep olduğu bölgesel istikrarsızlık nedeniyle İran ve Rusya ile ilişkilerini bozuyor. Türkiye, İran ve Rusya ile ilişkilerine bu bölge ülkelerinden daha fazla özen göstermek zorunda. Ayrıca bölge ülkeleri uğruna bu iki devletle çatışmaya girmemelidir. Görünen gelecekte Türkiye'de Avrupa taraftarı uzlaşma, Turancı ya da anti—Kemalist eğilimleri sınırlayacaktır. Türkiye'nin Orta Asya üzerindeki etkisi olumlu, ancak Güney Kafkasya’ya oranla sınırlı kalacaktır.
       <br/>
       <br/>
       —Bölgesel ittifaklar bağımsızlıkların korunmasında etkili olabilir mi?
       <br/>
       <br/>
       Dünya tarihinde bu bölgedeki yönetimler kadar koalisyon ve ittifak fikrine soğuk davrananlar olmamıştır. Ne kendi aralarında, ne de bir dış güçle koalisyon yaptılar. Vaha ve bozkır hayatının şartları da bu olguyu besledi. Çarlık ve Sovyet hegemonyası karşısında Emirlikler kendi başlarına direndi, sonra kuzeydeki güçle birebir ilişki kurdular. Orta Asya emirlikleri İngiliz, İran ya da Çin’in desteğini sağlayarak ayakta kalmayı da başaramadılar.
       <br/>
       <br/>
       Başlangıçta bağımsızlık konusunda çok ateşli olmayan, Ruble bölgesinin devamını, bir konfederasyonu öneren Orta Asya devletleri, birlik dağılınca hızlı bir şekilde devletleşmeye ve hem bölge içi, hem bölge dışı güçlerle koalisyonlar kurmaya başladılar. Türk dilli devletleri zirveleri, Orta Asya Ekonomik Topluluğu, Şanghay Forumu, ECO, GUUAM, NATO ile BİO bunlardan bazıları. Bu arada ticari anlaşmaların güvenlik amaçlı ittifaklar için örtü olarak kullanılması, ABD'nin Doğu—Batı petrol hatlarına verdiği destekle zirveye çıktı. Bakü—Ceyhan'ı yapan İngiltere, Türkiye ve ABD NATO ülkeleri olduğu gibi, Hazar'da yatırım yapan 14 büyük şirketin hepsi de NATO üyesi ülkelerden.
       <br/>
       <br/>
       İsrail, Türkmenistan’dan  İran’ı gözetliyor
       <br/>
       <br/>
       —Orta Asya’nın incelendiği bir strateji raporunda İsrail’e yer verilmesi ilginç. İsrail’in bölgedeki önemi nedir?
       <br/>
       <br/>
       İsrail küçük ve uzak bir ülke. Bölgedeki varlığı birçokları için sürpriz bile olabilir. İsrail’in bölge bağlamında 4 çıkarı var: İsrail, Arap dünyası ve İran dışında dostlar kazanma, düşmanlığı dağıtma siyasetini sürdürüyor. Örneğin bu ülkelerle iyi ilişkiler kurarak BM’de kendi lehinde oylar umuyor olabilir. İki, İslam dünyasının genel olarak karşısında olduğu İsrail, Müslüman ülkelerle ilişki kurmaya özel önem veriyor. İran tarzı fundamentalizmin bölgeye sıçraması baştan beri İsrail’in önemli bir endişesi. Barış sürecinin aksaması, Şaron hükümeti için uzaktaki Müslüman dostların önemini artırdı. Üç, İran’ın güney kanadına sızmak İsrail için çok faydalı. Bu yüzden Azerbaycan ve Türkmenistan’da İsrail aktivizmi göze çarpar nitelikte. Türkmenistan’daki İsrail varlığının başını üst düzey istihbarat görevlisi Yosef Maiman’ın Merhav Grubu çekiyordu. İsrail’in Türkmenistan sayesinde Taliban ve İran’la ilgili istihbarat topladığı söylenebilir.
       <br/>
       <br/>
       İran’daki yenilikçi, gelenekçi kavganın arttığı ve İsrail’in sonucu etkilemek için tüm gücünü kullanacağı bir ortamda doğru istihbarat hayati öneme sahip. Bazı önemli İsrailli analistler Hatemi yönetiminde Gorbaçov Sovyetleri gibi İran’daki rejimin sona ereceğini öngörüyor. Bu nedenle bağların eskiden olduğu gibi yeniden kurulması ve işadamlarının doğacak imkanlardan faydalanması önemli görülüyor. Ayrıca bölge ülkeleriyle İsrail aşırı İslamcılık konusunda ortak hassasiyete sahipler. Özbekistan ve Azerbaycan Washington çevrelerinde etkisini biraz abarttıkları Yahudi lobisinden destek almak için İsrail’le ilişki kurmaya sıcak bakıyorlar...
       <br/>
       <br/>
       5 yıllık inceleme, gözlem ve değerlendirmelere dayandığı söylenen raporun ilginç bölümleri bunlar. Peki Amerikan Genelkurmayı için hazırlanan ve Washington’da önemli çevrelerin bölgeyle ilgili görüşlerini yansıtan raporun anlamı ne? Orta vadede ABD bölge ülkelerine askeri bir güvence vermek bir yana, boru hatlarının güvenliğine bile doğrudan askeri katkıda bulunmak istemiyor. Türkiye dahil herhangi bir gücü destekliyor havası vermekten çekiniyor. Üstelik bu yaklaşımı diğer güçlerle stratejik ilişkileri bozduğu için sakıncalı buluyor. Dolayısıyla Türkiye’nin ABD’ye işlerini havale ederek bölgeye dönük politika geliştirme opsiyonu daralıyor. Bunun yerine kendi çıkarlarını ve gücünü tesbit ederek oluşturacağı strateji çerçevesinde daha bağımsız bir aktör olarak davranması gerekiyor. Bakü—Ceyhan’a ABD desteği bile eleştiriliyor ki bu tavsiye şayet ciddiye alınırsa, boru hattının inşası zorlaşabilir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12589), [web.archive.org (arşiv bağlantısı)](http://web.archive.org/web/20050226153423/http://www.aksiyon.com.tr:80/detay.php?id=12589)
