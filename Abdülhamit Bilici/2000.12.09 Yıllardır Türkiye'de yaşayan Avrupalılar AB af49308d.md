# Yıllardır Türkiye’de yaşayan Avrupalılar AB

*Abdülhamit Bilici 2000.12.09*

<div>
 <p class="baslik">
  maceramıza nasıl bakıyor?
 </p>
 <p class="baslik">
  TÜRK GİBİ AVRUPALILAR
 </p>
 <p class="spot">
  Avrupa'daki Türkler nüfus olarak  Türkiye'deki Avrupalılar'dan kat  kat fazla olsa da, ülkemizde hatırı  sayılır bir Avrupa cemaati yaşıyor.  İşadamlarından yöneticilere,  gazetecilerden gezginlere bu  sınıfın en Türkiyeli olanları ise  Türkler'le evli Avrupalı  bayanlar . Onlar AB üyeliğinin  en sıkıtakipçileri
 </p>
 <p class="metin">
 </p>
 <img border="0" src="/web/20010707131452im_/http://www.aksiyon.com.tr/2000/314/resimler/Türk.jpg"/>
 <p class="metin">
  Delinin biri kuyuya bir taş atmış, 40 akıllı çıkaramamış. Avrupa Birliği maceramız da gittikçe buna benziyor. Avrupa Komisyonu'nun Kıbrıs'ı, Ege'yi ve Kürtçe TV'yi içine alan ev ödevi listesi ya da Katılım Ortaklığı Belgesi hâlâ tartışılırken, Avrupa Parlamentosu'nun ve diğer milli meclislerin sözde Ermeni soykırımı konusunda kararlar alması, komisyondan bir gafilin PKK'yı muhatab alan mektubu işleri iyice Arap saçına çevirdi. AB'ye üyelik meselesinin hem Brüksel, hem Ankara ayağında samimiyetsizlikler olduğu için karşılıklı provokasyonlar sağlıklı tartışma zeminini allak bullak etti.
 </p>
 <p class="metin">
  Karşılıklı güvenin sıfırın altına indiği bu ortamda, Avrupa'nın Türkiye'den isteklerini ve Türkiye'de bunlarla ilgili olarak yapılan tartışmaları yıllardır ülkemizde yaşayan Avrupalılar'la konuşmak istedik. AB'nin ve Avrupa ülkelerinin resmi temsilcilerinin tezleri bilindiği için onları es geçerek, sivil Avrupalılar'ın bu tartışmaya nasıl baktıklarını merak ettik. "Hiçbir şeyin asla göründüğü gibi olmadığı" Türkiye'yi uzun yıllar içimizde yaşayan Avrupalılar daha iyi tanıyabilirdi. Onlar, Türkiye'nin günün birinde Avrupalı olacağına inanıyorlar mıydı? Kürtler, insan hakları, Kıbrıs gerçek sorunlar mıydı, yoksa perde olarak mı kullanılıyordu?
 </p>
 <p class="metin">
  Hitler 10 yıl, Osmanlı 500 yıl
 </p>
 <p class="metin">
  25 yıldır Türkiye'de yaşayan, tekstil alanında yatırımlar yapmış Christine Şenol görüştüğümüz ilk Avrupalı'ydı. Türkiye'deki Almanlar'ın örgütlendiği Kültür ve Yardımlaşma Derneği'nin de başkan yardımcılığını yapan Bayan Christine, Sheraton Otel'in açılış çalışmalarında yer almak üzere Türkiye'ye gelmiş. Sedat Simavi'nin çöpçatanlığı sayesinde Makedonyalı Dr. Petro Şenol'la evlenip, İstanbul'a yerleşmiş.
 </p>
 <p class="metin">
  Türkiye'nin AB üyeliğinin hararetli taraftarlarından, ama bunu biraz da kendi hakları için istiyor. Çalışma ve oturma müsaadesi konularında Türkiye'nin imzaladığı anlaşmaları uygulamadığı için haklar açısından Avrupa'daki Türkler'den daha geri durumda olduklarını, Türkiye'de İranlı, Rus yabancılardan farklı bir konumda olmadıklarını belirtiyor Bayan Christine. Eşinin ve çocuğunun geçimini sağladığını, işçi çalıştırdığını  söyleyen Şenol, yabancı olduğu için Bağ—Kur'lu olamadığını söylüyor.
 </p>
 <p class="metin">
  Ona göre, Avrupa eleştirilerinde yer yer dozu kaçırıyor, ama Türkiye de yapması gerekenleri bir türlü yapmıyor. Eğitim sistemini facia olarak görüyor. Türk politikacıların gururundan ve kabadayılığından çok çok şikayetçi. Türkiye'nin ziraat, madenler ve iş gücü bakımından büyük bir hazine olduğunu; siyasi açıdan da bölgenin tam ortasında yer alan Türkiye'nin Müslüman—demokrat kimliğiyle Batı ile Doğu arasında denge kurabileceğini düşünüyor. Anlayamadıkları da var. Örneğin yıllardır zaten uygulamadığımız idam yasasını niye hala değiştiremediğimiz bunlardan biri. Avrupalılar'a katılmadığı noktalar da var: AB'nin Kıbrıs politikasını yanlış buluyor ve onları tarih okumaya çağırıyor. Ona göre Kıbrıs bahane. Türkiye'nin Avrupa açısından zor bir lokma olduğunu, ortalama bir Alman'ın bir haftada borsanın yarı yarıya düştüğü, faizlerin yüzde 1700'lere fırladığı bir ülkeyi asla kavrayamayacağını belirtiyor. 4 milyon vergi levhası var. 5 milyon SSK'lı var, 70 milyon nüfus içinde. Türkiye'yi üye yapmak milyonlarca işsizi ve sigortasızı içeri almak demek.
 </p>
 <p class="metin">
  Bunca yıl yaşadığı Türkiye'ye Avrupalı demeyi çok istediğini, ama bunun zorluğunu gördüğünü söylüyor Bayan Şenol: Sorun çok, yalnız Türkiye'nin üstünlükleri de var. Kürt meselesiyle Nazi mağduru Yahudiler'i karşılaştırmanın sebebi cehalet yada kasıttır. Bu millet ASALA terörüne rağmen burada yaşayan bir Ermeni'ye kötü davranmamıştır. Bu topraklarda hiçbir din mensubu inancından dolayı öldürülmemiştir. Hitler, Napolyon 10 sene bile iktidarda kalamazken, Osmanlı 500 yıl yaşamış, bunlar zorla olacak şeyler değil. Bir Rum, Ermeni, Yahudi kendi dilini hâlâ konuşuyor, toleransa bakın. Türkiye bir vizyonla kendi sorunlarını halletse ya da birkaç tane Özal daha çıksaydı, Avrupalılar Türkiye'yi üye yapmak için yalvarırlardı.
 </p>
 <p class="metin">
  Yasak olduğu için röntgencilikle ilgili mesleğini yapamayan, bu yüzden işsiz olan Anya Canel, içimizdeki bir başka Avrupalı. Sınırlardan arındırılmış, zengini fakirinin haliyle ilgilenen bir dünya idealine inanacak kadar iyi niyetli Anya'nın, Türkiye'nin Kürtler'e karşı tutumunu, Nazilerin Yahudiler'e karşı tavrıyla karşılaştırması kendimizi anlatma konusundaki beceriksizliğimiz konusunda önemli ipuçları veriyordu. 30 bin ölüme rağmen Türkiye'de kimsenin Kürtler'e el kaldırmadığını, bunun eleştiri değil hayranlık konusu olması gerektiğini belirtip geçiyorum.
 </p>
 <p class="metin">
  Keşke tüm sınırlar kalksa
 </p>
 <p class="metin">
  Şimdi Türkiye'de Almanlar'la ortaklı bir elektrik malzemeleri üreticisi firmada çalışan beyiyle Almanya'da tanışan Canel, Türkiye'nin AB üyeliğini en çok piyasaların istikrara kavuşması açısından istiyor, zamlardan şikayetçi. Tofaş marka arabalarına LPG takmışlar, fiyatı artmış. Almanya'da temel malların fiyatının haftada değil insanın çocukluğundan yaşlılığına bile değişmediğini özlemle yadediyor. Türkiye'de şikayetçi olduğu ikinci konu eğitim sistemi. Özel okullara gönderecek paran yoksa çocuğunu ne yapacağını şaşırıp kalıyorsun. Okuma imkanı olmayan binlerce çocuğun problem olduğunu söylüyor.
 </p>
 <p class="metin">
  Müslümanlığın üyeliğe engel olmaması gerektiğine inanan Anya Hanım, orucun, kurbanın da kendi kutsal kitaplarında yer aldığını ama Hıristiyanlar'ın artık bunları yerine getirmediğini hatırlatıyor. Ona göre temelde tüm kutsal kitapların özü aynı.
 </p>
 <p class="metin">
  Üçüncü olarak Avrupa—Türkiye karması bir ailenin üyeleri ile konuşuyoruz. Dr. Mehmet Köksal hukukçu, avukat. Almanya'da ihtisas sırasında tanışmışlar kimyager eşi Bayan Kirsten'le. 5 yıldır Türkiye'deler.
 </p>
 <p class="metin">
  AB üyeliğinin kendisi açısından da çok faydalı olacağına, örneğin mesleğini icra edebileceğine inanan Bayan Kirsten, Avrupa kavramını coğrafi değil siyasi, sosyal, ekonomik kriterler olarak görüyor. Kirsten'e göre de en büyük problem her sorunun altında yatan eğitim. Ortalama 3.5 yıllık okulluluk da bunun göstergesi.
 </p>
 <p class="metin">
  Burada Türk eşi söze giriyor ve bir hukukçu olduğu için ona Kirsten Hanım'ın Avrupalı yabancıların haklarıyla ilgili şikayetlerinin gerçek olup olmadığını soruyoruz: "Maalesef doğru. 1/80 ve 3/80 nolu AB—Türkiye Ortaklık Konseyi kararlarında Avrupa'daki Türkler hangi haklardan yararlanıyorlarsa, Türkiye'deki Avrupalılar'ın da aynı haklardan yararlanması kararlaştırılmıştı. Bu kararları idari makamlar uygulamıyor. Belki hanımköylü olmuş diyeceksiniz, ama Dr. Köksal, Avrupalılar'ın eleştirilerini haksız bulmuyor. Dr. Köksal, Türkler'in Almanya'da istediği yere cami yapabildiğini, Türkiye'de Hıristiyanlar'ın böyle bir şansı olmadığını, Türkiye'nin Avrupa'ya din adamı gönderdiğini, ama Almanlar'ın ancak diplomat pasaportuyla din adamı gönderebildiğini belirtiyor. 3 yaşındaki Sven Can'ın ailesi Avrupa medyasının adet haline getirdiği bir çifte standarda değiniyor. Şayet bir TC vatandaşı gariban, acınacak durumdaysa o mutlaka Kürt, aynı etnik kimlikten başka biri eroin satarken yakalanmışsa Türk oluyor.
 </p>
 <p class="metin">
  Listemize aldığımız dördüncü sivil Avrupalı 8 yıldır Türkiye'de yaşayan bir papaz. Protestanların ruhani lideri Gerhard Duncker, Dr. Köksal'ın iddialarını biraz da özeleştiri ekleyerek doğruluyor. Üyelik konusunun iki tarafta da duygusal bazda  ele alınmasından yakınan Duncker, AB'nin Türkiye'den idam cezasını kaldırmasını isterken, aynı cezayı tatbik eden müttefiki ABD'ye ses çıkarmamasını eleştiriyor. Sürekli insan haklarının öne sürülmesini de çarpıklık olarak yorumlayan Duncker, asıl problemi şöyle ortaya koyuyor: "Türkiye'nin üyeliği 30 milyon sigortasız insanın AB'ye girmesi demek. Büyük bir işsiz ve eğitimsiz kitle gelecek. Avrupa'da bu problemin nasıl çözüleceğini bilen yok. Türkiye öncelikle bu problemi çözmeli."
 </p>
 <p class="metin">
  Dini alanda AB üyeliğinden ne tür beklentileri olduğunu sorduğumuzda Papaz Duncker, 1932'den beri yürürlükte olan kilise inşa etme ve ruhban yetiştirme yasağının kalkması gerektiğini, mülkiyet haklarının düzenlenmesini söyledi. Son dönemde birçok kiliseye ait taşınmaza el konmasından şikayetçi. 4 kişi (Müftü, Rum ve Ermeni Patriği, Hahambaşı) dışında din adamlarının kamuya açık alanlarda kendi kıyafetlerini giyememesinden de rahatsız.
 </p>
 <p class="metin">
  Müslüman kimliğimizin Hıristiyan ülkelerin oluşturduğu AB'ye üyelikte engel olup olmayacağı sorusuna Duncker'in cevabı ilginç: Avrupa'da Hıristiyanlık bitti. Bazıları Avrupa'yı Hıristiyan kulübü olarak görüyor. Öyle bir şey yok. Ama Diyarbakır'ın Avrupalı'lığı tartışılır. Türkiye'de başörtüsü gibi din alanında yaşanan sorunların üyelik halinde çözülüp çözülmeyeceği sorusuna ise, Fransa dışında 'evet' diyor: Üyelik başörtüsü sorununu kısmen çözer. Avrupa'da da bu konuda hem problem hem çifte standart var. Örneğin Almanya'da öğrencinin başını örtmesi serbest, öğretmeninki yasak. Kurban kesmek Yahudiler'e serbest, Müslümanlar'a yasak.
 </p>
 <p class="metin">
  Ve Türkiye'deki belki yaşayan en kıdemli Avrupalılar'dan biri olan Hanne Lore Azrak. Türk eşiyle  40 yıl önce ihtisası sırasında tanışıp aynı yıl Türkiye'ye gelmişler. Bayan Azrak, Avrupa'nın Türkiye'yi yanlış tanıdığını, doğru tanımak için de gayret etmediğini düşünüyor. Birçok Avrupalı'ya göre Türkiye Antalya ve Bodrum'dan ibaret. Ona göre tanımamak biraz da çıkarlarına. Türk akınından korkuyorlar. Diğer mazeretler bahane. Avrupalılar'ı Kürt meselesini takıntı haline getirmekle eleştiren Bayan Azrak, Müslüman kimliğinin üyelik için engel olacağını sanmıyor. Avrupa'da milyonlarca Müslümanın yaşadığını, AB'nin kendini Hıristiyan kulübü gibi görmesini saçma buluyor.
 </p>
 <p class="metin">
  40 yıllık AB maceramıza Türkiye'de yaşayan sivil ve hakiki Avrupalılar'ın bakışı böyle. Onlara söz hakkı verirken daha çok üyelik sürecini, Avrupa'nın isteklerini, Türkiye'nin yaklaşımını değerlendirmelerini istemiştik. Ama kendilerinin de o kadar sorunu varmış ki, bu imkanı meselelerini gündeme getirmek için kullanmayı ihmal etmediler. Anlayacağınız AB'ye umut bağlayanlar daha fazla özgürlük isteyen Türkler değil, burada yaşayan Avrupalılar da üyeliğe taraftarlar.
 </p>
 <p class="metin">
  Brüksel'deki Avrupalı siyasi ve bürokratların hazırladığı ev ödevi listesi,  bu sivil liste ile örtüştüğü oranda gerçekleri ortaya koyuyor denebilir. İki liste arasındaki mesafe açıldıkça, Avrupa'nın birçok konuda kaçak güreşi tercih ettiği ve  kendimizi anlatma konusundaki ihmalimiz ortaya çıkıyor. Bir Avrupalı kalkıp Kürtler'le Nazi mağduru Yahudiler arasında benzerlik kuruyorsa, karşı propagandanın ne kadar temelsiz olsa da gücünü gösteriyor.
 </p>
 <p class="metin">
 </p>
 <p class="arabaslik">
  Simavi'nin çöpçatanlık yaptığı işkadını Christine:
 </p>
 <p class="metin">
  Avrupa'daki Türkler'in elde ettiği hakları buradaki Avrupalılar elde edemiyor. Rus'tan, İranlı'dan farkımız yok. Türkiye'nin ekonomik ve siyasi potansiyeli muazzam. Avrupa dışlayamaz. Siyasetçiler gurura esir olacaklarına sorunları çözse, Özal gibi 5 lider olsa Avrupa Türkiye'yi üye yapmak için kapısına gelirdi.
 </p>
 <p class="metin">
 </p>
 <p class="arabaslik">
  Protestan Papaz Duncker:
 </p>
 <p class="metin">
  Başörtüsü sorunu Avrupa'da da çözülmüş değil. Türkiye'de 1932'den beri kilise inşa etmek, Ruhban yetiştirmek, 4 kişi dışında dini kıyfetlerle gezmek yasak. Üyelik olacaksa bunlar kalkmalı. Sürekli insan haklarından dem vurulması meseleyi çarpıtmaya yönelik. Sorun 30 milyon sigortasız insanı Avrupa'nın ne yapacağı.
 </p>
 <p class="metin">
 </p>
 <p class="arabaslik">
  40 yıllık Türk gelini
 </p>
 <p class="metin">
  Hanne Lore:
 </p>
 <p class="metin">
  Avrupa'nın gerçek korkusu, Türk işsizlerin oluşturacağı akın, diğer meseleleri bahane olarak ileri sürüyorlar. Kürt meselesine takmışlar, Türkiye'yi tanımıyorlar, gayret de göstermiyorlar.
 </p>
 <br/>
 <center>
  <a class="anaorta" href="http://web.archive.org/web/20010707131452/mailto:abilici@aksiyon.com.tr">
   abilici@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/dishaberler/2.htm), [web.archive.org (arşiv bağlantısı)](http://web.archive.org/web/20010707131452/http://www.aksiyon.com.tr:80/2000/314/dishaberler/2.htm)
