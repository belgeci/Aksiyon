# Rus halk oyunları

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227092906im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092906im_/http://www.aksiyon.com.tr/resim/345/54.jpg" vspace="5"/>
  </p>
 </font>
 <font class="content">
  Rusya sanılanın aksine dünyanın en demokrat ülkelerinden biri. Halk nasıl isterse o öyle yapıyor. Uluslararası bir anlaşmanın getirdiği yükümlülüklerle halkın istekleri arasında bir tezat ortaya çıktığında Putin yönetimi tercihini halktan yana kullanarak demokrasi idealine yürekten bağlılığını ortaya koyuyor.
 </font>
 <br/>
 <p>
  <font class="content">
   Yalnız küçük bir problem var. Halkın isteğinin makbul sayılması, hatta uluslararası anlaşmalardan kaynaklanan yükümlülüklere tercih edilmesi için Rus çıkarlarıyla örtüşen bir istek olması gerekiyor.
   <br>
    <br>
     Rusya 1 Temmuz’da tam da yukarıda bahsettiğimiz türden bir ikilemle karşı karşıya kalmıştı. İstanbul’da Kasım 1999’da yapılan AGİT İstanbul Zirvesi çerçevesinde Gürcistan ile Rusya Federasyonu arasında varılan anlaşmaya göre bu tarihte Rusya, Gürcistan’daki Vaziani ve Gudauta üslerini terk etmiş olacaktı. Batum ve Ahalkelek üslerinin ne zaman boşaltılacağı ise iki ülke arasında yapılacak görüşmelerle daha sonra belirlenecekti.
     <br>
      <br>
       1 Temmuz günü geldiğinde Rus askerleri üssü boşaltmak için bütün hazırlıkları yaptılar. Rus askerleri başkent Tiflis yakınındaki Vaziani üssünü boşaltma işlemini 29 Haziran’da, sürenin bitimine 48 saat kala gerçekleştirdiler. Ancak çekilme hazırlıkları tamamlanmasına ve sürenin dolmasına rağmen ayrılıkçı Abhazya’daki Gudauta üssü boşaltılmadı. Çünkü bölgedeki halk demokratik tepkilerini ortaya koydu ve Rus askeri birliklerinin çekilmesini önledi.
       <br/>
       <br/>
       Rusya’ya anlaşmadan kaynaklanan açık yükümlülüğünü niçin yerine getirmediği sorulduğunda “Çekilmek istiyorum, ancak halk bırakmıyor” diyordu. Halbuki Abhazlar gibi Çeçenler de Rus askerlerinden bir istekte bulunmuşlardı. Hem Çeçenler, kendileri kabul etmeseler de Rusya’ya göre federasyonun eşit vatandaşlarıydılar. Abhazlar gibi başka bir ülkenin vatandaşları değillerdi. Yani isteklerinin ciddiye alınması konusunda önceliğe sahip olmaları gerekiyordu.
       <br/>
       <br/>
       Çeçenler’in Rusya’dan istekleri Abhazlar’ınkinin tam tersiydi. Onlar Rus askerlerinin bir an önce Çeçenistan’ı geri dönmemek üzere terk etmelerini istiyorlardı. Rus askerleri başka bir ülkenin vatandaşları olan Abhazlar’ın isteklerini dikkate alırken, Çeçenler’in istekleri duymazlıktan gelindi. Ruslar’ın Çeçenler’in demokratik isteklerine cevabının ne olduğunu, 1999 sonbaharından bu yana süren ve Çeçenistan’da taş üstünde taş bırakmayan saldırılardan çok iyi biliyoruz.
       <br/>
       <br/>
       Rusya, AGİT zirvesinde verdiği söze ve AKKA anlaşmasının hükümlerine rağmen üslerden çekilmemek konusunda ısrarını sürdürüyor. Hatta Tiflis’i etkilemek için Rusya, Gürcistan’ın doğalgazını kesti. Çeçen savaşçılara müsamahakâr davranıldığını ileri sürerek sınırın Gürcistan tarafına operasyon düzenleme konusunda Tiflis’e sürekli baskı uygulandı.
       <br/>
       <br/>
       Rusya ülkedeki en büyük üsleri olan Batum ve Ahalkelek’den 15 yıl daha çekilmek istemiyor. Gürcistan ise 2003 yılında ülkedeki Rus üslerinin tamamen tasfiye edilmesini istiyor. Dolayısıyla Rusya açıkça bağımsız bir ülkenin topraklarında, o ülkenin istekleri aleyhine asker bulundurmakta direniyor. Vaziani üssünden 29 Haziran’daki çekilmenin de ülkedeki Rus askerlerinin azalmasına yol açmadığı belirtiliyor. Çünkü Vaziani’den çekilen askerlerin diğer iki üsse geçtikleri söyleniyor.
       <br/>
       <br/>
       Siyasi ordu tiyatrosu
       <br/>
       <br/>
       NTV televizyonu 1 Temmuz’da Abhazya’daki Gudauta üssünde tam bir siyasi tiyatro oynandığını haber veriyor. Televizyonun haberine göre tiyatro şöyle cereyan ediyor: Rusya üssün boşaltılmasını istediği için üsteki askerler araçlarıyla üsten dışarı çıkıyorlar. Fakat Abhaz ve Rus halk tarafından önceden tertip edildiği her halinden belli sivil göstericiler tankların ve diğer askeri araçların yolunu kesiyorlar. Askeri konvoy engellenince üsse alkışlar arasında geri dönüyor. Moskova’dan gelen talimatta üssün boşaltılması isteniyor, ancak bir çekince unutulmamış: Halk ayrılmanızı istemezse kalabilirsiniz.
       <br/>
       <br/>
       Moskova’nın üssü boşaltmamak için önerdiği formüllerden biri de 1994’te Abhazya’ya barış gücü olarak gelen ve 30 Haziran’da görev süresi sona eren Rus askerlerinden bin tanesinin BDT Barış Gücü adı altında üste kalmasını sağlamak. Rusya’nın Aralık 2002’de bütün askerlerini çekmek zorunda olduğu Moldova’da da ayrılıkçı Dinyester bölgesindeki üssünü tasfiye etmemek için Gudauta’dakine benzer bir oyun sahnelediği biliniyor.
       <br/>
       <br/>
       Rusya açısından Güney Kafkasya’daki en önemli noktalardan biri olan Batum’daki askeri üssün tasfiyesinde de benzer bir sorun yaşanacağını tahmin etmek zor değil. Çünkü bu askeri üs de, Güney Osetya ve Abhazya gibi silahlı bir çatışmaya girmemiş olsa da, Tiflis’le ilişkileri oldukça soğuk Acaristan özerk bölgesinde bulunuyor. Acaristan yönetimi de Abhazya gibi Rus üssünü özerkliğinin garantisi olarak görüyor ve üssün kapatılması konusunda Tiflis’ten farklı düşünüyor. Hatta bu bölgenin güçlü lideri Aslan Abaşidze’nin yandaşı olduğu milliyetçi Gamsahurdiya gibi Tiflis tarafından tasfiye edilmemesinin ve mevcut iktidarının arkasında Rus askeri üssü olduğu söyleniyor. Kafkaslar’a açılan kapısı olan Acaristan ile Gürcistan arasındaki ilişkilerin seyri, Gürcistan ile Rusya ilişkilerinin geleceği Türkiye’yi de çok yakından ilgilendiriyor. Gürcistan ile siyasi, ekonomik ve askeri sağlam ilişkiler geliştiren Türkiye, ilk kez NATO haricinde kendi toprakları dışında lojistik bir imkana da bu ülkede kavuşmuş oldu. Türkiye’nin restore ettiği Gürcistan’daki Marneuli Askeri Havaalanı iki ülkenin hava kuvvetlerince ortaklaşa kullanılabiliyor.
       <br/>
       <br/>
       Gürcistan Meclisi ve Dışişleri Bakanlığı, Rusya’nın 1 Temmuz sözünü yerine getirmemesinin ve bölgede başka adlar altında asker bulundurma çabalarının kabul edilemez olduğunu sert dille açıkladılar. Putin-Bush görüşmesinde de Rusya’ya yükümlülüğünü yerine getirmesi hatırlatılmış. Zaten Rusya da açıkça anlaşmayı uygulamayacağını söylemiyor, üssün boşaltılmasının Rus ve Abhaz sivil engellemeleri nedeniyle gerçekleşemediğini açıklıyor. Yine de üs sorununun çözümlenmesi için, birilerinin Rus ordusuna ya her yerde yerel isteklere karşı duyarlı olmasını ya da uluslararası yükümlülüklerini yerine getirmesini sık sık hatırlatması gerekiyor.
       <br/>
       <br/>
       e-mail: a.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12650), [web.archive.org (arşiv bağlantısı)](http://web.archive.org/web/20050227092906/http://www.aksiyon.com.tr:80/detay.php?id=12650)
