# Dış politikada Sezer günleri

*Abdülhamit Bilici Bilinmeyen-tarih*

<div>
 <p>
  <font>
   Başbakan Bülent Ecevit’in rahatsızlığı nedeniyle aksama belirtileri gösteren devlet işlerinin yürütülmesinde Cumhurbaşkanı Ahmet Necdet Sezer’in daha etkin rol oynamaya başladığı gözleniyor. Özellikle dış politika cephesinde bu özellik daha da önem kazanıyor.

Cumhurbaşkanı Sezer’in Meclis’te grubu bulunan partilerin liderlerini Avrupa Birliği konusunda Köşk’te toplamasından sonra Moğolistan ve Kazakistan’a yaptığı ziyaretler, geçtiğimiz hafta İran’a yaptığı çok önemli ziyaret ve İspanya’nın Sevilla kentinde yapılan AB zirvesinde Türkiye’yi temsil etmesi dikkat çeken son temaslar.
   <br/>
   <br/>
   Cumhurbaşkanı Sezer’in dış politikada Avrasya derinliği ve Avrupa Birliği politikalarına aynı anda öncelik veren bir yaklaşım sergilediği görülüyor. Örneğin 17-18 Haziran tarihlerinde İran’a yaptığı ziyaretin arkasından AB dışişleri bakanları da İran’la ilişkileri geliştirme kararı aldı. Aynı günlerde Suriye Genelkurmay Başkanı Hasan Türkmani’nin Türkiye’yi ziyaret ederek Türk meslektaşıyla çeşitli anlaşmalara imza koyması da dış politikadaki bu yeni yönelimle uyumluydu.
   <br/>
   <br/>
  </font>
 </p>
 <p>
  <font>
   (Bu yazı 56 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1360), [web.archive.org (arşiv bağlantısı)](http://web.archive.org/web/20050301161515/http://www.aksiyon.com.tr:80/yazdir.php?id=1360)
