# Hac'da acı olay

*Abdülhamit Bilici 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mina'da çıkan yangında çoğunluğunu ilk belirlemelere göre Hintli, Pakistanlı ve Bangladeşli Müslümanların oluşturduğu 200'ün üzerinde hacı adayı yanarak can verirken,
  </font>
 </div>
 <div id="newsText">
  <font class="detail-text">
   yaklaşık 1300 hacı adayı da yaralandı ve binlerce çadır yandı. Yangının İran kafilesinin çadırlarında çıktığı açıklandı.
   <br/>
   <br/>
   İran'a kadın cumhurbaşkanı
   <br/>
   <br/>
   İran'da gelecek ay yapılacak Cumhurbaşkanlığı  seçimleri için devrimin  hemen başlarında öldürülen ünlü liderlerden Ayetullah Talegani'nin  kızı olan Ezem Talegani adaylığını açıkladı. Bu hadise üzerine İran yönetimi kadınların cumhurbaşkanı adayı olup olamayacağı konusunda  ilk kez karar vermek durumunda. Anayasada cumhurbaşkanının "dini ve siyasi rical arasından seçileceği" belirtiliyor; ancak tartışmalar "rical" kelimesinin "erkekler" anlamında mı yoksa "kişiler" anlamında mı kullanıldığı konusunda yoğunlaşıyor. Rafsancani'nin kızı Tahran Milletvekili Faeze Haşimi kadınların da aday olabileceğini savunuyor.
   <br/>
   <br/>
   10 yıllık Brüksel koşusu
   <br/>
   <br/>
   Geçtiğimiz hafta, son aylarda Türk dış politikasını en çok meşgul eden Avrupa Birliği'ne tam üyelik başvurumuzun 10'uncu yıl dönümü kutlandı. I. Özal Hükümeti'nin 14 Nisan 1987'de gerçekleştirdiği tam üyelik başvurusunun üzerinden 10 yıl geçti. Bu arada Gümrük Birliği anlaşması imzalandı; ancak tam üyelik perspektifi hâlâ netleşmedi. 1964'te imzalanan Ankara Anlaşması'nın hedefinin tam üyelik olduğunu dile getiren Türkiye, aday listesindeki ülkelerin nasıl bir işlem göreceklerinin karara bağlanacağı aralık ayındaki Lüksemburg zirvesine katılmak için kararlılığını sürdürüyor. Dönemin Dışişleri Bakanı Ali Bozer ilk başvuru yapılırken de Almanya'nın pek istekli görünmediğini; ancak şimdiki kadar katı da olmadığını hatırlattı.
   <br/>
   <br/>
   Cezayir'de isim operasyonu
   <br/>
   <br/>
   Referandumla din temeline dayalı partilerin kurulamayacağını yasalaştıran Cezayir'de 5 Haziran Meclis seçimleri öncesinde İslami partiler isimlerini değiştiriyor. Bu yüzden HAMAS, yani "İslami Toplum Hareketi" adını "Barışçı Toplum Hareketi" olarak  değiştirirken, "Nahda İslami Hareketi" de adını "Nahda Hareketi" olarak değiştirdi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2501), [web.archive.org (arşiv bağlantısı)](http://web.archive.org/web/20140108154832/http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2501)
