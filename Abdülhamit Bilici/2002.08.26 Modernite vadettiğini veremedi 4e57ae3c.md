# Modernite vadettiğini veremedi

*Abdülhamit Bilici 2002.08.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      “Müslümanlar’ın bugün geçirmekte olduğu bunalım, bir düşünce bunalımıdır. Yaygın inanca göre, İslâm’ın tarih sahnesine yeniden çıkışı, Batı’nın yanlışlığını isbat etmesinden çok İslâm’ın modernliğe vereceği fikri cevaba bağlıdır.” Bu sözler 40 yıldır Avrupa başkentlerinde yaşayan Pakistanlı fikir adamı ve yazar Perviz Manzur’a ait.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080615205453im_/http://www.aksiyon.com.tr/resim/403/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080615205453/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080615205453/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080615205453oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080615205453oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kitaplarında, makalelerinde sürekli İslâm dünyasının düşünce krizine vurgu yapan Pakistanlı ilim ve fikir adamı Perviz Manzur’u 20 yıldır yaşadığı Stockholm’ün sakin bir köşesindeki kitaplarla dolu evinde bulduk. Türkiye’de yayınlanan İslâm ve Batı adlı eseri ve kendisine ait internet sitesindeki (http://www.algonet.se/~pmanzoor/) yazılarından izlediğimiz Manzur’la en çok kafa yorduğu konulardan biri olan sekülerizmden moderniteye, İslâm dünyasındaki siyasi hareketlerden ahlak ve aşkınlık anlayışına birçok konuyu konuştuk. Manzur’un en dikkat çeken yaklaşımlarından biri, sekülerizmi siyasi ve felsefi olmak üzere ikiye ayırması, özgürlükler açısından önemli gördüğü birinci kategoriye sıcak bakarken hayattan aşkın olanı, ahlaki değerleri kovan ve nihilizme kapı aralayan ikinci kategoriye şiddetle karşı çıkmayı insani bir görev olarak görmesi. Manzur’un üzerinde durulması, tartışılması gereken diğer fikirlerini birlikte dinleyelim:
   <br>
    <br>
     – Türkiye’de de bütün zamanların en popüler konusu sekülerizm (laiklik) üzerine çalışıyorsunuz. Özel bir nedeni var mı? Sekülerizme karşı değilim. Müslümanlar olarak bir kilisemiz olmadığı için benim bu kavramla sorunum yok. Ancak sekülerizmin bir türü var ki o İslâm’ı yasaklamak istiyor. Yalnız İslâm’ı değil bütün kutsal olanları ortadan kaldırmak istiyor ve hiçbir kutsalın kabul edilmediği nihilizme kapı açıyor. Bu yüzden bizim açımızdan sosyolojik/siyasi sekülerizmin değil, ahlaki ve felsefi sekülerizmin sorun olduğuna inanıyorum. Buna göre herşey dünyadan ibarettir, öte dünya yoktur. İnanmamanın ahlaki açıdan sorunlu bir durum olduğunu düşünüyorum.
     <br>
      <br/>
      – 17’inci asırdan bu yana Batı’da inanç dışında bir dünya ve ahlak görüşü oluşturuldu. Müslümanlar için bu tecrübe anlamsız mı? İslâm, yalnız siyasi bir seçenek değil. İslâm’ın her alanda bir tercihi vardır. İslâm’ın adından bahsetmeden de İslâmi bir hakikat dillendiriliyor olabilir. Elbette Müslümanlar yaşanan bu tecrübeyi görmemezlik edemez. Zaten trajedimizin altında, hissi ve entellektüel düzeyde bu tecrübeyle temas kurmak için bir yol bulamamış olmamız yatıyor. Bence kriz bizim düşünce sistemimizde.
      <br/>
      <br/>
      – O halde Batı tecrübesinin reddini değil, onunla etkileşimi öneriyorsunuz?
      <br/>
      Etkileşimi tercih ettiğim için sekülerizm üzerinde duruyorum. Çünkü bu temel konulardan biri. Modernite yüzünden bugün insanlık ahlaki açıdan büyük tehlikeyle karşı karşıya. ‘Mümkün olanın’, ‘yeterince iyi’ olduğu anlayışı yaygınlaşıyor. Bu anlayışa göre, ‘Teknolojinin geldiği noktada atom bombasının yapılması kaçınılmazdı’ denilerek büyük bir trajedi savunulabiliyor. Modernitenin en önemli sorunu, onda hiçbir şeyin ‘haram’ olmaması. Bugün Batı’da uzmanlığı, saygınlığı tartışmalı parlamentolar geleneksel olarak dinin, ahlakın alanına giren cinsellik, evlilik, ölüm hakkı gibi konularda kararlar alıyor. Yasa yoluyla ahlaki seçenekler oluşturuluyor. Halbuki klasik liberalizmde bile bu alanlar ayrıydı, şimdiki demokrasi anlayışı o kadar mutlaklık kazandı ki kimse itiraz edemiyor. Şayet ahlaki, metafizik ve felsefi olarak sekülerizme inanıyorsanız, doğal olarak dünyada bir hakikat, mutlak bir gerçek olduğunu kabul edemezsiniz. İnsan sayısı kadar ‘doğru’ ortaya çıkar ki, bu açmazdan kurtulamaz ve gerçeğin bir uzlaşı olduğu sonucuna varırsınız. Bugün İslâm’ın cevap vermesi gereken en büyük meydan okuma bu. İslâm, modernitenin inkâr ettiği aşkın bir hakikat olduğuna tanıklık etmelidir.
      <br/>
      – Post–modernizmle kendi önkabullerini sorgulamaya başlayan Batı, İslâm’la ve klasik anlamıyla gelenekle söylediğiniz türde bir etkileşime yaklaşıyor mu?
      <br/>
      Batı, her değerin eşit kabul edildiği, izafiliğin hiçbir hakikat tanımadığı nihilizm tehlikesinin farkında ama çözüm için Müslümanlar’a baktıklarını söylemek zor. Bu değersizliğin yol açtığı kimlik sorununun giderilmesinde 11 Eylül’ün Batı’ya önemli bir katkısı oldu. Huntington, Üsame bin Ladin sayesinde Batı’nın bir kimliğe kavuştuğunu söylüyor. Genel olarak bakarsak Batı felsefesi ve özellikle aydınlanma insanlığa vadettiği şeyleri veremedi. Vahyin hurafe olduğunu iddia etti ve akıl yoluyla (reasoning) dünyada mükemmel düzenin nasıl olması gerektiğini bulabileceğimizi söyledi. Bu mümkün olmadı, çünkü ortada tek bir akıl yok. 18’inci yüzyılın aklı, 19’uncu yüzyılın aklından farklı. Bu yüzden akıl da görece hale geldi ve neticede aklın krizini ifade eden post—modernizm ortaya çıktı. Anahtar cümle, “Hiçbir doğru yoktur.” Nietszhe’nin bu krize bulduğu çözüm, gücü elde etme arzusunu, hakikatı bulma arzusunun yerine geçirmek oldu: “Doğru ile yanlışın ne olduğu önemli değil, çünkü bunu asla bilemeyiz. Önemli olan bizim daha güçlü olmamız.” Bugün dünya belki bire doğru gidiyor, küçülüyor, ama üzerinde mutabık olduğumuz ortak hiçbir değer kalmıyor.
      <br/>
      <br/>
      - Kimi Müslümanların şans olarak gördüğü post–modernizm moderniteden daha mı tehlikeli sizce?
      <br/>
      <br/>
      Daha tehlikeli. Çünkü modernitede en azından farklı egemenlik alanları vardı. Ulus devletler vardı. Şimdi dünya üzerinde bir tür egemenlik var. Bu yalnız bir ülkenin önemli olduğu anlamına gelmiyor. İnsan hakları, demokrasi vs. diye isimlendirilen evrensel bir değerler kümesi var. Buna itiraz edenlere karşı sistem müdahale ve bombalama hakkını kullanıyor. Afganistan, Çeçenistan, Irak farketmiyor. Bu müdahaleleri bir ülke yapmıyor. Amerika etkili, ama müttefikleri var. Mesela Afganistan olayında yerli müttefikleri de vardı. Ortaçağ Hıristiyan geleneğindeki adil savaş mantığının geri dönüşüne şahit oluyoruz. Post—modernizm doğru bir tanımlama değil, yaşadığımız moderniteyle ilgili polemikler bütünü. Bu süreç, bizi tekil bir sistem ve güç merkezine götürüyor. Birleşmiş Milletler ya da başka yolla bu yapı bir yasallık da elde edecek.
      <br/>
      <br/>
      Atatürk’ün medeniyet tanımı haklıydı
      <br/>
      <br/>
      – Şayet çoğul olarak kullanmak mümkünse, medeniyetler arasındaki etkileşimin temeli sizce ne olmalı?
      <br/>
      Açık konuşmak gerekirse tarihin belli bir noktasında tek bir medeniyet olduğunu söyleyen Atatürk haklıydı. Bu medeniyetin dereceleri vardı. Medeniyet insanlığın toplam bilgi ve birikimi şeklinde tanımlanabilir. Kültürler farklı olabilir. İstesek de istemesek de, yaşadığımız zamanın medeniyetine dahil olduğumuzu düşünüyorum. Sistemin içinde olmak herşeyi kabul etmek anlamına gelmiyor, reform, kötülükleriyle mücadele şart. Bence en önemli sorun da aşkın olanın (transcendental) bu sistemde gittikçe dışlanıyor olması. Kültürlerin kendilerine özgü aşkınlıkları vardır: Çin’in, Hind’in, Budistler’in ve tek tanrılı dinlerin. Ama bu aşkınlıkları silersek, yani her şey gördüğümüzden ibaret dersek o zaman doğru ve yanlış arasında niçin fark olacak? Bu yüzden Müslümanlar’ın tanıklık etmesi gereken en önemli noktalardan biri de her zaman ve zeminde geçerli bir ahlak anlayışıdır.
      <br/>
      <br/>
      - Atatürk’ün medeniyet tanımını doğru buluyorsunuz. Yakından izlediğiniz Türkiye’de ve benzer yaklaşımlarla hareket eden diğer İslâm ülkelerinde niçin insani gelişmişlik, eğitim, adalet sorunları çözülemedi?
      <br/>
      Dünyanın meşruiyetini kabul etme anlamında sekülerliğe, İslâm’ın bir itirazı yoktur. Bir ideoloji olarak sekülerizm devletle bütünleşince, bütün topluma neyin doğru, neyin yanlış olduğu, neye ne kadar değer verileceği dayatılmış oluyor. İslâm’la yoğrulmuş bütün Türk tarihi adeta çöpe atılıyor. Bu bir köksüzlüğe ve aşağılık kompleksine yol açıyor. Bu ideoloji etrafında bir sınıf oluşuyor. Nilüfer Göle gibi bazı sosyologlar, bu ideoloji taraftarlarının modernist olduklarını iddia etseler de artık moderniteden uzaklaştıklarını söylüyor. Sekülerizm bir siyasi mesaj olmuş durumda. Batı ile beraber misin, karşı mısın? Batı’nın gelişme çizgisini kabul ediyor musun, etmiyor musun? Bir bakıma Batı’nın siyasi hegemonyasının devamına yardımcı oluyor. Bu anlamıyla sekülerizm, Müslümanlar’a aşağılık kompleksi veren bir doktrine dönüşür. Çünkü Müslümanların tarih boyunca gösterdiği bütün başarıları sıfıra indirger. Hep birlikte buna karşı çıkmalı ve eleştirel bir tavır almalıyız. Batıda Ernest Gellner gibi kimi sosyal bilimciler vahye dayalı düşünceleri safdışı bırakırken, akla o kadar büyük vurgu yapıyorlar ki adeta onu vahiy gibi kutsallaştırıyorlar. Tarihin dışında ve varlığın üstünde bir gücü kabul etmezseniz hakikat yok olur. Aksi durumda tarihselliğe girmiş olursunuz ki nihai olarak bu kapı izafiliğe çıkar. Tarihsellik, kendi kuyruğunu ısıran köpeğe benzer.
      <br/>
      <br/>
      - Hemşehriniz Fazlurrahman’ı tarihselliğe düştüğü için eleştirenler var.
      <br/>
      <br/>
      Müslümanlar’la ilgili her zaman polemik vardır. Mesela mirastan kız çocuklarının erkeğin yarısını alması kadınlara haksızlık olarak görülür. Halbuki siyak ve sibaka bakmalı. Erkek aileye bakmakla yükümlü. Kadın değil. İsveç’te çok kazananlar çok vergi öder, az kazanan az. Şayet aynı ilke İslâm’da olsaydı, adil bulunmayacaktı. Batı’da bu uygulanıyor ve tartışma yok. Dolayısıyla eşit vermek mi, yoksa sorumluluklarına göre vermek mi adil bilemiyoruz. Tarihi bağlam bize herhangi bir metni anlamada yardımcı olur. Fazlurrahman’da metni bugün için anlama meselesi daha kapsamlı bir zihinsel, hermönetik çaba gerektiriyor. Ona göre metnin ortaya çıktığı zamana gidecek, oradaki değeri tesbit edeceksiniz. Sonra bugüne geleceksiniz ve o değerlere tekabül edecek şekilde bir yorum yapacaksınız, kanunlar oluşturacaksınız. Bu zahmete katlanmaktansa, insanların çoğu metni anlama, hayata geçirme işini geçmişte yapıldığı gibi yapmayı, yani basit olanı tercih etti. Tarih şuuru gerekli, ama tarihin nihai cevap olduğuna inanırsak, sekülerist oluruz.
      <br/>
      <br/>
      Otorite yok, özgürlük var
      <br/>
      <br/>
      - Kendinizi Fazlurrahman’a göre nasıl konuma koyuyorsunuz?
      <br/>
      <br/>
      O daha zor bir problemle uğraştı. Çünkü o fıkhı yeniden düzenleme gibi bir sorumluluk üstlenmişti. Benim bir sorumluluğum yok ve yalnız teori seviyesindeyim. Sünni dünyanın bence en büyük sorunu, metni anlayacak ve yorumlayacak bir kurumdan ve otoriteden mahrum olması. Bunun güzel yanı da var, vicdanlar olabildiğince hür. Ancak bu yolla icmanın ne olduğunu anlamak uzun zaman alıyor. Birçok kez icma ortaya çıktığı zaman, problem tarih ve diğer faktörler tarafından çoktan çözülmüş olabiliyor.
      <br/>
      <br/>
      - İslâmi hareketlere karşı mücadele edenler, amaçlarının fundamentalizmi önlemek olduğunu söylüyor. Bu gerekçeyi paylaşıyor musunuz?
      <br/>
      <br/>
      Funamentalistler devlet ve siyaset yoluyla bu dünyada kurtuluşa inanırlar. Bu yönüyle fundamentalizm bence seküler bir olay. Her zaman asıl sorun aşkınlıkla ilgili. Onlar da bir şekilde aşkın olanı inkar ederler, modernisttirler ve bu yüzden son tahlilde nihilisttirler. Bu insanların terörist olabilmesinin nedeni de bu. Onlara göre insanlığın manevi bir ortak temeli yoktur ve Hegelvaridirler. Tek meseleleri başarılı olmaktır. Müslümanlar elbette tarihte başarılı olmuşlardır, ama tarih ve başarı bizim için tek kriter değildir.
      <br/>
      <br/>
      Bugünün sorunlarına bir Müslüman olarak çözüm aradığınızda fundamentalist oluyorsunuz, kendi dünyanıza çekilseniz gerçekten kopuyorsunuz. Çıkış yolu var mı?
      <br/>
      <br/>
      Müslümanlar’ın dünyada ne yapmak istediklerine dair bir gündemi olmalı. Bence bunun birinci maddesinde, aşkın olana tanıklık etmek ve dünyanın nihilizme kaymasına engel olmak yer almalı. Kapitalizm her yerde değerleri tahrip ediyor. Afganistan’da bile bugün pornografi var. İnsanlar her yerde refahı, emekliliği, geçimi düşünüyor, ahiret, cennet düşüncesi her yerde bulanıklaşıyor. Bir de Müslümanlar’ın İslâm dünyasının ötesinde insanlıkla ilgili vizyonu olması gerekir. Siyasi hilafet konusunu çok tartışıyoruz da, insanın yeryüzündeki halifeliği konusuyla fazla ilgilenmiyoruz. Bununla ilgilensek insanlık hakları diye bir kavramı keşfedebilir, sözgelimi küreselleşmenin, belli bilim dallarının buna aykırı olduğunu söyleyebiliriz. Her topluluğun bir mesajı var. Biz yalnız siyaset konuşuyoruz ve dünyadaki konumumuzun iyi olmadığını tekrarlayıp duruyoruz. Dünyayı nasıl değiştirmek istiyoruz? Tutarlı bir dünya görüşü oluşturmak için ahlaki, felsefi her türlü kaynağa sahibiz. Bunu yapmadığımız için gettolaşıyoruz. Modernite insanlığa vadettiğini veremiyor. Liberalizme inanabilirsiniz, ama o da ancak dünyanın dörtte birini mutlu edebilecek bir ideoloji. Müslüman olmak için çok neden var. Ama birçok şeyi yeniden düşünmek, yeniden formüle etmek gerekli. Düşünceye yatırım yapmak lazım, ama yapıyor muyuz? İslâm ülkelerinde İslâm iç politika meselesi olmuş. Müslümanlar her yerde özgürlükten mahrum. Sanki Müslümanlar’ın ne yapması gerektiğinin reçetesi yüzyıllar öncesinden hazır. İslâm’ın güçlü olması için Müslümanlar’ın kollektif olarak güçlü olması şart değil, paradoksal olarak Müslümanlar’ın zayıf olduğu dönemlerde İslâm’ın mesajı çok güçlenmiştir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1758), [web.archive.org (arşiv bağlantısı)](http://web.archive.org/web/20080615205453/http://www.aksiyon.com.tr:80/detay.php?id=1758)
