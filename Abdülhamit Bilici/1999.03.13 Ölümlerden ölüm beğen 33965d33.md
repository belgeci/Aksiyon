# Ölümlerden ölüm beğen

*Abdülhamit Bilici 1999.03.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hayatı sonlandırmak için kullanılan belki binlerce yöntem arasından Naziler'in Yahudiler için tercihi, gerçekliği konusunda bazı tartışmalar olsa da gaz odalarıydı. Gaz odalarında zehirlenerek öldürülen Yahudiler'in hikayeleri yarım asırdır tüyleri ürpertmeye devam ededursun, Atlantik'in doğu yakasından gelen gaz odasında infaz haberleri bu defa Almanya'yı sarstı.
  </font>
 </div>
 <div id="newsText">
  <font class="detail-text">
   Karl (35) ve Walter Lagrand (37) kardeşler geçtiğimiz hafta suçlu bulundukları cinayet eylemlerinden dolayı peşpeşe idam edildiler. Hayat ilginç tecellilerle dolu, Almanya'da dünyaya gelen kardeşlerin annesi ülkesinde görevli Amerikan askerlerinden birine gönlünü kaptırmamış olsaydı, Karl ve Walter Avrupa'da en ağır suçu da işleseler bunun bedelini hayatlarıyla ödemeyeceklerdi.
   <br/>
   <br/>
   Kardeşler 1982'de teşebbüs ettikleri bir banka soygununda 63 yaşındaki banka müdürünün boğazını mektup açıcı ile keserek ölümüne sebep olmuş, bir başka görevliyi de 6 yerinden bıçaklamışlardı. 1992'de mahkemenin haklarında idam kararı vermesinden bu yana infaz anını bekliyorlardı. Arizona eyaletindeki seçmenler 1994'te idamlıkların cezalarının infazına yeşil ışık yakınca umutlar tükendi. Kardeşler son bir çıkış için, Yüksek Mahkeme'nin insanlık dışı bularak reddeceğini umarak gaz odasında infazı tercih ettiler. Temyiz Mahkemesi tereddüt geçirerek infazı erteledi, ancak Yüksek Mahkeme'nin ani ve olumsuz kararıyla suçlular kendilerini infaz memurlarının elinde buldular. Karl, son dakikada kendisine önerilen zehirli iğneyle infaz alternatifini kabul etti ve 3 dakikada hayata gözlerini yumarak II. Dünya Savaşı'ndan sonra ABD'de idam edilen ilk Alman oldu.
   <br/>
   <br/>
   Walter ise ölüm cezasını protesto etmek için aynı teklifi kabul etmedi. Kardeşinden bir hafta sonra 3 Mart günü akşam saat 9:12'de infaz başladı. Walter, önce aralarında öldürdüğü insanın yakınlarının da bulunduğu 40 kişinin  önünde özür diledi. Ardından elleri ve ayaklarından bağlandığı sandalyesinin altındaki sülfirik asit ve su dolu kabın içine dökülen siyanür tanecikleri bir tepkime başlattı. Yükselen zehirli gaz bulutu katili öksürüğe boğdu. Katil son nefesini 9:30'da verdi.
   <br/>
   <br/>
   En az acı kılıçla idamda
   <br/>
   <br/>
   Gaz odası, ABD'nin idam cezası uygulanan 38 eyaletinden yalnızca beşinde  infaz seçenekleri arasında bulunuyor. Idam cezasının 1976'da yeniden yürürlüğe konmasından bu yana gerçekleşen 500 infazdan sadece 10'unda bu yöntem uygulanmış. Tıp otoriteleri idam cezasının infazında caydırıcılık ve en az ağrının optimum noktasını bulmanın zor olduğunu, ancak kılıçla idam şeklinin bu ideale en yakın çözüm olduğunu belirtiyorlar.
   <br/>
   <br/>
   Idamın engellenmesi için yapılan baskılar netice vermedi. Alman Başbakan Schröder'in ricasını Clinton, 'Yargıya karışamam' diye nazikçe geri çevirdi. Ne uluslararası insan hakları örgütlerinin çağrıları, ne de BM Uluslararası Adalet Divanı'nın tavsiye kararı işe yaradı. Idamı 'barbarca' diye niteleyen Alman Adalet Bakanı Herta DaeublerGmelin suçlamalarını ileri götürerek Walter'ın idamın eyaletteki valinin ve savcıların tekrar seçilmelerini sağlamaya yönelik bir propoganda olduğunu iddia etti. Alman Bakan, ABD'nin idam listesinde yeralan 74 yabancı uyruklunun 70'ine ülkesiyle irtibat kurmasına engel olunduğunu belirtti. Zaten bazı Almanları ABD'ye yaptırım çağrısı yapacak kadar kızdıran husus da, LaGrand kardeşlerin tutuklandıkları 1982'den 1992'ye Alman yetkililerin olaydan haberdar edilmemesi. Almanlar bu durumu, ABD'nin de imzaladığı konsolosluklarla ilgili anlaşmanın hükümlerine aykırı buluyorlar. Uluslararası Af Örgütü uzun süredir Amerika'nın insan hakları ihlalleri konusunda merkezine idam cezalarını koyduğu kapsamlı bir kampanya sürdürüyor.
   <br/>
   <br/>
   Avrupa Konseyi'nin ölüm cezasını kaldıran 1983 tarihli 6'ıncı protokolünü imzalayan ama henüz onaylamayan (Meclis'ten geçirmeyen) Türkiye'de ise bu tarihten itibaren verilen idam kararları Meclis'in onayını bekliyor. Konu 30 bin kişinin katili olarak nitelenen Öcalan'ın tutuklanmasıyla ülkemizde yeniden gündeme gelirken, ABD'nin 1976'dan buyana infaz ettiği idam cezaları 400'e yaklaşıyor. Her yıl ortalama 250 kişi hakkında idam hükmü veriyor Amerikan mahkemeleri. Her eyaletin idam şekli başka: Texas'ta zehirli iğne, Florida'da elektrikli sandalye, Utah'da idam mangası, Washington'da asılma, Arizona'da gaz odası. Ancak idam cezalarıyla ilgili istatistikler kararlara ırk ayrımının gölgesi düşmüş olabileceğini gösteriyor. Ölüm listesinde bekleyen suçluların yarıdan fazlası ya siyah ya da bir azınlık gruba mensup. Son 20 yıl içinde 6 beyaz siyahları öldürdüğü için, 112 siyah beyazları öldürdüğü için idam edildi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4221-olumlerden-olum-begen.html), [web.archive.org (arşiv bağlantısı)](http://web.archive.org/web/20120228170646/http://www.aksiyon.com.tr:80/aksiyon/haber-4221-olumlerden-olum-begen.html)
