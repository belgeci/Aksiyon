# Sound ve ritmimiz aynı

*Abdülhamit Bilici 2000.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Selanik'ten...

Ben okulun lise bölümündeyim. Eğitim İngilizce yapılıyor. Okullarımız arasında kurulan kardeşlik ve Yunanlı bir öğrenci olarak Türk öğrencileri misafir etmenin bende uyandırdığı duyguları yazmak istiyorum.
  </font>
 </div>
 <div id="newsText">
  <font class="detail-text">
   Gerçekte Türk öğrenci ve velileri buraya gelmeden önce bazı kötü duygularım yok değildi. Başlangıçta gelen Türk arkadaşlarla asla dostça ve samimi ilişki kuramayacağımı düşünüyordum.
   <br/>
   <br/>
   Ancak onları tanıdıktan sonra birçok bakımdan çok iyi insanlar olduklarını gördüm. Türk arkadaşlarla çok iyi zaman geçirdiğimi söyleyebilirim. Birbirimizi daha iyi tanıyabilmemiz için bu olayın çok güzel bir fırsat olduğunu düşünüyorum.
   <br/>
   <br/>
   Ben ve arkadaşlarımın çoğu en yakın zamanda Türkiye'ye gelmek istiyoruz. Zaten eylül ayında Kayseri'ye bir gezi olacağını duydum ve buna çok sevindim.
   <br/>
   <br/>
   Bu arada bazı Türkçe kelimeler de öğrendim. Örneğin, marhaba, iyi gunlar, tecekur edrim (Kelimelerin imlalarını tam öğrenemedim maalesef). Mehmet Dinçel isimli Türk öğrenci arkadaşım 5 gün geceli gündüzlü bizim evde misafir oldu. Şakacı, tatlı bir arkadaştı. Onunla güzel vakit geçirdim.
   <br/>
   <br/>
   Ülkelerimiz arasındaki benzerlikler üzerine çok çok konuştuk. Müzik alanında benzer ritm ve soundlara sahip olduğumuzu farkettim. Mehmet de bana Yunanistan'da dinlediği şarkıların çoğunun Türkiye'deki şarkılara çok benzediğini, bazılarının aynı olduğunu söyledi. (Mehmet, Nicholas'a Türkiye'nin Turkey değil, Türkiya olduğunu anlatmış olacak ki, Nicholas hep Turkiya diye bahsediyor Türkiye'den)
   <br/>
   <br/>
   Arkadaşlar gelmeden önce Türkiye hakkında fazla bilgim yoktu. Mehmet'i bazı komşularımızla da tanıştırdım. Onların Mehmet'le fazla konuşmadıklarını gözledim, ancak bana iyi bir çocuğa benzediğini söylediler. Şimdi Türkiye'ye gelme planı yapıyorum. Eylül ayını iple çekiyorum, orada arkadaşlarla iyi vakit geçireceğimi umuyorum.
   <br/>
   <br/>
   Nicholas Rangos
   <br/>
   <br/>
   email: nrangos@www.com
   <br/>
   <br/>
   Kayseri'den...
   <br/>
   <br/>
   Selanik'te de 'imam bayılıyor'
   <br/>
   <br/>
   Yunanistan ile Türkiye arasında yıllardan beri süregelen birtakım tatsız olaylar doğal olarak iki ülke halkını da psikolojik olarak etkilemiştir. Lakin deprem felaketinden sonra başlayan yakınlaşma çabaları son günlerde karşılıklı diyalog ve ziyaretlerle iyice artmıştı. Bu yakınlaşma başta askeri ve siyasi alanda başlamıştı.
   <br/>
   <br/>
   Biz de Özel Kılıçaslan Liseleri öğrencileri olarak eğitim alanında bir yakınlaşma adımı atmak istedik. Yunan ve Türk okulları arasında başlayan kardeş okul kampanyasını duyduğumuzda da müdürlerimizin büyük çabalarıyla bu kampanyaya katıldık.
   <br/>
   <br/>
   Bu kampanyaya katılmaktaki amacımız hem Yunanistan ile olan ilişkilerimizi bir adım daha ileriye götürmek hem de biz öğrenciler olarak biraz tatil yapmaktı. Ama oraya vardığımızda olayın boyutlarının çok farklı olduğunu gördük ve orada sadece kendimizi değil tüm Türkiye'yi temsil etmek gibi büyük bir sorumluluğun altına girdiğimizi fark ettik.
   <br/>
   <br/>
   Tabii ki medyanın da etkisiyle Yunanistan hakkında birtakım tereddütlü düşüncelerimiz vardı. Fakat orada şunu gördük ki Türk ve Yunan halkının aslında bir çok ortak yönleri var. En basitinden yemek ve müzik kültürlerimiz birbirleriyle çok benzeşiyor. Hatta bizim tamamen Türklere has olarak bildiğimiz yemekleri bile orada görmek bizi çok şaşırttı. Mantı, imambayıldı, kazandibi gibi yiyecekleri orada aynı isimlerle görmek zamanın her iki milletin de kültüründeki ortak yönleri yok edemediğine şahit olduk. Bu benzerlikleri görmek bizi sevindirdi. Böylece her iki milletin aslında yıllarca boşu boşuna düşmanlık psikolojisiyle yaşadığını fark ettik. Oradaki insanlarla çok yakın ilişkilerde bulunduk. Hatta birbirimize o kadar ısındık ki oradan ayrılıp Türkiye'ye gelmek bize çok zor geldi. Fakat onların da 24 Eylül'de okulumuza yapacakları ziyaret bizi teselli eden tek faktör oldu. Temennimiz bu yakınlaşma sürecinin uzun süre böylece devam etmesidir. İnanıyuruz ki biz Kayseri Özel Kılıçaslan Liseleri öğrencileri olarak onların bize gösterdikleri misafirperverlikten daha fazlasını biz de onlara göstermeye çalışacağız.
   <br/>
   <br/>
   Mehmet Dinçel&amp;Onur Fenar
   <br/>
   <br/>
   email: serhatfenar@usa.net
   <br/>
   <br/>
   Tarihi, Kurtuluş Savaşı'na, Yunanistan'la Türkiye arasında yaşanan mübadele yıllarına giden 'Anatolia Koleji ile Kayseri'deki Kılıçaslan Liseleri arasında ne gibi bir ilişki olabilir? Birisi Anadolu'nun merkezinde tüttürüyor eğitim ocağını, diğeri genlerinde dolaşan Anatolia ismini Selanik'te uzun süre Osmanlı'nın İstanbul'dan sonra ikinci kozmopolit şehri olan, şimdi Avrupa'nın en önemli kültür ve tarih merkezlerinden sayılan Selanik'te canlı tutuyor.
   <br/>
   <br/>
   Aralarındaki ilişki yalnız Anadolu isminde saklı mânâyı paylaşmakla sınırlı değil. Depremin getirdiği dostluktan sonra iki ülke arasındaki yumuşamadan bu iki okulun payına kardeş olmak düşmüş. Geçtiğimiz günlerde Kayseri Kılıçaslan Lisesi'nin 15 öğrencisi, veliler ve okul idarecileri, Selanik'teki Anatolia Amerikan Koleji'nin Yunan öğrencilerinin misafiri oldular. Hem de kendi evlerinde. Yaz aylarında Kılıçaslan öğretmenlerini Selanik'e götürecek, eylül ayında Kolej'in Yunan öğrencileri Kayserili öğrencilerin misafiri olacak. İlk, orta ve üniversite düzeyinde eğitim kurumlarına sahip ve Amerika'daki merkeziyle kâr amacı olmayan büyük bir kuruluş olan Kolej, Kayserili kardeşinin 20 öğrencisine kapılarını açmaya karar vermiş. Kılıçaslan Lisesi bu işbirliği sayesinde İngilizce eğitiminde karşılaştığı güçlükleri aşma imkanı bulmuş. Tüm bunların ötesinde, Türk ve Yunanlı daha 1415 yaşlarındaki çocuklar ve bunların aileleri arasında sarsılması zor dostluk köprüleri kurulmuş durumda.
   <br/>
   <br/>
   Battalgazi Eğitim Kurumları Genel Müdürü Mustafa Aydın ve Kılıçaslan Lisesi Müdürü Bayram Murat'ın da içinde bulunduğu heyete Selanik üst düzey karşılama programı düzenliyor. Şehrin valisi, belediye başkanı heyeti kabul ediyor, heyettekiler de Kayseri Vali ve belediye başkanının selam ve hediyelerini takdim ediyorlar. Bu arada Kayseri'nin nadide kilim, halı ve pastırmalarının reklamı da ihmal edilmiyor tabii. Atatürk Evi ziyaret ediliyor, bir kilim de oraya hediye bırakılıyor.
   <br/>
   <br/>
   Amerikan Koleji'ne mali destekte bulunan 50'ye yakın Amerikalı işadamı ile okulda yemek yiyen Türk heyetini Amerikan büyükelçisi de kabul ediyor. Dış politika olaylarına meraklıların hatırlayacağı bir isim Amerikalı diplomat: Eski Dışişleri Sözcüsü Nicholas Burns.
   <br/>
   <br/>
   Yunan basının da ilgi odağı olan heyete, haberleri olmasına rağmen ilgisini en fazla esirgeyen ise Selanik'teki resmi temsilciliğimiz konsolosluk olmuş. İlgisizliğin arkasında Amerikan Koleji'nin tarihinin rol oynadığı akla gelebilir. Çünkü Anatolia Koleji'nin temelleri İstanbul Bebek'te Amerikalı misyonerler tarafından 1840'ta atılmış. 1862'de Merzifon'a taşınan okul, Kurtuluş Savaşı şartlarında Ermeni ve Rumlar'la yaşanan gerginliklerden nasibini alarak 1924'te nüfus mübadelesiyle Selanik'e taşınmış. Ancak Türk ve Yunan okulların resmi kanallarca eşleştirilmiş olduğu dikkate alınırsa bu tereddütlere mahâl kalmıyor.
   <br/>
   <br/>
   Bu tarihi okulun halen 3 bölümü bulunuyor: 1200 öğrencili Yunan müfredatını uygulayan lise, 23 ülkeden 400 öğrencinin kayıtlı olduğu liberal sanat koleji, 1 yıllık sekreterlik bölümü. İngiliz dili ve edebiyatı ve işletme alanlarında master programları(MBA) açmak ve Güneydoğu Avrupa'nın en büyük elektronik kütüphanesini kurmak kurumun projeleri arasında.
   <br/>
   <br/>
   Yunanistan'ın önde gelen zenginlerinden ve saygın siyaset adamlarından Stephanos Manos, birkaç yıl önce kendisiyle görüştüğümüzde iki ülke ilişkilerinin rayına oturması için işe okullardan başlamak gerektiğini söylüyordu. KılıçaslanAnatolia kardeşliği bu anlamda önemli teşebbüslerden birini oluşturuyor. Bu kardeşlik ilişkisinin merkezinde yer alan, Selanik'te bir Yunanlı öğrenciye 5 gün misafir olan Kayserili öğrenciler Mehmet Dinçel ve Onur Fenar ile Anadolu'dan gelen öğrencileri misafir eden Nicholas Rangos'un Aksiyon için yazdıklarını okuyalım.
   <br/>
   <br/>
   E-mail: abilici@mail.aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6230-sound-ve-ritmimiz-ayni.html), [web.archive.org (arşiv bağlantısı)](http://web.archive.org/web/20140714203316/http://www.aksiyon.com.tr:80/aksiyon/haber-6230-sound-ve-ritmimiz-ayni.html)
