# Dikkat! Bize de çıkabilir

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050302225134im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225134im_/http://www.aksiyon.com.tr/resim/299/58.jpg" vspace="5"/>
  </p>
 </font>
 <font class="content">
  Barents Denizi’nin buzlu suları içinde yıldırım hızıyla dibe çakılan Rus denizaltısı Kursk’un 118 mürettebatı, bir insanın başına gelebilecek en acıklı sonla dünyaya veda ettiler.
 </font>
 <br/>
 <p>
  <font class="content">
   12 Ağustos’ta gerçekleşen kazadan nihayet 9 gün sonra 21 Ağustos’ta denizaltının kapağı Norveç ve İngiliz dalgıçların yardımıyla açıldı ve mürettebatın cesetlerine ulaşıldı. Operasyon hayatta kalanları kurtarmaktan cesetlerin çıkarılmasına dönüştürüldü. Denizaltı su ile dolmuştu.
   <br>
    <br>
     Aslında Rus yetkililer denizaltı mürettebatından haber alamadıklarını ve ölmüş olabileceklerini hayli önceden açıklamıştı. 16 Ağustos’ta 120 tane tabut siparişi verilmişti. Hatta Rusya’da çıkan bir dedikoduya göre Putin olaydan kısa bir süre sonra 118 kişinin hayatta olmadığı bilgisine sahipti ve yardıma koşmada ağır davranmasının da bir sebebi buydu. Bu rivayete inanılacak olursa denizaltının batış şekliyle ilgili verilen bilgilerdeki patlama ihtimali ağırlık kazanıyor.
     <br>
      <br>
       Çünkü şu ana kadar II. Dünya Savaşı’ndan kalma bir mayına çarpma, başka bir denizaltıyla çarpışma, deniz dibine çakılma gibi birçok senaryo üzerinde duruluyordu. Putin’in elinde böyle kesin bir bilgi olması için önemli bir olay olmuş olması gerekir ki tüm mürettebat anında ölmüş olsun.
       <br/>
       <br/>
       Her ne ise, Putin kurtarma rezaleti yüzünden kaybettiği prestiji ile; Sovyetler Birliği’ni yeniden diriltme hayal gemisi, aldığı suyla; 118 mürettebatın arkada bıraktığı canları, bu feci kazaya kurban verdikleri yakınlarının acısıyla kalakalsın, biz dikkat çekmek istediğimiz konuya dönelim.
       <br/>
       <br/>
       Bilindiği gibi Sovyetler Birliği 10 sene önceye kadar ABD ile birçok alanda, özellikle de silahlanma alanında yarış içindeydi. Soğuk Savaş sona erip birlik dağılınca, Sovyetler’e gücünü kuvvetini veren askeri mekanizma hemen hemen tamamen Sovyetler Birliği’ni oluşturan 15 cumhuriyetin en büyük ve en güçlüsü olan Rusya’ya geçti. Hatta birlik dağıldıktan sonra elinde nükleer silah kalan Beyaz Rusya, Kazakistan ve Ukrayna gibi cumhuriyetler ellerindeki silahları Rusya’ya teslim etti ve başka ülkelerin de araya girmesiyle gönüllü olarak nükleersiz kalmayı tercih ettiler.
       <br/>
       <br/>
       Ama Sovyetler’in Sovyetler olduğu dönemdeki Moskova’nın ekonomik gücüyle, bugünkü Moskova’nın ekonomik gücünü karşılaştırmak bile imkansız. Memurlarına, işçilerine hayatta kalma parası vermekte zorlanan devlet, bu dev savaş mekanizmasını yalnız çalışır vaziyette tutmak için muazzam paralar harcamak bir yana askerin geçimini, üst başını tedarik etmekte zorlanıyor. Afganistan’da batağa saplandıktan sonra, 1994’ten beri de savunma bütçesini eritip yok eden Çeçenistan batağına saplanmış durumda. Büyük oranda prestij kaybeden ordunun gelirleri her geçen gün geriliyor. Prestij ve paranın kaybolmasıyla kaliteli insanlar da ordu saflarından hızla ayrılarak özel sektör ordusuna katılıyorlar.
       <br/>
       <br/>
       Bir istatistiğe göre Rusya’nın bütçesinden ordusuna halen ayırdığı para Sovyetler Birliği dönemine göre yüzde 75 oranında azalmış durumda. Bu miktarın da yaklaşık 4 milyar dolara tekabül ettiği tahmin ediliyor.
       <br/>
       <br/>
       Amerika’nın yalnızca nükleer savaş mekanizmasının operasyon ve bakım masrafları için yılda 25 milyar dolar para harcadığı düşünülürse, Sovyetler’den miras kalan askeri sistemin ne halde olduğunu kestirmek hiç de zor değil.
       <br/>
       <br/>
       Bu son derece tehlikeli, bakımını bile tam olarak gerçekleştiremediği nükleer savaş mekanizmasını elinde bulunduran bir eski süper güce komşu olmanın sıcak savaş dışındaki tehlikeleri daha büyük.
       <br/>
       <br/>
       Bugün Barent denizi olduğu için dünyaya da, bize de uzak gelen ve ilgimizi pek çekmeyen kaza Akdeniz’de, Karadeniz’de hatta Boğazlarda da olabilirdi. Ve iki nükleer enerji santralinden aldığı enerji ile çalışan bu dev denizaltı patlayabilir, taşıyabildiği her biri 750 kg ağırlığında ve Hiroşima’ya atılan bombanın iki katı tesire sahip 24 adet nükleer bomba ile hayatı bize zehir edebilirdi. Ve bu ihtimaller bu Rus askeri yapısı sürdükçe pek de uzak görünmüyor.
       <br/>
       <br/>
       Henüz sıradan trafik kazalarıyla baş edememiş Türkiye için nükleer kazaları, nükleer silahların tehlikeli ellere geçmesinden doğabilecek tehlikelere kafa yormasını beklemek hayli zor. Ama dünya üzerinde tam 1455 örgüt 92 ülkede nükleer silahlardan arındırılmış bir dünya için mücadele veriyor.
       <br/>
       <br/>
       Bu mücadele sudan sebeplere dayanmıyor. 1997 rakamlarına göre yerküresi üzerinde 36 bin nükleer bomba var. Sürekli kişi başına düşen milli gelirden söz edilir; kişi başına düşen patlayıcı miktarı da var: 1.8 ton. Bu da insan türünün yeryüzünden birkaç kez silinmesi için yeter.
       <br/>
       <br/>
       Uluslararası yasalara göre nükleer güç kabul edilen 5 ülke ve ellerindeki nükleer bomba sayısı şöyle: ABD 12 bin 70, Rusya 22 bin 500, İngiltere 380, Fransa 500, Çin 450. Nükleer güç olarak tanınan bu ülkeler dışında 8 ülkenin açıklanmamış nükleer bombaları ve 4 ülkenin de bu yönde çabaları bulunuyor. Soğuk Savaş bitmiş olmasına rağmen Amerika yılda 35 milyar doları bu nükleer savaş mekanizması için harcıyor. Bunun 25 milyar dolarını bakım ve operasyon maliyetleri oluşturuyor. Amerikalı araştırmacılar hükümetin eğitime 27 milyar dolar ayırdığını söyleyerek bu politikayı eleştiriyorlar. ABD 1940’lardan bu yana nükleer silahlar üzerine 5.5 trilyon dolar harcamış.
       <br/>
       <br/>
       Amerika kendini serseri ülkelerden gelecek ya da kazaen ateşlenecek nükleer füzelere karşı korumak için Balistik Füze Savunması adı altında masraflı bir çalışma yürütüyor. Amaç tüm ABD’yi nükleer balistik füzelerden koruyacak bir savunma sistemi kurmak ve bunu mümkün kılacak teknolojiler geliştirmek. ABD’nin şu ana kadar bu projeye 120 milyar dolar harcadığı söyleniyor. Hem de sistemin 1967’de yürürlüğe giren Uzay ve 1972’de yürürlüğe giren Rusya ve ABD arasında yapılmış Anti—Balistik Füze (ABM) anlaşmalarına aykırı bulunmasına rağmen.
       <br/>
       <br/>
       En yüksek Rus askeri savcısı Yuri Dyomin, Rus ordusunun gittikçe üst düzeylere yükselen yolsuzluklar sebebiyle büyük ekonomik kayba uğradığını ve bu durumun milli güvenliği tehdit ettiğini açıklamıştı. Bu içeriden bir değerlendirme, aslında Rusya’nın bölgemizdeki ve dünya üzerindeki askeri makinesi düşünülürse böyle bir kokuşmanın yalnız Rusya’yı değil, tüm dünya güvenliğini tehdit ettiği daha iyi anlaşılır. Tankların, tüfeklerin, helikopterlerin, hatta füzelerin uluslararası piyasalara Rus askerleri tarafından satıldığı bir ortamda Beyaz Rusya, Kazakistan ve Ukrayna ellerindeki nükleer silahları Rusya’ya devrederek güya bu silahları emniyete almış oldular. Bu anlaşmaların sağlanmasında aracılık yapan ABD de büyük bir iş başardığını düşünüyordu. Halbuki Rusya’nın kendisi ne kadar emin ki. Gerçekten Çeçen savaşçılardan kendi kulağımla en önemli silah kaynaklarının bizzat Ruslar olduğunu duydum.
       <br/>
       <br/>
       Aslında ne denizaltı kazaları, ne de Rus denizaltılarının kazaları yeni. 1989’da Norveç açıklarında dibe oturan Komsomolets’in içinde 42 asker can verdi. Bu batık denizaltıdan dışarıya plutonyum sızıyor. Denizaltı kazaları için ‘battı’ kelimesini kullanmak çok anlamsız, zaten bunların özelliği batmak, bu yüzden ‘dibe oturmak’ kavramı daha anlamlı gibi geliyor. 1963’ten bu yana Kurskla birlikte 5 nükleer gemi dibe oturmuş. Bunların üçü Amerikan, ikisi Rus yapımı. Kursk’un kendinden önce batan 4 denizaltıdan en önemli farkı oldukça yüzeye yakın olması. Diğerleri 4 bin metrelik derinlikteyken Kursk 108 metrede. Bu yönüyle şimdilik çevresinde extra bir radyasyon ölçülmemiş olsa da, yakın zamanda çevreye büyük zarar verebileceğinden korkuluyor. Rusya hiçbir ülkenin kendi imkanlarıyla böyle bir cenazeyi kaldıramayacağını, bu yüzden uluslararası yardımları kabul edeceğini açıkladı.
       <br/>
       <br/>
       Rusya’nın 52’si nükleer olmak üzere 100’den fazla denizaltıya sahip olduğu ve bunların çeşitli limanlarda pineklediği biliniyor. Kazaları ve riski artıran da mali sıkıntılar yüzünden bakım için gerekli asgari manevraları bile yapamıyor olmaları.
       <br/>
       <br/>
       Dua edelim, nükleer silah taşıyan ve nükleerle çalışan, yani üzerinde bir nükleer reaktör bulunan denizaltılar Boğazlardan geçerken batmasın. Ya da özellikle uçak gemilerini batırmak için imal edilen bu dev gemiler maceracı biri tarafından satın alınıp kıyılarımızda balık avına çıkılmasın.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14046), [web.archive.org (arşiv bağlantısı)](http://web.archive.org/web/20050302225134/http://www.aksiyon.com.tr:80/detay.php?id=14046)
