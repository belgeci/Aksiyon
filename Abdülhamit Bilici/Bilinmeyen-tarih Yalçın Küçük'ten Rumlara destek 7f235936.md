# Yalçın Küçük'ten Rumlara destek

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227161635im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161635im_/http://www.aksiyon.com.tr/resim/337/40.jpg" vspace="5"/>
  </p>
 </font>
 <font class="content">
  AİHM’nin Kıbrıs konusunda verdiği Türkiye aleyhtarı karar karşısında siyaset ve bilim dünyası sus pus oldu. Görüşlerine başvurulan iki kıymetli akademisyenin açıklamalarına bir kulak verelim de şu tükenmişliğin resmini çekelim:
 </font>
 <br/>
 <p>
  <font class="content">
   Akademisyenlerden biri Prof. Dr. Hasan Köni. Profesör Köni, “AB, Güney Kıbrıs’ı üyeliğe kabul etmeye hazırlanıyor, AİHM’nin kararını da bu çerçevede değerlendirmek gerekir” diyor ve Türkiye’nin devlet olarak ciddi girişimlerde bulunması gerektiğini, başvurunun devlet adına yapılmasının yaptırım açısından bir farkı olmadığını, orada hak iddia eden kişiler için de bir emsal teşkil edeceğini söylüyor.
   <br>
    <br>
     Diğer akademisyen, devletler hukuku alanında çalışmalarıyla bilinen Prof. Dr. Ferit Hakan Baykal. O da diyor ki “AİHM özellikle devletlerle ilgili başvurularda siyasi kararlar verebiliyor. Bu karar üzerine mağdur olduklarını iddia eden kişiler de tazminat talep edecekler. Bunlar Türkiye için çok büyük bir maddi yük teşkil edecek noktaya gelebilir.’’
     <br>
      <br>
       Türkiye’nin iki kıymetli akademisyeninin dile getirdiği yaklaşımlarda iğne ucu kadar bir umut var mı?
       <br/>
       <br/>
       Mangalda kül bırakmadan Kıbrıs meselesini hallettiğimiz yönündeki söylemler, her yıl tekrarlanan fetih nutukları, meseleye çözüm bulmak isteyenleri hainlikle suçlamalar ve işte sonuç.
       <br/>
       <br/>
       Allah’ın bir cesur kulu kalkıp Kıbrıs’ta tutulan yolun yanlış olduğunu, bütün dünyanın kabul ettiği, BM kararlarına yansıyan ve kati bir hüküm haline gelen meselelerin cerbezeyle, kendi kendine propaganda yapmakla değiştirilemeyeceğini millete söyleyemiyor. Vatan hainliği yaftasını göze almadan kimsenin ortaya çıkması da kolay değil. Şahinler cephesi soykırım kararı dolayısıyla Fransızca’yı eğitim dili olmaktan çıkarma hezeyanına kadar Fransa’ya ateş püskürdü de ne oldu? Herşey unutuldu gitti. Geri çağırdığımız Paris’teki büyükelçimiz sessiz sedasız geri döndü geçen günlerde.
       <br/>
       <br/>
       Koca bir tarihe arkasını yaslayan bu milletin zihin dünyasında bu ezikliğin oluşturacağı tahribatı düşünebiliyor musunuz? Aslında her konuda biz haklıyız, ama nasıl oluyorsa hepsinde kaybediyoruz. Türkiye, Kıbrıs konusunda Denktaş’ı masayı terketmeye teşvik ederek ve Güvenlik Konseyi belgelerine geçen, 1974’ten 2000’e kadar yapılan müzakerelerde ortaya çıkan iki toplumlu, iki kesimli federasyon tezinden vazgeçerek, önce KKTC’nin varlığının tanınması ve ardından konfederasyon temelinde bir çözüm siyasetine sapmakla uluslararası kamuoyunu aleyhine çevirmiş oldu. Bunca yılın çabası da boşa gitmiş oldu. Halbuki vazgeçilen siyaset çizgisi, Güvenlik Konseyi kararlarında ve iki toplum liderinin 1970’lerin ikinci yarısından günümüze kadar yapmış olduğu görüşmelerde üzerinde mutabık kalınan ilkelerden oluşuyordu.
       <br/>
       <br/>
       Sorunu çözmek hainlik mi?
       <br/>
       <br/>
       Bazılarına göre II. Viyana Kuşatması’ndan sonra sürekli toprak kaybeden Türkiye ilk kez Kıbrıs’ta bu talihsiz kuralı değiştirmişti. Dolayısıyla bu konunun çözümünü isteyenler alınan bu toprağın iadesini, Kıbrıs’ın satılmasını istemektedirler. Halbuki Türkiye adanın kontrolünde tuttuğu bölgeyi fethettiğini, ilhak ettiğini hiçbir zaman resmen açıklamamış, adaya müdahaleyi 1960 sistemi çerçevesinde garantörlük sorumluluğunun bir parçası olarak yaptığını söylüyor. Zaten Rumlar’ın topraklarına yerleştirilen Türkler’e 2–3 yıl öncesine kadar tapu verilemeyişinin, Maraş’ın hâlâ iskana açılmayışının sebebi de bu. Dolayısıyla asıl hedef 1960 sistemini aşan, gerçekçi bir çözüm bulmak. Adadaki mevcut durum, yani statüko elbette şu anda siyasi ve askeri açıdan Türkiye’nin lehine. Üst düzey bir yetkili de özel bir sohbette aynen bunu ifade etmiş, konunun gündeme getirilmesinden duyduğu rahatsızlığı dile getirmişti. Türkiye, yarın KKTC’nin Federal Kıbrıs’ın bir parçası olması durumunda bugünkü rahatlığında adayı kullanamayacak. Çünkü anavatan–yavruvatan ilişkisi yerini iki devlet arasındaki ilişkiye bırakacak. Zaten bu yüzden gerek Avrupa Birliği sürecini, gerek AİHM sürecini ve gerek BM sürecini işletmeye çalışan taraf Rumlar.
       <br/>
       <br/>
       Mevcut durumu sürdürmeye diplomatik ve ekonomik açıdan güç yetirebilecek miyiz? Çözümsüzlük hali Türkiye’nin dünya ile ilişkilerinde önemli bir sorun olmakla kalmıyor, büyük sübvansiyonlara rağmen adadaki Türkler’in Rum Kesimi’ne kıyasla ekonomik geri kalmışlığını önlemiyor. Aksine Türkler arasında Rum pasaportu alma isteği her geçen gün artıyor. Dolayısıyla adadaki Türkler’in razı olacağı, Türkiye’nin garantörlüğünü sağlayacak iki toplumlu, iki kesimli federal bir çözüm kısmi toprak tavizleri de verilse hem Türkiye’nin, hem Kıbrıs Türkleri’nin lehine.
       <br/>
       <br/>
       Aslında Türkiye bu politikayı kuşku bırakmayacak samimiyetle dünya kamuoyunda savunsa, o zaman çözümün önündeki asıl engelin Rumlar olduğu ortaya çıkacak. Uzun yıllar Dışişleri’nde Kıbrıs meselesiyle ilgilenen emekli büyükelçi İnal Batu, yılların diplomatik ihtiyatına rağmen bu görüşü savunmakta sakınca görmüyor. Türkiye’nin çözümsüzlük üzerine oynamasının artık aleyhimize olduğunu belirten Batu, federasyon çözümünü gerçekten, içtenlikle savunmak gerektiğini, bu sayede asıl federal çözüm istemeyen tarafın Rumlar olduğunun uluslararası toplumca anlaşılacağını söylüyor.
       <br/>
       <br/>
       Gerçekten de 5 yıl önce uluslararası bir toplantı vesilesiyle Türkiye’ye gelen Rum Yönetimi’nin İçişleri Bakanı Michaelides’le yaptığımız söyleşide bu durum net olarak ortaya çıkmıştı.
       <br/>
       <br/>
       Rum Bakan önce tek devlet çatısı altında bir federal çözüme sıcak baktıklarını söyledikten sonra ona şunu sormuşuz:
       <br/>
       <br/>
       “–Türkler’in, ‘1960’da federasyonu denedik. Rumlar kendi elleriyle yıktılar. Tekrar niye deneyelim?’ şeklindeki tavrını nasıl değerlendiriyorsunuz?”
       <br/>
       <br/>
       Aldığımız cevap şu olmuş: “Türk cemaati Kıbrıs halkı içinde bir azınlık gruptur. Her azınlığa, ayrı devlet kurmak bize daha uygun dediğinde müsaade mi edilecek? Biz bir azınlık olarak Kıbrıs Türkleri’ne istedikleri her imkanı vermeye hazırız. İstedikleri ülkenin garantisini kabul ederiz.”
       <br/>
       <br/>
       Kıbrıs’ın AB’ye üyelik başvurusu, Brüksel’in bunu kabulü, hatta müzakerelerin başlaması Türkiye’yi köşeye sıkıştırırken, Rumlar’ı şımartan faktörler. 1990’lı yıllarda Rumlar’ın elde ettiği çok önemli bir koz da Avrupa İnsan Hakları Mahkemesi’nin tezlerini güçlendiren kararları. Rum Kesimi’nin bu yönde aldığı ilk önemli başarı Rum vatandaşı Titina Loizidou’nun adanın kuzey kesimindeki mülklerine geçişini engellediği için 1998’de Türkiye’yi 500 bin dolarlık tazminata mahkum ettirmesiydi. Bu karar icrasını takip etmek üzere Avrupa Konseyi Bakanlar Komitesi’nin önünde Türkiye kararı tanımıyor. Bu yüzden Avrupa Konseyi ile ilişkiler her an kopma noktasına gelebilir.
       <br/>
       <br/>
       Şimdi Rum Yönetimi devlet olarak yaptığı dördüncü başvurudan da olumlu bir sonuç aldı. Zorunlu yargı yetkisini 1990 itibariyle tanıdığımız Avrupa İnsan Hakları Mahkemesi, Türkiye’nin Avrupa İnsan Hakları Sözleşmesi’nin 1, 2, 3, 5, 8, 9, 10 ve 13’üncü maddelerini ihlal ettiği görüşüne vardı. Karar kayıp kişiler, yerlerinden edilmiş kişiler, mülkiyet hakkı ve Karpaz bölgesinde yaşayan Rumların yaşam şartlarıyla ilgili ihlalleri kapsıyor. Tazminat hakkı saklı tutuluyor.
       <br/>
       <br/>
       Yalçın Küçük'ün tanıklığı
       <br/>
       <br/>
       Davanın ayrıntılarında önemli notlar var: Mesela Rumlar, Kuzey Kıbrıs’taki Rumlar’ın yanısıra, özellikle Türkler’in ve Çingeneler’in haklarını da davada gündeme getiriyor. Türk askerlerinin 1974 harekatı sırasında yaptığı iddia edilen yanlışlara delil olarak savaş sırasında adada asker olan Yalçın Küçük’ün anlattıkları kullanılıyor. Küçük, Türk ordusunun aralarında sivillerin de bulunduğu Rumlar'a karşı etnik temizlik operasyonları düzenlediğini iddia ediyor.
       <br/>
       <br/>
       Rumlar AİHM’den çıkan son karar için tam 6 yıl çalışmışlar. “Kıbrıs Sorununu İnceleme Dairesi” Direktörü Kostas Apostolides dava için gerekli kanıtları toplamak amacıyla tam mesai yapıyor. Milyonlarca dolar harcıyorlar. Türk basınını taramak için tercümanlar görevlendiriliyor. Aralarında Şili eski Diktatörü General Augusto Pinochet’in davasında çalışan meşhur bir İngiliz avukatın da bulunduğu ünlü avukatlar kiralanıyor.
       <br/>
       <br/>
       Bir Rum gazetesine yapılan açıklamada yetkililer, Türk tezlerini çürütmek için, kanıtları her biri 700 sayfalık 8 dosyada topladıklarını, kullandıkları toplam materyalin 40 büyük kitap hacminde olduğunu söylüyorlar.
       <br/>
       <br/>
       Rumlar casus gibi çalışmışlar
       <br/>
       <br/>
       Türkiye’nin müessif sonuçlarını bile yeterince tartışmadığı dava için casus filmlerini andıran operasyonlar düzenliyor Rumlar. Mesela Türk tarafındaki Karpaz’da yaşayan 4 Rum mahkemede şahitlik yapmaları için “kimlikleri gizlenerek” Strasbourg’a götürülüyor ve kentin dışında bir şatoda sıkı güvenlik altında tutuluyorlar. Sesleri elektronik olarak değiştirilerek ifadeleri alınıyor.
       <br/>
       <br/>
       100’lerce sayfalık ayrıntılı incelemeden sonra 50 ayrı konuda karar veren Mahkeme’nin Türk tarafı açısından tek olumlu hükmü, KKTC hukuk sisteminin varlığını kabul etmesi ve kuzeyde yaşayan insanların hak ihlalleri konusunda buradaki yargı sürecini tamamlamadan AİHM’ye başvuramayacağı hususu. Ancak mahkeme, bu alanda da bir ihlal buluyor ve askeri üye bulanan bizdeki DGM türü mahkemelerde sivillerin yargılanmasını sözleşmenin ihlali olarak yorumluyor.
       <br/>
       <br/>
       Rum kayıpları ele alırken Türk kayıplara atıfta bile bulunmayan, yerlerini terketmek zorunda kalan Rumlar’ı ele alırken Türkler’i gözardı eden ve bu konuyu ele alan Viyana’da 1975’te yapılan Nüfus Mübadelesi Anlaşması’nı yok sayan, 1974 sonrası Rumlar’ın mağduriyetini incelerken, 1963’ten 1974’e kadar Türkler’in yaşadığı dramı dikkate almayan karar Ankara ve Lefkoşa için sürpriz olmasa da cevap olarak ne yapılacağı konusunda kimse birşey bilmiyor. Kıbrıs’taki muhalif Avrupa Gazetesi’nin yazarı Şener Levent bile sessizliğe kızmış olacak ki bir köşe yazısında muhalefeti bu karar karşısında tavrını açıklamaya davet ediyor. Gülelim mi, ağlayalım mı diye?
       <br/>
       <br/>
       Karar aslında Loizidou kararının tekrarından ibaret denebilir. Davaya komisyon aşamasında Türk tarafının ajanı olarak katılan KKTC Dışişleri Bakanlığı’nın Hukuk Danışmanı Zaim Necatigil bu görüşe katılıyor. Loizidou kararında Türkiye iki önemli itirazda bulunmuş ve bunlar kabul edilmemişti: Birincisi, Türkiye, AİHM’nin yargı yetkisini TC Anayasası’nın uygulandığı alanla sınırlı olmak kaydıyla kabul etmişti. KKTC bu alanın dışındaydı. İkincisi, davada muhatabın Türkiye değil KKTC olduğuydu. Ancak mahkeme Loizidou kararında KKTC’nin dünya tarafından tanınmadığını, bölgede hükümranlığın 30 bin kişilik Türk ordusu dolayısıyla Türkiye’de olduğunu karara bağlamış, itirazları reddetmişti. Yeni kararda bir önceki kararda verilen hükümler tekrarlanırken, ilave olarak KKTC’nin yasal bir devlet olmadığı, bizim Rum Yönetimi olarak bildiğimiz Kıbrıs Cumhuriyeti’nin ise adadaki tek meşru otorite olduğu gibi Türk tezlerini tamamen hiçe sayan hükümler ekleniyor. Zaim Necatigil, Rum Yönetimi’nin daha önceki 3 başvurusunun reddedildiği şeklindeki bilgiyi düzeltiyor ve bir gerçeğe dikkat çekiyor: 3 başvuru Türkiye’nin mahkemenin yetkisini tanımadığı dönemde yapıldı. 11. protokol öncesi bu dönemde siyasi etki sahibi Bakanlar Komitesi ilkinde raporu onayladı. İkincisinde 5–6 sene bekletti. Sonra sorunların müzakere yoluyla çözülebileceğinin altını çizdi. Şimdi Bakanlar Komitesi’nin verilen kararların icrasını takip etmekten başka yetkisi yok. Durum çok farklı. Ve komisyonun o dönemde yazdığı raporlar bugünkü kararı sürpriz olmaktan çıkarıyor.
       <br/>
       <br/>
       “Bizim hukukçularımız mı güçsüz, onların davaları mı haklı?” sorusuna doğrunun hakkını vermeyi slogan atmaya tercih eden Necatigil şu cevabı veriyor: “İnsan hakları çok gelişti. Bugün herhangi birinin mülkiyet hakkını tazminat ödemeden alamazsınız. KKTC Rumlar’dan kalan toprakları devlete devretti önce. Sonra da KKTC vatandaşlarına ve Türkiye’den gelen göçmenlere tapusuyla dağıttı. Kaç yıldır yürütülen bir uygulama, bundan geri dönüş de olamaz. Avrupa Konseyi de sonunda ‘Bu mesele hukuk yoluyla halledilemez’ diyecektir. Sorun müzakerelerle çözülmeli.”
       <br/>
       <br/>
       Ancak son kararın önemli bir tehlikesi de şimdiye kadar BM sürecinde ortaya çıkan en önemli iki ilkeden biri olan iki kesimlilik modelinin tehlikeye girmesi. Çünkü Rumlar bundan böyle, “Uluslararası hukuk iki kesimliliği, yani adanın 1974 sonrası ortaya çıkan fiili durum esasına göre paylaşılmasını insan haklarına aykırı buluyor. Biz niye kabul edelim?” diyecek. 1992 Gali Fikirler Dizisi’ndeki ilgili hükümleri de Rum tarafı insan haklarına aykırılık temelinde reddetmişti. Mülkiyetin hiçbir şekilde geçirliliğini yitirmediğinin tescil edilmesinin Rumlar’a önemli bir koz verdiği kesin. Hukukçular BM’nin de hukuka aykırı karar vermeyeceğini, dolayısıyla mahkemenin kararını esas alabileceğini belirtiyorlar.
       <br/>
       <br/>
       Türkiye’nin siyasi ve ekonomik güçsüzlüğünün bu kararın alınmasında etkili olduğunu söyleyen Büyükelçi Batu, siyasi müzakere sürecine dönme dışında çözüm olmadığını söylüyor. Ancak bu kadar uluslararası meşruiyet kazanan Rumlar’ın yerinde siz olsanız,  müzakere masasına hiçbir şey olmamış gibi oturur musunuz?
       <br/>
       <br/>
       Not: İlgilenenler için www.echr.coe.int/eng/judgments.htm'den okuyabilirsiniz
       <br/>
       <br/>
       E-Posta: a.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13014), [web.archive.org (arşiv bağlantısı)](http://web.archive.org/web/20050227161635/http://www.aksiyon.com.tr:80/detay.php?id=13014)
