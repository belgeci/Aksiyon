# Christopher'den sonra Albright da Şam yolunda

*Abdülhamit Bilici 1997.09.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ortadoğu hala barut fıçısı gibi. 30 Temmuz'daki intihar saldırısının geçen perşembe günü tekrarlanması ipleri iyice gerdi.
  </font>
 </div>
 <div id="newsText">
  <font class="detail-text">
   İsrail bir taraftan Hamas'ın, bir taraftan Lübnan'daki Hizbullah'ın saldırıları karşısında şaşkına dönmüş durumda. Bir yandan tutuklamaları sürdürürken, diğer yandan Filistin Otoritesi'ne giren topraklarda da operasyon yapabileceğini açıklamaktan çekinmiyor, hatta Batı Şeria'dan askerlerini  çekme işlemlerini tamamen durdurduğunu duyuruyor. Hamas ve diğer örgütlerle geçtiğimiz haftalarda görüşen Arafat, son hafta terörle mücadelede İsrail'in isteklerini kabul ettiğini açıkladı ve samimiyetini göstermek için 35 Hamas üyesini tutuklattı. Ancak bu İsrail'in Gazze  Şeridi'nden Batı Şeria'daki bakanlar kurulu toplantısına geçmesini engellememesi için yeterli olmadı. İşte ABD Dışişleri Bakanı Albright'ın gezisi böyle bir atmosfere rastlıyor ve pek başarı şansı bulunmuyor. Mısır, Ürdün ve S. Arabistan'ı da ziyaret edecek Albright'ın selefi gibi ziyaret listesine Suriye'yi de eklemesi dikkat çekiyor.
   <br/>
   <br/>
   KKTCTürkiye Ortaklık Konseyi
   <br/>
   <br/>
   Türkiye ile KKTC arasında 6 Ağustos'ta Lefkoşa'da  imzalanan ve iki ülke arasında "Ortaklık Konseyi" kurulmasını  öngören anlaşma, Bakanlar Kurulu'nca onaylandı. Tavsiye niteliğindeki kararlarını iki tarafın ortak mutabakatıyla  alacak olan Konsey, her iki ülke hükümetlerinin tayin edeceği 5'er  üye ile iki ülke meclislerinden 5'er üyenin katılımıyla oluşacak. Konsey en az 6 ayda bir toplanacak.
   <br/>
   <br/>
   AB üyeliğini kim engelliyor?
   <br/>
   <br/>
   Alman Dışişleri Bakanı Kinkel, ülkesinin Türkiye'nin AB üyeliğini engellediği yolundaki açıklamaların doğru olmadığını, Ankara'nın Avrupa istikametindeki tren rayları üzrinde olyduğunu söyledi. 1963 anlaşmasının aynen geçirli olduğunu ancak, Güneydoğu sorunu, insan hakları,  ekonomik sorunlar ve Yunanistan'ın vetosu gibi nedenlerle yakın bir  zamanda AB'ye üye olamayacağını öne sürdü.
   <br/>
   <br/>
   Dudyev'in hatırasına bir şehir
   <br/>
   <br/>
   Topraklarından geçen boru hattıyla ilgili anlaşmazlıkları çözümleyen Çeçenistan, Rus işgaliyle yerle bir olan Grozni'yi açık müze olarak olduğu gibi bırakmaya, şehrin 20 km uzağına ise yeni bir şehir inşa etmeye karar verdi. Çeçenler Başkanlık Binası'nın aynen inşası için bir Fransız firmasıyla anlaştılar. Dudayev'in hatırasını yaşatmak için şehre Caharkale adı verilecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2965-christopherden-sonra-albright-da-sam-yolunda.html), [web.archive.org (arşiv bağlantısı)](http://web.archive.org/web/20120204052141/http://www.aksiyon.com.tr:80/aksiyon/haber-2965-christopherden-sonra-albright-da-sam-yolunda.html)
