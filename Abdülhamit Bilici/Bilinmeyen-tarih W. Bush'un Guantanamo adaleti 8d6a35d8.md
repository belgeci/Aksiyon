# W. Bush'un Guantanamo adaleti

*Abdülhamit Bilici Bilinmeyen-tarih*

<div>
 <p>
  <font>
   Amerika Birleşik Devletleri mevcut yönetimi terörle mücadele atmosferi içinde o kadar evrensel doğruları çiğniyor ki, kurulmak istenen güvenli dünya için hiçbir temel kalmıyor. Son sayısında Küba açıklarındaki Guantanamo adasındaki Taliban ve El Kaide esirlerinin hukuki durumunu ele alan Newsweek dergisi, çok kötü şartlar altındaki tutuklulardan hiçbirinin avukatıyla görüşme şansı olmadığını, ne Cevevre savaş hukukunun, ne de Amerikan anayasasının bu esir kampında geçerli olduğunu belirterek, yanlışlıkla buraya düşen bir insanın halinin ne olacağını sordu.
   <br/>
   <br/>
   39 milliyetten 564 kişinin bulunduğu kamptaki 12 Kuveytlinin özgeçmişlerini inceleyen dergi, bunlardan 7’si hakkında belki terörle bağlantı konusunda şüpheler olsa da 5 kişinin Afganistan’ın açlık ve sıkıntılarına yardım etmek amacıyla Kuveyt’ten yasal yollarla çıkan, zengin ailelere mensup kişiler olduğunu yazdı. Adadaki insanlara ulaşmak isteyen yakınlarının karşılaştıkları güçlükler tonla.
   <br/>
   <br/>
   Sağdaki fotoğraf ise Afganistan'daki Amerikan silahlı kuvvetlerinin onca kriz içinde düğün yapma fırsatı bulmuş bir köye yaptığı hatalı bombardımandan arda kalanları gösteriyor. En az 40 kişinin öldüğü köyde, yaralı sayısı 100'den fazla.
   <br/>
   <br/>
  </font>
 </p>
 <p>
  <font>
   (Bu yazı 98 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1527), [web.archive.org (arşiv bağlantısı)](http://web.archive.org/web/20050301164313/http://www.aksiyon.com.tr:80/yazdir.php?id=1527)
