# Stratejik Kafkas kalkanı

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050226153744im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153744im_/http://www.aksiyon.com.tr/resim/409/42.jpg" vspace="5"/>
  </p>
 </font>
 <font class="content">
  Kafkaslar’ın kilit ülkelerinden Gürcistan, ‘Rusya’nın güney kanadı olmaktansa, Türkiye’nin kuzey kanadı olmayı tercih ederim’ diyen bir ülke. Cumhurbaşkanı Eduard Şevardnadze’nin önderliğindeki Gürcistan’da, birçok eski Sovyet cumhuriyetinde eşine rastlanmayan bir demokrasi havası hissediliyor.
 </font>
 <br/>
 <p>
  <font class="content">
   Çift pasaport taşıyan bir gurbetçi Gürcistan’a gitmeye niyetlenmişti. İş imkanları araştıracaktı. Havaalanına giderken kurnazlığı tuttu ve aklına gelen düşünceyi uygulamaya koydu. 50 dolar ya da 70 milyon TL vererek yurtdışına çıkan her Türk vatandaşından alınan harcı ödemeyebilirdi. Almanya pasaportunu göstermesi bunun için yeterliydi. Uyanık gurbetçi planını uygulamaya koydu. Ve bu ayrıcalığa sahip olmayan tek pasaportlu Türk arkadaşlarına havasını attı. İşadamları için büyük bir miktar olmasa da, gurbetçinin uyanıklığı 2 saatlik uçak yolculuğunun en mühim konusu olmuştu.
   <br>
    <br>
     2 saat boyunca beylik yaşayan gurbetçi ile arkadaşları vize kuyruğuna girdiler. Arkadaşları 15’er dolarlık 2 haftalık vize parasını ödeyip geçtiler. Sıra gurbetçiye geldiğinde gururla pasaportunu Gürcü polise uzattı, galiba 15 doları da hazırlamıştı. Ama Gürcü polis itiraz ediyordu. Gurbetçi şaşırmıştı. Diğerleri ne yapmışsa onu yapmıştı, ama vize memuru birşeyler anlatmaya çalışıyordu. Sonunda aynı vizeyi alabilmesi için gurbetçinin 15 değil 80 dolar ödemesi gerektiği anlaşılınca bu defa gülme sırası diğerlerine gelmişti. İki saat boyunca Türk vatandaşlığının ağırlığından, problemlerinden şikayet eden insanlar birden dediklerini unutmuşlardı. Gurbetçi yağmurdan kaçayım derken doluya tutulmuştu. Nereden bilebilirdi dünyada Türk vatandaşlığının prim yaptığı ülkelerin varlığını.
     <br>
      <br>
       Bu yaşanmış hadiseyi Gürcistan’da Türk firmalarına müşavirlik hizmetleri veren Kontrol Limited şirketinden bir yetkili Tiflis’te anlattı. Aynı vize kuyruğunda benzer bir durumu bizzat yaşadığım için hiç şaşırmadım. Çünkü Gürcistan’daki bir tarih kongresine katılmak için gelen profesörle vize sırasında bu konuyu konuştuk. Hollandalı’ya Türk’ün 15 dolara aldığı bir şeyi 80 dolara almak hayli ağır gelmişti.
       <br/>
       <br/>
       Türk-Gürcü ilişkileri göz kamaştırıyor
       <br/>
       <br/>
       Türkiye’nin en iyi ilişkilere sahip olduğu komşu ülkelerden biri olan Gürcistan’la siyasi, kültürel, ekonomik ve stratejik ilişkiler orta vadeli sonuçları düşünüldüğünde göz kamaştırıyor. Tiflis’te bulunduğumuz günlerde, Türk subaylarının eğittiği Gürcü ordusunun çekirdeğini oluşturacak askerlerin yemin törenleri yapılıyordu. Rus ordusunun, Gürcü—Rus anlaşmaları çerçevesinde boşalttığı Vaziani üssünün modernizasyonu çalışmalarını Türkiye yaptığı için yükselen itiraz seslerine rağmen Tiflis, Türkiye’nin üsten yararlanma konusunda önceliği olduğunu açıklıyordu. Birkaç hafta önce de, 18 Eylül’de Gürcistan, Türkiye ve Azerbaycan cumhurbaşkanları tarihi bir proje olan Bakü—Tiflis—Ceyhan boru hattının temelini Bakü’de birlikte attılar. Dünyanın birçok ülkesinde olduğu gibi Gürcistan’da da faaliyet gösteren Türk eğitim kurumlarının başarıları şimdiden takdir ediliyor.
       <br/>
       <br/>
       İçeride yaşadığı siyasi ve ekonomik çalkantıya rağmen Türkiye, Gürcistan ile ticari ilişkileri bulunan yabancı ülkeler arasında ilk üçteki konumunu koruyor. Tiflis’in göbeğindeki en önemli daimi pazarın adı, İstanbul Pazarı. Yeni yeni Uzakdoğu malları da kendisine yer bulmaya başlasa da, burada Türk malları satılıyor. Türkiye’den gelen bin 500 kadar öğrenci Gürcistan’daki üniversitelerde eğitim görüyor. Yüzlerce öğrenciye, diplomatlardan bankacılara birçok meslek grubuna eğitim imkanı sağladığı için Türkiye’ye müteşekkir Gürcüler.
       <br/>
       <br/>
       Gürcistan Cumhurbaşkanı Eduard Şevardnadze’nin geçtiğimiz günlerdeki yaptığı, Gürcistan—Türkiye ilişkileri ‘stratejik ortaklığa dönüşecek düzeyde’ açıklaması çoktan gerçek olmuş görünüyor. İki ülkenin ilişkilerini değerlendiren Gürcistan Dışişleri Bakan Yardımcısı Davit Apistauri’ye göre, Türkiye’nin katkısı olmadan Gürcistan’ın bağımsızlığını sürdürmesi zor olurdu. Yine aynı yetkilinin açıklamasına göre, bir büyük devlet olan Türkiye’nin Gürcistan’la kurduğu ilişkilerin olumlu niteliği, büyük güçlerle küçük güçler arasındaki ilişkilere dünya çapında model olacak mahiyette. Apistauri, başka bir büyük devlet olan Rusya’nın küçük bir devlet olan Gürcistan ile eşit bir ilişki kurmak istemeyişini ise aynı kategorideki olumsuz bir örnek olarak niteliyor.
       <br/>
       <br/>
       Hedef, Avrupa ve NATO ile entegrasyon
       <br/>
       <br/>
       Türkiye ile ilişkilerin stratejik açıdan çok önemli olduğunu belirten Dışişleri Bakan Yardımcısı Apistauri, Türkiye’nin Avrasya bağlamında oynadığı rolün önemine dikkat çekiyor. Gürcistan’ın bağımsızlığının garantilenmesi, istikrarlı gelişiminin sağlanması ve Avrupa/Atlantik ekseniyle başarılı entegrasyonu için Türkiye ile ilişkilerin hayati önemine işaret eden Apistauri, Türkiye’nin yardımı olmasaydı 1990’ların başında Gürcistan’ın çok daha büyük sorunlar yaşayacağını vurguluyor. Atatürk’ün ‘Yurtta sulh, dünyada sulh’ ilkesini samimiyetle desteklediklerini belirten Apisturi, Gürcistan’ın stratejik hedefinin Avrupa ve NATO ile entegrasyon olduğunu, Rusya ile de iyi komşuluk ilişkileri istediklerini; ancak Moskova’daki bazı güçlerin adeta Gürcistan bağımsız bir ülke değilmiş gibi davrandıklarını söylüyor.
       <br/>
       <br/>
       Rusya’nın, özellikle 1999 AGİT Zirvesi’nde kararlaştırılmış olmasına rağmen üsleri boşaltmak istememesi ve Çeçenistan hadisesini ileri sürerek Gürcü sınırları içindeki Pankisi Vadisi’ne operasyon yapmaya kalkmasından sonra Türkiye—Gürcistan ilişkileri daha da hızlı gelişiyor gibi. Milli Eğitim Bakanı Aleksandre Kartozia, Rusya’nın Pankisi’ye operasyon düzenleyeceği tehditlerinin Tiflis’te havayı iyice gerdiği bir ortamda Türk meslekdaşı ile eğitim alanında çok önemli bir protokol imzalamanın sevincini hâlâ yaşıyordu. Kartozia, karşılıklı eğitim ilişkilerini düzenleyecek olan bu protokolün günün gergin ortamı nedeniyle diplomatik bir mesaj olarak algılandığı ve yalnız Türkiye ve Gürcistan medyasında değil, Rusya’da da yankı uyandırdığını heyecanla Aksiyon’a anlatıyordu.
       <br/>
       <br/>
       Misafire hürmet edilir
       <br/>
       <br/>
       Bugünlerde dünya medyasının kendilerini yalnız Pankisi Vadisi ya da güvenlik güçlerine terörle mücadele eğitimi vermeleri için konuşlandırılan 200 Amerikan askeri vesilesiyle konu edinmesinden rahatsız Gürcüler. Onlar daha çok sanatın, dansın, müziğin, misafirperverliklerinin konuşulmasını istiyorlar. Milli benlik duygusu gelişmiş bir millet olan Gürcüler, bugünlerde başlarını en çok ağrıtan Pankisi konusunu bile geleneksel özellikleriyle açıklıyorlar. Onlara göre misafire hürmet edilir, hele zorda kaldığı için sizden yardım isteyene asla saygısızlık edilmez. Onları son dönemde en çok kızdıran Ruslar’ın emperyal tavırlarıysa, ikincisi de Batılı misyonerler. Tiflis’in hemen ortasındaki parlamentonun karşısındaki Gasveti Kilisesi’nin başrahibi Mamagvitis Salikaşfili, dışarıdan gelen misyonerlerin parayla, başka vaatlerle insanların kafasını bulandırdığını, eskiden beri bu topraklarda yaşayan Müslümanlarla bir problem yaşamadıklarını belirtiyor. Başkentin en görkemli yerlerinde ya bir Ortodoks kilisesi var ya da bir yenisi inşa ediliyor. Minibüste kilisenin önünden geçerken haç çıkaran genç insanlar dini kimlikteki kıpırdanmanın bir işareti.
       <br/>
       <br/>
       Türkiye’den gelerek Hazar’a dökülen Kür nehrinin ortasından geçtiği Tiflis’i tepeden temaşa imkanı veren Kutsal Tepe ya da Şeyh San’an Tepesi’ne hukuk fakültesini bitirmiş bir şoförün kullandığı taksiyle çıkarken konu tam da buraya geldi. Gürcü sağduyusu hakkında önemli ipuçları veren bu taksi şoförüne Rusya’nın Çeçenler’i ‘terörist’ olarak nitelendirdiğini, bu yüzden Pankisi’ye operasyon yapmak istediğini, kendisinin bu tanıma katılıp katılmadığını sorduk. Pankisi Vadisi’ne sığınmış Çeçenler’in ülkelerinde misafir olduğunu, asla kimsenin onlara zarar veremeyeceğini, Çeçenler’in terörist değil vatanlarını savunan insanlar olduğunu söyledi. Hukukçu taksi şoförü bir noktayı daha ekliyordu: Çeçenlerin, Gürcistan’ın Abhazlar’a karşı verdiği savaşta Abhazlar’ın yanında yer aldığını, ama buna rağmen ülkelerine sığınan Çeçenler’in zarar görmesini istemediğini belirtiyordu. Ona ve birçok Gürcü’ye göre Rusya eski alışkanlıklarından vazgeçmediği, Gürcistan’ı belki yeniden yönetmek istediği için Çeçenler’i bahane ediyordu.
       <br/>
       <br/>
       Stalin’in hemşehrileri
       <br/>
       <br/>
       Güney Kafkaslar’ın stratejik konuma sahip ülkesi Gürcistan, bu özelliğiyle İran, Rus ve İslam dünyasında egemen olan değişik yönetimlerin rekabetine sahne olmuştu. Bu rekabet 19. yüzyılda bölgenin Rusya tarafından ilhak edilmesiyle Moskova lehine sonuçlanmıştı. 1917 Rus Devrimi nedeniyle doğan kaos ortamında kısa süre bağımsızlık denemesinin hemen ardından 1922’de Kızıl Ordu tarafından Sovyetler Birliği’ne entegre edildi. Gürcistan’da komünist dönem başlamıştı. Biraz da Stalin’in hemşehriliğinden dolayı Gürcistan, Sovyet döneminde sistemin nisbeten şanslı üyelerindendi. Gürcüler’in milli gurur kaynaklarından biri olan alfabelerinin resmi yazışmalarda Kiril alfabesinin yanında yaşamasına göz yumulmuştu. Ruslar’la dini mezhep akrabalığı da örneğin Türki gruplara göre iki kültürü birbirine daha aşina kılıyordu. Dünya harikası coğrafyası, Karadeniz kıyıları ve şifalı sularıyla adeta Sovyet numanklaturasının tatil merkezi görünümündeki Gürcistan, merkeze verecek önemli stratejik kaynaklardan mahrumdu. Dans, müzik, resim gibi sanat alanlarında kendini gösteren Gürcüler bugün de Kafkaslar’da bu alanlarda bir numara olma özelliklerini koruyorlar.
       <br/>
       <br/>
       Nefis performanslarıyla izleyenleri büyüleyen 117 yıllık Erisyoni Dans Grubu’nun direktörü Otori Bluashvili’nin ‘Ülkede ekonomi namına fazla bir şey yok. En önemli faaliyet şarkı söylemek, dans etmek’ sözleri de bu gerçeği doğruluyor. Dansçıları ortalama 70—150 Lari aylıkla çalışan grup, yurtdışı turnelerini ancak bir Amerikan şirketinin finansman desteğiyle yapabiliyor. Önemli sayıda insanın resim yaparak geçimini temin ettiği, yağlı boya tabloların satıldığı sokak pazarları bulunan ülkede, yediden yetmişe neredeyse herkes şarkı söylemeyi, dans etmeyi, güzel nutuklar çekmeyi biliyor. Gürcüler her vesileyle kolayca neşelenmeyi bilen tipik Karadeniz halkı.
       <br/>
       <br/>
       Neşeli atmosfer ülkenin Abhazya, Güney Osetya, Pankisi gibi dev sorunlarla boğuştuğunu düşünen insanları biraz şaşırtsa da hayatın gerçeği bu. 1991’de ezici bir çoğunlukla bağımsızlık yönünde oy kullanan Gürcistan halkı bir yıl sonra milliyetçi lider Gamzahurdia ile karşıt gruplar arasındaki iç çatışmaya sahne oldu, ardından da Abhazya ve Güney Osetya’daki iç çatışmaya. Sovyetler Birliği defterini Gorbaçov ile birlikte kapatan Şevardnadze devlet başkanlığına getirildi ve sonuncusu 2000 yılında olmak üzere Şevardnadze üç kez arka arkaya cumhurbaşkanlığına seçildi. 74 yaşındaki Şevardnadze, 1946’da üyesi olduğu Gürcistan Komünist Partisi’nin liderliğine 1972’de yükselmiş, 1985—90 arasında da Sovyetler Birliği’nin son dışişleri bakanı olmuştu.
       <br/>
       <br/>
       Şevardnadze, Gorbaçov ile SSCB’nin son 5 yılında birlikte başlattığı perestroika (yeniden yapılanma) ve glasnost (açıklık) politikasını bütün olumsuzluklara rağmen ülkesinde sürdürüyor. Fiilen 4 ayrı yönetimin etkili olduğu Gürcistan’nda birçok eski Sovyet cumhuriyetinde eşine rastlanmayan bir demokrasi havası hissediliyor. Aradan bunca yıl geçmesine rağmen Gamzahurdia yandaşları parlamento binası önünde sürekli protesto eylemi yapıyor. Ülkedeki 5 özel televizyondan yalnız devletin elindeki birinci kanalda Şevardnadze yanlısı bir çizgi izleniyor. Özel televizyonlar alabildiğine hür bir çizgide yayın yapıyor. Yazılı medyada da aynı durum söz konusu. Toplam tirajları 50 bini bulan gazetelerden yalnız bir tanesi yönetim yanlısı. Ayrılıkçı bölgelerle Tiflis yönetiminin özgürlük anlayışı karşılaştırıldığında, bu bölgelerin Şevardnadze yönetiminden çok daha otoriter olduğu görülüyor.
       <br/>
       <br/>
       Demokrasi doğamızda var
       <br/>
       <br/>
       Ülkede Şevardnadze’nin heykeline ya da dev portrelerine rastlamak mümkün değil. Resmi dairelerin de kiminde devlet başkanının resmi bulunmuyor. Bunun yerine Gürcistan tarihindeki önemli figürlerin heykelleri şehri süslüyor. Gürcistan Parlamentosu’nda görüştüğümüz milletvekili Nodar Amaglobeli, arkadaşlarla bu konuyu konuştuğumuzu anlayınca şu cevabı verdi: “Gürcistan demokratik bir ülkedir.” Eski Sovyet ülkelerinin birçoğundan daha ileri demokrasiye sahip olmalarının nedenini sorduğumuz Amaglobeli, şu noktaların altını çizdi: “Demokrasi bizim doğamızda var. Biz farklılıklara karşı hoşgörülüyüz. Mesela şu ana kadar Gürcistan’da yaşayan çok değişik dini gruplar arasında hiçbir sorun yaşanmamıştır. Bunda Eduard Şevarnadze’nin de büyük katkısı var. Belki anarşiyle başladık, ama demokrasiyi yakaladık.”
       <br/>
       <br/>
       Cumhurbaşkanı Şevardnadze, etnik ve dini renkliliğiyle Gürcistan’ın medeniyetlerarası diyaloğa örnek bir ülke olma potansiyeline büyük önem veriyor.
       <br/>
       <br/>
       Ülkede taksiciler ne kadar rahat konuşuyorsa, gazeteciler ve yazarlar da o kadar rahat konuşuyor. Yönetimin özgürlükler konusundaki hassasiyeti geçtiğimiz yılın sonunda bir hükümetin devrilmesine bile yol açmıştı. Önde gelen özel televizyon kanallarından Rustavi 2’ye gelen 30 kadar ajan, televizyon hakkında vergi yolsuzluğu iddiaları olduğunu ve arama emirleri bulunduğunu belirterek, binayı aramak istemişler; ajanlar, arama emrini soran televizyon yetkililerine bu emri televizyon kameraları önünde gösteremeyeceklerini söylemişlerdi.
       <br/>
       <br/>
       Gürcüler cep’ten konuşuyor
       <br/>
       <br/>
       Rustavi 2 televizyonu bunun üzerine Şevardnadze ekibinin istifa etmesi yönünde çağrılar yapmaya başlamış, çoğu öğrenci binlerce gösterici parlamento binasının önünde toplanarak, hükümetin istifasını istemişti. Birkaç kez çok ciddi suikast girişiminden kıl payı kurtulmuş olmasına rağmen Şevardnadze’nin başka birçok lider gibi otoriter eğilime yönelmemesi ayrıca üzerinde durulmaya değer bir nokta. Yalnız medyadaki özgürlükler değil, iletişimin ülkenin ekonomik gelişmişliğinin önünde gitmesi de dikkat çekici. Biri Turkcell’in kardeş kuruluşu olan iki Gürcistan GSM operatörü arasında kıyasıya bir rekabet yaşanıyor. Bu yüzden ekonomik koşulları zayıf Gürcü halkı rahat rahat cep telefonlarından konuşabiliyor. Gürcistan’da cep telefonuyla konuşmanın dakikası 25 tetri. Kablolu normal telefonlardan ise bir iki yıl öncesine kadar bedava denecek bir ücret alınıyormuş. Etnik gruplar açısından da dünyanın birçok yerinde mümkün olmayan haklar söz konusu. Ülkedeki Azeriler, Ermeniler ve diğer gruplar eğitimlerini kendi dillerinde yapıyor. O kadar ki hiç Gürcüce öğrenmeden ilköğretimi bitirenler oluyor. Milli Eğitim Bakanı Kartozia da ülkedeki okulların yüzde 17’sinin Gürcü okulu olmadığını ve bu konuyu Avrupa Konseyi’nde bir gurur vesilesi olarak ortaya koyduklarını belirtiyor. Milli yapı açısından sakıncalar da taşıyan bu durumu düzeltmek için Gürcistan Parlamentosu bugünlerde ülkede yaşayan herkesin Gürcüce’yi öğrenmesini sağlamak için dil kanunu hazırlıyor.
       <br/>
       <br/>
       Birinci sorun ekonomik sıkıntılar
       <br/>
       <br/>
       Dış politikadaki gelişmeleri izleyenler için Gürcistan’ın son günlerdeki birinci problemi Rusya’nın Çeçenistan sınırındaki Gürcü toprağı Pankisi Vadisi’ne yönelik tehditleri. Ama Jiguli marka bir taksinin şoförünün kafasındaki en önemli problemler sıralamasında Pankisi’nin adı geçmiyor. Ona göre birinci sorun açlık, ikincisi ise işsizlik. Emekliler 14 Lari alıyor. Şeyh San’an Tepesi’ndeki park bahçe işlerinde çalışan bir bayan aylık 40 Lari’ye çalıştığını söylüyordu. 1 doların yaklaşık 2 Lari’ye tekabül ettiği düşünülürse, bu ailenin 20 dolarlık bir gelirle ayı çıkarmak zorunda olduğu anlaşılıyor. Üretim sorununa rağmen döviz ve enflasyon göstergelerinde şaşırtıcı bir istikrar dikkat çekiyor. Dolar karşısında Lari en fazla 2.5, en az 1.5 olmuş son 5 yılda. Enflasyon da yüzde 10’ların altında seyrediyor. Bütün üretim sistemi Sovyetler’den yeni döneme geçişte altüst olan ve kendini bir türlü toplayarak bu döneme adapte olamayan ülke için son yılların en dev adımlarından biri Bakü—Tiflis—Ceyhan boru hattı projesi.
       <br/>
       <br/>
       Bakü—Ceyhan projesinin Türkiye’de abartıldığını söyleyenler, Gürcistan’da bu projeye yüklenen anlamı tarif etmekte çok zorlanırlar. 3 bin ila 80 bin kişiye istihdam imkanı sağlayacağı iddia ediliyor boru hattının. Boru hattının Gürcistan için önemi yalnız sağlayacağı istihdam imkanı değil elbette. Tiflis, boru hattı sayesinde istemeseler de Atlantik ve Avrupa ekseninin güvenliğini, bütünlüğünü garanti edeceğini ve bağımsızlığının en önemli garantilerinden biri olacağını düşünüyor. Ayrıca boru hattının Tiflis’in enerji bakımından Rusya’ya bağımlılığını ortadan kaldıracağı için ekonomik bağımsızlığı da pekiştireceğine inanılıyor. Bu gerçekleşirse Moskova canı sıkıldığı zaman kış ortasında Gürcistan’ı soğukla cezalandırma imkanından mahrum kalacak. İçeride yer yer muhalif sesler yükselse, Rusya ile birlikteliği arzulayan kimi lobiler olsa da, boru hattının istikameti ülkenin uluslararası ilişkilerdeki eğilimini de belirliyor gibi. Boru hattının bu belirleyici özelliğinden dolayı, Rusya’nın sözde Çeçen teröristleri bahane ederek Gürcistan’ı köşeye sıkıştırmak istediğine inanılıyor. Geçen yıl Avrupa Konseyi üyeliğini elde eden Tiflis, NATO’ya üye olma arzusunu gizlemiyor. 11 Eylül sonrası doğan konjonktürde ABD’nin yanında yer alan Gürcistan sık sık Batı ülkeleriyle ortak tatbikatlara katılmanın ötesinde üçü de NATO üyesi olan ABD, Almanya ve Türkiye ile giderek artan askeri ilişkiler kuruyor. Gürcü ordusunun bel kemiğini oluşturacak subayları eğiten Türkiye bir yandan da Rusya’dan devralınan üslerin onarımına yardımcı olurken, ABD de Gürcistan’a her türlü askeri destek yanında bizzat 200 askerini göndererek sembolik de olsa Tiflis’in yanında olduğunu gösterdi. Irak’a operasyon için BM Güvenlik Konseyi’nden bir karar çıkartmak için Rusya’nın onayına ihtiyacı olan Bush yönetiminin Gürcistan üzerinden pazarlık yapıp yapmayacağı endişesi varlığını korusa da, bu muhtemel tavizin Pankisi’ye yapılacak bir operasyona göz yummaktan ileriye gitmeyeceği, aksi durumda ABD’nin Kafkas ve Hazar stratejisinin temelden sarsılacağı biliniyor.
       <br/>
       <br/>
       Ciddi ticari potansiyel var
       <br/>
       <br/>
       Türkiye, Kafkaslar’da ayağını sağlam basma stratejisinin bir parçası olarak Gürcistan’la ilişkilere büyük önem veriyor. Tiflis’in ortasındaki en büyük pazar, İstanbul Pazarı adını taşıyor. Piyasada özellikle dar gelir gruplarına hitap eden yerlerde Türk mallarının hakimiyeti yaşanıyor. Büyük Türk yatırımcısının Gürcistan’ı potansiyel olarak zayıf, hukuki altyapı ve güvenlik bakımından sıkıntılı bularak tercih etmemesi bir handikap olsa da, ülkede Türkiye’nin ciddi ticari potansiyeli bulunuyor. Bavul ticaretinin yanısıra toptan ve perakende piyasada Türk etkisi hissediliyor.
       <br/>
       <br/>
       Yurtdışında Türk parasının döviz büfelerinde diğer paralarla değişilebildiği ender ülkelerden biri Gürcistan. Alanya, Bodrum, Antalya hali vakti yerinde Gürcüler’in tercih ettiği en gözde tatil beldeleri. Tiflis’te hemen her köşede bir Türkçe bilene rastlamak mümkün. Ya taksi ve sebze—meyve piyasasını elinde tutan Azeriler’e rastlıyorsunuz, ya da neredeyse İstanbul’u sokak sokak bilen Türkiye’ye sık sık gidip gelen Gürcüler’e.
       <br/>
       <br/>
       Bu arada İran ve Uzakdoğu piyasasıyla rekabet edebilme ve düşük gelirli halkın beklentilerine cevap vermek için en düşük kaliteli malların Türkiye adına ülkeye girmesi büyük bir imaj kaybına neden olmuş. Bazı marketlerde ‘Burada Türk malı satılmaz’ gibi hafif aşağılayıcı duyuruların yapıştırılması can sıkıcı. Maddi, manevi kalitesi düşük işadamlarının da yol açtığı ciddi bir imaj bunalımı bütün Gürcülerin dilinde. Bu tecrübelerin verdiği deneyimle konuşan fırıncı Yavuz, işadamlarının dikkatli olmaları gerektiğini, Gürcistan’da kazandıklarını yatırıma dönüştürmelerini tavsiye ediyor.
       <br/>
       <br/>
       Türk okulları başarıya koşuyor
       <br/>
       <br/>
       Türkiye’den üniversite eğitimi için giden bin 500 öğrenci Gürcistan’da önemli bir Türk diasporası oluşturuyor. Kardeş okul projelerinin, öğrenci ve uzman değişimlerinin yanı sıra imzalanan anlaşmalarla da eğitim alanındaki ilişkilerin çapı daha da genişletilecek. Gürcistan’da Türkiye adına olumlu imaj üreten kurumların başında bağımsızlığın ilk yıllarından bu yana her türlü olumsuzluğa rağmen buraya gelerek kaliteli eğitim veren Türk okulları geliyor. 1993’ten beri hizmet veren Özel Demirel Koleji’nde 180 öğrenci okuyor. Batum’daki Özel Refaattin Şahin Dostluk Lisesi’nde ise 160 öğrenci bulunuyor. Ayrıca başkentte 350 öğrencisi bulunan ve UNESCO’nun ülkedeki en başarılı eğitim kurumları arasında saydığı Uluslararası Karadeniz Üniversetisi ile Kutaysi’de bir dil merkezi ve Tiflis’teki Türk velilerin çocuklarına hizmet veren bir ilköğretim okulu dünyanın her yerindeki benzerleri gibi başarıdan başarıya koşuyorlar.
       <br/>
       <br/>
       Okul idarecileri, Gürcüler’deki Türkler’e karşı güvensizliğin ne kadar büyük olduğunu ve zamanla nasıl aşıldığını şu ilginç anekdotla dile getiriyorlar: “Okullar ilk açıldığında velilerden akşama kadar bekleyenler oluyordu. Her teneffüste arayanlar oluyordu. Büyük endişe içindeydiler. Zamanla bu durum değişti, şimdi okullarda Gürcü belletmenler görev yapıyor.” Tiflis’teki Demirel Koleji’nin velilerinden Asker Albay Valeri Durov, okulları kalitesi nedeniyle tercih ettiğini, ısıtma sistemleri gibi diğer okullarda olmayan maddi imkanların da cazibe unsuru olduğunu söylüyor. Dr. Durov, “Keşke bu okullar daha önce açılsa ve birbirimizi daha önce tanısaydık. Şimdi hem bu okullar, hem de Gürcü askerlere eğitim veren Türk askerleri iki ülke arasında sevgi bağları kuruyorlar” diyor.
       <br/>
       <br/>
       Dünyaya örnek bir işbirliği
       <br/>
       <br/>
       Karadeniz Üniversitesi gerçekten adında geçtiği gibi uluslararası bir okul. Çoğunlukla bu okul öğrencilerinin kaldığı Megobroba (Dostluk) Yurdu’nda Türkmen, Gürcü, Kazak, Başkurd, Rus, Azeri, Nijeryalı öğrenciler bir arada bulunuyor. Türkiye’nin YÖK’ü üniversitenin denkliğini tanımasa bile, en az bildikleri 4 dil ve uluslararası tecrübeyle dünyanın her yerinde göz dolduracak birikim ve imkanlara sahipler.Gürcistan Milli Eğitim Bakanı Kartozia, Türk finansmanıyla eğitim veren okullarda eğitim kalitesinin çok yüksek olduğunu, yakın zamanda Bilgisayar Olimpiyatı düzenleyeceklerini ve Türkiye—Gürcistan ilişkilerinde çok önemli bir rol oynadıklarını belirtiyor.Türkiye ve Gürcistan’ın her açıdan birbirini anlamaya başlamaları Kafkaslar’da istikrar adına yeni bir eksenin habercisi gibi görünüyor. Yeni stratejik kodlara göre Gürcistan, Rusya’nın güneydoğusundaki bir ülke olmaktan ziyade Türkiye’nin kuzeydoğusundaki bir ülke olarak dünyadaki yerini alıyor. Bakü—Tiflis— Ceyhan hattının işler hale gelmesi, Kars—Tiflis demiryolunun hayata geçmesi ve Gürcistan’ın ekonomik ve siyasi sorunlarını biraz daha kontrol altına alması durumunda bu işbirliğinin dünyaya örnek gösterilecek bir model olacağına kuşku yok.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1954&yorum_id=1), [web.archive.org (arşiv bağlantısı)](http://web.archive.org/web/20050226153744/http://www.aksiyon.com.tr:80/detay.php?id=1954&yorum_id=1)
