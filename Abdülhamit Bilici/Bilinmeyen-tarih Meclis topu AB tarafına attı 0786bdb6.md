# Meclis topu AB tarafına attı

*Abdülhamit Bilici Bilinmeyen-tarih*

<div>
 <p>
  <font>
   Meclis, "Seçim kararı alındıktan sonra Avrupa Birliği için uyum yasaları vesair dinlemez, her vekil başının çaresine düşer" diyenlerin yüzünü kararttı. Seçim kararını yalnız DSP"nin aleyhte oylarıyla büyük ekseriyetle alan Meclis, Avrupa Birliği konusunda da elinden geleni yaptı. Derginin bağlandığı saatlerde Avrupa Birliği uyum yasalarının son halinin ne olacağı hâlâ net değildi. Gayet medeni ölçüler içinde geçen AB tartışmaları, Meclis"te partiler ve özellikle de koalisyon ortakları arasında meydanlarda yaşanacak düellonun bir nümunesi gibiydi.
   <br/>
   <br/>
   Paketin tamamına hiç bir parti karşı değildi. Paketin içindeki maddelere en çok itirazı olan MHP"ydi. AKP ve DYP paketteki idamı yasal olarak ağır müebbet hapse çeviren maddenin anayasaya konulmasını istiyordu. MHP, her ne kadar "Ulusal Program"ı biz hazırladık, onurumuzla üye olalım" dese de AB konusuna olumlu bakmadığını idamla ilgili maddenin paket dışına çıkarılmasını Adalet Komisyonu"nda engelleyerek gösterdi. Çünkü böylece paketin tümüyle ilgili yapılacak oylamaya AKP ve DYP"nin de oyunu vermesini engellediği için uyum yasalarının geçmesine en büyük darbeyi indirdi. Seviyenin büyük ölçüde korunduğu bir ortamda uyum yasaları dolayısıyla Avrupa Birliği ile ilgili herkes eteğindeki taşı döktü. Milliyetçiliği hakkında kimsenin kuşku duymayacağı Ayvaz Gökdemir ilginç konuşmasında Almanya"dan, Fransa"dan, İngiltere"den daha fazla milliyetçi olmaya gerek yok diyerek üyelik konusunda milliyetçilik kaygılarından dolayı çekimser olanlara; Saadet"ten Lütfü Esengül ise "Medeniyet ve din değiştirmek için değil, Avrupa Birliği"nin çoğulcu yapısına kendimiz olarak katılmak için giriyoruz" diyerek dini kaygılarla bu işe kuşkulu bakanlara önemli mesajlar verdiler. Meclis"in AB mesaisinin en kısa özeti, Türkiye"de Kopenhag kriterlerini karşılamak için istekli bir çoğunluk var. Bu paket bazı nüanslar ve alicambaz oyunlarından dolayı geçmese bile seçimden bu işi kısa sürede yapabilecek bir sonuç çıkacak.
   <br/>
   <br/>
  </font>
 </p>
 <p>
  <font>
   (Bu yazı 692 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1622), [web.archive.org (arşiv bağlantısı)](http://web.archive.org/web/20050220213046/http://www.aksiyon.com.tr:80/yazdir.php?id=1622)
