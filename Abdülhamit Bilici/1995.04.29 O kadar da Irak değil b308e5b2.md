# O kadar da Irak değil

*Abdülhamit Bilici 1995.04.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Talabani—Barzani nüfuz savaşı, Çelik Harekatı, Çekiç Güç, sayıları 50’yi bulan hükümet dışı örgütler Kuzey Irak'ın tansiyonunu iyice yükseltmiş durumda. Kürd’ü, Türkmen’i, Arab’ı, Yezidi’si ve Süryani’si ile halk bu yüksek tansiyonla alay edercesine günlük hayatını sürdürüyor. Tek temennileri, Saddam'ın tekrar geri dönmemesi
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Irak’ın kuzeyinde yaşayan halkın Saddam zulmünden kaçarak Türkiye sınırlarına dayandığı Ocak 1991’den bu yana 4 yıldan fazla zaman geçti. Fakat Kuzey Irak’ın statüsü konusunda bir adım ileri gidilemedi. Habur’dan geçer geçmez, sınırın öte yakasında sizi “Kürdistan’a hoşgeldiniz” tabelası karşılıyor. Belki Kürdistan denen yapının en ‘sağlam’ belgelerinden biri bu. Erbil’de kurulan Kürdistan hükümet ve parlamentosu, Barzani ve Talabani arasında patlak veren savaş yüzünden kapılarına kilit vurmuş. Son olarak parlamenterlerin oturma eylemi de netice vermeyince, her parlamenter kendi bölgesine çekilmek zorunda kalmış.
   <br>
    <br>
     Talabani’nin kontrolündeki Erbil’de Barzani’ye ait bütün binalar yerle bir edilmiş. Bir zamanlar Talabani’nin üssü konumundaki Şaklava’daki binaları da Barzani kuvvetleri yıkmış. Erbil ve Süleymaniye’nin can damarları Barzani’nin kontrolünde. Barzani’nin ikamet ettiği Selahaddin kasabasından Erbil’e kadar ve diğer bütün önemli yollarda yüzlerce kontrol noktası bulunuyor. 84 kişinin ölümüyle sonuçlanan Zaho’daki bomba olayından sonra tedbirler daha da sıklaştırılmış. Barzani birlikleri, “Istesek, bir gram madde sokmayız şehirlere. Ancak Talabani’nin geçmişte olduğu gibi Saddam’a yanaşmasından korkuyoruz” diye endişelerini dile getiriyorlar. Ilişkileri daha fazla germek istememelerine rağmen Talabani şehirleri boşaltana kadar kuşatmayı sürdürmeye kararlı görünüyorlar.
     <br/>
     <br/>
     Karşılaştığımız Kuzey Iraklılar’dan Türk askerinin müdahalesini hoşnutlukla karşılayan neredeyse yok gibi. Iyi hatıralar anlatmıyorlar mehmetçikle ilgili. Çelik Harekatı’yla birlikte son 15 yılda dört kez karşılaşmışlar Türk askeriyle. Birincisi, 1983’te Irak’la Türkiye arasında oluşturulan tampon bölgenin peşmergelerden arındırılması operasyonu; ikincisi, 1988’de peşmergelerin Saddam’ın Halepçe katliamından kurtulmak için Türkiye’ye sığınmaları; üçüncüsü 1991’de milyonu aşkın sığınmacının sınırımıza dayanması olayı ve en son Çelik Harekatı.
     <br/>
     <br/>
     <br/>
     <br/>
     AŞIRET TEMELLI POLITIKA
     <br/>
     <br/>
     <br/>
     <br/>
     Bu yıllarda Türkiye, sınırı geçen Kürtler’in ihtiyaçlarını karşılamak için koşuşturmaktan, laf yapma imkanı bulamamış, kendini yeterince tanıtamamış. Gadre uğrayan Kürtler’e karşı nasıl davranılacağının politika olarak hızla tesbit edilememesi, handikap olmuş. Hatırlanırsa, Türkiye bu yükü tek başına kaldıramayacağını açıklamış ve Çekiç Güç’ün oluşumuna öncülük etmişti. Evlerini, hayvanlarını ve bütün mallarını geride bırakarak Saddam’ın elinden canlarını zor kurtaran Kürtler’in mağduriyetini tam olarak hissedememişiz millet olarak. Örneğin, sık sık Türkiye’de gündeme gelen “Çekiç Güç gitsin” şeklindeki istekler, bölge insanını rahatsız ediyor. Çekiç Güç’ün bölgedeki üssü konumundaki MCC(Military Coordination Center)’de görevli bir Türk subayı, Türkiye’nin yeni teklifler geliştirmeden uygulanan sistemi eleştirmesinin çok yanlış olduğunu belirtiyor. MCC görevlisi, Kuzey Irak’ta Türkiye’nin daha ziyade aşiret temeli üzerine politika üretmesi gerektiği tezini savunuyor. Bölgede hâlâ değişik güç ve nüfuza sahip 70 civarında aşiret bulunuyor. Bu aşiretler arasında Ömer Hıdır Surçi gibi bazıları Türkiye ile birlikte hareket etmek istediklerini açık açık ifade ediyorlar.
     <br/>
     <br/>
     K. Irak konusunda 4 önemli politik alternatif bulunuyor:
     <br/>
     <br/>
     1— Irak’la federasyon, Irak içinde özerk statü,
     <br/>
     <br/>
     2— Türkiye ile federasyon veya konfederasyon ya da Musul Vilayeti (15 bin kişilik askeri güce ve 215 köye sahip Surçi aşireti lideri Ömer Hızır Surçi’nin teklifi),
     <br/>
     <br/>
     3— Kürdistan Devleti,
     <br/>
     <br/>
     4— 1991 öncesine dönüş, yani Irak’la bütünlük.
     <br/>
     <br/>
     Gerçekte Türkiye’nin K. Irak’la ilgili stratejisinden ziyade, korkusundan bahsetmek gerekiyor. Ankara, Irak’ın toprak bütünlüğüne büyük özen gösteriyor. Bunun altında yatan en önemli sebep ise, bölgede kurulacak bir Kürt devletinin Türkiye’den parça koparabileceği ihtimali. Bu yüzden ilk 3 alternatife sıcak bakmıyor. Bölgeyi Musul Vilayeti olarak canlandırıp, kontrolünde tutabileceğine de inanmıyor. Bu yüzden Bağdat ile federasyon isteyen, Talabani ve Barzani ile ilişkiler de pek sıcak değil. Türkiye bu iki liderin samimiyetine inanmıyor. Şimdiye kadar Irak içinde çözüm taraftarı görünen Barzani’nin yaptığı “Eninde sonunda Kürt devleti kurulacaktır” açıklaması, bu güvensizliği haklı kılıyor. Şırnak Valisi Kamil Acun, “Bu sözler bizi üzdü. Biz onu Osmanlı torunu biliyorduk” diyor. Bu beyanat için. Açıklamanın Barzani’nin gerçek düşünceleri mi,  yoksa bir yanlış aktarma mı olduğunu sorduğumuzda Kürdistan Meclis Başkanı Cevher Namık’ın cevabı, “Bugünkü şartlar altında mümkün olur veya olmaz. Ancak yeryüzünde hiçbir millet kendi devletine sahip olmayı reddetmez” oluyor.
     <br/>
     <br/>
     <br/>
     <br/>
     BÖLGE HALKINI KAZANMALIYIZ
     <br/>
     <br/>
     <br/>
     <br/>
     Operasyona katılan askerler, Türkiye’nin politika geliştirme kabiliyetinin eksikliğinden yakınıyor ve ekliyorlar: “Bu kadar asker, o kadar para döküldü. Ama şimdi ne olacağı belli değil. Çekildiğimizde herşey eskiye dönecekse harekatın faydası ne? Bu kadar büyük bir harekatın stratejisi, Batı’nın tepkisine göre belirlenir mi?” ABD’ye giden Başbakan Çiller ve beraberindekilerin de, Kuzey Irak operasyonu ile ilgili net bir tavır ortaya koyamamaları endişe uyandırıyor. Amerikalıların, operasyonun hedefini bizden daha iyi bildikleri iddiası ağızdan ağıza dolaşıyor. Müzakereler neticesinde ortaya çıkması beklenen aydınlık bekleniyor. Son tahlilde, Kuzey Irak’ın statüsü ne olursa olsun, önemli olan bölge halkının kazanılması ve ebedi dostluk temellerinin atılması gerçeği ortaya çıkıyor. Taa Latin Amerika’ya kadar dost kazanmak için uzanırken, burnumuzun dibindeki bu bölgeyi unutmamız affedilir gibi değil.
     <br/>
     <br/>
     TSK kendisine verilen görevi başarıyla sürdürüyor, ancak halkta ve bölgedeki idareciler arasında Türk askerine karşı bir soğukluk seziliyor. Ne kadar kabul etmesek de, öldürülen çobanlar üzerimizde kalmış. Bir türlü anlatamamışız katliamın müsebbibinin Türk askeri olmadığını. Bölge insanıyla hemdem olamama, aradaki kopukluk, laf anlatmayı engelliyor. Sınır köylerinde yaşayan halkın normal hayat düzeni inkıtaya uğramış. Askerin müsbet katkısı da var bölge halkına. Mesela, hastalarını doktorlarımız muayene ediyor, gıda yardımı yapıyorlar.
     <br/>
     <br/>
     <br/>
     <br/>
     ANLATILANLAR ÜZÜCÜ
     <br/>
     <br/>
     <br/>
     <br/>
     Bölgede görev yapan asker şüphesiz bizim askerimiz, evladımız, kardeşimiz. Ancak hepsi bu harekatın ucundaki nezaketi ve yüksek hedefleri kavrayacak durumda değil şüphesiz. Askeri birliklerimize yakın yerlerdeki dükkan sahiplerinin anlattıkları, hiç de Osmanlı askerleriyle ilgili anlatılanlara benzemiyor maalesef. Askerlerin piyasadan alış—veriş yapmasına izin verilmiş olması, suiistimallere yol açmış. Bir dükkan sahibi, bazı askerlerin mal alıp parasını vermediklerini söylüyor. Batufa bölgesindeki bir okulun askerler tarafından kullanılmaya başlandığı ve eğitimin yarım kaldığı iddialarının ne kadar gerçek olduğu ise bilinmiyor. Üzülerek belirtmek gerekiyor ki; kötü olayların haberi daha hızlı yayılıyor ve askerle birlikte Türkiye imajı büyük yara alıyor.
     <br/>
     <br/>
     Askeri açıdan operasyonun başarısını bize değerlendiren eski bir PKK’lı, harekatın PKK’ya nasıl yaradığını şöyle izah ediyor: “Asıl amaç buradaki federal yapıyı önlemekti. Sınır civarının insandan arındırılması, burada denetim kurmayı daha da zorlaştırır. Çünkü istihbarat yapacak kaynak bulamazsınız. Boşalan alanda, örgüt geniş manevra imkanı bulur. Buraları mayınlayarak, askerin hareketini zorlaştırır. Incinen halk, devlete tepki duymaya başlar”.
     <br/>
     <br/>
     Batılı ülkeler, NGO (Non Governmental Organizations) denen hükümet dışı gönüllü teşkilatlarla temsil ediliyorlar bölgede. Türkiye ise Mehmetçikle. Onlar evleri tamir ediyor, okul yapıyor, kitap getiriyorlar. Mehmetçikse, tanklarıyla, omuzlarındaki tüfeklerle dolaşıyor. Tabiatı icabı asker, sivil halkla ilişkide zorlanıyor. NGO’larla ilgili suçlamalar yapıp duranlara söylenecek tek söz var: “Sizin NGO’nuz yok mu? Vakıflar, dernekler, kültür kurumları nerede?” Kızılay dışında, tek bir Türk gönüllü kuruluş var Kuzey Irak’ta. O da Türkiye’de birçok spekülasyonlara konu edilen, Erbil’de eğitim hizmetleri veren Işık Lisesi.
     <br/>
     <br/>
     <br/>
     <br/>
     "BAŞIM GÖZÜM ÜSTÜNE"
     <br/>
     <br/>
     <br/>
     <br/>
     Bölge halkı sanıldığından fazla sempatik. Belki mübalağasız 100 peşmerge kontrol noktasından geçtik yol boyunca. Hiçbirinde başımız ağrımadı. Hepsinde güleryüz, tatlı dil. Ağızlardan eksilmeyen cümle “Serçevan–Başım gözüm üstüne”. Sınırın ötesindeki insanlarla bu taraftaki insanlar arasında pek fark yok. Geleneksel de olsa, dinlerine bağlılar. Küçük küçük çocuklar görüyorsunuz camilerde.
     <br/>
     <br/>
     Bağdat’la bağlantılarının kopmasının ardından, dünya ile ilişkileri tamamen kesilmiş. Dünyaya açılan tek kapıları Habur. Dükkanlarının bizim dükkanlardan farkı, tabelaların dili. Yoksa mallar tamamiyle Türkiye’den. Hanke adındaki Yezidi köyünde Vita marka yağ tenekesine rastlıyorsunuz.
     <br/>
     <br/>
     Telefon, bilgisayar onlar için büyük lüks. Selahaddin’deki Barzani karargahına randevu talebimizi özel radyo dalgasıyla ilettiler. Irak Kürdistanı’nın belki de en iyi çalışan kuruluşlarından biri olan Halkla Ilişkiler Ofisi’nde çalışan görevli, ekonomik durumun Saddam dönemiyle kıyaslanmayacak ölçüde geriye gittiğini ve halkın neredeyse Saddam’ı arar hale geldiğini söylüyor. 4 yıl önce 1 dinar 3.5 dolarken, şu anda 1 dolar 50 dinar olmuş.
     <br/>
     <br/>
     Bağdat’ın bastığı yeni dinarlar, Kuzey Iraklılar’ın elindeki eski dinarlardan değersiz. 1 Kürdistan dinarı, yaklaşık 24 Saddam dinarına tekabül ediyor. Bizim 1000 TL’miz onların 1 dinarına tekabül ediyor. Sonundan üç sıfır atılmış TL ile dinar arasında fark yok. Petrol ucuz. Hem de alabildiğine. Şehirden şehire fiyatı değişiyor, ama litresi ortalama 6 ile 8 dinar arasında. 5 kişilik mükellef bir sofra 300 dinara kuruluyor. Lise öğretmenlerine verdikleri para da aşağı yukarı bu kadar. Peşmergelerin maaşı ise biraz ayrıcalıklı, bin dinar. Bütün bu maaşlar şimdilik kağıt üzerinde. Erbil’deki kavga yüzünden 4—5 aydır maaşlar ödenemiyor. Aradaki farkın sebebini sorduğumuz Zaho Lisesi Müdürü Abdülaziz Recep, “Bence de en fazla para öğretmene verilmeli. Ama Türkiye’de de böyle değil mi?” cevabını veriyor ve Kızılay’ın ilkokul öğretmenlerine yaptığı gibi lise öğretmenlerine de yardım etmesi talebini dile getiriyor. Okul Müdürü Recep Bey, okulda Arapça ve Ingilizce’nin yanında Türkçe’nin de yabancı dil olarak okutulması teklifimize oldukça sıcak baktı. Bizce dikkate alınması gereken bir teklif.
     <br/>
     <br/>
     <br/>
     <br/>
     TÜRKMENLER POLITIKASIZLIK KURBANI
     <br/>
     <br/>
     <br/>
     <br/>
     Türkiye’nin verdiği 10 megawatt’lık elektrik enerjisiyle Zaho’nun hastane ve kamu binaları gibi yerleri aydınlatılıyor. Bunun dışındaki en önemli enerji kaynağı, petrolle çalışan jeneratör. Zaho kaymakamı, daha fazla elektrik isteklerini sık sık Türk yetkililerine iletiyor.
     <br/>
     <br/>
     Sayıları 1 milyon civarındaki Türkmen, devletin politika üretmedeki acizliği yüzünden aralarında dört—beş parçaya bölünmüş ve etkinliklerini kaybedecek bir duruma gelmişler. Örneğin, Kürdistan Parlamentosu kurulmuş, ama Türkmenler katılmamışlar. Sebebini sorduğumuz Türkmen Kardeşlik Derneği Başkanı Avukat Sanan Ağa şöyle açıklıyor: “Ne yapacağımıza karar veremedik. Katılsak, Türkiye’nin istemediği Kürt Devleti oluşumunu tanımış olacağız. Katılmayınca yönetimdeki temsil gücümüzü yitiriyoruz.”
     <br/>
     <br/>
     Kuzey Irak’ı kapsayan 8 günlük inceleme gezisi neticesinde edindiğimiz intibaların özeti işte böyle. Ingilizler, bölgedeki tüm kargaşa kendi eserleri değilmiş gibi, üzerinde “Daha adil bir dünya için” sloganı yazılı son model arabalarıyla bölgede adeta cirit atıyorlar. Bir taraftan sosyal yapıyı oluşturan unsurları, bölgenin dinamiklerini, ekonomik kaynaklarını, petrol yataklarını haritalarında tesbit ederken, diğer taraftan hakikaten bölge halkının ihtiyaçlarını karşılıyor ve halka yakınlık tesis ediyorlar. Bir Alman’a Habur sınır kapısında polis soruyor: “Kuruluşunuzun adı ne?”, “Dünya Çocuklarına Yardım Teşkilatı.” Soru devam ediyor: “Afganistan’da, Filistin’de de şubeniz var mı?” Cevap yok tabii ki.
     <br/>
     <br/>
     4 yıldır süren bu hummalı faaliyetin karşısında, 40 bin kişiyle de olsa bölgede bulunmanız pek anlam ifade etmiyor. Türkiye’nin bir an önce bölgeyle ilgili stratejisini çizip, kalıcı çözümlere ulaşmanın yollarını araması gerekli.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21440), [web.archive.org (arşiv bağlantısı)](http://web.archive.org/web/20070626184331/http://www.aksiyon.com.tr:80/detay.php?id=21440)
