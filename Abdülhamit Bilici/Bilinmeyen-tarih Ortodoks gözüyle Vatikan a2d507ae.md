# Ortodoks gözüyle Vatikan

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050302173615im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173615im_/http://www.aksiyon.com.tr/resim/303/60.jpg" vspace="5"/>
  </p>
 </font>
 <font class="content">
  Moskova’nın Sovyetler Birliği döneminde kategorik olarak dine karşı giriştiği mücadelenin boyutları hatırlanacak olursa, pratikte Hıristiyanlığın Doğulu kolu olan Ortodoksluğun son yüzyılda en güzel gelişme ortamı bulduğu ülkenin Yunanistan olduğu rahatlıkla söylenebilir.
 </font>
 <br/>
 <p>
  <font class="content">
   Anayasaca da tescil edilmiş ayrıcalıklı bir konumu bulunan ve sosyal—siyasi en önemli güç merkezlerinden biri olma özelliğini hâlen koruyan Ortodoksluğun egemen olduğu Yunanistan’daki aydınlar, Katolik inancını, dolayısıyla yeryüzündeki tek teokratik rejim olan Vatikan’ı kavrayabilme bakımından en avantajlı insanlar. İslam özelinde bakılacak olursa, Sünniler’in, dünyada Şiiler’i en iyi anlama şansına sahip olmaları gibi bir durum bu.
   <br>
    <br>
     Doğu Hıristiyanlığının bir parçası olan Yunanlıların Vatikan çözümlemesi, 1 milyar mensubu olan bir inancın daha iyi anlaşılması kadar, Doğu Avrupa ve Balkanlar’da tarih boyunca var olduğu söylenen ve günümüzde de izlerine rastlanan Hıristiyanlığın Doğu ve Batı kolları arasındaki çatışmanın anlaşılabilmesi için de önemli.
     <br>
      <br>
       Bosna’daki savaş Türkiye’deki birçok insan bakımından bir Haçlı Seferi gibi yorumlandı. Hıristiyanlar, bir avuç Müslüman’ı doğruyordu. Ama bu savaşın ve arkasından onun sona ermesine yol açan NATO bombardımanının, NATO’nun genişlemesinin, Avrupa Birliği’nin genişleme stratejisinin Belgrad’da nasıl değerlendirildiği üzerinde pek durulamadı elbette. 4. Haçlı Seferi hatırlanırsa, Roma’nın öncülüğünde harekete geçen Haçlılar yalnız Kudüs’ü alıp, Anadolu’daki Selçuklular’ı uğraştırmakla kalmamış, Doğu Roma’yı, onun başkenti İstanbul’u da işgal etmişlerdi. Belgrad üzerine NATO bombardımanında, olayın diğer yönlerini bir an kenara bırakacak olursak İtalyanlar’ın, Amerikalıların, Almanların ve Fransızların yani Batılı Hıristiyanların Doğulu bir Hıristiyan topluluk üzerine bomba döktüğü daha net görülür.
       <br/>
       <br/>
       NATO’nun genişleme stratejisinde ilk hamlede güvenlik şemsiyesini istifadelerine sunduğu üç ülkenin de Katolik olması bundan daha az dikkat çeken bir nokta değil.
       <br/>
       <br/>
       Aynı şekilde bütün Batı ülkelerinde Sırplara karşı yapılan askeri operasyonlar hararetle desteklenirken, Batı ailesi içinde yer alan, hatta NATO’nun bir üyesi olan Yunanistan’da şiddetle kınanması da bu ayrılığın ciddi yansımalarından biri değil mi?
       <br/>
       <br/>
       Bütün bunlardan dolayı Yunanistan’da yayınlanan ve dünyada alanında bu isimle çıkan tek dergi olan Tanrı ve Din dergisinin Vatikan’ı inceleyen sayısı özel önem arzediyor.
       <br/>
       <br/>
       Editörü, derginin yayın politikasını açıklarken şu temel ilkenin altını çiziyor: “Bu dergi herhangi bir inancın propagandasıyla meşgul değil. Tüm inançların kendi dinlerini anlatan bu tür yeterince yayını var. Burada hedefimiz, tüm dünyadaki din olgusunu merak edenlere, gazetecilik açısından doyurucu, bilimsel formatlara uygun yayınlar yapmak”. Eylül sayısında işlenen Vatikan konusu, başlığından itibaren analitik ve gerçekçi bir yaklaşım izlendiğini kanıtlıyor: “Vatikan: Bir Tanrı İmparatorluğu’nun Anatomisi”.
       <br/>
       <br/>
       Gerçekten bir anatomi, çünkü Vatikan’da işlenen cinayetlerden, Vatikan Bankası’nın emrindeki kutsal para etrafında dönen dolaplara, Papalık seçimlerinden Vatikan bünyesindeki siyasi—teolojik görüş ayrılıklarına kadar birçok konu deyim yerindeyse masaya yatırılmış.
       <br/>
       <br/>
       33 günlük Papa
       <br/>
       <br/>
       “Konuyu hiç bilmeyenlerin yararlanabileceği kadar sadelik, uzmanlarının da zevk alabileceği kadar detay” ilkesi çerçevesinde ele alınan özel sayıda, Papalık makamının el değiştirmesi tüm süreç ve prosedürleriyle işlenirken şu anki Papa 2, John Paul’un tahta geçişi öncesinde yaşanan esrarengiz ölüme dikkat çekiliyor. 1978’de Papa 4. Paul öldüğünde, onun yerine Vatikan’ın başına Papa I. John geçiyor. Ancak yalnızca 33 gün tahtta kalabiliyor. Çünkü ölüyor. Yazıda Papa’nın ani ölümü üzerindeki esrar perdesinin hâlâ kalkmadığı belirtiliyor. Papa gerçekten tabii sebeplerle mi öldü, yoksa şu anki Papa’ya yol açmak için öldürüldü mü?
       <br/>
       <br/>
       Papa’nın gezileri, günlük programı, sağlık durumuyla ilgili geniş detayların yanısıra Papa 2. John Paul’ün Polonya’da geçen çocukluk yıllarına da uzanılıyor. Asıl adı Carol Voitila olan John Paul’ün, gençliğinde tiyatro, şiir ve edebiyata meraklı sanatçı ruhlu bir insan olduğu, ancak reformu, aydınlanmayı ve modern demokrasiyi asla kabul etmeyen Polonya Kilisesi geleneğinde yetiştiği vurgulanıyor.
       <br/>
       <br/>
       İncelemede parantez açılan önemli konulardan biri de sağlık durumu kritik olan ve iyice yaşlanan Papa’nın yerini kimin ve bundan da önemlisi hangi akımın alacağı. Papa hayatta iken bu tür tartışmalara Vatikan geleneği içinde asla yer olmadığı, ama favori isimlerin de yavaş yavaş öne çıktığı belirtiliyor. Bu konunun ele alındığı makalede Vatikan’da etkili olan iki önemli akımdan, muhtemel adayların özelliklerinden söz ediliyor: “Bir yanda ılımlı, diyalogdan yana, modern gelişmelerle uyumlu bir kanat, diğer tarafta 100 yıllık kurum olan Opus Dei olarak adlandırılan kurum çerçevesinde odaklanan ve en muhafazakar eğilimleri temsil eden kanat. Bazıları yeni binyılda Opus Dei’den bir Papa seçilmesi durumunda Vatikan’ın vahim bir durumla karşı karşıya kalacağı endişesini dile getiriyorlar.”
       <br/>
       <br/>
       Katolisizm yaşadıkça, Ağca sayesinde Türkler asla unutulmayacak. Çünkü konuyla ilgili her araştırmada Ağca mutlaka ele alınıyor, bundan sonra da ele alınacak. Suikastin de yer aldığı makalede Doğu Avrupa istihbarat servislerinin suçlandığı ve yüzlerce senaryodan hiçbirinin doğrulanmadığı belirtiliyor, Ağca’nın Türkiye’ye iade edildiği de.
       <br/>
       <br/>
       Posta servisi, madeni parası, bayrağı, amblemi, milli marşı, çok gelişmiş haberleşme sistemi, gazetesi, dünya devi şirketleri bile kıskandıracak bilgisayar donanımları ile 1949’da kurulan Vatikan Devleti ilginç detaylarıyla anlatılıyor.
       <br/>
       <br/>
       “Kutsal Para”daki leke
       <br/>
       <br/>
       İncelemede Kutsal Papalığın kontrolündeki mali güce de “Kutsal Para” başlığı altında dikkat çekiliyor. Bununla ilgili makalenin özeti şöyle: Vatikan bir devlet ve her benzeri gibi yeryüzü üzerinde şu anda mevcut olan tüm otoritelerin ihtiyaç duyduğu şeye ihtiyacı var; para. Ancak zaman zaman Vatikan’ın parayla ilişkisi sanıldığı kadar kutsal olmayabiliyor. 1990’larda Vatikan Bankası ve Papalık kendilerini ustaca düzenlenmiş bir sahtekârlığın ortasında buldular. Şüpheli kaynaklardan gelen paranın aklanması sözkonusuydu. Vatikan Bankası liderliğinin kontrolü altında açıktan işletilen çok büyük miktardaki paralar, kâra duyulan açlığı gidermiyor olmalı ki bazen günaha girildiği de oluyordu.
       <br/>
       <br/>
       Espiyonaj, gizli diplomasi, Hitler zulmüne ortaklık gibi polisiye meraklılarına hitap eden bölümlerin de yer aldığı araştırmada Papa’nın uluslararası ilişkilerdeki ağırlığına, Polonya’da ve dolayısıyla komünist blokun yıkılmasında oynadığı role dikkat çekiliyor.
       <br/>
       <br/>
       Stratejik 2 hedef
       <br/>
       <br/>
       Müslümanlar açısından en dikkat çeken bölüm ise araştırmanın Vatikan—Üçüncü Dünya ilişkisini ele alan kısmı. Katolisizmin genelde üçüncü dünyadan taraftar topladığı, ama Latin Amerika gibi bazı bölgelerde Protestanlığın, başka bölgelerde İslam’ın hızla yayılmasının önemli bir meydan okuma olduğu belirtiliyor. Bu yüzden Vatikan’da birçok çevre, yeni milenyum için belirlenen iki stratejik hedefe ulaşabilmek için yeni bir politikaya ihtiyaç olduğunu dile getiriyorlar: Birincisi Roma Katolik Kilisesi’nin evrenselliğini yaymak; İkincisi, İslam’ın yayılmasını önlemek.
       <br/>
       <br/>
       İncelemeye göre, Vatikan’ın tarihi sorunsallarından boşanma yasağı ve modern dönemde listeye eklenen doğum kontrolü ve kürtaj, Vatikan’ın bağnazlıkla suçlanmasına sebep olmaya devam ediyor. Evliliği iptal etmek isteyenlere bazı tevillerle bu imkan sağlansa da, boşanma asla resmen onaylanmıyor.
       <br/>
       <br/>
       Dilinin Yunanca olması bir handikap ama, derginin Vatikan özel sayısı Vatikan’ı merak edenler için dikkat çekici görsel zenginliğe sahip derli toplu bir kaynak. Tüm dosyaları siteye koymamışlar, ancak en azından haberleşebilmek için internet adresi şu şekilde: www. god.gr
       <br/>
       <br/>
       Araştırma dosyasının önsözünde bazı ön—tepkilere de yer verilmiş. Örneğin, dergiyi çıkaran grubun Fener Rum Patriği Bartholomeos ile olan iyi ilişkisini bilenler, Vatikan dosyasında Ortodoksluğun resmi tezlerinin esas alındığı eleştirisini getirmişler. Bunun yanında Katolikler’den çalışmayı başarılı bulanlar ve özellikle Katolik üniversitelerinde çalışan araştırmacı ve öğrencilerden derginin nüshasını elde etmek için başvuranlar da olmuş. Hatta bazıları Ortodoks Yunanlılar’ın bu çabasının Katolisizm ile Ortodoksluğun birbirine yakınlaşmasına katkıda bulunacağını ifade edenler bile olmuş.
       <br/>
       <br/>
       Ya siz ne düşünüyorsunuz? Vatikan’ın yerinde olsaydınız, özetlemeye çalıştığımız bu incelemeden dolayı memnun mu olurdunuz, üzülür müydünüz?
       <br/>
       <br/>
       E—mail: abilici@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13916), [web.archive.org (arşiv bağlantısı)](http://web.archive.org/web/20050302173615/http://www.aksiyon.com.tr:80/detay.php?id=13916)
