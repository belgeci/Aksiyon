# Dünyada böylesı yok

*Abdülhamit Bilici 1998.06.27*

<div class="pNewsDetailMainContent" itemprop="articleBody">
 Başörtü eylemlerini engellemeye çalışan polislerden biri başörtülü bir öğrencinin ağzını elleriyle sıkı sıkı kapatıyor ve sürükleyerek onu zorla meydandan uzaklaştırmaya çalışıyordu.Tam da bu anda çekilen resimler ertesi günün bazı gazetelerinde yayınlanıyor ve Türkiye'nin yıllardır meşgul olduğu meseleyi bir kareyle hiçbir söze hacet bırakmadan çok iyi açıklıyordu.
 <br/>
 <br/>
 Aslında bizim insanımız zorla susturulmaya, gerekirse ağzı elle kapatılarak meydanlardan sürüklenip götürülmeye yabancı değil.
 <br/>
 <br/>
 Bu zincirin başörtü boyutundaki ilk halka, 1960'larda İlahiyat Fakültesi öğrencisi olan Hatice Babacan'ın mağduriyetiyle başlamıştı. Büyük ölçüde ülke geneline yayılması ise 1980'lerden sonraki yıllara rastlıyor. Yükseköğretim kurumlarında ilk böşörtü yasağı Yükseköğretim Kurulu'nun 20.12.1982 tarihli genelgesi ile getirilmişti. 1984'te 1506 sayılı yazıyla başörtünün ancak boynu açıkta bırakan ve kulakların arkasından dolanarak bağlanılan şekline izin veriliyordu. Dolayısıyla bugün bile başörtü yerine kullanılan türban kavramı da bu şekilde Türkçeye girmişti.
 <br/>
 <br/>
 Türban yasağının hat safhaya ulaştığı ve en çok konuşulduğu 1987 yılında YÖK'ün Öğrenci Disiplin Yönetmeliği'nin 7. maddesine, 'kapalı mekanlarda türban yasaklanmıştır' hükmünü içeren 'h' bendi de eklenerek yasağa kanuni bir dayanak hazırlanmıştı.
 <br/>
 <br/>
 Her ne kadar türban kısıtlamasına yasal bir gerekçe bulunmuş olsa da, aynı günlerde yasağın çözülmesine ilişkin hızlı adımların atıldığı dikkat çekiyordu.
 <br/>
 <br/>
 Gözlerin çevrildiği dönemin başbakanı Turgut Özal 1988'de YÖK kanunundaki 'h' bendine alternatif olarak, dini inanç sebebiyle boyun ve saçların örtü veya türbanla kapatılması serbestisini içeren 16. maddeyi ekledi ve Anayasa Mahkemesine gönderdi. Anayasa Mahkemesi ilgili maddeyi 'dini inanç' şeklinde bir ibare taşıdığından dolayı laikliğe ve devrim yasalarına aykırı bularak kabul etmedi.
 <br/>
 <br/>
 Bunun üzerine Merhum Özal pes etmek istemedi ve bir çıkış yolu daha geliştirdi. 1990 yılında 3670 sayılı kanunla 2547 sayılı kanuna ek 17. maddeyi ekledi ve "Yürürlükteki kanunlara aykırı olmamak şartıyla Yükseköğretim kurumlarında kılık kıyafet serbesttir" hükmünü getirdi.
 <br/>
 <br/>
 Günümüzde yasal olarak hiçbir gerekçe bulunamamasına rağmen kısıtlamaların getirilmesi, yine aynı yasalarca bile önlenemez şekilde karmaşık bir hal alması anayasanın o yıllardaki yorumu ve gerekçelerine dayandırılıyor.
 <br/>
 <br/>
 Beyaz yürüyüş
 <br/>
 <br/>
 1997'nin ekim ayında başlayan ve aralık aylarında giderek tırmanan başörtü krizi eski rektör Berkarda'dan kalma bir gelenek olarak geniş çapta İstanbul Üniversitesi'nde görülüyor.
 <br/>
 <br/>
 Mayıs sonlarında YÖK Disiplin Kurulunda yapılan değişiklikle üniversitede veya okul dışında eylemlere katılan öğrencilere okuldan atılma cezası getirildi. Hukukçuların hiçbir kanuna dayandıramadıkları, üstelik Anayasa'ya dahi aykırı buldukları bu karar doğrultusunda Çapa ve Cerrahpaşa Tıp Fakültelerindeki son sınıf öğrencilerinin çoğu mezun olamayarak okuldan atılmış oldular. Gösteri yapma yasağının büyük ölçüde her kesimden öğrencinin başörtü yasağına karşı bir araya gelmesini engellemek olduğu sanılıyor.
 <br/>
 <br/>
 Çapa Tıp Fakültesi'nde okuldan uzaklaştırma cezaları özellikle final dönemine rast getirildi. Uzaklaştırma cezası almamış olan diğer başörtülü öğrencilerin durumu daha içler acısıydı.
 <br/>
 <br/>
 Sınav günü okula gelen öğrencileri koridorlarda ve sınıflarda konuşlanmış polis barikatları bekliyordu. Sınıflardan da meydanlardaki gibi sürüklenerek dışarı atılıyorlardı.
 <br/>
 <br/>
 Şimdi bir başka çare olarak Cumhurbaşkanı Demirel'e kadar gidip kendi kendilerinin tercümanı olmak üzere yollara koyuldular. Beyaz yürüyüş diye nitelendirdikleri eylemlerinin son durağı olan Ankara'da şu günlerde görüşebildikleri tek merci Meclis İnsan Hakları Komisyonu oldu ama geri dönmekte aceleci görünmüyorlar.
 <br/>
 <br/>
 Öte yandan İstanbul Üniversitesi 'nin eğitim düzeyini tespit eden uluslararası raporlar da hiç iç açıcı gözükmüyordu. Uluslararası çalışmaları tarayan Science Citation Index'ın 9798 Türkiye raporunda Sayın Rektör Alemdaroğlu'nun başında olduğu Üniversite 21. sıraya düşmüştü. Üniversitede bilgi toplumunun en önemli ayağı internet bile yoktu.
 <br/>
 <br/>
 Son yıllarda ideolojik dayatmaların kurbanı olmaktan bir türlü kurtulamayan İstanbul Üniversitesi, Bilkent, 0DTÜ gibi eğitim birimleriyle rekabet etmek yerine Mersin, Van Yüzüncü Yıl, Gaziantep Adnan Menderes gibi üniversiteleri bile geriden takip ediyor.
 <br/>
 <br/>
 Türkiye'deki üniversiteler arasında bile durumu içler acısı olan İstanbul Üniversitesi'nin başarısını dünya ile karşılaştırmak pek akıl kârı değil. Ancak çeşitli ideolojik maskeleri kullanarak öncülük ettiği despotik uygulamaların dünya genelinde bakıldığında ne kadar gülünç kaldığını ortaya koymak gerekiyor. Yetkililer belki bunları dikkate almaz, ancak diğer üniversitelerimiz için dünyadan verilecek örneklerin birer ibret vesikası olacağında şüphe yok.
 <br/>
 <br/>
 Kayseri Milletvekili Recep Kırış, 1993 yılı içinde insan hakları konusunda yaptıkları bir araştırmada yararlanmak üzere Batı ülkelerinin ülkemizdeki temsilciliklerine başörtüsü meselesini kendi ülkelerinde nasıl ele aldıklarını, daha genel olarak da üniversitelerindeki kılıkkıyafet uygulamalarını sormuştu. Görüşlerine başvurulan ülkeler İngiltere, Japonya, Almanya, Belçika, Hollanda. Gerek ekonomi, gerek demokrasi kriterlerinde dünyada birinci ligin ön sıralarında yer alan bu ülkelerin Ankara'daki temsilcilerinden verilen cevapların hiçbiri ülkemizdeki bazı kurumlarda çağdaşlaşlık adına yapılanları haklı çıkaracak cinsten değil. Üstelik bazı ülkelerin cevaplarından, üniversitede kılık kıyafet özgürlüğü bir yana memurların da dini inançlarından kaynaklanan alanlarda kılıkkıyafet özgürlüğüne sahip oldukları anlaşılıyor.
 <br/>
 <br/>
 İsterseniz önce Kırış'ın ne sorduğuna, sonra da bu ülkelerin resmi temsilcilerinin verdiği cevaplara bakalım:
 <br/>
 <br/>
 İnsan hakları konusundaki bir inceleme için yapılan çalışmada, resmi kurumlarda kılık kıyafet konusundaki uygulamanın ne olduğu, devlet okullarında ve özel okullarda(üniversiteler dahil) zorunlu kıyafet tarzı uygulamasının olup olmadığı, Müslüman öğrencilerin bu okullarda dini vecibelerinden kaynaklandığı şekilde kıyafetler giyip giyemedikleri soruluyor.
 <br/>
 <br/>
 Kılık kıyafette gelişmiş ülkeler
 <br/>
 <br/>
 Ve cevaplar:
 <br/>
 <br/>
 Hollanda Büyükelçiliği, resmi kurum ve kuruluşlarda kılık kıyafet uygulaması olmadığını, bayan memurlar için zorunlu bir kıyafet bulunmadığını, erkeklerin sakalbıyık bırakabileceklerini, başını örtmek isteyen bayan memurlara da bu hakkın verilebileceğini belirtiyor. Ayrıca Hollanda, ne devlet okullarında ne de özel okullarda (üniversiteler dahil) zorunlu kıyafet uygulaması olmadığını, Müslüman kız öğrencilerin inançları gereği başlarını örtebildiklerini açıklıyor.
 <br/>
 <br/>
 Britanya Krallığı (İngiltere), okullarda ve üniversitelerde kız öğrencilerin başlarını örtmeleri konusunda herhangi bir kısıtlama olmadığını, kamu işlerinde görev alanların bulundukları mevkiye göre uygun bir tarzda giyinmeleri gerektiğini belirtiyor. İsterlerse memurların sakalbıyık bırakabileceğini, başlarını örtebileceklerini söylüyor.
 <br/>
 <br/>
 Almanya Büyükelçiliği ise sorulara cevap vermek yerine, başvuru üzerine Federal Almanya İdari Mahkemesi'nin Müslüman kız öğrencilerin kızerkek karışık beden derslerinden muafiyeti konusundaki kararını gönderiyor. Kuzey Ren Vestfelya ve Bremen eyaletlerinde yaşanan hadisede, Müslüman kız öğrenciler kızerkek karışık olarak beden derslerine girmelerinin inançları açısından sakıncalı olduğunu belirtince, konu önce eyalet mahkemesine sonra federal mahkemeye gidiyor. Yüksek mahkeme, 'devlet okullarında çocukların kabul edilemez bir inançvicdan çelişkisine düşürülmeden beden derslerine katılmalarına zemin hazırlanmasını' istiyor. Ve bunun mümkün olmaması halinde, kız öğrencilerin bu dersten muaf olabilecekleri kararını veriyor. Okul yönetimi kabul edilebilir bir şekil bulamayınca, kız çocukları beden dersinden muaf tutuluyor. Bu olay üniversite öncesi eğitimde geçtiği için üniversitelerdeki özgürlükten bahis bile edilmiyor.
 <br/>
 <br/>
 Japonya Büyükelçiliği, kılıkkıyafet konusunda resmi kuruluşlarda zorunlu bir uygulama olmadığını, sakalbıyık konusunda vatandaşların serbest olduğunu, Japonya'da hiç duyulmamış olmakla birlikte, bir bayan memurun inancı gereği başını örtmek istemesi halinde bunun asla engellenmeyeceğini açıklıyor. Bazı okullar hariç ortaokul ve liselerde zorunlu kıyafet uygulamasının olmadığını, ilkokul ve üniversitelerde ise tamamen serbest olduğunu kaydediyor.
 <br/>
 <br/>
 Dünya üniversitelerinde benzeri yok
 <br/>
 <br/>
 Aslında farklı bir cevap almayacağımızı bildiğimiz halde bir de dünya üniversitelerinin yaklaşımını öğrenmek istedik. Bu yönde Oxford'dan Cambrigde'e, oradan İsrail'deki Hebrew Üniversitesi'ne birçok üniversite ile yazıştık. İsterseniz şimdi de bu üniversitelerin isimlerine ve sorumuza göndermiş oldukları cevaplara bir göz atalım:
 <br/>
 <br/>
 Dünyanın sayılı üniversitelerinden Oxford'dan M. Maillard imzasıyla yapılan açıklamada, kılık kıyafet konusunda Oxford'da bir kısıtlama olmadığı, isteyenlerin başlarını örtebilecekleri belirtiliyordu.
 <br/>
 <br/>
 Oxford'un gerisinde kalmayan Cambridge Üniversitesi'nden Susie Baker, üniversitesinde bayanlar için hiçbir kısıtlama olmadığını belirtirken, Londra'daki Kent Üniversitesi'nden yapılan açıklamada öğrencilerin giyimiyle ilgili hiçbir kuralları olmadığı, şimdiye kadar üniversiteye kayıt yaptıran başörtülü öğrencilerin önyargılı hiçbir uygulamayla karşılaşmadıkları kaydedildi.
 <br/>
 <br/>
 Filistinliler'in şahsında 50 yıldır Müslümanlar'la kavga halinde olan İsrail'deki uygulamanın da örnek olarak ilginç olacağı düşüncesiyle bu ülkenin ünlü Hebrew Üniversitesi'ndeki durumu sorduk. Üniversite adına açıklama yapan Yaniv Michaeli, üniversitenin kıyafetle ilgili bir düzenlemesi olmadığını, başını örtmek isteyenlerin rahatlıkla örtünebildiğini açıkladı.
 <br/>
 <br/>
 Bize göre en çarpıcı açıklama ise İngiltere'deki Schiller Üniversitesi'nden geldi. Lesley Pease'in yaptığı açıklamada üniversiteleri için başörtüsünün asla problem teşkil etmeyeceği belirtildikten sonra, üniversite yönetiminin farklı kültürlerin renklerini taşıyan öğrencilere ev sahipliği yapmaktan gurur duyduğu vurgulanıyordu.
 <br/>
 <br/>
 "Fazla söze ne hacet...
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/dunyada-boylesi-yok_503886), [web.archive.org (arşiv bağlantısı)](http://web.archive.org/web/20150221173535/http://www.aksiyon.com.tr:80/dosyalar/dunyada-boylesi-yok_503886)
