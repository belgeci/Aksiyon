# İran:1 Batı:Para'mparça

*Abdülhamit Bilici 1996.08.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   New Y ork- Paris- Atina seferi için 17 Temmuz günü havalandıktan kısa bir süre sonra infilak ederek okyanusa gömülen TWA uçağında 230 kişinin hayatını kaybetmiş olması,
  </font>
 </div>
 <div id="newsText">
  <font class="detail-text">
   Clinton'ın soğukkanlılığını bozmamıştı. ABD Başkanı, Oklahoma'daki bombalama olayının ardından yapılan hatayı tekrarlamak istemiyordu. Yaptığı serinkanlı açıklamalarda, olayın kaza mı terör mü olduğu ve terör ise sabotajın kim tarafından düzenlendiği bilinmeden suçlu aranmaması gerektiğini söylemiş ve bu davranışıyla takdir toplamıştı.
   <br/>
   <br/>
   Ne var ki, Washington'dan gelen son haberler, ardarda gelen saldırılar ve bu saldırıların faillerinin bir türlü bulunamayışıkarşısında, Clinton'ın kantarın topuzunu dengelernekte zorlandığını gösteriyordu. Anlaşılan, başkanın serinkanlılığı kısa sürmüş, failleri bulunamamış olaylarla çeşitli ülkeler arasında çoktan hayali irtibatlar kurulmuştu. Ortaya çıkan sonuç, D'Amato Yasası oldu. S Ağustos Pazartesi günü Clinton'ın imzaladığı yasa, İran ve Libya'nın doğalgaz ve petrol sektörlerinde yıllık 40 milyon doların üstünde yatırım yapan ve Birleşmiş Milletler'in Libya'ya uyguladığı yaptırımları ihlal eden tüm fir maların cezalandırılmasını öngörüyordu. Yasa ile şirketler, Amerika'nın gözünde uluslararası terörün hamileri olan bu iki ülkeyle ABD arasında tercih yapmak zorunda bırakılıyordu. Bu iki ülkeye belirlenen sınırın üzerinde yatırım yapan şirkete karşı Clinton, şu yaptırımlardan ikisini uygulama hakkı elde etmişti. ABD'ye ihracat yasağı; Amerikan finans kurumlarından borç alarnama; teknoloji transferi yasağı; Amerikan hükümeti ile ticari ilişkiye girerneme; Amerikan Eximbank'ından kredi alarnama.
   <br/>
   <br/>
   Clinton yönetiminin bu çıkışı, aslında Irak ile birlikte İran'a ABD'nin Körfez Savaşı sonrası yaklaşımını belirleyen 'double containment- çifte kuşatma' stratejisinin ikinci adımı niteliğinde. Amerika, İran devriminden bu yana özellikle İran'a karşı sert politikalar izliyordu. Ancak, geçen yılın ortalarında bir mesele artık ayyuka çıkmıştı. Washington'ın bu sert yaklaşımının aksine İran'la ticarette liste başına Amerikalı şirketler oturmuştu. Mayıs 1995'te Clinton, biraz da inandırıcılığını artırmak niyetiyle kendi şirketlerine İran'la iş yapmayı yasakladı. Hatta bu kararını New York'ta Dünya Yahudile ri Kongresi'nde açıklayarak bu grubun desteğini kazanmayı da planlamıştı. Şimdi yapılmak istenen ise diğer ülkelerin şirketlerini de bu iki ülkeden uzak tutmak. Bir bakıma rekabette adaleti sağlamak.
   <br/>
   <br/>
   Bu iki karar arasında ilginç benzerlikler göze çarpıyor. Yahudiler'in önünde açıklanan ambargo kararı da, Amerikan başkanının, isminin her harfini ayrı renk bir kalemle yazdığı son karar da dünya geılinde destek bulmadı. Özellikle İran 'la yaptıkları ticaretten iyi para kazanan Avrupa ülkeleri, hatta Amerika'nın müttefiki Ingiltere bile kararı olumsuz karşıladı.
   <br/>
   <br/>
   Fransa ve Almanya gerekirse Amerikan şirketlerine misilleme yapabileceklerini açıkladılar. İkinci benzerlik ise Türkiye açısından önemli. Türkiye, şimdi olduğu gibi o zaman da İran ile petrol ve doğalgaz anlaşmaları yapmaya hazırlanıyordu. Hatta kararın açıklandığı sıralarda (Mayıs 95), İran Petrol Bakanı Gulamrıza Ağazade ile Ankara'da 4 milyonluk ham petrol bağlantısı sağlandı.
   <br/>
   <br/>
   Şimdi ise Enerji Bakanı Recai Kutan ve beraberindeki heyet Amerika'nın uyarılarına rağmen İran'la doğalgaz anlaşması imzalamak üzere Tahran'a gidiyor. Bu arada, Amerika'ın Türkmenistan- Türkiye-Avrupa doğalgaz boru hattı fikrine, sırf İran'dan geçtiği için karşı çıktığı dikkate alınırsa, atılacak bu imzanın önemi başlı başına değerlendirilmesi gereken bir konu. Çünkü Amerika bu anlaşmanın açıkça yaptırımlara konu olacağını açıkladı.
   <br/>
   <br/>
   Kasım ayındaki seçimlere hazırlanan Clinton, ABD'nin başını ağrıtmaya başlayan ciddi bir terör belasıyla karşı karşıya. Bu noktadan bakıldığında, son çıkışla Clinton, kendi kamuoyuna, "Sivrisineklerle uğraşmak yerine bataklığı kurutuyorum" şeklinde bir mesaj vererek, kendisine duyulan güveni kaybetme pahasına destek toplama peşinde gibi görünüyor.
   <br/>
   <br/>
   İnandırıcılığını kaybediyor, çünkü bir taraftan 25 Haziran'da 19 askerinin ölümüyle sonuçlanan Dahran (S. Arabistan) faciasında İran parmağı olduğu söylenerek bu ülkeye karşı askeri hazırlığa girişiliyor, diğer yandan da bastırılan büyük boy afişlerı e Dahran faillerinin arandığı, bilgi verenlere ise 2 milyon dolar hediye verileceği açıklanıyor. TW A ve Atlanta Olimpiyatları olayları da aynı durumda. Olaylar böyle gelişince İranlı yetkililere de, "İddia etmek kolay, önemli olan ispat etmek. Bu akılsız kanun sadece Amerikan şirketlerine zarar verecek" şeklinde açıklamalar yapmak düşüyor. Aslında buraya kadar belki herşey normal, anlaşılması zor husus, köktendincilik kavramını ağızlarından düşürmeyen Avrupalılar'ın niçin Amerika'ya karşı İran'ı korumaya giriştikleri? Bugün ekonomi-siyasetin, ideoloji-siyasetin önünde gittiğini gösteriyor bu gelişme. Rakamların dili de bunu tasdik ediyor. İran'ın1993 itibariyle dış ticaret hacmi, yani ithalat ve ihracatının toplamı 33.5 milyar dolar olarak gerçekleşmiş. İhracat miktarı 17.28 milyar dolar. Bu miktar içinde en önemli kalemi 13.1 milyar dolar ile petrol ürünleri ve doğalgaz oluşturuyor. Ülkelere göre miktar sıralamasını gösteren ihracat listesinde, dünyanın büyük güçlerinin ilk sıralarda yer aldığı görülüyor. Birinci sırada yüzde 15 ile Japonya, ikinci sırada yüzde 9.4 ile İtalya, üçüncü sırada yüzde 8.1 ile Hollanda ve dördüncü sırada yüzde 6.3 ile Fransa var.Peki tüm dünyadan izale edilmiş gibi görülen İran, ihtiyaçlarını han~i ülkelerden karşılıyor? 1ran'ın ithalatında önemli kalemleri makine ve motor parçaları, demir, çelik, kimyasal maddeler, ilaç ve gıda maddeleri oluşturuyor. İran'ın ithalat yaptığı ülkeler arasında başı Almanya çekiyor. 1992 yılı itibariyle İran, toplam ithalatının yüzde 24'ünü bu ülkeden gerçekleştirmiş. Almanya'yı yüzde 12,6 ile Japonya, 9.7 ile İtalya ve yüzde 5'lik paylarla Birleşik Arap Emirlikleri ve İngiltere izliyor.
   <br/>
   <br/>
   Amerika'nın bu kararından ilk darbeyi yiyen şirket muhtemelen Fransa tescilli Total SA olacak. Geçtiğimiz yıl İran'ın Sırri petrol yataklarını işletmek için 600 milyon dolar yatırım yapan Total SA'nın aynı zamanda Libya'da iki petrol sahasında faaliyeti var. Libya'da yatırımları olan Alman enerji grubu Veba AG yetkilileri ise yatırımlarının zarar görmeyeceğini açıklıyorlar.
   <br/>
   <br/>
   Ya Libya? Amerika'nın Libya'ya yönelik yaklaşımında Filistin önemli yer tutuyor. Amerika, FKÖ'ye karşı olan Kaddafi ile ticari ilişkileri 1986' da kesti. Münasebetler, 1988'de Pan Am 103 sayılı yolcu uçağının Lockerbie üzerinde düşmesi üzerine iyice gerildi. BM Güvenlik Konseyi, 1992 tarih ve 731 sayılı kararıyla Libya'dan teröre destek vermeyeceğini açıklamasını ve Lockerbie hadisesinden sanık iki kişiyi teslim etmesini istedi. Kaddafi reddedince yaptırımlar geldi.
   <br/>
   <br/>
   Libya'nın sözkonusu iki kişinin İskoç bir jüri önünde Uluslararası Adalet Divanı'nda yargılanmasına evet demesi de ilişkileri düzeltmeye yetmedi.
   <br/>
   <br/>
   İngiltere ve Fransa da Libya konusunda ABD'nin bu tutumuna baştan beri destek oldu. Libya'nın IRA'ya verdiği destek İngiltere'nin bu tavrında etkili oldu ve bu yüzden 1986'da ABD'nin Bingazi ve Trablusgarb bombardımanları İngiliz üslerinden gerçekleştirilmişti. Avrupa'da Libya'ya karşı yaptırımlarda en büyük delik İtalya'dan kaynaklanıyor. İtalya, ham petrol ihtiyacının yüzde 25'ini bu ülkeden karşıhyor. Bu yüzden BM yaptırımlarına uymasına rağmen Kaddafi'ye karşı yumuşak davranıyor.
   <br/>
   <br/>
   Türkiye'nin elini kolunu sallayarak İran'a gidip, Amerika'ya rağmen doğalgaz anlaşması imzalaması ne kadar yanımıza bırakılır bilinmez, ancak Tomato Yasası ile iyice ortaya çıkan ABD-Avrupa rekabetinin uluslararası sistemin küçük üyelerine önemli bir hareket alanı açtığı kesin.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=7718D81C9565DFCF7EFA7F5454A7AF2E?newsId=1680), [web.archive.org (arşiv bağlantısı)](http://web.archive.org/web/20131231215758/http://www.aksiyon.com.tr:80/aksiyon/newsDetail_getNewsById.action;jsessionid=7718D81C9565DFCF7EFA7F5454A7AF2E?newsId=1680)
