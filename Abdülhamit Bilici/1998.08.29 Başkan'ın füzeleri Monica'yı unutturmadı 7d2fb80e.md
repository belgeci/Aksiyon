# Başkan'ın füzeleri Monica'yı unutturmadı

*Abdülhamit Bilici 1998.08.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ABD Devlet Başkanı Bill Clinton'ın stajyeri Monica Lewinsky ile ilişkisini, teröre destek verdikleri gerekçesiyle Sudan ve Afganistan'a attığı bombalar bile unutturamadı.
  </font>
 </div>
 <div id="newsText">
  <font class="detail-text">
   Başkan'ın eşi Hillary ise herşeye rağmen eşinden ayrılmayacağını açıkladı. Yapılan bir kamuoyu yoklamasına göre ABD'lilerin yüzde 84'ü Hillary'nin, kocasının Lewinsky'yle bir ilişkisi olduğunu bildiğine inanıyor.
   <br/>
   <br/>
   Çernomırdin'le yeniden...
   <br/>
   <br/>
   Ani kararları ve sürpriz açıklamaları ile siyasette benzersiz bir tarz tutturan Rusya Devlet Başkanı Boris Yeltsin'in beş ay önce görevden alıp bir kaç gün önce yeniden başbakanlığa getirdiği Viktor Çernomırdin, muhalefeti de kapsayan geniş tabanlı bir hükümet kuracak. Yeni hükümet Duma'da temsil edilen siyasi parti ve grupların göndereceği işinin uzmanı teknokratlardan oluşacak ve hükümete  temsilci gönderen partiler, temsilcilerinin icraatlarından sorumlu olacaklar.
   <br/>
   <br/>
   Taşnaklara karşı mücadele
   <br/>
   <br/>
   Ermenistan'ın eski Devlet Başkanı Levon Ter Petrosyan liderliğindeki Ermeni Ulusal Hareketi (EUH), Taşnaklara karşı sessizliğini bozdu. EUH iktidarın kilit noktalarını yavaş yavaş ele geçiren Taşnak Partisi'ne karşı siyasi mücadele başlattığını ilan etti. EUH'nın yayın organı Hayk, halkı, Taşnak Partisi'nin 100 yılı aşkın bir süredir sürüklediği siyasi maceraperestlikten döndürmek için mücadele başlattıklarını belirtti. Bu mücadelenin kararlı biçimde sürdürüleceği kaydedilen Hayk'taki yazıda, Robert Koçaryan'ın iktidara gelmesiyle 'ülkede Taşnakların öncülüğünde gizli bir darbenin aşama aşama ilerlediği' ifade edildi.
   <br/>
   <br/>
   Çocuk katili ambargo
   <br/>
   <br/>
   Irak Sağlık Bakanlığı'nın yayınladığı raporda  sekiz yıldır süren BM ambargosunun yol açtığı ilaçsızlık nedeniyle çocuk ölümlerinin 16 kat arttığı açıklandı. Rapora göre, Temmuz 1989'da beş yaşından küçük 387 çocuk öldü, bu rakam 1998 Temmuz'unda 6495'e ulaştı.  50 yaş üstündeki insanlarda ölüm oranınınsa beş kat arttığı belirtildi.
   <br/>
   <br/>
   Türkiye'den Suriye'ye ret...
   <br/>
   <br/>
   Türkiye, Suriye'nin, ilişkilerdeki olumsuz  gelişmeler nedeniyle su konusunda 6 yıldır toplanamayan,  "TürkiyeSuriyeIrak Ortak Teknik Komitesi'nin" 1998 yılı içinde  canlandırılması önerisini reddetti. 1980 yılında Irak ile yapılan Karma Ekonomik Konseyi toplantısında bölgesel  sularla ilgili sorunları incelemek üzere kurulması  kararlaştırılan komiteye 1983 yılında Suriye de katılmıştı.  Komite'de şimdiye kadar atılan tek somut adım dönemin Başbakanı  Turgut Özal'ın Şam ziyareti sırasında "TürkiyeSuriye güvenlik ve  işbirliği protokolü" imzalanması oldu.
   <br/>
   <br/>
   Irak, Türkiye'nin su ve baraj  projelerini uygulamaya devam etmesi halinde, uluslararası yargıya  başvuracaklarını söylemiş, Türkiye'nin su politikasının Irak ve  Suriye'ye büyük zarar verdiğini iddia etmişti.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4077), [web.archive.org (arşiv bağlantısı)](http://web.archive.org/web/20120606084530/http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4077)
