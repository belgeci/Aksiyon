# Ecyad aynasındaki Türkiye manzarası

*Abdülhamit Bilici 2002.01.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Milli ve manevi değerlere bağlı insanlar, birbirini takip eden Divan Edebiyatı ve Ecyad sınavından başarılı bir şekilde çıktılar. Onlar, Ecyad Kalesi'nin yıkılmasına koydukları tepkiyle asla suçlandıkları gibi milli değerlerle sorunlu olmadıklarını ortaya koydular
  </font>
 </div>
 <div id="newsText">
  <font class="detail-text">
   Ortaöğretimde okutulan Edebiyat ders kitaplarında Divan edebiyatının arka plana atılarak bu edebiyatın temeli olan aruzun müfredattan tamamen çıkarılmasıyla ilgili Milli Eğitim Bakanlığı'nın projesini "Failün, failatün, mefailün devri bitiyor" gibi sevinç dolu ifadelerle karşılayanların, bu olaydan bir iki hafta sonra Ecyad Kalesi'nin yıkılışı karşısında gösterdikleri büyük tepki arasındaki çelişki gözden kaçmadı.
   <br/>
   <br/>
   Çünkü aslında ikisinde de özelde Osmanlı'ya, genelde ise İslam kültürüne ait bir değerin tahrip edilmesi, en azından küçümsenmesi sözkonusuydu. Fakat Osmanlı'nın en yakın vârisi olan Türkiye'nin kendi siyaset adamları vasıtasıyla yaptığı birinci girişimi neredeyse alkışlarla karşılayanlar, Suudiler'in bir Osmanlı kalesine verdiği tahribatı günlerce manşetten düşürmediler.
   <br/>
   <br/>
   Bu iki tablo karşısındaki farklı tutumlar ister istemez akla bir soru işaretini getirmekteydi. Acaba Osmanlı'nın belki Mekke'deki Ecyad Kalesi'nden daha önemli, onun kültür ve edebiyatının ayrılmaz bir parçası olan aruzun müfredattan çıkarılmasını sevinçle karşılayanlar, sırf İslam dünyasının bir parçası olan Araplar'ı aşağılamak için bir fırsat sunduğu için mi Ecyad hadisesine bu kadar önem vermişlerdi?
   <br/>
   <br/>
   Şayet Osmanlı'ya, kendi kültür değerlerimize sahip çıkmak esas maksat olsaydı, her iki olayda da benzer bir tavır gösterilmesi gerekirdi. Gerçi bu kadar da olsa milli kimliğe sahip çıkılması alkışlanması gereken bir tavırdı, ancak bu tavrı çelişkilere düşmeden göstermek de mümkündü. Nitekim milli ve manevi değerlere bağlı çevreler tam da böyle yaptılar. Her iki olayı da, yani Türkiye'nin de, Suudi Arabistan'ın da tarih ve kültürümüzün önemli bir parçası olan değerlere karşı olumsuz tavır içine girmesini aynı şekilde eleştirdiler.
   <br/>
   <br/>
   Bu tartışma, siyasi tarihimizde bugün bile sıkıntısını yaşadığımız önemli bir problemi aydınlığa kavuşturacağı için büyük önem arz ediyor. Çünkü öteden beri Türkiye'de vatanperverliği, devlete bağlılığı kendi tekellerinde gören bazı çevreler, bu ülkede millimanevi değerlere sadakati konusunda en ufak şüphe duyulamayacak insanları Arapçılık'la, Ümmetçilik'le yaftalayarak suçlu psikolojisine sürüklemeye çalıştılar. Bugün yaşananlara bakılırsa, bu yolda önemli bir mesafe aldıkları da görülebilir.
   <br/>
   <br/>
   Batı'ya aşk, Doğu'ya nefret
   <br/>
   <br/>
   Türkiye, Batı'daki devletlerle savaştığı, Kahramanmaraş'tan Fransızları,  Eskişehir'den Yunanlılar'ı çıkardığı halde bu dünyayla iyi ilişkiler kurmak, oralarda çocuklarını okutmak, ülkede Batı ülkelerinin dillerinde eğitim veren kurumlar açmak asla vatanperverliğe aykırı görülmedi. Ancak çoğu ile uzun yıllar ortak sınırlar içinde yaşadığımız, ortak din ve tarih mirasını paylaştığımız doğudaki millet ve devletlere karşı duyulan öfke ve düşmanlık bir türlü aşılamadı.
   <br/>
   <br/>
   Duyulan bu antipati ve soğukluk yalnız Araplar'la ya da bölgedeki diğer unsurlarla sınırlı kalsaydı belki o kadar zararlı olmazdı. Ancak dışa dönük bu duygular içeriye taşındı. İslam dünyasının diğer parçalarıyla olduğu gibi, Araplar'la da din, kültür, tarih kardeşliği ve gönül bağından başka bir ilişkisi olmayan Türkiye'deki dindar insanların  vatanperverliğinden, devlete sadakatinden  kuşku duyuldu. Halbuki Araplar da Osmanlı şemsiyesi altında yaşayan Müslüman Arnavutlar, Müslüman Türkler ve diğer gayri Müslim milletler gibi milliyetçilik hisleriyle hareket ediyorlardı. Olsa olsa onların sömürgeci Batı ülkelerinin kendilerine yaptığı bağımsızlık sözlerine kanmalarına kızılabilir. Bu noktada bile onlar etken değil, başını İngiliz ve Fransızlar'ın çektiği bir oyunun figüranlarıydılar. Batılılar'ın vaadlerinin boşa çıkması ve bağımsızlık umarken manda durumuna düşmeleri, Filistin'deki bir avuç Yahudi'ye karşı 200 milyon nüfuslarıyla başedememeleri gibi sonuçlar karşısında Araplar'ın çoğu bu tarihi yanlışlarını da anladı.
   <br/>
   <br/>
   Türk yurduna Sevr'i layık görenlerle bugün her türlü ilişki kurmakta bir sıkıntı duymuyorken, Araplar'la yaşanan bu acı geçmişin küllenmesine bir türlü izin verilmemesi ilginç bir durum. Halbuki 600 yıllık devletin başkentini işgal eden Batılılar'ın gemileriydi. Anadolu'nun parçalanma planlarının altında yine onların imzası vardı. Yunan'ı cesaretlendirerek Anadolu'da maceraya sürekleyen de onlardı.
   <br/>
   <br/>
   Bilinçli insanlar tarihin hiçbir sayfasını unutmamalı, ancak aynı tarih kitabının bir sayfası gözardı edilirken sürekli diğer sayfası üzerinde durulursa bu çelişkili bir tavır olur. Üstelik sürekli gündemde tutulan bu sayfa üzerinden ülke sınırları içinde, bazı vatandaşlar üzerinde kuşkular gündeme getirilirse, bu milli bütünlüğe de zarar verir.
   <br/>
   <br/>
   Herşeye rağmen milli ve manevi değerlere bağlı insanlar, yakın zamanda birbirini takip eden Divan edebiyatı ve Ecyad sınavından da tutarlı bir şekilde çıktılar. Onlar, Ecyad Kalesi'nin yıkılmasına koydukları tepkiyle asla suçlandıkları gibi Arapçı olmadıklarını, aksine gerçek vatanperver olduklarını, tehdit kimden gelirse gelsin milli değerler konusunda duyarlı olduklarını gösterdiler. Türk Milli Eğitimi'nin Osmanlı'nın Divan edebiyatı aleyhine attığı adıma da aynı şekilde karşı çıkarak tutarlı ve samimi olduklarını ortaya koydular. Afganistan'daki Buda heykellerini yıkan Taliban'a da karşı çıkarak sadece milliyetçi ve mukaddesatçı değil, aynı zamanda kültür ve sanat konusundaki evrensel eğilimlere duyarlı olduklarını ispatladılar.
   <br/>
   <br/>
   Türkiye, Ecyad Kalesi'nin yıkıldığı haberini, millimanevi değerlere bağlı televizyon kanallarından biri olan Kanal 7'den öğrendi. Hem de Kültür Bakanlığı müsteşarının 'Yok öyle bir şey. Yıkımı önledik' dediği dakikalarda. Arkasında her türlü yol denenerek bir Arap bağlantısı çıkarılmak suretiyle mahkum edilmek istenen bu ülke vatandaşlarının kurduğu bir televizyon kanalı olan Kanal 7, haberi verme konusunda en küçük bir tereddüt bile yaşamadı. Aksine, kararlı tutumuyla bu konuda kamuoyu oluşmasında öncülük etti.
   <br/>
   <br/>
   'İslamcı' diye damgalanarak marjinalleştirilmeye çalışılan aynı medyanın diğer parçaları da, 'Suudiler'in bu feci hatasını din kardeşliği, Ümmetçilik, Vehhabi sempatizanlığı, eseri küçümseme' gibi akla gelebilecek bir zorlamaya girmediler. İstisnasız hepsi bu hakareti kınadılar. Günlerce köşe yazılarında, manşetlerinde, haberlerinde hadiseye geniş geniş yer verdiler. Hatta bu konuda devleti milli bir değerin korunması konusunda yeterince atak, cesur ve etkili olmadığı için eleştirdiler. Ecyad'a sahip çıkmaya çalışan devletin özellikle geçmişte ve bugün milli değerler konusunda sergilediği tutum arasındaki çelişkiye dikkat çektiler.
   <br/>
   <br/>
   O halde ortaya yeni bir durum çıkıyor. Şayet milli değerlere bağlılık, köklere saygı, tarih ve kültür mirasına değer verme noktasında, bu ülkenin dindar insanlarının herhangi bir sorunu yoksa, niçin tam da bu konularda birileri tarafından sürekli sadakatinden şüphe edilen insanlar olarak görülüyorlar? Yoksa asıl bu konularda sorunları olanlar bu insanları sürekli vatana, millete sadakatsizlikle suçlarken, kendilerinin bu konudaki onulmaz yaralarını mı örtmeye çalışıyorlar? Yavuz hırsız misali ev sahibini mi bastırıyorlar.
   <br/>
   <br/>
   Konuyu medyadaki bir tartışmanın arka planı olarak basite indirgememek gerekiyor. Çünkü özellikle son dönemde Türkiye'nin kaderi, 'töhmet altında bulunanlar', yani sadakat testinden sınıfta kalmış varsayılanlar ile sürekli sınav yapan rolünde oldukları için bu teste hiç gerek bile görülmeden sadık sayılan 'itham edenler' arasında bir yerde sıkışmış bulunuyor. Bu o kadar uzun zamandır böyle ki, artık töhmet altındakiler çoktan sabır taşı haline gelmiş durumdalar. Milletin baştacı ettiği, hizmetlerini alkışladığı sivil ya da siyasi insanların  mahkemelerine, haklarında yazılan iddianamelere bir göz atılırsa, bu durumu fark etmek zor olmaz.
   <br/>
   <br/>
   Arapçılık nereden çıktı?
   <br/>
   <br/>
   Peki bu Arapçılık, Ümmetçilik ithamları nereden geliyor? Niçin ülkesi için canını bile seve seve feda etmeye hazır insanlar sadakat testinden bir türlü geçemiyor?
   <br/>
   <br/>
   Türkiye'de dindar insanların Arapçılık'la ya da vatana sadakatle bağdaşmayan ithamlarla suçlanmalarının altında, büyük oranda tek parti döneminde dine karşı takınılan çok menfi tavır yatıyor. O kadar ki bugün Hicaz bölgesindeki Mekke şehrinde Osmanlı'nın inşa ettiği bir kaleyi ve Kabe'nin etrafındaki ecdad yadigarı revakları ya da Balkanlar'daki bir türbeyi korumaya çalışan Türkiye umum efkarının genel portresini, o dönemde Kemalettin Kamu'nun şu mısraları belirliyordu:
   <br/>
   <br/>
   Ne örümcek, ne yosun
   <br/>
   Ne mucize, ne füsun,
   <br/>
   Kabe Arab'ın olsun
   <br/>
   Bize Çankaya yeter.
   <br/>
   ...
   <br/>
   <br/>
   İslam'ın, dindarlığın, Kabe'nin ve hatta Peygamber'in Araplar'la özdeşleştirildiği bir ortamda, bu değerlerden vazgeçmeyenler için uygun bir yaftaydı Arapçılık ya Ümmetçilik. Aynen atayurdu Türkistan ile bağlarını koparmak istemeyenlere Turancı dendiği gibi. Şimdilerde Türkiye 56 İslam ülkesiyle İslam Konferansı Teştilatı adı altında biraraya gelirken, Türk Dili Konuşan Ülkeler zirvesiyle de Türkistan'ı biraraya getirmeye çalışıyor. Dolayısıyla bugün o eski şabloncu kafalar mezarlarından uyansalar Türk devletini hem Turancılık, hem de Ümmetçilik yapmakla suçlayabilirler.
   <br/>
   <br/>
   Akif'ten bugüne
   <br/>
   <br/>
   Ancak eski kesafetini kaybetmiş olsa da, bugün bile ibadetlerin Arapça yapılıyor olması, Ezan'ın Arapça okunması, dinin gereklerine göre tesettür de kimilerince hâlâ Arapçılık olarak görülüyor ve bunlara karşı formüller aranıyor. Günümüze kadar süren bu anlayış yüzünden, dindar insanların arkasında sürekli bir Arap, o olmazsa en azından İran parmağı aranmıştır.
   <br/>
   <br/>
   O dönemde Osmanlı'dan bu yana devletin yanında olmuş, devlet için Teşkilatı Mahsusa üyeliğinden, cephede savaşa her görevi yapmış, Cumhuriyet'in kuruluşunda yer almış insanların tepkisinin altında, Arapçılık ya da vatana, milli değerlere sadakatsizlik değil yukarıdaki iki basit örnekde de görüldüğü gibi her türlü ölçüyü aşan tutumlar yatıyordu. Nitekim bahsedilen dönemde ülke dışında yaşamak zorunda kalan Çanakkale ve Kurtuluş Savaşı şiirleriyle ebedileşen İstiklal Marşı şairi Mehmet Akif bunlardan biriydi. Geçenlerde kendisiyle yapılan bir röportajda Cem Karaca da, tatlı bir ironiyle bu hadiseye atıfta bulundu. 'Niye Fethullah Gülen'in şiirini okuduğunu' soran gazeteciye, İstiklal Marşı'nın yazarı olmasına rağmen bir süre yurtdışında yaşamak zorunda kalan Mehmet Akif'in durumunu hatırlatarak cevap verdi.
   <br/>
   <br/>
   Vatanını seven herkesin, ülkenin itham edenler ve edilenler, sadakat testinden sürekli kaybetmiş kabul edilenlerle ve sadakati tartışmasız olanlar kutuplaşmasından çıkmasına gayret etmesi gerekiyor. Çünkü görüldüğü gibi köprünün altından çok sular akmış, artık rengini Kemallettin Kamu'nun verdiği kamuoyu bir yana, en marjinal çevrelerde bile yukarıdaki sözler kabul görmeyecek hale gelmiş durumda. Dün yaptığıyla, bugün yaptığı çelişiyor olsa da, değil Kabe'yi Mekke'deki bir Osmanlı kalesini bile savunacak kadar köklerle barışmaya istekli bir kamuoyu var bugün.
   <br/>
   <br/>
   Milletlerin hayatında yüz yılın çok uzun bir süre olmadığına inanılır. Yine her milletin tarihinde bizim bu yüzyılda yaşadığımız gibi, belki daha büyük çalkantılar, devrimler yaşanmıştır. Böyle hadiseler, bir gün önce vatanperver olanları, bir gün sonra hain; hain olanları vatanperver yapabiliyor. Nitekim bağımsızlık, kuzeygüney ve köle savaşlarında Amerika'da, Reform döneminde tüm Avrupa'da, ihtilal yılları boyunca Fransa'da, 1905, 1917 devrimlerinde ve 2 Dünya Savaşı sırasında Rusya'da, İtalya'nın ve Almanya'nın milli  birlik süreçlerinde sık sık böyle iniş ve çıkışlara rastlanır. Ama akıllı milletler bunları zaman içinde tatlıya bağlayıp, çok keskin kutuplaşmaları nüanslar halinde birer zenginliğe dönüştürmeyi bilirken, bunu beceremeyip zıtlıkları korumaya gayret edenler kendi iç enerjilerini birbiri aleyhinde kullandıklarından gerilemek ya da yerinde saymak alternatiflerinden birine sıkışıp kalıyorlar.
   <br/>
   <br/>
   Türkiye zamanında tabutluklara mahkum ettiği milliyetçilerin izinden Türkistan'a yürürken o dönemde bu bağların tamamen kaybolmasını önleyenlere müteşekkir olması gerektiği gibi, bugün Türkiye'ye uluslararası stratejik bir önem kazandıran İslami değerlerin bugünlere taşınmasına yardım eden kitlelerle kucaklaşmayı geciktirmemeli.
   <br/>
   <br/>
   EPosta: a.bilici@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8394-ecyad-aynasindaki-turkiye-manzarasi.html), [web.archive.org (arşiv bağlantısı)](http://web.archive.org/web/20120829041005/http://www.aksiyon.com.tr:80/aksiyon/haber-8394-ecyad-aynasindaki-turkiye-manzarasi.html)
