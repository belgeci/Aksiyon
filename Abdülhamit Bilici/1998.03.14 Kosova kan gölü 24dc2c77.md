# Kosova kan gölü

*Abdülhamit Bilici 1998.03.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Balkanlar’da ardı arkası kesilmeyen kargaşanın sebeplerini ve muhtemel çözüm yollarını tartışmak üzere 1914 yılında yapılan bir panelde şu tesbit yapılıyor
  </font>
 </div>
 <div id="newsText">
  <font class="detail-text">
   “Osmanlı Devleti Balkanlar’ın milliyetçilik cereyanları için büyük bir buzdolabı misyonu görüyordu. Bu soğutma sistemi bozulunca, problemler patlak verdi”. II. Dünya Savaşı’ndan sonra benzer bir anlayışla aynı misyonu bu defa Yugoslavya üstlenmişti.
   <br/>
   <br/>
   Yale Üniversitesi’nin Balkanlar uzmanı ünlü tarihçi Ivo Banac, 1990’lı yılların gündemini meşgul eden Balkanlar’daki son kargaşanın temelinde Sırbistan’ın Yugoslavya sınırlarını fetih yoluyla değiştirme emelinin yattığını söylüyor. Maksat; Sırbistan, Voyvodina, Kosova, Karadağ, Bosna, Hırvatistan ve mümkünse Makedonya’nın bir kısmını kapsayan Büyük Sırbistan projesi.
   <br/>
   <br/>
   İşin ilginç yanı Nazi Almanyası’nda olduğu gibi bütün toplumsal grup ve örgütler bu hayale destek vermekte tereddüt etmemişler. 1986 tarihli Sırp Bilimler Akademisi’nin memorandumu ile Yugoslavya Federasyonu içinde Sırplar aleyhine bir cephe oluştuğu ve Sırbistan’a haksızlık edildiği ortaya konarak Sırbistan’ın artık kendi çıkarlarına göre hareket etmesi istendi. Bilim dünyasından gelen bu çağrıya siyaset dünyasından en uygun isim Miloseviç’ti. Kısa zamanda parti içindeki muhaliflerini tasfiye eden Balkan Kasabı Miloseviç, biraz da Yugoslavya’nın multi—etnik yapısına karşı geliştirilen derin tepkiyle ‘bir devletin başarılı olabilmesi için homojen olması gerekir’ saplantısıyla son 7 yıldır sonuçlarını izlediğimiz serüvene atıldı. Demirperde hâlâ ayaktayken ve Miloseviç de tanım gereği faşizme, ırkçılığa karşı olması gereken Komünist Partisi’nin başında olmasına rağmen en büyük desteği aşırı sağcılardan gördü.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=4C8C6026296C598FCC795A525069C46A?newsId=3544), [web.archive.org (arşiv bağlantısı)](http://web.archive.org/web/20120901144117/http://www.aksiyon.com.tr:80/aksiyon/newsDetail_getNewsById.action;jsessionid=4C8C6026296C598FCC795A525069C46A?newsId=3544)
