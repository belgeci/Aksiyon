# Clinton'ın itiraf ve özürü

*Abdülhamit Bilici 1998.08.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Beyazsaray Stajyeri Monica Lewinsky ile uygunsuz bir ilişkisi olduğunu itiraf eden Başkan Clinton, bu itirafıyla Nixon'dan sonra ABD halkına yalan söylediğini kabul eden ikinci başkan oldu.
  </font>
 </div>
 <div id="newsText">
  <font class="detail-text">
   Televizyonlardan Amerikan halkına hitap eden başkan hata yaptığını söyledi ve halktan özür diledi. Olayın artık Allah, kendisi ve ailesi arasında olduğunu söyleyen Clinton'ın açıklamasının ardından yapılan anketlere göre halk başkanı affetmiş görünüyor. Ancak bu Clinton'ın 5 ay öncesine göre popülaritesinin 20 puan gerilediği gerçeğini örtmüyor. Clinton'ın yargılanıp yargılanmama kararını Senato'nun üçte iki çoğunluğu verebiliyor.
   <br/>
   <br/>
   Sırp vuruyor, NATO kendini avutuyor
   <br/>
   <br/>
   NATO üyesi ülkelerin Dışişleri Bakanları tarafından, geçen mayıs ayında Kosova'daki krizden sorumlu tutulan Miloseviç'e karşı güç gösterisi amacıyla kararlaştırılan "Cooperative Assembly 98" tatbikatı Arnavutluk'ta başladı. Kosova'daki taraflara "NATO'nun hazır olduğu" mesajını veren tatbikatın benzeri Makedonya'da eylül ayında yapılacak.
   <br/>
   <br/>
   ABD adamını koruyamıyor
   <br/>
   <br/>
   Zaire'de, yeni adıyla Kongo'da tam postkoloniyalist çekişme yaşanıyor. Önceki diktatör üzerinde Fransa'nın büyük ağırlığı vardı, Kabila'nın başını çektiği bir ayaklanmayla geçtiğimiz yıl Mobutu devri sona erdi. Bir zamandır Kabila, kendisinin isyana başladığı bölgeden gelen yeni bir isyanla karşı karşıya. Chirac'ın da Kabila karşıtı isyanın lideri Ngoma ile danışmanları vasıtasıyla irtibat kurduğu ortaya çıktı.
   <br/>
   <br/>
   IRA bölünüyor mu?
   <br/>
   <br/>
   Kuzey İrlanda'nın Omagh kentinde geçtiğimiz cumartesi günü  28 kişinin ölümüne  210 kişinin de yaralanmasına sebep olan bombalama eylemi, eski terör eylemlerinin önde gelen örgütü İrlanda Cumhuriyet Ordusu'nun siyasi kanadı Sinn Fein'in lideri Gerry Adams'ı bile çileden çıkardı. Adams ilk kez, kendileriyle ilintili olabilecek bir "gerilla" eylemini kınadı. Hiçbir grubun üstlenmediği saldırının kendine "Real IRA (Gerçek IRA)" adını veren bir hizip tarafından gerçekleştirildiği iddia ediliyor.
   <br/>
   <br/>
   Ciddi ve komik;  Atina'nın "Ormanımızı yakan MİT'çi dediği kişi TKP militanı çıktı"
   <br/>
   <br/>
   Yunanistan'da, hükümet yanlısı Avriyani gazetesinin, Yunan İstihbaratı  (EİP) içindeki kaynaklarına dayanarak, "ormanlarımızı Türkler yakıyor" şeklindeki Yunan kamuoyunun Simitis hükümetine tepkisini, başka tarafa yönlendirme operasyonu, tam bir fiyasko ile sonuçlandı.
   <br/>
   <br/>
   Gazetenin, EİP'den gelen bilgiler ile, "ormanlarımızı yakan Türk ajan" olarak suçladığı kişi, TKP  ML militanı çıktı. Atina'da, bir basın toplantısı düzenleyen TKP  ML'ciler, suçlanan yandaşlarının militan Özan Cafer olduğunu açıkladılar. TKPML'ciler ayrıca, Cafer'in 1993'te Güneydoğu'da Türk Silahlı Kuvvetleri ile çatışması sırasında ayağından ağır yaralandıktan sonra Avrupa'ya kaçarak tedavi gördüğünü açıkladılar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4053-clintonin-itiraf-ve-ozuru.html), [web.archive.org (arşiv bağlantısı)](http://web.archive.org/web/20140429130804/http://www.aksiyon.com.tr:80/aksiyon/haber-4053-clintonin-itiraf-ve-ozuru.html)
