# Çeçensız Çeçenıstan

*Abdülhamit Bilici 2000.01.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu cumartesi Rusya'nın Çeçenistan Cumhuriyeti'ne başlattığı saldırının 108'inci günü doldu. 23 Eylül'de başlayan ve bir hafta aralıksız süren yoğun hava saldırısının arkasından Rus kara birlikleri Çeçenistan Cumhuriyeti sınırını geçmişlerdi.
  </font>
 </div>
 <div id="newsText">
  <font class="detail-text">
   Nüfus yönünden daha az yoğun olmakla birlikte, yüzölçümü bakımından Kayseri ilimiz büyüklüğündeki Çeçenistan aylardır Rus savaş uçaklarının, tank ve topçusunun ateşi altında. Hava saldırılarının sürdüğü bu ilk haftada 60 bin sivil hayatını kurtarmak için komşu İnguşetya'ya sığındı. Rusya'nın hiçbir hukuki kural tanımayarak, sivilasker ayrımı yapmadan devam ettiği bu saldırıda aldığı netice pek de eski süper güce yakışır bir görüntü arz etmiyor.
   <br/>
   <br/>
   Hemen hemen hiç bir Çeçen direnişi olmadığı için Çeçenistan'ın yalnız kuzeyindeki düz kesimler işgal edilebildi. Çeçenistan güçlerinin direniş için hazırlandıkları Grozni eteklerine ve Çeçenistan'ın güneyinde yer alan dağlık bölgeye gelindiğinde Rus ilerlemeleri durdu. Savaşın ne zaman biteceğine dair aceleci açıklamalar dönemi de böylece sona erdi. Savaşta görev alan Rus komutanlar Grozni'nin yeni yıl hediyesi olacağını ilan ederek hata ettiklerini, şimdi hedeflerinin hayatlarını korumak olduğunu açıklıyorlar. Gerçekten de 108 günlük hava operasyonlarıyla 'yumuşattıkları'nı sandıkları Çeçen başkentine girmenin hiç de kolay olmadığı konusunda Rus askerleri hemfikirler. Ölü ve yaralı sayıları da her geçen gün artıyor.
   <br/>
   <br/>
   1994 aralık ayında başlayan saldırıda da Ruslar aynı değerlendirme hatasını yapmışlardı. Aceleci ve tarihte bu bölgede yaşadıkları uzun direnişleri unutarak verdikleri karar sonrasında 50 bin mevcudu olan düzenli Rus askerinin birkaç gün içinde Çeçenistan'daki derme çatma Çeçen birliklerine karşı zafer elde edeceği hesabı yapılmış, bu planda çabuk elde edilecek bir zaferin Kremlin'deki seçim yarışında komünistler karşısında hayli zor durumda olan Yeltsin'in de işine yarayacağı düşünülmüştü. Ama istenen olmadı. Zafer çığlıklarıyla girdikleri Çeçenistan'dan Ruslar ateşkes ilan ederek askerlerini çekmek zorunda kaldılar.
   <br/>
   <br/>
   199496 yılları arasında yaşanan RusÇeçen savaşıyla karşılaştırıldığında iki önemli fark göze çarpıyor. Birincisi bu defa Rus kamuoyunun operasyona desteği hâlâ oldukça yüksek görünüyor. İkinci fark, Rusya Çeçenistan'da biran evvel operasyonu tamamlayıp bölgenin istikrarlı olduğu gibi bir imaj peşinde değil. Çünkü daha önceki savaşta Rusya, BaküCeyhan'ın rakibi olan BaküNovorosisk hattının da geçtiği Çeçenistan'ın uzun süre bir istikrarsızlık adası gibi görünmesine tahammül edemezdi. Ancak BaküCeyhan projesinin İstanbul'daki AGİT zirvesinde Clinton'ın da katıldığı bir törenle imzalanmasından sonra Rusya'nın acele etmesini gerektiren bir faktör olmaktan çıktı. Şimdi Rusya'daki siyasetçiler madem boru hattını kaybettik, şehir düzeyinde bile ayrılık seslerinin yükselmeye başladığı federasyonu dağılmaktan kurtaralım ve yaklaşan seçimlerde prim yapalım düşüncesindeler.
   <br/>
   <br/>
   Evdeki hesap yine tutmadı
   <br/>
   <br/>
   Yeni savaşta Ruslar Çeçenistan'a angaje ettikleri asker sayısını iki katına çıkarmış durumdalar. Yani 100 bin Rus askeri savaşta. En azından şimdilik sonucun pek değişmediği görünüyor. Çünkü Grozni'ye giremeyen Rus güçleri 88 km menzilli Scud füzeleriyle muhtelif içerikli başlıklar taşıyan başka füzeler kullanıyor. Füzeler Mozdok'daki Rus üssünden fırlatılıyor. ABD istihbaratına göre sadece yeni binyıla girdiğimiz hafta 20 tane Scud kullanıldığı belirtiliyor. Bu da Grozni'nin fethedilmesinden ya da ele geçirilmesinden çok şehrin blok blok tahribi anlamına geliyor. Bütün bu bombardımanın yapıldığı şehirde sadece Çeçen silahlı kuvvetleri bulunmuyor. Ayrıca sayıları 20 binden fazla olduğu tahmin edilen ve bodrumlarda, yer altı kanallarında yaşam mücadelesi veren siviller de var. Grozni içindeki Çeçen askeri gücünün bin 500 kadar olduğu tahmin ediliyor.
   <br/>
   <br/>
   Rusya'nın Çeçenistan konusunu tamamen bitirmek için önünde askeri açıdan 4 alternatif bulunuyordu: Bunlardan birincisi Aralık 1994'te olduğu gibi Rusya, kapsamlı bir kara harekatı başlatabilir. İkincisi, Rus hava kuvvetleri gerillalar tarafından kullanılan tüm alanları ağır bir bombardımanla yumuşatırlar. Üçüncüsü, Rusya Çeçenistan'ın içine en önemli Çeçen liderleri temizlemek için komandolarını gönderebilir. Dördüncüsü ise Çeçenistan'ı Terek nehri sınır olmak üzere ikiye böler, kuzeydeki düz kesimleri zaptederken, Grozni ve dağlık kesimleri ağır hava bombardımanı altında tutar. Rusya'nın dördüncü seçenekle gerçekleştireceği bölünme kendi kukla yönetimini de kurmayı gerektirecek. Bu iş için geçen isimler ise daha önce de Dudayev karşısına çıkarılan iki isim. Birisi Duma eski başkanlarından Ruslan Hasbulatov. Diğeri de 1991'de Çeçen Yüksek Sovyeti'nin başında iken Yeltsin'e karşı darbecileri destekleyerek yıldızı sönen, Ekim 1995'te Grozni'de oluşturulan kukla yönetimin başına getirilen ve halen Rusya'nın Tanzanya Büyükelçiliği görevinde bulunan Doku Zavgeyev.
   <br/>
   <br/>
   Rusya'nın şimdi bu seçeneklerden karma olarak yararlandığı gözleniyor. Kremlin, Grozni önündeki Rus güçlerinin duraksamasına ne kadar tahammül edebilir bilinmiyor. Çünkü Yeltsin'in istifasıyla başkanlığa vekalet eden Putin'in geçen ayki seçimlerden başarılı sonuç almasında Çeçenistan'daki şahin tavrı belirleyici olmuştu. Mart ayında başkanlık için seçimlerin yapılacağı dikkate alınırsa, Rusya'nın iyi ya da kötü bir neticeye çok muhtaç olduğu kesin. Böyle bir durumda Rusya'nın dördüncü alternatifi devreye sokma ihtimali olduğu gibi, Grozni'ye yönelik kimyasal silah kullanma gibi "nihai sonuç"u kolaylaştırıcı yöntemlere başvurabileceğinden de endişe edilmiyor değil. Rus askerlerin Çeçenler'in güya kimyasal silah kullanacakları endişesiyle maske takmaları aslında kendilerinin kimyasal silah kullanmaya hazırlandıkları şeklinde yorumlanıyor ve böyle bir durumdan endişe ediliyor.
   <br/>
   <br/>
   "Rusya Kafkaslar'da
   <br/>
   <br/>
   barınamaz"
   <br/>
   <br/>
   Grozni'nin ele geçirilmesi de yine 1995'te yaşananlara ve tarihe bakıldığında Rusya açısından büyük bir anlam ifade etmiyor. Rusya'nın Grozni'den sonra asıl savaşın çetin kısmını, gerilla savaşını, dağlık bölgede vermesi gerekiyor. Prof. Dr. Timur Kocaoğlu ve ünlü tarihçi Yılmaz Öztuna Rusya'nın Kafkaslar'da istikbalinin olmadığını, bölgedeki tüm halkların kendisine düşmanca duygular beslediğini belirtiyorlar. Elbette Rusya böyle bir öngörüden dolayı Kafkaslar'da uğraşmaktan vazgeçecek değil. Aksine Çeçenistan'ı da aşan daha büyük emellerin peşinde olduğu yönünde işaretler alınıyor.
   <br/>
   <br/>
   Rus Dışişleri Bakanı Igor Ivanov Çeçen krizinin başladığı eylül ayında, resmi amacı 'karşılıklı avantajlı ilişkiler geliştirmek' olan Kafkasya turunda Güney Kafkasya'yı oluşturan Azerbaycan, Gürcistan ve Ermenistan'ı ziyaret etti. Cumhuriyetlerden Azerbaycan Karabağ krizini, Gürcistan ise Abhaz sorununu kaşıyarak Rusya'nın bölgede etki kurmaya çalıştığının bilincinde olduğu için bu geziye hiç de sıcak bakmadılar.
   <br/>
   <br/>
   Gürcistan toprakları üzerindeki 4 Rus üssünden en az ikisinin kapatılmasını isterken, Azerbaycan 199496 yılları arasındaki anlaşmalarla Rusya'nın Ermenistan'a verdiği silahların geri alınmasını ve bu ülkeyle geliştirilen ayrıcalıklı askeri ilişkilerin azaltılmasını istiyor. Her iki ülke de geçen yıl yaptıkları açıklamalarda BDT kollettif güvenlik anlaşmasını yenilemekte fayda görmediklerini belirttiler. Ziyaretin Gürcistan ayağında Parlamento Başkanı Zurab Zhvania, Duma'nın 1994 tarihli RusGürcü dostluk ve işbirliği anlaşmasını onaylamadığını hatırlattı. Üslerle ilgili isteklere Rus Dışişleri Bakanı İvanov'un cevabı üslerin Rus çıkarlarına hizmet ettiği ve kapatılmalarının gündemde olmadığı şeklindeydi. Bu durumda şu anki Gürcistan yönetiminin Rus bakanın RusGürcü askeri işbirliğini, stratejik ortaklık diye nitelendirdiği RusErmeni ilişkileri düzeyine çıkarma teklifine nasıl cevap verdiğini tahmin etmek güç değil. Ama örneğin Rus yanlısı bir yönetim bu isteklere hayır der mi? Ve böyle bir değişim Türkiye'nin Kafkasya politikalarını ne kadar yaralar?
   <br/>
   <br/>
   Hedef Güney Kafkasya
   <br/>
   <br/>
   Ivanov'un yine bu gezi sırasında sarfettiği Kafkasya'ya Rus ilgisini gösteren şu sözleri durumu tüm çıplaklığıyla ortaya koyuyor: "Bu bölgedeki çatışmaları Rusya olmaksızın ya da Rusya'nın çıkarları aleyhine çözmek mümkün değildir". Çeçenistan'ın sıçrama taşı olarak kullanılıp Rusya'nın güneydeki bağımsız Kafkas cumhuriyetleri üzerinde de etkisini artırmak isteğinin belirtileri de şöyle sıralanıyor: 1. Gürcistan'ın olanca hassasiyetine rağmen yönetim Çeçenler'e destek vermekle suçlanıyor. 2. Gürcistan'daki Rus yanlısı çevreler bin 500 Çeçen silahlının Gürcistan içlerinde mevzilendikleri haberlerini yayıyor. 3. Gürcistan Güvenlik Bakanı ellerinde bazı güçlerin ülkeyi karıştırmayı hedeflediğine dair deliller olduğunu açıklaması. Benzer kaygılar Washington'dan da yükseliyor. Bir Kongre üyesi ABD'nin Rusya'ya Gürcistan'da neleri yapamayacağının açıkça söylenmesi gerektiğini vurguluyor. Rusya'nın Gürcistan'a yönelik olası planlarının altını çizen Hasan Ünal, bu ülkenin karışması durumunda başta BaküCeyhan boru hattı olmak üzere Türkiye'nin bölgeye dönük politikalarının baltalanacağını söylüyor.
   <br/>
   <br/>
   Üzen Türk politikası
   <br/>
   <br/>
   Çeçenistan konusuna duyarlı ne kadar insan varsa bunların hemen hepsi Türkiye'nin Başbakan Ecevit'in Rusya ziyaretinden başlayarak büyük yanlışlar yaptığı kanaatinde. Ecevit'in Moskova'ya hareketinden bir gün önce, 3 Kasım'da yaptığı sivillerin operasyondan dolayı uğradığı zarar karşısında rahatsız olmakla beraber Çeçenistan'ın Rusya'nın bir iç meselesi olduğu yönündeki açıklaması özellikle Kafkas kökenli vatandaşlarımızı çok üzmüş. Hatırlanacağı gibi bu ziyarette Rus tarafı Türkiye'de Çeçen savaşçıların eğitildiği kampların bulunduğunu iddia etmiş, Türk heyeti ise iddia sahiplerini Türkiye'ye davet ederek iddialarını isbata çağırmıştı. Nitekim Rus istihbaratçılar bu çerçevede Türkiye'ye geldiler, ama herhangi bir kamp bulunduğuna dair bir bilgi çıkmadı. Çeçen meselesinin terör meselesine indirgenmesinde ekim ayında iki ülke arasında imzalanan teröre karşı mücadelede işbirliği anlaşması da etkili oldu. Yani Türkiye terörist kabul ettiği PKK'ya karşı destek isterken, zımnen Rusya'nın terörist kabul ettiği Çeçenler'e karşı destek sözü veriyordu. Bu siyasetin bir yansıması olarak tüm dünya insani yardımlarını Çeçen sivillere ulaştırırken, Türkiye'deki Kafkas kökenlilerin oluşturduğu komitenin kuruluş ve yardım toplama izni birkaç ayda ancak verilebildi.
   <br/>
   <br/>
   Kafkas Çeçen Dayanışma Komitesi Başkanı Ali Yandır, "Savaşın yeni başladığı bir dönemde başbakanın Putin'le Moskova'da el sıkışması ve böyle talihsiz bir açıklama yapması bizi çok üzdü" diyor. Yandır, Cumhurbaşkanı dahil Türkiye'deki tüm üst düzey yetkililere Çeçenistan'ın Rusya ile imzaladığı anlaşmaları da içeren bir dosyayı gönderdiklerini, ama bu bilgilerin Çeçen meselesiyle Kürt meselesi arasında benzerlik kurulacağı düşüncesiyle hiç dikkate alınmadığını belirtiyor.
   <br/>
   <br/>
   Kosova konusunda aynı kompleks yüzünden uzun süre Yugoslavya'nın toprak bütünlüğünü, sonra Sırbistan'ın toprak bütünlüğünü savunarak Sırp yanlısı gibi bir politika izleyen Türkiye'nin Çeçenistan konusunda da aynı hatayı yaptığı yaygın kanaat. Rusya'yı yakından takip eden Dış Politika Uzmanı Hakan Kırımlı, bu durumu tasvir etmek için hata kelimesinin yetersiz kaldığını, kepazelik kelimesinin daha uygun olduğunu söylüyor. Kırımlı'ya göre Çeçen operasyonu Rusya'nın Güney Kafkasya'ya inme siyasetinin bir parçası ve PKK ile paralellik kurmak, Vahhabilik, İslami fundamentalizm gibi safsatalarla Çeçen meselesine soğuk bakmak Rusya'nın işini kolaylaştırmaktan başka işe yaramıyor.
   <br/>
   <br/>
   Çeçenistan konusunda Türkiye için konan alt sınır Batılı ülkelerin izlediği siyaset. Bu konuda sıhhatli bir politika belirleyebilmek için Türk devlet adamlarının öncelikle bilgi eksikliğini gidermesi gerektiğini vurgulayan Namık Kemal Zeybek, dostluğun başka teslimiyetin başka olduğunu belirtiyor ve ekliyor: "Kafkasya'da olan herşey bizi ilgilendirir. Rusya 500 yıldır Türk toprakları aleyhine genişlemiştir. Unutmamalı ki I. Dünya Savaşı'nda Rusya Çeçenistan'ı geçmiş, bizim Kars, Ardahan'ı işgal etmiştir."
   <br/>
   <br/>
   Konuyu Meclis'in gündemine getiren Kayseri Milletvekili Çeçen kökenli Abdüllatif Şener ise Türkiye'nin kriz karşısında Batı'nın da gerisinde kaldığını, konu Meclis'e gelene kadar halkın gösteri, yardım toplama gibi sivil girişimlere bile engel olunduğunu belirtiyor. Şener, Türkiye'nin konuya insan hakları üzerinde vurgu yaparak yaklaşmasını, soykırım suçu nedeniyle Rusya'yı Uluslararası Adalet Divanı'na şikayet etmesini, Dışişleri'nin tüm duyarlı çevreleri uyarmasını talep ediyor.
   <br/>
   <br/>
   RusÇeçen anlaşmaları hatırlanmıyor
   <br/>
   <br/>
   Eylül ayında başlayan yeni Rus saldırısı nasıl sonuçlanırsa sonuçlansın ÇeçenRus ilişkilerinin tarihi bu davanın kolay kolay bitmeyeceğini gösteriyor. 1774'te Küçük Kaynarca Anlaşması ile Kırım'ı ilhak eden Rusya güneye yayılma siyasetinin gereği olarak Kafkasya'ya yönelmiş ve hükümranlığını kabul etmeyen Dağıstan ve Çeçenistan'da uzun yıllar sürecek savaşlara girişmişti. Bu ilk işgal girişimi karşısında bölge halkı bir tarikat şeyhi olan İmam Mansur etrafında birleşerek direnişe geçti. 1791'de bu direniş güç bela kırılınca sanki Rusya bölgeye hakim olmuş gibi sevinecekken 30 yıl sonra yeni bir direniş dalgası patladı.
   <br/>
   <br/>
   Yıl 1820'dir ve Kafkas direniş harekatının başında bu defa efsanevi kahraman Şeyh Şamil bulunmaktadır. 40 yıl süren bu direniş Şeyh Şamil'in esir düşmesiyle son bulmuş ve Rusya bölgeyi Ruslaştırma planı çerçevesinde büyük bir sürgün başlatmış ve bu tarihte bölgeden Osmanlı Devleti'ne doğru büyük göçler yaşanmıştır. Halen ülkemizde 5 milyonun üzerinde olduğu iddia edilen Kafkas kökenlilerin büyük kısmı bu dönemde gelmiştir.
   <br/>
   <br/>
   19'uncu yüzyılın ikinci yarısında direnişin önderliği Kunte Hacı Kişiyev önderliğindeki Kadiri tarikatına geçmiş, birçok Batılı araştırmacının da dikkatini çektiği gibi bağımsızlık hareketinin başını sürekli dini liderler, özellikle tarikatler çekmiştir.
   <br/>
   <br/>
   Çarlık Rusya'sının yerini Ekim 1917'de Bolşevikler'in almasıyla Kafkasya'daki bağımsızlık hareketi yeni bir aşamaya girdi. 11 Mayıs 1918'de Kuzey Kafkasya Cumhuriyeti ilan edildi. Osmanlı Devleti bu cumhuriyeti tanıdı. General İsmail Berkok komutasındaki Osmanlı ordusu bölgeye yardıma gelirken Mondros Mütarekesi imzalandı ve geri dönmek zorunda kaldı. Bundan sonra bölge önce Çarlık yanlısı Beyaz Ordunun hedefi oldu, onları "Bir ve bölünmez Rusya" sloganıyla hareket eden Kızıl Ordu izledi ve Mart 1920'de Çeçenistan'da yönetim Bolşeviklerin eline geçti. 192021, 193032 antiBolşevik isyanları başarısızlıkla sonuçlandı.
   <br/>
   <br/>
   1921'de Çeçenİnguş, Osetya, Karaçay, Balkar gibi bölgeleri kapsayan Sovyet Dağlı Cumhuriyeti kuruldu. 1922'de Çeçen Özerk Bölgesi bu cumhuriyetten ayrılırken, 1924'te ayrılan İnguş Özerk bölgesiyle 1934'te Çeçenİguş Özerk bölgesi olarak birleştirildi. 1936 Sovyet Anayasası gereğince de özerk bölge özerk cumhuriyet ismini aldı.
   <br/>
   <br/>
   II. Dünya Savaşı Çeçenler için büyük acılar getirmişti. Almanlar bölgeye gelerek Rusya'nın o dönemde Azerbaycan dışında petrol ürettiği ikinci bölge olan Grozni'yi ele geçirmek istedi. Başarılı olamadı, ama bölge halkları 1944'te başlayacak ve 1954'e kadar sürecek olan Orta Asya sürgününü yaşandı. Şu anda Çeçenistan'da yaşayan yaşlı ve orta kuşak, sürgünün canlı tanıkları. Bu dönemde özerk cumhuriyet statüleri de iptal edilen halklar 1957'de tekrar bu haklarını elde ettiler.
   <br/>
   <br/>
   Gorbaçov'un glasnost ve perestroika politikalarını uygulamaya başladığı 1980'li yılların sonuna geldiğimizde büyük çözülme çoktan başlamıştı. Çeçen muhalefeti Çeçen Ulusal Kongresi adı altında örgütlendi, başkanlığa erken emekli edilmiş General Cahar Dudayev seçildi. Kongre'nin baskısı üzerine Çeçenİnguş ÖSSC Yüksek Meclisi 27 Kasım 1990'da bağımsızlık ilan etti. Rusya Federasyonu'nda 19 Ağustos 1991 darbe girişimine Çeçen yönetiminin destek vermesi üzerine Ulusal Kongre darbeye karşı çıktı. Radyo, TV ve parlamentoyu ele geçirdi. Rusya taraftarı Devlet Başkanı Zavgeyev istifa etmek zorunda kaldı ve 27 Ekim 1991 tarihli seçimde devlet başkanlığına Dudayev seçildi. Yeni Meclis 1 Kasım 1991'de bağımsızlık kararı aldı. Bağımsızlık kararından yaklaşık 3 yıl sonra 11 Aralık 1994'te Rusya Çeçenistan'a savaş açtı.
   <br/>
   <br/>
   Çeçenler Türkiye dahil tüm dünyanın bağımsızlık kararlarına gösterdiği vurdumduymaz tavır karşısında, SSCB'nin dağılmasından sonra 1921'de zorla Sovyetler Birliği'ne bağlanan Çeçenistan'ı 1990'da birliğin dağılmasından sonra oluşan Rusya Federasyonu'na bağlayan hiçbir hukuki belge olmadığını vurguluyorlar. Eski anlaşmalar yürürlükten kalktığı için Rusya'nın yeniden yapılanması için 1992'de kısaca Rusya Federasyonu Antlaşması olarak bilinen, ''Rusya Federasyonu İçindeki Egemen Cumhuriyetlerin İktidar Organları ile Rusya Federasyonu'nun devlet İktidarı Federal Organları Arasında Yasama ve Yetkinin Paylaşımı Üzerine Antlaşma'' hazırlandı ve federasyona üye birimler tek tek bunu imzaladılar. Tataristan ve Çeçenistan Cumhuriyeti bu belgeyi imzalamadı. 1994'te Tataristan müzakerelerle diğer cumhuriyetlere verilen haklardan daha fazlasını Moskova'dan kopararak anlaşmayı imzaladı.
   <br/>
   <br/>
   Unutulan uluslararası hukuk normları
   <br/>
   <br/>
   1994 Aralık ayında ise Moskova'nın Çeçenistan'ı zorla bağımsızlıktan vazgeçirme çabası başarısızlıkla sonuçlandı. Yeltsin'in özel temsilcisi A. Lebed ile Mashadov arasında AGİT temsilcisinin huzurunda 31 Ağustos 1996'da ateşkes imzalandı. İhtilafların silah kullanarak çözülmesinin kabul edilemezliği, halkların kendi kaderlerini tayinde hür olduğu ifadelerinin yer aldığı metinde, Rusya Federasyonu ile Çeçen Cumhuriyeti arasındaki ilişkilerin uluslararası hukukun normları çerçevesinde 31 Aralık 2001 yılına kadar çözülmesi gibi önemli ifadeler yer alıyor.
   <br/>
   <br/>
   Rusya ile nihai barış anlaşmasının imzalanması işi yenilenecek seçimler sonucunda ortaya çıkacak Çeçen temsilcilerle yapılacaktı. Ve 27 Ocak 1997'de Çeçenistan Cumhuriyeti'nde seçim yapılmış, 16 adayın yarıştığı seçimlere dünyanın birçok ülkesinden bu arada AGİT'ten de gözlemciler katılmıştı. Aralarında stil farkları olmakla birlikte adayların tamamı Çeçenistan'ın bağımsızlığı konusunda hemfikirdi. O zamanki değerlendirmelere göre Rusya kendisiyle en kolay çalışabileceği ismin Rus ordusunun eski albaylarından Mashadov olduğu kanaatindeydi. 199496 ÇeçenRus savaşının önde gelen isimlerinden olan Basayev, kendisinin de aday olduğu cumhurbaşkanlığı kampanyasında Mashadov'u Rusya ile görüşmelerde çok istekli olmakla suçlamıştı. Avrupa Konseyi Parlamenter Asemblesinin de 4 Kasım 1999 tarihli kararıyla yeniden tescil edildiği gibi demokratik seçimlerle Mashadov bu seçimlerde Çeçenistan Cumhuriyetinin cumhurbaşkanı seçildi. Basayev ise yüzde 25'lik oyla ikinci geldi. Rusya'nın korkuları nisbeten hafifledi.
   <br/>
   <br/>
   Şubat 1997'de Litvanyalı bir gazeteye konuşan Basayev, Rusya'nın bağımsızlığı tanıyacağı ana kadar savaşın süreceğini, Çeçen yönetiminin bağımsızlıktan sapması durumunda tüm imkanlarla bildiği yolda mücadeleye devam edeceğini açıkladı. Mashadov, Basayev'i ve kendisi gibi düşünen diğer cephe komutanlarını 1 Nisan 1997'de açıklanan kabineye aldı. Bu kanadın kabinedeki ağırlıkları dolayısıyla Mashadov barış görüşmeleri için Rusya'nın hazırladığı taslak anlaşmaları reddetti.
   <br/>
   <br/>
   Mayıs ayına doğru barış görüşmeleri başladı. Rusya serbest bölge, Çeçenistan'daki petrol rafinerisinin işletmeye açılması gibi ekonomik konuları öne almaya çalışırken, Çeçen tarafı siyasi statü konusuna öncelik veriyordu. Rus kamuoyu da Aralık 1996 tarihli bir ankete göre yüzde 69 oranında Çeçenistan'ın ayrılma fikrinden vazgeçmedikleri halde bir ruble bile verilmemesi kanaatindeydi. Rusya savaş tazminatı ödemeye de razı değildi. Yalnızca 1997 federasyon bütçesinden Çeçenistan'a düşen pay olan 757 milyar ruble Çeçenistan'a verilebilirdi.
   <br/>
   <br/>
   İmzaya çok az kala Salman Raduyev'in Dudayev'in ölüm yıldönümü nedeniyle giriştiği baskınlar, Rus ve diğer yabancıların rehin alınması gibi olaylar yüzünden ilişkiler yeniden gerildi. Rus İçişleri Bakanı Kulikov, Mashadov'un etrafını teröristlerle doldurduğunu iddia etti. Bu eylemlerin anlaşmayı imzalamak istemeyen Ruslar'ın komplosu olduğunu ileri sürenler de oldu. Mayıs başında müzakerelere devam kararı alındı. Rus tarafı Çeçenistan konusunda yalnızca Güvenlik Konseyi'nin karar verme yetkisinin olduğunu açıklayarak içişleri bakanının açıklamalarını engellerken, Çeçenler de Raduyev'in tutuklanması dahil güvenlik konusunda bazı sözler verdiler.
   <br/>
   <br/>
   12 Mayıs 1997'de şu anda savaş halinde olan Çeçenistan Cumhuriyeti ve Rusya Federasyonu arasında barış anlaşması imzalandı. Moskova'da Yeltsin ile Mashadov arasında imzalanan anlaşma için Yeltsin, yüzyılların husumetini sona erdirecek anlaşma sözleriyle tarihi dönüm noktası olduğunu ilan etti. Rus muhalefeti bu açıklamanın Kafkasya'daki Rus geçmişi reddetmek anlamına geldiği yönünde eleştirilerde bulunurken, yönetim anlaşmayla Çeçenistan'ın hâlâ Rusya Federasyonu içinde olduğunun tescil edildiğini ilan ediyordu. Rus Merkez Bankası ile Çeçen Milli Bankası arasında da anlaşma imzalandı. Çeçenistan'ın kabul edilmesinde ençok ısrar ettiği madde, "MoskovaGrozni ilişkilerinin uluslararası hukuk esas alınarak yapılması" idi. Ve anlaşmada buna çok yakın bir ifade yer aldı.
   <br/>
   <br/>
   Dolayısıyla olay Çeçen hadisesinin Rusça versiyonunda dendiği gibi bir ülkenin kendi kontrolü altındaki bir bölgede yaşanan terör olayına müdahale ile alakası yok. Çünkü Çeçen teröristlerin bölgeye getirdikleri istikrarsızlıktan binlerce kat daha büyük bir istikrarsızlık çıktı ortaya. Neredeyse Çeçen nüfusunun yarısı eviniyurdunu terketmek zorunda kaldı. Sivil yerleşim yerleri ayrım gözetilmeksizin bombalanıyor. Yüzlerce sivil kurtulmaya çalışırken öldü. Bir terörle mücadele düşünün ki, 'teröristlerin' başında o ülkenin meşru cumhurbaşkanı bulunsun.
   <br/>
   <br/>
   Çeçenler'in Rusya ile imzaladıkları anlaşma ile elde ettikleri barış ortamını ne derece değerlendirdikleri de tartışmalı. Rusya'nın doğrudan ve bölgedeki yandaşları aracılığıyla ülkeyi karıştırmaktan geri durmayacağı belliydi, ancak Çeçenler'in de ülke içinde birliklerini temin edip, istikrarlı bir yönetim oluşturamadıkları bir gerçek.
   <br/>
   <br/>
   Çeçenistan'ın Doğu Timor'dan neyi eksik?
   <br/>
   <br/>
   Cevap: Endonezya'nın nükleer silahları
   <br/>
   <br/>
   Çeçen meselesinin Rusya'nın iç meselesi olduğunu kabul eden Batı ülkeleri, Rusya'nın uyguladığı yöntemin niteliğini tartışıyor. AGİT zirvesinde de Yeltsin'i uyaran ABD, iki ülke ilişkilerinin bu olaylardan kötü etkileneceği, bu tarz bir müdahalenin Rusya Federasyonu'nun geleceği açısından da yararlı olmayacağı konusunda uyarıyor. IMF ise, dünyanın tepkisinin artması durumunda Rusya'ya söz verilen borçların ödenmesinin zorlaşacağı uyarısında bulunuyor. NATO krize taraf olmamaya özen gösteriyor. Genel Sekreter George Robertson NATO'nun Rusya sınırları içinde cereyan eden bir savaşı durduramayacağını söylüyor.
   <br/>
   <br/>
   Yugoslavya içindeki Kosova'da cereyan eden savaşı nasıl durdurduklarını açıklamıyor. NATO Sekreteri, yağmasa da gürleyerek Rusya'yı tedirgin edeceğine, Çeçenistan savaşının büyük kışkırtmalardan sonra başladığını söyleyerek Rusya'ya haklılık kazandırıyor. Kredilerle cezalandırma mekanizması görünürdeki tepkilere rağmen çalışmıyor. Kredilerin Çeçenistan savaşını finanse ettiği eleştirilerine rağmen, geçtiğimiz ay Dünya Bankası, 100 milyon doları Moskova'ya verdi. Avrupa Konseyi üyesi olan Rusya'nın yaptıklarına orantılı bir tepki aldığı söylenemez. Konseyin yaptırım yetkisi olmayan parlamenter asamblesinin 4 Kasım'da aldığı kararda ise Rusya'nın sivillere yönelik saldırılarına son vermesi, demokratik yollarla seçilmiş Çeçen Cumhurbaşkanı Mashadov'la görüşmelerin başlatılması, tüm terör eylemlerinin sona erdirilmesi isteniyor. Fransız Meclisi Çeçen Dışişleri Bakanı İlyas Ahmedov'u kasım ayında bir oturumuna davet ederek konuşma imkanı sundu. Ciddi bir yaptırım yetkisi olmayan AGİT'te konu eleştirel düzeyde ele alınıyor.
   <br/>
   <br/>
   BM ise olayla şimdilik sadece mülteciler boyutunda ilgileniyor. BM Mülteciler Komiserliği 19'u İnguş Cumhuriyeti'ne, 2'si Dağistan'a, 1'i Kuzey Osetya'ya olmak üzere 22 konvoyluk toplam 5 bin ton yardım malzemesi taşıdı. Felaketin yaralarını sarmak için 16.3 milyon dolarlık fon oluşturuldu. Rusya sınırları içindeki mültecilere yardımları Rus Kızılhaçı tekelinde organize ediliyor. Dolayısıyla bir yanda Rus askerlerden kaçanlar diğer tarafta başka kıyafet giyen Rus yetkililerle muhatap oluyorlar. Bu yüzden Kızılay'ın gönderdiği yardımların da yerine ulaşmadığına inanılıyor.
   <br/>
   <br/>
   Uluslararası toplumun ne yaptığından çok, neler yapmadığına bakıldığında akla Çeçenistan benzeri örnekler geliyor. Kuzey Irak'ta Irak'ın bütünlüğüne rağmen bölge halkını korumak için başlatılan operasyon hâlâ sürüyor. Başlangıçta Yeni Yugoslavya'nın bir parçası kabul edilen Kosova'ya NATO müdahalesi Belgrad'la savaş boyutuna yükseldi. Endonezya'nın bir parçası olan Doğu Timor'daki karışılıklar üzerine dışarıdan buraya müdahale edildi. Cakarta ikna edilerek bağımsızlık referandumuna giden yol açıldı. Çeçenistan'ın statüsü de en az bu örnekler kadar belirsiz ve yaşanan insanlık dramı onlardan geri kalır vaziyette değil. Ancak benzer müdahale tarzları akla bile getirilmiyor. Çünkü bu defa karşı tarafta nükleer güç sahibi, büyük nüfusa, BM Güvenlik Konseyi'nde veto yetkisine sahip emekli süper güç var. Rusya'nın yabancılara ve özellikle basına getirdiği kısıtlamalar, epey zamandır bölgenin yabancılar için güvenliksiz bir durum arz etmesini, örneğin bir Kosova olayı kadar dramın dünyaya yansımasını engelliyor. Bölgede yaşanan insanlık dışı olaylar gerek profesyonel, gerek amatör kameralarla belgelenip Rusya sınırlarını aştıkça, uluslararası camiada siyasilerin konuyu göz ardı etmeleri zorlaşacak.
   <br/>
   <br/>
   Katkıda bulunanlar:  Adnan Öksüz,Yalçın Salay
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5714-cecensiz-cecenistan.html), [web.archive.org (arşiv bağlantısı)](http://web.archive.org/web/20130102204040/http://www.aksiyon.com.tr:80/aksiyon/haber-5714-cecensiz-cecenistan.html)
