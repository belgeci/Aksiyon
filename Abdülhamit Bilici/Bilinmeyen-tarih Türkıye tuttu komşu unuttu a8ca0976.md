# Türkıye tuttu, komşu unuttu

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050225005001im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005001im_/http://www.aksiyon.com.tr/resim/390/30.jpg" vspace="5"/>
  </p>
 </font>
 <font class="content">
  Dışişleri bakanları Papandreu ile Cem’in arasından su sızmıyor, ama Kıbrıs’ta bir adım ileri gidilemiyor. Brüksel’in adayların isimlerini açıklayacağı 2002 sonuna şunun şurasında 6 ay kaldı. Rum tarafı, AB ve BM’de elde ettiği avantajlara dayanarak bütün dımları Türk tarafının atmasını bekliyor.
 </font>
 <br/>
 <p>
  <font class="content">
   17 Ağustos depreminin de etkisiyle Ege’nin iki yakasında başlayan dostluk havası, iki ülke dışişleri bakanlarının dünyaya örnek gösterilen ilişkileri devam ediyor. Devam ediyor etmesine de, bu güzel görüntüler, ilişkilerde ne kadar iyileşme sağlıyor şüpheli.
   <br>
    <br>
     Dışişleri bakanları Papandreu ile Cem’in arasından su sızmıyor, ama Kıbrıs’ta bir adım ileri gidilemiyor. Brüksel’in adayların isimlerini açıklayacağı 2002 sonuna şunun şurasında 6 ay kaldı. Rum tarafı, AB ve BM’de elde ettiği avantajlara dayanarak bütün adımları Türk tarafının atmasını bekliyor.
     <br>
      <br>
       Helsinki kararlarına göre 2004’e kadar Ege sorunları çözülemezse Yunan tezine uygun olarak Lahey’e götürülmesi kararlaştırıldığı için bu alanda da bir ilerleme kaydedilmiyor. Yunanistan için hır gür çıkarmadan zaman kazanmak yetiyor. Türkiye’nin Brüksel ile Avrupa Ordusu konusunda 2 buçuk yıl uğraştan sonra vardığı mutabakatı dost Yunanistan kabul etmiyor. Kıbrıs ve Avrupa Ordusu konularında istekleri yerine gelmezse genişleme sürecini veto etmekle tehdit ediyor.
       <br/>
       <br/>
       Denebilir ki bunlar yalnız iyi komşuluk ilişkilerinin çözümü için yeterli olmayacağı büyük sorunlar. Rumeli Türkleri Kültür ve Dayanışma Vakfı’nın düzenlediği Balkanlar sempozyumunda konuşan Prof. Dr. Cihat Özöender’in söyledikleri, basit konularda da mesafe alınamadığını gösteriyor. Mesela Batı Trakya’da halkın seçtiği müftüler, Avrupa İnsan Hakları Mahkemesi’nin lehlerine verdiği karara rağmen hâlâ tanınmıyor. Dolayısıyla atanmış ve seçilmiş müftü ikiliği sürüyor. Türkiye’den alınan eğitim belgeleri tanınmadığı için çocuklara sünnetçi bulmakta bile sıkıntı yaşanıyor.
       <br/>
       <br/>
       İlerleme kaydedilemeyen konulardan biri de okul kitaplarından kin ve nefret uyandıran kısımların karşılıklı olarak ayıklanması meselesi. Prof. Özönder kendisinin de içinde bulunduğu çalışmalarda iki ülke kitaplarının karşılıklı olarak gözden geçirildiğini ve yapılması istenen düzeltmelerin tesbit edildiğini, Türkiye’nin gerekli tüm değişiklikleri yapmasına rağmen Yunanistan’ın bu konuda kaydadeğer adım atmadığını söylüyordu. Mesela Türkiye Kurtuluş Savaşı’nda kendisiyle savaşılan Yunanistan’ın adını bile çıkararak onun yerine genel bir ‘düşman’ kavramını koyarken, Yunanistan aslında bir Türk katliamı olan Mora isyanından övünçle, burada rol alan çetecilerden ve haydutlardan milli kahraman olarak söz etmeye devam ediyordu. Dosyanın kapısını araladıkça bu mevzuda en az 50 yıldır neredeyse söylenmedik bir söz kalmadığını gördük. II. Dünya Savaşı’nda milliyetçilik fikrinin insanlığı nasıl tehlikeli noktalara getirdiği anlaşıldığı için özellikle menfi milliyetçiliği besleyen faktörleri ortadan kaldırmak için başlatılan hemen bütün girişimlerde bu konu ele alınmış. Birleşmiş Milletler UNESCO vasıtasıyla konuyu kuruluşundan bu yana takip ediyor. Kuruluşundan bu yana meselenin önemine atıfta bulunan Avrupa Konseyi, tüm üye ülkelerin imzasıyla 31 Ekim 2001’de tarih öğretimiyle ilgili bir karar alarak meseleyi uluslararası düzeyde yakından takip ediyor. Başkanlığını İlber Ortaylı'nın yaptığı, Milli Eğitim, Dışişleri dahil birçok kurumdan üyenin bulunduğu Tarih Öğretim Özel İhtisas Komisyonu, Türkiye'de bu karar doğrultusunda çalışmalar yapıyor.
       <br/>
       <br/>
       Sivil alanda da önemli adımlar atılıyor. 1949’dan itibaren Almanya’nın eski düşmanlarıyla ortak konferanslara önayak olan, ders kitaplarındaki düşmanlık izlerini silmeyi amaçlayan Geor–Eckert adına kurulan enstitünün özellikle Alman–Fransız, Alman Polonya ders kitapları üzerine yaptığı örnek çalışmalar, şimdilerde İsrail–Filistin ders kitapları projesiyle sürüyor. Türkiye’de Tarih Vakfı’nın proje yönetimini yaptığı Balkan ülkeleri arasında bu konuda iyileştirmeyi amaçlayan çalışmalar var.
       <br/>
       <br/>
       Yine UNESCO’nun öncülüğünde Balkan ülkelerinden Bulgaristan, Romanya, Yunanistan, Türkiye ve Yugoslavya’nın katılımıyla çalışmalar yapılmış. Bu ülkelerin milli komiteleri 1986’da biraraya gelerek ana ilkeleri tesbit eden İstanbul kararlarını almışlar. Hacettepe Üniversitesi Türkiyat Bölüm Başkanı Prof. Özönder’in içinde bulunduğu çalışma da bununla ilgili.
       <br/>
       <br/>
       İki ülke arasında nisbi yumuşama yaşandığı 1984’te Prof. Özöender UNESCO’nun başlattığı projede yer alır. Hedef, iki ülke ders kitaplarından düşmanlığı besleyen unsurların temizlenmesidir. Çalışmayı Türkiye’de Milli Eğitim Bakanlığı, Yunanistan’da ise Eğitim ve Din İşleri Bakanlığı takip etmektedir. Bilim adamlarının da görev aldığı projede ilk ve orta öğretim kitapları karşılıklı değiş tokuş yapılacak. İncelemesini yapacak, değişiklik önerilerini karşı tarafa iletecektir.
       <br/>
       <br/>
       Türkiye çalışmayı yaparken Yunanistan’da eğitim görmüş Türk gençlerin çoğunluğunu oluşturduğu uzmanların ve bürokratların katıldığı bir komite kurar. Yunanistan’da okumuş gençlerin seçilmesi hem tercümede yardımcı olmaları, hem de kitaplardaki bölümlerin onların üzerindeki etkisini test etmek amacıyladır. Prof. Cihat Özönder bu komitenin koordinasyonundan sorumludur. 1984–1987 yılları arasında kullanılan tarih ve coğrafya kitapları başta olmak üzere 30 civarında kitap bu komite tarafından tercüme edilir. Türkiye aleyhindeki düşmanlık dolu, hakaret içeren paragraflar belirlenir ve teklifler Yunanistan’a iletilir. Bu süreç içinde Türk kitaplarındaki benzer yaklaşımlar büyük ölçüde temizlenir. Karşı tarafın da aynı şekilde davranması beklenir; ama Prof. Özönder’e göre Yunanistan değişiklikleri hayata geçirmemiştir.
       <br/>
       <br/>
       1987’den sonra uzun zaman geçtiğini, son dönemde değişiklik olup olmadığından nasıl emin olduğunu sorduğumuzda Prof. Özönder, son bir yıl hariç bir gelişme olmadığını bildiğini söylüyor. Bütün dostluk havasına rağmen değişimin tek yanlı olmasından duyduğu üzüntüyü belirtiyor. Mora isyanı aynı şekilde ele alınmakta, yağmacı kadın korsan Papulina’nın her yerde heykeli bulunmakta, Kleftis adında kelime karşılığı ‘hırsızlar’ olan çapulcu bir grup hâlâ milli kahramanlar olarak tanıtılmaktadır. Bütün Anadolu’nun Yunan ülkesi olduğu, Trabzon’un işgal edilmiş Pontus bölgesi olduğu okutulmaktadır.
       <br/>
       <br/>
       Bu değişikliklerin gecikmesindeki en önemli faktör, herhangi bir müeyyide olmaması. İki ülke arasındaki kültür anlaşmalarının tavsiye niteliğindeki kararlarına dayanıyor çalışma. Ancak niha kararı her ülke kendisi veriyor. Önerilen değişikliklerin tekliften öte bir anlamı bulunmuyor.
       <br/>
       <br/>
       Tarihe bakışla ilgili Türkiye’nin üzerinde komşularımızdan daha ağır bir yük bulunuyor. Çünkü Yunanistan dahil hepsi kendi milli tarihlerini Osmanlı’ya karşı verdikleri bağımsızlık savaşına dayandırıyor. Türkiye de Osmanlı’nın devamı olarak algılandığı, bu ülkelerin tarih kitaplarında çoğu kere Osmanlı yerine ‘Türk’ kavramı kullanıldığı için bu olumsuz bakışın önünü almak biraz daha zorlaşıyor. Olumlu bir işaret bölge ülkelerinin yavaş yavaş Türk düşmanlığını bir kenara bırakarak yaşanan onlarca krizden sonra Osmanlı düzeninin (Pax–Ottomana) artılarını değerlendirmeye başlamış olmaları. Prof. Özönder, Bulgaristan, Makedonya, Romanya gibi ülkelerde bu anlayışın geliştiğini, diğerlerinin de bu anlayışa varmalarında ders kitaplarının çok önemli olduğunu vurguluyor. Ulusçuluk anlayışı değişmeden tarihe bakışı değiştirmek mümkün mü? Özönder’e göre mümkün. Ama bunun için her ülkenin kendi kültürünün iyi taraflarını geliştirip, barış içinde birarada yaşama fikrini öne çıkarırken, düşmanlığı teşvik eden yaklaşımları terketmesi gerekiyor. Görüşlerine yer vermek istediğimizi belirtmemize rağmen yayına girene kadar bu iddialarla ilgili Yunanistan tarafından bir cevap gelmedi.
       <br/>
       <br/>
       Türkiye’de de Prof. Özönder’den farklı düşünen çevreler var. Örneğin ders kitaplarıyla ilgili çalışmalarla yakından ilgilenen Tarih Vakfı’ndan Orhan Silier, tarihin daha doğru anlaşılması meselesinin karşılıklılık (mütekabiliyet) ilkesine bağlanmasının yanlışlığına dikkat çekiyor. Türkiye’nin yaptığı iyileştirmenin bazı kelimelerin cımbızlanmasından ibaret olduğunu söyleyen Silier, 30 yıldır Amerika’da ve Batı Avrupa’da bu alanda büyük mesafe alındığını, ama Balkanlar’da Yunanistan, Türkiye ve Arnavutluk’un en kötü örnekler olduğunu belirtiyor.
       <br/>
       <br/>
       Yunan tarafında da farklı yaklaşımlar var. 1992’de Abdi İpekçi Barış Ödülü’ne layık görülen ve ders kitapları konusunu yakından takip eden bir Herkül Millas her iki tarafın da karşı tarafı gerekli değişiklikleri yapmamakla suçladığını, bu kısır döngünün faydasız olduğunu savunuyor. Tarih kitaplarının temizlenmesi konusunda hâlâ yapılması gereken çok iş olduğu anlaşılıyor. Şubat 2000 tarihli Yunanistan–Türkiye kültürel işbirliği anlaşmasının birinci maddesinde bu konunun ele alınmış olması da bunu gösteriyor. Anlaşmada gerekli düzeltmelerin yapılması için bir Karma Uzmanlar Komitesi oluşturulması öneriliyor.
       <br/>
       <br/>
       İsterseniz konuyu araştırmamız sırasında haberdar olduğumuz çok önemli bir uluslararası toplantının haberiyle noktalayalım. Avrupa Konseyi’nin tarih öğrenimi projesi çerçevesinde kasım ayında İstanbul’da ‘Tarihi Süreç İçinde Balkanlar’da Osmanlı Yönetimi ve Günümüzdeki Algılanışı’ başlıklı bir konferans düzenlenecek.
       <br/>
       <br/>
       <br/>
       <br/>
       <br/>
       <br/>
       Okul  kıtaplari ‘anlaşmazliği’
       <br/>
       <br/>
       1960'lı yıllardan beri iki ülkenin okul kitaplarında temel değişikliklerin yapılması için çaba gösteriliyor. Önemli adımlar atılmış olmasına rağmen istenilen gerçekleşmemiştir. Kısır gelişmenin başlıca üç nedeni vardır:
       <br/>
       <br/>
       1– Okul kitaplarının dengeli olması ve milliyetçi ön yargıları yeniden üretmemesi sorunu, maalesef, bir pazarlık konusu gibi algılanmaktadır. Kitaplarının barışçı olması, komşulara kuşku ve güvensizliği üretmemesi başta her ülkenin kendi yararınadır, ödün değildir. Oysa egemen anlayış, sitemle dile getirilen ‘biz düzelttik, siz düzeltmediniz’ biçimindedir.
       <br/>
       <br/>
       2– Gerekli olan, kitaplarından küfürlerin çıkarılması değil, son on yılda bu zaten sağlanmıştır. Yunan kitaplarında Türkler artık ‘barbar’, ‘fanatik’ değiller; Türk kitaplarında da Yunanlılar ‘çocukları öldüren melezler’ değildir. Bu aşamaya nihayet varabildik. Ama bu okul kitaplarında komşu ülke hakkında tek bir olumlu değerlendirme de bulamazsınız! Yapılması gereken, yeni kuşaklara çağdaş bir dünya görüşünden kaynaklanan tarih bilinci aşılamaktır. Bunun için en başta ulusların kendi tarihiyle barış içinde olması gerekir. Bu ise teknik bir sorun değil; bir tür kültür devrimi gerektiren toplumsal bir olaydır.
       <br/>
       <br/>
       3– Kitaplarını düzeltenlerle, ya da düzelttiklerini sananlarla, aslında komşu ülke hakkında çarpık kitapları yazanlar aynı kimselerdir. Bazı düzeltmelerle işin halledileceğine inanılıyor. Oysa Avrupa’da olumlu sonuçlar veren bu tür projeler (örneğin İsveç’le Norveç arasında) iki ülkenin uzmanlarının bir masa etrafına oturmasıyla başarılmıştır. Türkler ve Yunanlılar arasında bu yapılmamıştır ve bu ortak metin henüz ortaya konmamıştır. Temel sorun 20. yüzyıl milliyetçiliğinin aşılmasıdır. Yıllarca savaşan Almanlar ve Fransızlar bunu ne güzel halletmiştir! İki nokta unutulmamalı: A) Okul kitapları, sorunlu ideolojilerin ürünleridir. İdeolojiler aşılmadan metinler düzeltilemez. B) Metinlerin düzeltilmesinin ilk adımı 20. yüzyıl Balkan milliyetçiliğini aşmaktır.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11875), [web.archive.org (arşiv bağlantısı)](http://web.archive.org/web/20050225005001/http://www.aksiyon.com.tr:80/detay.php?id=11875)
