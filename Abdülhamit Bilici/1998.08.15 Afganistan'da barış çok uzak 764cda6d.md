# Afganistan'da barış çok uzak

*Abdülhamit Bilici 1998.08.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Afganistan'da barış umutları devrik Devlet Başkanı Burhaneddin  Rabbani'nin, "savaş durmayacak" açıklamasından sonra iyice suya düştü.
  </font>
 </div>
 <div id="newsText">
  <font class="detail-text">
   Nerede olduğu bilinemeyen Rabbani, Pakistan'ı ülkesinin içişlerine karışmakla suçladı.  Bu arada Taliban'ın Mezarı Şerif'i ele geçirmesinden sonra Dostum Özbekistan'a geçti, mücadelenin sürdüğü belirtiliyor.
   <br/>
   <br/>
   Rum Pontus hülyası!
   <br/>
   <br/>
   İzmir'de yakayı ele veren Yunanlı casus  Yarbay Savvas Kalenteridis'in yeni oyunları ortaya çıkıyor. Casus Rum'un uzun bir süredir Karadeniz'de 'Rum Pontus Cumhuriyeti' fikrini tekrar hayata geçirmek için çalışmalar yaptığı, bu amaç doğrultusunda Rumca bilen gençleri kandırarak Yunanistan'a götürmeye çalıştığı, ancak çoğu kimseden yüz bulamadığı anlaşıldı. Kalenteridis'in, Türkiye'nin Ege'deki uçuş planlarını ele geçirmek için Türk Hava Kuvvetleri'nden bazı subayları angaje ettiği belirlenmişti ancak subaylar tutuklanıp yargılanırken, Kalenteridis izini kaybettirmişti.
   <br/>
   <br/>
   İsrail ile Vatikan'ın papaz gerginliği
   <br/>
   <br/>
   Vatikan'ın, İsrail'deki en büyük Hıristiyan cemaat olan Yunanlıların başına atamak istediği Yunan Başpiskopos Butros Muallem, ilişkileri  yeni düzelmeye başlayan İsrail ile Vatikan'ın arasını yeniden açtı. İsrail, ülkesine karşı  düşmanca faaliyetleriyle tanınan birçok kişi ve kurumlarla bağlantısı olduğunu ileri sürdüğü Muallem'in Galile kentine gelmesine karşı çıkıyor. İsrail ise  atama kararından geri adım atmıyor.
   <br/>
   <br/>
   İncirlik'teki grev
   <br/>
   <br/>
   Pentagon, İncirlik askeri üssünde Harbİş Sendikası işçilerinin bir süredir sürdürdüğü grev  nedeniyle, üsde seyyar mutfaklar oluşturdu. Pentagon grevi  sona erdirmek için çalışırken,  Amerikan askerlerine de geçiçi olarak tayın dağıtılıyor. Harbİş'e üye işçiler, ücretlerine zam yapılması için İncirlik  üssünde greve başlamışlardı.
   <br/>
   <br/>
   Baykal şimdi Kosova  yolunda
   <br/>
   <br/>
   CHP lideri Deniz Baykal Sırp katliamının yaşandığı Kosova'ya gitmeyi planlıyor. En kısa zamanda gerçekleştirilmesi düşünülen gezide Baykal, Miloseviç'le de görüşmeyi de düşünüyor. Baykal'ın bir basın ordusuyla gerçekleştirmeyi düşündügü ziyaret 1 Eylül Dünya Barış Günü'ne denk getirilmeye çalışılıyor.
   <br/>
   <br/>
   Clinton'ın zor randevusu 17 Ağustos'ta
   <br/>
   <br/>
   Clinton'ın başını epeyce ağrıtan fermuargate skandalında Lewinsky'nin Başkan'la maceralarını anlattığı konuşmaları banda alan Linda Tripp'in, Monica'dan duyduğu ayrıntıları yazdığı günlüğü Özel Savcı Starr'a teslim etmesiyle yeni bir boyut kazandı. Böylece Starr'ın elindeki kanıt sayısı dörde çıktı. 20 saatlik bant kayıtları, Clinton ile Monica'nın birlikte çekilmiş ve Başkan tarafından özel sözcüklerle imzalanmış bir resim ve Monica'nın spermli mavi elbisesi. Tüm bu suçlamalar karşısında Clinton'ın 17 Ağustos'ta büyük jüri önünde ne diyeceği merak konusu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4029), [web.archive.org (arşiv bağlantısı)](http://web.archive.org/web/20120606093535/http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4029)
