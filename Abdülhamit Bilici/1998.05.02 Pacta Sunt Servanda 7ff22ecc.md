# Pacta Sunt Servanda

*Abdülhamit Bilici 1998.05.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çoktandır Türkmenistan'ın Fransa, Almanya ve diğerleri gibi ABD'ye rağmen İran ile ilişkilerini geliştirmesine şaşırıyordum.
  </font>
 </div>
 <div id="newsText">
  <font class="detail-text">
   Gerçi Türkmenistan tarafsız bir ülke statüsünü BM'de onaylatmış ve tarafsızlığın ilan edildiği 12 Aralık'ı bayram olarak kutluyordu. Ancak uluslararası ilişkilerin kurtlar sofrasını andıran cenderesinden böyle bir jestle kurtulmanın mümkün olabileceği şüpheliydi. Ancak ortada bir gerçek vardı. 65 milyonluk nüfusuyla bölgenin en güçlü ülkelerinden birisi olan Türkiye'nin asırların devlet geleneğine rağmen sürdürmekte zorlandığı bağımsız dış politika anlayışını 3.8 milyon nüfusu ve şunun şurasında 7 yıllık devlet tecrübesiyle Türkmenistan başarıyla götürüyordu. Ülkemizi kıskacına alan zincirler karşısında hayıflanırken, doğrusu genç Türkmenistan'ın bu politikasını alkışlıyordum.
   <br/>
   <br/>
   Gerekli donanımlar olmadıkça ABD'ye ya da dönemin süper güçlerine kafa tutmanın iyi bir siyaset olmadığı Saddam örneğinde çok iyi görülmüş olsa da, böyle bir politikanın tersi olan her muhalif rüzgara göre tavır değiştirmek de selametli bir yol değil. Böyle bir stratejinin bir ülkeyi kalıcı bir başarıya götürmesi çok zor olduğu gibi, başkalarıyla ilişki kurmak istediğinizde bir güvensizlik unsuru olarak sürekli karşınıza çıkar.
   <br/>
   <br/>
   Sözü Türkiye, İran ve Türkmenistan arasında yürütülen sayısız görüşme ve anlaşmalara konu olan doğalgaz boru hattı konusunun serencamına getirmek istiyorum. Tez konumla da ilgili olduğu için yakından izlediğim mesele en az 5 yıldır Türkiye'nin gündeminde. Son olarak gündeme gelmesinin sebebi ise Türkmenistan Devlet Başkanı Saparmurat Türkmenbaşı'nın 18 Nisan'da başlayan ve bir hafta süren ilk ABD gezisi oldu.
   <br/>
   <br/>
   Petrol ve doğalgaz boru hatları konusunda Türkiye'nin resmi şirketi Botaş'ın 48 Ekim 1993 tarihlerinde İstanbul'da düzenlediği bir sempozyumda sunulan tebliğlerden biri de bu konuyla ilgiliydi. Tebliğde, Türkmenistan'dan Avrupa'ya ulaştırılacak doğalgaz için Hazar alternatifine de yer verilmekle beraber, doğalgazın İran üzerinden taşınmasının hem daha hızlı, hem de zaten birçoğu mevcut boru hatları ile olacağı için düşük maliyetli olacağı belirtiliyordu.
   <br/>
   <br/>
   Proje, 1993'ten itibaren Botaş'ın her yıl yayınladığı faaliyet raporunda da yer aldı. Örneğin 1994'teki raporda "Türkmen doğalgazının Türkiye üzerinden Avrupa'ya ulaşması konusunda çalışmak üzere 5 Nisan 1994'te Türkmenistan, Türkiye, İran ve Rusya'nın enerji bakanlarının katıldığı toplantıda bir devletlerarası konsey kurulması" kararlaştırıldı. Aynı yıl 26 Ekim'de Türkmenistan ve Türkiye cumhurbaşkanları Doğalgaz Alım Satım Anlaşması'nın ana hatları üzerinde anlaştılar. Türkiye 30 yıl süreyle Türkmenistan'dan doğalgaz satın almayı, Türkmenistan da satmayı kabul etti. 1213 Şubat 1996'da Türkmenbaşı'nın Türkiye ziyareti sırasında alım satım anlaşmalarının detaylarını kapsayan bir protokol imzalandı. Buna göre doğalgaz alımı 1998'de 2 milyar metreküp ile başlayacak, 2010'da yılda 15 milyar metreküpe çıkacaktı. Bütün bu gelişmeler daha DYP'li, SHP/CHP'li, ANAP'lı iktidarlar döneminde oldu. Hâlâ etkisi altında bulunduğumuz sürecin başlangıcını oluşturan Refahyol hükümeti Haziran 96'da kurulmuş, 1 yıl sonra da yıkılmıştı. Yani İran ile bu görüşmelerin yapıldığı dönemde iktidarda merkez güçler yer aldığı gibi, ABD'nin İran'a yönelik politikaları şimdikinden çok daha katı idi.
   <br/>
   <br/>
   Bu döneme kadar biraraya getirilmiş yemek malzemelerinin bulunduğu tencereyi ateşlemek Refahyol hükümetine düşmüştü. Refahyol hükümetinin de kaderinde etkili olan Libya'dan Endonezya'ya 6 ülkeyi kapsayan resmi gezinin İran ayağında T.C. Başbakanı'nın nezaretinde 28 Aralık 1997'de işbirliği anlaşması imzalandı. Yıllardır devlet projelerine girmiş bir projenin gereği olarak yapılan anlaşmaya Türkiye ve İran enerji bakanları ile Türkmenistan Başbakan Yardımcısı imza koydular. Anlaşma Türkiye'ye 18 milyar metreküp Türkmen ve İran doğalgazının teslimini öngörüyordu. Tören sırasında bu anlaşmanın ilk aşamada 2010 yılında 27 milyar metreküp doğalgaz ihtiyacı olacak Türkiye'nin bu ihtiyacını karşılamaya yönelik olduğunu, ikinci aşamada üç ülkenin Avrupa'ya 20 milyar metreküp doğalgaz sevkedilmesi için işbirliği yapacakları açıklanmıştı.
   <br/>
   <br/>
   Ankara gecikmeden projenin Türkiye kısmıyla ilgili bölümünü ihaleye açtı ve 28 Mart 1997'de toplanan Botaş Yönetim Kurulu İran Türkiye doğalgaz boru hattının 1. fazı olan Doğu BeyazıtErzurum bölümünün ihaleye katılan 14 firmadan en ucuz teklif veren STFA ENERKOM+FERNAS konsorsiyumuna verilmesini kararlaştırdı.
   <br/>
   <br/>
   Tabii o günlerde atılan bu adımlar büyük tartışmalara sebep oldu. Bunların en önemlisi ise şüphesiz bu anlaşmanın ABD'de Ağustos 1996'da yürürlüğe giren, ABD'li olsun olmasın, İran ve Libya'da yılda 40 milyon doların üzerinde yatırım yapacak bütün firmalara yaptırım uygulanmasını öngören "D'Amato yasası"nın hedefi olup olmayacağı idi. Bu tartışmayı bitiren açıklama Temmuz 1997'de, yani Refahyol'un ardından kurulan AnasolD'nin güvenoyu almasının ardından Washington'dan geldi. ABD Ulusal Güvenlik Konseyi Sözcüsü Anne Luzzanto, İran'dan geçecek olan TürkmenistanTürkiye doğalgaz boru hattının yaptırımlar yasası kapsamına girmediğini açıkladı, İran'a asgari düzeyde katkısı olsa da temelde projenin Orta Asya cumhuriyetlerinin bağımsızlıklarına katkıda bulunacağını söyledi.
   <br/>
   <br/>
   Benzer bir açıklama ABD Dışişleri Bakanlığı'ndan 6 ay sonra yapıldı. Bakanlık sözcü vekili James Foley, İran'dan geçecek petrol ya da doğalgaz boru hatlarına karşı olduklarını, ancak "Türkiye'nin, İran'dan geçecek bir boru hattı ile Türkmen gazı alması planının D'Amato Yasası çerçevesinde yaptırımlar için bir neden oluşturmadığını" ifade etti.
   <br/>
   <br/>
   Bütün bu olumlu atmosfere rağmen hükümet göreve gelmesinin ardından kafa karıştıran açıklamalarda bulundu. Aralık sonunda üç ülkenin vardığı mutabakata göre, TürkmenistanİranTürkiye boru hattının fizibilite çalışmalarının Shell adlı firmaya verilmesi ve çalışmanın 9 ay içinde tamamlanması istendi. Başbakan Mesut Yılmaz Aşgabat ziyaretinde İran hattı ile ilgili olarak "Doğu güzergahından alınacak doğalgazı Hazar ve İran olmak üzere her iki güzergahtan da aktaracağız. Bunun teknik çalışmaları için gerekli anlaşmalar yapıldı. 2000 yılının ocak ayından itibaren doğalgaz Türkiye'ye verilecek" açıklamasını yaparken, yine Mesut Yılmaz'ın Washington'daki açıklamalarından Amerikalı yetkililer Türk Başbakanının Türkmen gazının Hazar güzergahından getirilmesinden yana olduğunu açıkladılar. Daha sonra Enerji Bakanı Ersümer, bir keresinde ABD'nin baskısından şikayetçi oldu. Bu, projede direnildiğini gösteriyordu, ancak çok geçmeden Aşgabat'ı ziyaret eden Dışişleri Bakanı Cem, Türkmenbaşı ile Hazar alternatifini görüştüklerini açıkladı. Hepsinden önemlisi Kasım 1997'de üst düzey bir bürokratın, Recai Kutan'ın imzaladığı İranTürkiyeTürkmenistan doğalgaz boru hattı anlamaşmasının askıya alındığı ve ihalelerin de araştırmaya tâbi tutulduğu açıklamasıydı.
   <br/>
   <br/>
   Hükümetin bu kararsız tutumunun perde arkası biraz araştırıldığında karşımıza çıkan adres İsrail oluyor. İran'ı kuşatma politikasının mimarı olarak bilinen İsrail, hem Türkmenistan'ı hem de Washington'u projeden vazgeçirme yönünde büyük çaba sarfediyor. İran'a yatırım yapan şirketlere yaptırım uygulanması teklifinin sahibi D'Amato'nun da Yahudi lobisinin etkisinde olduğuna, Türkmenbaşı'nın ABD gezisinde ABD'nin doğalgazın İran yerine Hazar'dan geçirilmesine büyük destek verdiğine, bu hattın fizibilite çalışması için 750 bin dolarlık hibede bulunduğuna bakılırsa, İsrail'in etkisi açıkça ortaya çıkıyor. İran, Türkmenbaşı'nın ABD'deki temaslarının tamamen kendisine yönelik olduğunu farkettiği için Türkmenistan'ı sert bir dille eleştirirken, iki ateş arasında kalan Türkmen liderin bulduğu, ne o anki ev sahibini ne de iyi ilişkiler içinde olduğu komşusunu üzmeyecek dengeli formül ise şu açıklamasında saklı: "Bölgedeki zengin doğalgaz ve petrol yataklarının varlığı, birden fazla boru hattını gerektiriyor".
   <br/>
   <br/>
   İşin ilginci, hakkında bu kadar tartışma yapılan boru hattının herşeye rağmen ilerliyor olması. Geçtiğimiz yaz Türkmenistan doğalgazını İran'a taşıyacak boru hattı açıldı. Bu hat, Rusya'nın sahip olduğu gaz boru hatlarından ayrı olarak, Rusya dışına çıkan ilk hat olma özelliği ile büyük önem taşıyor. 10 milyar metreküp doğalgaz taşıyacak hattın açılışındaki konuşmasında Türkmenbaşı, boru hattının TürkmenistanİranTürkiyeAvrupa doğalgaz boru hattının ilk adımı olduğunu belirtti. 190 milyon dolara malolan projenin 135 km'lik Türkmenistan kısmı dahil tamamı İran tarafından karşılandı. Türkmenistan borcunu doğalgazla ödeyecek. İran içinde de projenin büyük bir heyecanla sürdürüldüğü söyleniyor. Projenin Türkiye ayağındaki Doğu BeyazıtErzurum kısmını yürüten STFA'dan bir yetkili, İran'da aynı projenin Belçikalı bir firma tarafından yürütüldüğünü, kredisini de getiren firmanın kendilerinden daha hızlı olduğunu söylüyor. Türkiye kısmında ise boru hattının genişletilmesi kararı biraz gecikmeye yol açmış. Erzurum'dan sonraki 4 bölüm için yapılan ihalenin sonuçlanmak üzere olduğu, aralarında ABD'li ve Avrupalılar'ın da bulunduğu 150'den fazla firmanın katıldığı biliniyor.
   <br/>
   <br/>
   Aslında ABD'nin İran'a yönelik ekonomik ambargosu Avrupa'nın başkaldırısı ile delinmişti. Fransız enerji devi Total, ABD'nin tehdidine rağmen İran ile 2 milyar dolarlık doğalgaz anlaşması imzaladı. Shell 5 milyar doları bulacak bir anlaşma için hazırlanıyor. İran'ın ayrıca Rus Gazprom ve Petronas şirketleri ile 2 milyar dolarlık doğalgaz, Kanada'nın Bow Valley Energy firmasıyla 180 milyon dolarlık petrol anlaşması bulunuyor. Ve ABD'nin bu şirketlere ambargo uygulamayacağı yönünde güçlü sinyaller var. Bunlar bir yana TahranWashington arasında ılımlı rüzgarlar esiyor. Ilımlı lider Hatemi CNN'de ABD'ye yumuşak mesajlar verdi. İlk kez ABD'li sporcular İran'daki bir turnuvaya katıldı. Bir Amerikalı diplomat İran Dışişleri'nin düzenlediği seminere konuk oldu. Albright, İran'a giden vatandaşları için yayınladığı uyarıyı yumuşattı.
   <br/>
   <br/>
   Kısacası temelleri yıllar önce atılan, belli bir merhaleye gelen ve anlaşmalarla teyid edilen proje konusunda zikzaklı bir politika izlemenin düne göre bugün hiçbir mazereti yok. Resmi raporlarda İran'ın dost ülke olmadığı belirtiliyorsa, bunu zamanında düşünmek gerekirdi. Öyle olsa bile, şimdilerde ticaret düşmanlığın panzehiri olarak görülüyor.  Soğuk Savaş'ın sürdüğü bir dönemde Rusya'dan doğalgaz alınmasının bir sebebi de bu yamlaşımdı. Hepsi bir yana milletlerarası ilişkilerin temeli, 'Pacta Sunt Servanda', yani ahde vefa, anlaşmalara sadakat değil mi?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3699-pacta-sunt-servanda.html), [web.archive.org (arşiv bağlantısı)](http://web.archive.org/web/20130910042351/http://www.aksiyon.com.tr:80/aksiyon/haber-3699-pacta-sunt-servanda.html)
