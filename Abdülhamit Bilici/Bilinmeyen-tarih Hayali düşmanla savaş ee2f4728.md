# Hayali düşmanla savaş

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050302223351im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223351im_/http://www.aksiyon.com.tr/resim/301/17.jpg" vspace="5"/>
  </p>
 </font>
 <font class="content">
  Kılıçlar bu defa, 30 bin küsûr memurun bölücü ve yıkıcı faaliyetlere bulaştığı gerekçesiyle işten atılması için hazırlanan Kanun Hükmünde Kararname için çekildi.
 </font>
 <br/>
 <p>
  <font class="content">
   İlk başta taraflar gerçek kılıç sahipleriyle siviller değil, sivil hükümet ile sivil cumhurbaşkanı idi. Konu, bir döneme ismini veren 28 Şubat tarihli MGK toplantısında alınan kararlardan birinin Meclis’i aşarak uygulamaya konmasıydı.
   <br>
    <br>
     Meşruiyetinin temeli olan milletin tüm kesimlerinin karşı olmasına rağmen hükümet oldukça istekli ve ısrarlıydı. 28 Şubat sürecinde oynadığı rolle, hükümetlerin yıkılış ve kuruluşunda oynadığı rolle stratejik bir konuma yükselmiş 864 rakımlı tepedeki aktör değişmişti. Bu değişiklik de bir hayli değişikliğe yol açacaktı. Hükümet hukukun üstünlüğüne inancını tüm baskılara ramen unutmayan, ilke sahibi Cumhurbaşkanı Sezer’in bir kez iade ettiği KHK’yi ikinci kez göndermeyi denedi. Sezer’in ilkesinden vazgeçmemesi hükümette soğuk duş etkisi yaptı.
     <br>
      <br>
       Kendi seçtikleri cumhurbaşkanı çetin çıkmıştı. Kararnamenin içeriğine karşı değildi, ancak yönteminin anayasada belirtildiği gibi KHK ile değil yasa ile yapılması konusunda ısrarını sürdürdü. Deneyeceği başka bir yol kalmayan hükümet, Meclis yolunu denemeyi kararlaştırdı. Tatilden dönecek Meclis’in önündeki ilk iş memurları ihraç yasası olacaktı.
       <br/>
       <br/>
       30 Ağustos resepsiyonu olmasa ve Genelkurmay Başkanı Kıvrıkoğlu KHK, Fethullah Gülen ve yargı, polis dahil tüm devlet kademelerindeki bölücü—yıkıcı örgütlenmeye dikkat çekmeseydi ekim ayına kadar hükümet rahattı. Ama 31 Ağustos sabahı Ankara ‘devletin altını oyuyorlar’ manşetiyle uyandı. Kararname kriziyle hız kazanan irtica paranoyası Gülen hakkındaki tutuklama kararıyla zirveye çıkmış, Kıvrıkoğlu’nun basında yer alan açıklamalarıyla ortalık toza dumana bulanmıştı.
       <br/>
       <br/>
       Kimse doğrudan muhatap almasa da Kıvrıkoğlu’nun açıklamaları cevapsız kalmadı. Ama en doğrudan eleştiriye maruz kalan Adalet Bakanlığı’nın cevabı en göze çarpıcı olandı. Çünkü Kıvrıkoğlu, Gülen’in tutuklanmasıyla ilgili değişik mahkemelerin değişik karar vermesinden hareketle bu grubun yargıya sızdıklarını söylemişti.
       <br/>
       <br/>
       Adalet Bakanı Hikmet Sami Türk sert çıktı. Önce yargının talimatla çalışmadığını, tüm hakimlerin özgürce karar verdiğini, insanlarla ilgili suçlamaların somut delillere dayanması gerektiğini söyledi. Kabinenin en enerjik bakanı olarak bilinen Hikmet Sami Türk’ün açıklamaları bununla sınırlı kalmadı. Türk, insanları irticacı diye suçlayabilmek için ihbarcılık değil, somut eylemler gerektiğini belirtip, “Değilse memlekette McCarthy dönemi başlar” uyarısında bulundu. Bakan, özellikle bir davayı kaybeden kişinin hakimin rüşvetçi olduğundan Fethullahçı olduğuna kadar bir sürü iddiada bulunduğunu, yapılan araştırmalarda iddiaların yüzde 98’inin asılsız çıktığını hatırlatıyor.
       <br/>
       <br/>
       Küçümsenmeyecek bir destek geldi bakanın bu açıklamalarına. Bir dönem, TRT’de çalışanların birbiri hakkındaki ihbarlarını içeren dosyayı inceleme fırsatı bulan bir yazar tablo karşısında midesinin nasıl bulandığını yazdı. Kıyısından köşesinden herkes bu işin nasıl çirkef noktalara varacağını yazıyor. Böylece 28 Şubat post—modern darbesiyle güncellik kazanan McCarthyizm kavramı ve uygulanması ihtimali yeniden karşımıza çıkmış oluyor.
       <br/>
       <br/>
       İhbarcılık mekanizması epey zamandır işliyor aslında. Türkiye’de bu mekanizmanın piri kabul edilen Aydınlık grubu yargıdaki “Fethullahçılar”ı çoktan açıklamış bile. 257 kaymakamın ‘kadın eli sıkmadığı’ ve irticaya bulaştığı ‘devlet düşmanları’ ifadesiyle manşetlerde yeralmaya başladı. İrticanın ne olduğu elbetteki yine muğlaktı. Ama hazırlanan yeni yasalara göre irtica ile suçlanmanız tüm devlet memurluğu hayatınızın bitmesi için yeterli olacaktı. Önceki hükümet benzer şekilde suçlanan valilerin bir kısmının sosyal demokrat olduğunu açıklamış, ortalığı tam bir jurnalcilik hastalığının kuşattığını iddia sahipleri de kabul etmek zorunda kalmıştı.
       <br/>
       <br/>
       Peki şimdilerde en gelişmiş demokrasi örneklerinden biri olarak görülen ABD’de böyle bir olay nasıl yaşanmıştı? McCarthy kimdi, McCarthyizm ne idi?
       <br/>
       <br/>
       Bir döneme ismini veren McCarthy, Hitler sempatizanı bir babanın oğlu olarak 1909’da küçük bir kasabada dünyaya geldi.
       <br/>
       <br/>
       Ekonomik buhran dönemine rastlayan gençliğinde manav idareciliği dahil birçok iş yaptı.
       <br/>
       <br/>
       Kariyerine bir yargıç olarak başladı 1939’da. McCarthy’nin bu yargıçlık dönemine ait biri çok çalışıp adaletin tesisi için büyük gayret gösterdiği, diğeri kanunlardan çok iş âlemindeki arkadaşlarına yardım etmekle meşgul olduğu yolunda iki çelişkili bilgi bulunuyor.
       <br/>
       <br/>
       Ağustos 1942’de yargıçlık görevinden ayrılmadan teğmen olarak donanmaya katıldı. 2 yılı yazıcılık olmak üzere II. Dünya Savaşı boyunca 30 ay askerlik yaptı. Bacağından yaralandığı halde hastanede kalmayı reddetti. Bazı arkadaşları boş zamanlarda onu Hindistan cevizi ağaçlarına ateş etmesinden dolayı ‘Kuyruk Savaşçısı Joe’ lakabıyla anıyorlardı. 1946’da önce kendi partisi (Cumhuriyetçiler) içindeki, sonra karşı partideki rakiplerini yenerek senatoya girdi.
       <br/>
       <br/>
       Demokrat rakibi McMurray hakkında kampanya sırasında ortaya attığı iddia McCarthy’nin geleceği hakkında önemli bir ipucuydu. Rakibinin Komünist Parti’nin gazetesi Daily Worker’dan yardım aldığını öne sürdü. Nisan 1947’de öncelikli görevinin “komünizmin yayılmasını durdurmak” olduğunu açıkladı. 1949’da üç kişi senatörlere getirdikleri 100 sayfalık FBI raporunda dışişlerine komünistlerin sızdığını iddia ettiler, bu iddiaya inanan tek senatör McCarthy oldu.
       <br/>
       <br/>
       McCarthy ve onun gibiler sayesinde Soğuk Savaş sadece dış politika ile sınırlı kalmadı. İnsanların günlük hayatlarını da derinden etkiledi. Özellikle komünistlerin yeraltında yıkıcı faaliyetler sürdürdükleri, birçok kuruma sızdıkları ve Amerika Birleşik Devletleri’nin Çin, Vietnam, Kuzey Kore gibi içten çökertilerek komünizme teslim edileceği düşüncesi, artık Wisconsin Senatörü olan Joseph McCarthy’nin başını çektiği mesnedsiz suçlamalarıyla yüzbinleri saran bir kasırgaya dönüştü.
       <br/>
       <br/>
       İlk iş olarak, ABD’ye karşı yıkıcı faaliyette bulunduğu iddia edilen vatandaşları soruşturmak üzere Meclis Amerika Karşıtı Faaliyetler Komitesi kuruldu. Ünlü isimlerin sorgulamaları televizyonla tüm ülkeye izlettirildi ve böylece tehlikenin gerçek olduğu şeklinde bir hava oluşturulmaya çalışıldı.
       <br/>
       <br/>
       Suçlamalar çoğu kez Temel Haklar Yasası’na aykırı nitelikteydi. Ancak komünizm korkusu bu ayrıntının gözardı edilmesi için yeterliydi.
       <br/>
       <br/>
       Fırtına tüm ülkeyi ve tüm sektörleri sardı. Örneğin Hollywood saldırıya uğrayan önemli merkezlerden biriydi. TV ve sinema diliyle ortaya konan toplumsal eleştiriler, ya da Amerikan standart normlarına uymayan tavır ve eser sahipleri komünist sempatizanı olmakla suçlanmış, Amerikalılar’ın beynini yıkamakla itham edilmişlerdi.
       <br/>
       <br/>
       Baskıcı hükümetleri eleştiren filmleriyle tanınan Orson Wells, McCarthy grubunun hışmına uğradı. Yazarlar, sanatçılar, aktörler, üniversite profesörleri, devlet memurları.. hedefin kim olacağı belli olmuyordu.
       <br/>
       <br/>
       Julius ve Ethel Rosenberg adlı iki ABD vatandaşı Rusya’ya atom bombasının yapımına ait sırları vermekten suçlandılar. Julius ve karısı 1953’te casusluktan idam edilirken, Julius’un bilgileri aldığı iddia edilen kayınbiraderi David Greenglass 15 yıl hapse mahkum edildi. Mahkumiyet kararları haksız bulunarak dünya çapında büyük protestolara sebep oldu.
       <br/>
       <br/>
       McCarthy’nin suçlamalarından birinin doğru olduğu sonradan anlaşıldı. Manhattan Projesi olarak bilinen atom bombası çalışmalarıyla ilgili bilgileri sızdırmakla suçlanan Alman asıllı fizikçi Klaus Fuchs İngiltere’ye kaçtıktan sonra Ruslar’a bilgi sızdırırken yakalandı. Fuchs, hapis cezasını çektikten sonra 1988’te öleceği tarihe kadar yaşamak üzere Doğu Almanya’ya iltica etti.
       <br/>
       <br/>
       McCarthyizm’in oluşturduğu hava içinde 1950 tarihli McCarren Kanunu Kongre’den geçti. Buna göre komünizmle ilgisi bulunan dernek ve kuruluşların başsavcılığa bildirilmesini zorunlu kılıyor, bu tür kuruluşların üyelerine pasaport verilmemesi, kamu işlerinden uzak tutulması ve Nazi kamplarına benzetilen gözaltı kampları kurulmasına imkan veriyordu. Başkan Eisenhower, tasarıyı Temel Haklar Yasası’na aykırı bularak veto etmişse de, Kongre’nin vetoyu aşacak şekilde ittifak oluşturması vetoyu etkisiz hale getirmişti.
       <br/>
       <br/>
       Kanun ancak 1970’lerde etkisini yitirdi.
       <br/>
       <br/>
       Bu dönemde McCarthy, Hükümet Operasyonlar Komitesi’nin ve buna bağlı Sürekli Araştırma Alt Komisyonu’nun başkanlığına kadar yükseldi. Gücü şaşırtacak kadar fazlaydı.
       <br/>
       <br/>
       McCarthyizm, McCarthy ve inanmış bazı arkadaşlarıyla sınırlı bir hareket olmaktan çıkarak Amerikan kültürüne işledi. Komşular birbirini komünist olmakla suçladı. Yüzbinler ‘Komünist Parti üyesi misin, ya da şimdiye kadar üyesi oldun mu?’ sorusuna muhatap oldu.
       <br/>
       <br/>
       McCarthy’nin suçlamaları sadece nisbeten güçsüz insanları hedef almıyor, ülkenin idaresini elinde tutanlar da bundan nasiplerine düşen payı alıyorlardı. Örneğin savaş sonrası tahribata uğrayan Avrupa ekonomisini canlandırmayı amaçlayan ünlü Marshall Planı’na ismini veren General George Marshall, Avrupa’ya karşı yardımseverliği dolayısıyla suçlamalara muhatap oldu.
       <br/>
       <br/>
       Roosevelt, Truman ve Eisenhower yönetimlerini sürekli suçlaması McCarthy’nin niyetleri konusunda şüphelere yol açtı. 1954’te McCarthy çıtayı en son noktaya koyarak orduyu suçladı ya da suçlamak zorunda kaldı.
       <br/>
       <br/>
       Ordu ile problemi bir arkadaşına iltimas geçilmesini istediği için patlak verdi. Ordu, McCarthy’nin bu amaca yönelik telefonlarını kaydetti. Kendisinin de komünist kamp içinde yer aldığı, üst kademelere kadar komünistlerin sızdığı suçlamalarına karşı kaydedilen bu telefon görüşmeleri kamuoyuna açıklandı. 36 gün süren ordu—McCarthy duruşması TV’lerde yayınlandı.
       <br/>
       <br/>
       Köşeye sıkışan McCarthy fotoğrafta sahtekârlığa başvurarak üst düzey bir ordu mensubunun komünist parti lideriyle görüştüğü izlenimini vermeye çalıştı. Benzer şekilde daha sonra uydurma olduğu anlaşılan bir mektupta, güya bir asker McCarthy’ye orduya sızan komünistlerin isimlerini açıklıyordu. İki belgenin de uydurma olduğunun anlaşılması McCarthy için tam bir hezimet oldu. Tabii bu fiyasko McCarthy’nin temel maksadının ABD’nin komünistlerden temizlenmesi değil, yeniden seçilmek ve Cumhuriyetçiler’e puan kazandırmak olduğunu açığa çıkardı.
       <br/>
       <br/>
       Tarihte engizisyon, zenci düşmanlığı, Yahudi düşmanlığı, Güney Afrika ırkçılığı gibi kardeşleri bulunan McCarthyizm, McCarthy ile özdeşleşmiş, temel özelliği komünizmle savaş adına temelsiz, dayanaksız suçlamalarla insanları sindirme mekanizmasına verilen isim.
       <br/>
       <br/>
       İnsanları önce masum kabul etmek yerine önce suçlu sayan anlayış. Bir eylemin suç sayılması için bizzat o suçu işlemenin değil, suçlu ile birlikte görülmenin de yeterli görüldüğü zihniyet.
       <br/>
       <br/>
       McCarthyizm’i kritiğe tâbi tutan birçok aydına göre Vietnam fiyaskosundan Watergate’e birçok olay üzerinde bu akımın ciddi etkisi olmuş. Mesela bu cadı kazanı ortamının kabiliyetli genç kuşakların devlet görevlerine soğuk bakmasına yol açtığına inanılıyor. Bu daha çok işgüzar, daha az kabiliyetli insanların o postları doldurması anlamına geliyor. Mesela Çin Elleri adlı bir ekibin dışişlerinden tasfiyesi sonucu buraya yönetimin duymak istediklerini söyleyenler geldi ve Çin, Vietnam ve Kore problemlerinde çok yara alındı.
       <br/>
       <br/>
       Başka bir neticesi bu dönemden sonra gelen başkanların komünizm karşısında yumuşak görünmemek için özel çaba göstermeleri: Kennedy, Johnson, Nixon ve Reagan’ın bu tutumları Soğuk Savaş’ın şiddetini artırmakla kalmadı, iş Hitler ya da Mussoloni de olsa nerede komünizm karşıtı bir iktidar varsa onun desteklenmesine kadar gitti. Devlet politikaları gizlilik gerekçesiyle kamuoyundan saklanır oldu. Başkanlık emperyal şekilde güçlendi. Domuz Körfezi fiyaskosu, Milli Güvenlik adı altında başka ülke liderlerinin öldürülmesi, Watergate skandalı bu dönemin ürünleri oldu.
       <br/>
       <br/>
       Bugün hâlâ McCarthy'ye haksızlık edildiğini düşünen insanlar yok değil ABD’de. İnternet’te konuyla ilgili neler var diye bakarken rastladığımız bazı sağcı Amerikalılar'ın McCarthy’i savunmak için gösterdikleri gayret dikkat çekiciydi. Ancak salim kafa ile düşünen birçok Amerikalı, bizzat McCarthy'nin Amerika karşıtı olduğunu, hatta onun az gelişmiş bir faşist olduğunu düşünüyor.
       <br/>
       <br/>
       Bilgi eksikliği bilgiden nasıl daha kuvvetli olabilir. McCarthy’nin hiçbir iddiası belgeye dayanmıyordu. ABD iktidar odağını kokuşmuşluğun ve tehlikenin kaynağı olarak gösteriyordu. Yıkıcı faaliyetleri insanlar bilmediği için hem inandı hem de korktular. Milli bir korku ihdas edildi. Belki de en tehlikeli kontrol mekanizması korkuların sömürülmesine dayalı mekanizmadır. McCarthy’nin kontrolü fazla sürmedi, halk çok geçmeden iddiaların temelsiz olduğunu farketti. Ülke McCarthy ve onun Meclis Amerika Karşıtı Faaliyetler Komitesi tarafından aptal yerine konduğunun farkına vardı. Bereket ABD’de 1930 Almanyası gibi ekonomik problemler o kadar derin değildi.
       <br/>
       <br/>
       Hitler ülkenin içinden geçtiği tüm problemleri Yahudiler’e yıkmış ve korkunç neticeler yaşanmıştı.
       <br/>
       <br/>
       2 Aralık 1954’te Kore’de ateşkesin ilanından bir yıl sonra Senato McCarthy’yi 22’ye karşı 67 oyla faaliyetlerinden dolayı kınama kararı aldı. 3 yıl sonra da daha 48 yaşındayken öldü.
       <br/>
       <br/>
       Komünizm korkusu Soğuk Savaş’ın sonuna kadar sürmüş olsa da yıkıcı faaliyette bulunduğu sanılan vatandaşlara yönelik operasyonların boyutları üç beş tane şüpheliyle sınırlı kaldı.
       <br/>
       <br/>
       Böylece McCarthy’nin ‘Vazifem yarım’ kaldı diye üzülmesine hiç gerek kalmadı, çünkü geçen yarım asırda da komünistler ABD’yi kontrollerine geçiremediler.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13981), [web.archive.org (arşiv bağlantısı)](http://web.archive.org/web/20050302223351/http://www.aksiyon.com.tr:80/detay.php?id=13981)
