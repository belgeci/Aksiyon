# Kohl'le devam mı, tamam mı?

*Abdülhamit Bilici 1998.09.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Almanya'da pazar günü yapılacak seçimleri tüm dünya, Avrupa ve Türkiye heyecanla izleyecek.
  </font>
 </div>
 <div id="newsText">
  <font class="detail-text">
   Bu satırlar yazılırken tarihi Şansölyelik rekoru peşinde olan Kohl ile Sosyal Demokrat rakibi Schröder arasındaki puan farkı iyice azalmıştı. Schröder'in işsizlik başbakanı olarak suçladığı Kohl, yabancı işçilerin Alman ekonomisine yararlı olduğunu, ama "misafir" olan yabancının ev sahibinin hanımına hakaret etmesi, mobilyaları kırması halinde derhal dışarı atılacağı şeklinde, aşırı sağcı seçmenlerin hoşuna gidecek ifadeler kullanıyor. Kohl'ün seçimleri kazanmak için rakiplerini komünistlikle suçlaması ilginç bir görüntü arzediyor. Almanya'da oy kullanma hakkı olan yaklaşık 200 bin Türk'ün çifte vatandaşlık konusundaki vaadi yüzünden büyük oranda Sosyal Demokratlar'a destek vermesi bekleniyor.
   <br/>
   <br/>
   Rusya'da darbe uyarısı
   <br/>
   <br/>
   Rusya Başbakanı Yevgeni Primakov, ekonomik bunalımdan çıkışla ilgili hükümet programı üzerinde çalışmalarını sürdürürken, Komünist Parti lideri Gennadi Züganov, askeri darbe uyarısında bulundu. Moscow Times gazetesinin haberine göre, Züganov, bu aşamada Primakov'a tam destek verdiklerini, ancak hükümetin başarılı olamaması halinde iktidara askerlerin geleceğini söyledi.
   <br/>
   <br/>
   Arnavutluk durulmuyor
   <br/>
   <br/>
   Muhalefetin önde gelen isimlerinden Azem Haydari'nin öldürülmesiyle barut fıçısı haline gelen ülkede olaylar yatışırken, Yunan azınlığının İnsan Hakları Partisi Genel Başkanı Vasili Melo'nun evine patlayıcı madde atılması ve Tiran'a kaçan Kosova Savunma Bakanı Ahmet Krasniki'nin öldürülmesi tansiyonu iyice artırdı. Kranski'nin UÇK içinde yeni bir hareket başlatmak üzere olduğu söyleniyordu. Bu arada Sırplar'ın yeniden saldırılarını yoğunlaştırdığı Kosova'da bir süre önce UÇK'nın siyasi temsilciliğine seçilen Adem Demaçi'nin siyasetten çekilme kararı şaşkınlık yarattı. Demaçi'nin 28 yılı Sırp hapishanelerinde geçmişti.
   <br/>
   <br/>
   Denktaş öneri atağında
   <br/>
   <br/>
   Rum Yönetimi silahlanmaya devam ederken, KKTC, sorunun çözümüne ilişkin olumlu adımlarına bir yenisini daha ekledi. KKTC, konfederasyon önerisinin ardından şimdi de Rum Yönetimi'ne malmülk mübadelesi konusunda müşterek bir komisyon kurulmasını önerdi. KKTC'-nin önerisi BM'nin Kıbrıs Özel Temsilcisi Ann Hercus'un kendisiyle görüşmesi sırasında Denktaş tarafından yapıldı. Bu arada ABD'nin Denktaş'ın konfederasyon teklifini ciddi bir şekilde değerlendirdiği ve Dışişleri Bakanı Cem'in konuyu Amerika'daki temaslarında muhataplarına aktardığı belirtiliyor. Bu arada Fransa, İtalya ve İspanya'nın, Kıbrıs sorunu çözülmezse, Kıbrıs Rum Kesimi'nin Avrupa Birliği üyelik sürecini 'veto' etmeye kararlı gözükmeleri, Atina'da panik yarattı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4173), [web.archive.org (arşiv bağlantısı)](http://web.archive.org/web/20120606075616/http://www.aksiyon.com.tr:80/aksiyon/newsDetail_getNewsById.action;jsessionid=3AB4889780F860028DC8FD9B186DD834?newsId=4173)
