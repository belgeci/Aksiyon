# Avrupa objektif davranmıyor

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050226214418im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214418im_/http://www.aksiyon.com.tr/resim/338/20.jpg" vspace="5"/>
  </p>
 </font>
 <font class="content">
  Uluslararası bir dergide 'Kürtler ve Kürdistan' başlıklı yazısını okuyunca hayli şaşırdım. Türkiye’yi bu konuda en çok eleştiren Avrupa’nın kuzey ülkelerinden Finlandiya vatandaşı olan bir yazar, hem de ülkenin göç dairesi için yapmıştı bu çalışmayı.
 </font>
 <br/>
 <p>
  <font class="content">
   Batı'nın Kürt meselesi konusunda 'amentü' haline getirdiği dogmaları sarsıcı değerlendirmeler dikkat çekiciydi. Ortadoğu bütününden koparılarak Kürtler'in yüceltilmesi sorgulanıyordu. Ortadoğu'da ve dünyada bütün akraba halkların aynı ülke içinde yaşamadığı belirtiliyor, örneğin İran'da Azerbaycan'dakinden fazla Azeri yaşadığı hatırlatılıyordu.
   <br>
    <br>
     Batı'da azınlıkların büyük güç politikalarının aleti olduğu, kritik durumda ilk önce onlara ihanet edildiği vurgulanıyordu. Batılılar'ın çok yadırgadığı, Türkiye'nin bütün vatandaşlarını 'Türk' sayma uygulamasının ilham kaynağının Fransa modeli olduğu işaret ediliyordu.
     <br>
      <br>
       Bu görüşlerin sahibi Finlandiyalı araştırmacı Antero Leitzinger. Helsinki Üniversitesi’nde siyasi tarih dersleri veren Leitzinger’in, Kıbrıs, Çeçenistan, Tatarlar ve birçok konuda özgün bakış açılarını gündeme getiren kitapları bulunuyor. Türkiye'ye yakın görüşlerine bakıp onu devşirme sanmayın. Türkiye’nin yanlışlarına da dikkat çekiyor. Avrupa ile Türkiye'nin arasını açan 2K sorununa (Kıbrıs, Kürt) farklı bakabilen Antero'yu birlikte dinleyelim:
       <br/>
       <br/>
       -Önceleri siz de olumsuz düşüncelere sahip çoğunluk içindeydiniz. Batı’da Türkiye’nin imajını kötü kılan faktörler neler?
       <br/>
       <br/>
       İlk olarak çok eski ve temel kültürel önyargılar olduğunu söylemeliyim. Gençken Yunan tarihine dair kitaplar okudum. Her Avrupalı daha ilköğretimde felsefemizin, demokrasimizin, hatta Olimpiyat Oyunları’nın Yunan’dan doğduğunu öğrenir. Daha sonra Kıbrıs gibi Türk-Yunan düşmanlığını öğreniriz. Dolayısıyla otomatik olarak Yunan taraftarı oluruz. Dini faktör de bu algılamayı destekler. İkincisi, Hollywood. Türkiye’yi düşündüğümüzde ilk önce aklımıza Gece Yarısı Ekspresi ve benzer filmler gelir. Üçüncüsü ise büyük güçlerin politikalarıdır. Büyük oyun halen sürüyor ve Türkiye’yi yabancı, hatta Avrupa’ya düşman göstermek, güçlerin siyasetine yarıyor. 1820’lerin ‘Yunan hayranlığı’, 1870’lerin ‘Bulgar zulmü’ ve 1915’lerin Ermeni Soykırımı sürekli Türk karşıtı askeri harekatları meşrulaştırmak için efsaneleştirilmiş olaylardır.
       <br/>
       <br/>
       Şahit olduğum basit bir örnek vereyim. Bir Alman TV’sinde Kıbrıs’la ilgili bir belgesel izledim. Lefkoşa’daki en büyük camiyi gösterirken, arkadaki ses Türkler’in 1974’te Kıbrıs’ı işgal ettiğini ve kiliseleri camiye çevirdiğini söylüyordu. Gerçekte bu cami 1570’de camiye çevrilmişti, ancak aradaki 400 yıl kimin umurundaydı. Kilise bir Katolik katedraliydi ve Ortodokslar’la ilgisi yoktu. Venedik’le yapılan barış anlaşmasına göre adadaki ‘Latin’ nüfus boşaltılmış ve mülkleri Türkler’e bırakılmıştı.
       <br/>
       <br/>
       -Peki bu yanlış bakış açısından kurtulmuş bir Batılı olarak Türkiye’nin bu imajdan kurtulma şansı var mı sizce?
       <br/>
       <br/>
       Biz Finler de aynı soruyu sürekli kendimize sorardık. 1990’lara kadar Finlandiya, tuhaf, fakir, Moğollar’ın akrabası bir halkın yaşadığı, Sovyet uydusu bir ülke olarak algılanırdı Batı’da. Elçiliklerimiz bu gerçek dışı bilgilerle okul kitaplarında, sosyal hayatta karşılaştıklarında düzeltmek için çok çaba harcadılar. Dönüm noktası, 1994’ün sonunda Finlandiya’nın AB’ye girmesi ve 1995’te kazandığımız dünya buz hokeyi şampiyonluğu oldu. En azından ben bu tarihten sonra milli imajımız hakkında üzülmeyi bıraktım. Belki de hiçbir şey değişmedi, ancak Finliler’in kendine güveni tazelendi ve bu bir fark oluşturdu.
       <br/>
       <br/>
       Bu yüzden bence Türkiye başkalarının kendi hakkında düşündüğünden rahatsız olmamalı. Türkiye’yi onunla gururlanacağınız bir ülke yapmaya gayret ederseniz, ortaya çıkacak sağlıklı bir milli gurur diğerlerince de farkedilecek ve saygı duyulacaktır. Reformları AB’yi memnun etmek için değil, çıkarınıza olduğu için yapmalısınız. Zaten şayet öyle değilse, milli çıkarlarınızdan fedakarlık etmeniz gereksiz.
       <br/>
       <br/>
       -Kuzey Kıbrıs'ı görmeden önce zihninizdeki yeri neydi, nasıl değişti?
       <br/>
       <br/>
       Yunanlılar 2500 yıldır Batı medeniyetinin savunucularıdır, Türkler ise vahşi at biniciler. Türkiye, Kıbrıs’ı 1974’te işgal etti ve yarısını elinde tutuyor. Klişenin özeti budur. Zihinde Kıbrıs büyük bir askeri üs gibi canlandırılır. Ortaçağ şartlarında bir hayat, muhaliflere işkenceler, vs. 1984'teki ilk ziyaretimde Magosa'da 3 gün kaldım. Temiz, dostça, huzurlu, güvenli bir yerdi. Etrafı gezerken iskana kapalı Maraş bölgesine girmişim. Yol kenarlarında EOKA sloganları okunabiliyordu. Asker beni gördü, uyardı. Bu kadar. Ne uyarı ateşi, ne elektrikli sandalye. Askeri üslerdeki askerler rahat ve naziktiler. Paramı İstanbul'da unuttuğum için parasız kaldım. Magosa'da bana yardımcı oldular. Gördüklerim beni konuyu araştırmaya itti. Batı'da hayli basitleştirilmiş, ama gerçekte girift ada tarihini araştırmaya başladım. İki tarafı da inceledim. Düşüncelerim tersine dönmüştü. Bunları Kıbrıs kitabımda yazdım.
       <br/>
       <br/>
       Namık Kemal Hapishanesi
       <br/>
       <br/>
       -Özellikle hangi detaylar düşüncelerinizi değiştirdi?
       <br/>
       <br/>
       Öncelikle insanlar. Medeni tavırları, dostlukları ve hikayeleri. Kıbrıslı Türkler'in çoğu 1974 öncesi yaşadıklarıyla ilgili fazla konuşmaz. Ancak konuştuklarında çoğunlukla doğru söylerler. Zulüm görmüşler. Genelde Rumlar'dan nefret etmeseler de barışçı bir entegrasyon konusunda şüpheliler. Rumlar geçmişi dramatize etmede daha gayretliler. İkincisi, son 10-20 yıldaki bazı ihmallere rağmen kültür mirası korunmuş. Bakımsız Rum mezarlıkları var. Maraş şok eden hayalet bir kasaba. Kuzey'de basılan tarih kitapları daha objektif ve daha detaylı. Rum kitapları yanlış yorumlara ve hoş olmayan konuları atlamaya daha meyilli.
       <br/>
       <br/>
       Reader's Digest'ın yayınladığı coğrafya ansiklopedisinde Türkler'in 1974'ten sonra Magosa'daki tarihi Venedik Sarayı'nı hapishane olarak kullandığı yazılı. Benim kaldığım otel bahsedilen bu binanın içindeydi. Bodrumdaki küçük bir hücrenin kapısında 'Namık Kemal'in Hücresi' yazılıydı. Kitap, Namık Kemal'in orada 1970'de değil 1870'de hapsedildiği gerçeğini unutmuştu. Üçüncüsü, aşırı dezenformasyon. Türkler'in objektifliğinden de kuşkulansanız, Rum propogandası insanda reaksiyon yaratıyor.                 Tepkilere gelince BM barış gücünde bulunmuş Finliler düşüncelerimi paylaştılar. Gazetecilerin 1974'ten sonra Türk karşıtı hale gelmelerini anlamadıklarını söylediler.
       <br/>
       <br/>
       Biraz da Rumlar’ı sıkıştırsalar
       <br/>
       <br/>
       -Avrupa'nın, Kıbrıs Rum Yönetimi'nin adanın tümünü temsil ediyormuşcasına AB'ye yaptığı üyelik başvurusunu kabulünü nasıl değerlendiriyorsunuz?
       <br/>
       <br/>
       Arabuluculuk girişmelerinde sürekli sopa değil havuç kullanıldı. Bir ülkenin KKTC'yi tanımaya hazırlandığı haberini sızdırmasının bile adada çözümü nasıl hızlandıracağını biliyorum. Ama Müslüman ülkeler dahil hepsi seyrediyorlar. Karşı stratejiyi kim keşfedecek: Bir defa da Rum tarafına baskı uygulasalar ya.
       <br/>
       <br/>
       -Finladiya Göç Dairesi için Kürt meselesini araştırırken nasıl bir metodoloji izlediniz ki klasik Batılı argümanlardan çok farklı sonuçlara ulaştınız?
       <br/>
       <br/>
       Detaylı ve sıradışı sorular sormadıkça, kitaplarda ve internet üzerinde gerekenden fazla bilgi olduğunu farkettim. Ancak bu bilgi yığını düşük kaliteli ve çoğunlukla yanlış bilgilendirmeye yönelikti. Bütün gazeteciler tarafından tekrarlanan mitler vardı, ancak temellerine indiğimde birçoğunun kaynağını bulamadım. Örneğin hâlâ Türk hükümetinin Kürt vatandaşlarını ‘Dağ Türkleri’ olarak nitelediği metinleri arıyorum. Diğer efsane ‘geleneksel Kürt renkleri’ne dayandığı söylenen ‘Kürt bayrağı’. Bu renk kombinasyonunun PKK’nın ve birçok komünist hareketin amblemi olmaktan öte milli bir anlamı var mı Kürtler için? Irak ve İran Kürtleri İran bayrağından esinlenerek kırmızı-beyaz-yeşil renkleri taşıyan bir bayrak kullanıyorlar. Bu yüzden mevcut bilgilere eleştirel bakmak gerekiyor.
       <br/>
       <br/>
       -Kıbrıs ya da Kürt meselesini araştırırken, Türk yetkililerin yardımı oldu mu?
       <br/>
       <br/>
       1998’de Kürt konusunu incelemeye başladığımda detaylı bilgi talebiyle Finlandiya’daki Türk elçiliğine bir mektup gönderdim. Ancak cevap alamadım. Daha sonra elçi beni çaya davet ederek gerekli bilgi ve belgeleri temin etme sözü verdi. Ancak vere vere iki kitapçık verdi. Birini zaten internetten çekmiştim. Korkarım yurtdışındaki Türk temsilcileri Türkiye araştırmacılarına yardım etmekten çok zarar veriyorlar.
       <br/>
       <br/>
       -Finlandiya’daki İsveç azınlığın topluma entegre edildiğini, İsveç kökenli bir bayanın cumhurbaşkanlığına adaylığını koyduğunu söylüyorsunuz. Bu nasıl başarıldı?
       <br/>
       <br/>
       Savaşlar sayesinde oldu bu. 1939-44 arasında Sovyetler’e karşı yapılan savaşta İsveç azınlığı, Tatar, Yahudi ve diğerleriyle birlikte Finler’le kader birliği yaptı. 1918 iç savaşının kötü hatıraları dahil kötü miras unutuldu. Demokrasi aralıksız sürdürüldü ve anayasa azınlıkların haklarını garanti etti. İsveç azınlığı nüfus içindeki oranın çok üstünde temsil edildi. Finlandiya yüzde 5’lik İsveç nüfusuna rağmen iki dillidir. İsveçce TV programları o kadar çok ki bazı Finler kıskanıyorlardı. Ama İsveç bizi Batı’ya bağlayan bir hayat köprüsüydü uzun yıllar. Azınlığın haklarını geri alsak çoğunluk için hiç iyi olmayacaktı. 1995 buz hokeyi şampiyonluğunu aldığımızda yaşandı. Teknik direktör İsveç kökenli bir Fin vatandaşıydı. Fince bilmiyordu. Final İsveç’e karşı, İsveç’te oynandı. Finlandiya kazanınca sokaklar Fin takımının taraftarlarıyla doldu. İsveççe şarkılar söylendi. İsveç’te, İsveç’e karşı bir İsveçli yöneticiyle kazanmıştık. Galibiyeti İsveççe bir şarkıyla kutluyorduk. Milliyetçilik ve milli gurur illa ölüm kalım meselesi olmak zorunda değil, eğlenceli, yaratıcı da olabilir.
       <br/>
       <br/>
       -Azınlık hakları nasıl bir süreçte gelişti?
       <br/>
       <br/>
       1980'lere kadar özel radyoları yoktu azınlıkların. Çok sınırlı TV yayını vardı. Kendi haberlerini yayınlama hakları tartışılıyordu. Yalnız Fince ve İsveççe vardı ve Finler İsveçler'e ayrılan sürenin fazlalığından yakınıyordu. Yayıncılık serbestleştirilince, zamanla bütün kısıtlamalar kalktı. Bugün Rusça yayın yapan bir radyo istasyonu bile var. Özel radyolar vatandaşların vergisiyle finanse edilmiyor. Fin ve İsveç devlet okulları var. Müslüman göçmenler okul açmaya hazırlanıyor. Tatarlar kendi Türkçe-Fince ilkokullarını 1940’larda açmışlardı, çok az talep olduğu için 1960’larda kapandı. Lapland’da nüfusları birkaç bin olan Lap grubunun da ilkokulları var.
       <br/>
       <br/>
       Türkiye Fransız modelini izliyor
       <br/>
       <br/>
       -Türkiye'nin azınlıkları din temeline göre kabul etmesini nasıl değerlendiriyorsunuz?
       <br/>
       <br/>
       Eski moda bir anlayış bence. Türk azınlık politikası Fransız modeline dayanıyor. Dolayısıyla aslında Türkiye'nin azınlık politikasında sıradışı bir durum yok. Kuzey İsveç'te Fince konuşan azınlığın hiçbir hakkı yoktu. Çocuklar okulda Fince konuştukları için cezalandırılıyordu. Geçen yıl İsveç bu politikasını resmen değiştirdi. Finlandiya da geçmişte azınlıklara karşı açık fikirli değildi. Ama şimdilerde devlet düzenlemesi her alanda etkisini kaybediyor. Vergi mükelleflerine yük getirmedikçe ve eğitim eşitlik ve kalitesini olumsuz etkilemedikçe niçin bu kadar sınırlama olsun ki?
       <br/>
       <br/>
       - Kürtler’in durumu incelenirken Kürtler’in yaşadığı diğer ülkelerin durumu ihmal ediliyor. Siz bu hususa dikkat ettiniz mi?
       <br/>
       <br/>
       Bütün Kürt bölgelerini ele aldım. Bazıları bu karşılaştırmada Türkiye'yi daha olumlu bulduğum için beni eleştirdiler. Kimse, insan hakları ve Kürtler'in konumu bakımından Türkiye’den daha kötü durumdaki İran, Irak, Suriye, Ermenistan’ı eleştirmiyor. Meclis İnsan Hakları Komisyonu’nda konuşurken bu karşılaştırmaya özel vurgu yaptım. Çünkü medya çarpık bir bakış açısıyla sürekli Türkiye’yi gündemde tutuyor. Bu, Kürtler’e karşı da haksızlık. Mesela Kuzey Irak'taki KDP ve KYB'ye göre Türkiye Avrupa’ya uzanan bir köprü.
       <br/>
       <br/>
       -Türkiye bu sorunun üstesinden nasıl gelebilir size göre?
       <br/>
       <br/>
       Tahminim er geç Türkiye Kürt kültürünün şampiyonu olacak. Kürtçe basın yayını teşvik etmesi Türkiye'nin çıkarına olacaktır. PKK yakın zamanda tekelini kaybedecek. Türkiye'nin, Irak'ın ve diğer ülkelerin partilerine Avrupa genelinde merkezlerini kurması için yardım edeceği günleri bekliyorum. Kürtler'in yeryüzünde Maoist ilkelere bağlı ve Türk karşıtı bir millet olacaklarına inanmıyorum.
       <br/>
       <br/>
       -Avrupa, Türkiye'yi yakın zamanda içine alacak mı?
       <br/>
       <br/>
       AB doğru yönde yürüdükçe, Türkiye'yi içine alacak. Türkiye'nin arkasını Avrupa'ya dönmesinin herkes için olumsuz neticeleri olur. Özgür bir Türkiye olmadan özgür ve barış içinde bir Avrupa düşünemiyorum.
       <br/>
       <br/>
       E-Posta: a.bilici@aksiyon.com.tr
       <br/>
       <br/>
       <br/>
       <br/>
       .........................
       <br/>
       <br/>
       <br/>
       <br/>
       “Kart-Kurt Teorisi”nin Evropâî Versiyonu:  “Dağlı Avrupalılar”
       <br/>
       <br/>
       Türkiye’nin içinde bulunduğu kriz ortamı, kanâatimce, esas olarak, ne ekonomiktir ve ne de hattâ siyâsî; hepsinden daha fazla ve hepsinden daha ağır ve daha vahîm olmak üzere, “psikolojik”tir. Mağlûp bir medeniyetin mağlûp çocukları olmanın dayanılmaz ruh çöküntüsü durdurulamaz bir şekilde büyüyerek, iliklerimize kadar işleme temâyülü gösteriyor; kendimize olan güvenimizi git–gide kaybediyoruz. Bu bozuk içtimâî ruh ikliminde her şey birbirine karışıyor; doğruyu ve yanlışı tefrîk edebilmek bir yana, kendi elimizle kendi haysiyetimizi de pazara çıkarıyoruz.
       <br/>
       <br/>
       Beri yandan, en büyük üzüntü kaynaklarından birisi de İnteligentsiya’nın hâl–i pür–melâli! İnteligentsiya, bu “para–psikolojik” içtimâî ortamda en yüksek bir mukavemeti arzetmesi gerektiği hâlde, çok hâllerde, maalesef ve maatteessüf, Halk kadar dahi metânetli ve vakarlı bir duruş gösteremiyor. Nitekim, hemen–hemen tamâmı, havlu atmış vazıyette; “Avrupa Birliği”nin kapısına yüz sürmek ve arz–ı ubûdiyette bulunmak konusunda yarış hâlindeler; pek müstesnâ birkaçı hâriç, hemen–hemen tamâmı! Teslîmiyetçilik, hemen–hemen hepsini esir almış vazıyette; bir zamanların “tam bağımsız Türkiyeci” sosyalistlerinden, “herşey Türk için, Türke göre Türk tarafından” sloganı ile yeri–göğü inleten keskin siyâsî milliyetçilere varıncaya dek hemen–hemen hepsini. Fakat, Avrupa’ya arz–ı ubûdiyette bulunmak konusunda bir zamanlar “İslâmcı” nâmıyla mârûf olanlarla pek az kişinin yarışmayı göze alabileceği kanaâtindeyim. Ne hazîn; bu beylerin bugünkü vazıyetlerine baktığımda, çok hüzünlendiğimi ve eski hülyalı romantizmlerini aradığımı îtiraf etmeliyim. Veyl olsun!
       <br/>
       <br/>
       Elbette, her kişi gibi entellektüellerin de fikir ve kanâatlerinde tahavvülât, tebeddülât, tagayyürât ve takallübât olmasında prensipler düzeyinde şaşılacak ve reddedilecek birşeyler olamaz; ama, kendisiyle hesaplaşmak, yaptıklarının hesabını vermek, yâni, bu radikal değişikliklerini iç ve dış tutarlılığı olan bir çerçevede açıklamak kayıt ve şartıyla! Entellektüel olan ve olmayan arasındaki en temelli fark, budur.
       <br/>
       <br/>
       İmdi: Bu hesap mutlaka verilmelidir; niçin bir vakitler “Demonkrasi” (Demon–Krasos: Şeytan Yönetimi) diye alay edilen Demokrasi’nin (Demos–Krasos: Halk Yönetimi) değerinin nasıl olup da ânîden birkaç yıl içinde keşfedildiğinin olduğu gibi; niçin bir vakitler “Hristiyan Klübü” diye cephe alınan Batı’nın, “Hürriyetin Anavatanı” olduğunun da ânîden keşfedildiğinin kemâl–i ciddiyetle açıklanması şarttır! Aksi takdirde, bu hesabı vermeyenlerin sâdece konjonktürlere göre fikir geliştirdikleri ve binâenaleyh güvenilemez oldukları; ve dahi binnetîce, yârın hangi konjonktürde ne gibi tahavvülâta uğramış olarak karşımıza çıkıp ne gibi yeni türküler söyleyecekleri konusunda îtimâd telkîn etmeyecekleri düşünülecektir, düşünülmelidir de. Böyle bir intelijansiya, gerçek bir intelijansiya olamaz.
       <br/>
       <br/>
       ***
       <br/>
       <br/>
       Bu cümleden olmak üzere, günümüzde –eski mi desem?– İslâmcı İntelijansiya tarafından çok yanlış şeylerin ileri sürüldüğüne şâhit olmaktayız ki birer fikrî müstehcenlik olan bu iddiaların hemen–hemen hepsinin dönüp–dolaşıp aynı yere vardığını söyleyebiliriz: “Kutsal Avrupa Birliği”ne girebilmek için meşrûiyet senetleri yaratmak. Bu maksatla başvurulan yollardan birisi ise, inanılacak gibi değil ama, “bizim” de aslında “Avrupalı” olduğumuzu (gûya) isbâta mâtûf komik bile olamayan tezler geliştirmek. Bir kere daha veyl olsun!
       <br/>
       <br/>
       ***
       <br/>
       <br/>
       Şimdi ânîden keşfediverilen Avrupalılığımızı (?), Avrupalılık kimliğimizi isbat etmeye yönelmiş bu fikirler manzûmesi, özü îtibâriyle, “Kart–Kurt Teorisi” diye alaya alınan ve Kürtler’in köken olarak Türk olduğunu iddia eden teorinin çok kötü, çok banal, çok ciddiyetsiz ve çok sâde suya tirit yeni bir versiyonunu kurmak demektir; ama tersinden! Çünkü, aslında bâzı bakımlardan hiç de alaya alındığı gibi zayıf olmayıp, teorik olarak belirli bir sağlamlığının bulunduğu söylenebilecek olan ve bugüne kadar da teknik düzeyde pek fazla hırpalanamayan “Kart–Kurt Teorisi”nin orijinali bir Türk îcâdıdır ve fakat onu îcad eden Türklerin bir kısmından başka taraftarı da olmamış olan meselâ bu teoriye şahsen yönelmiş olduğu pratik gayesi yüzünden asla îtibâr etmediğim gibi çok da itici bulduğumu söyleyebilirim bu teoriye, asıl hedef kitle olan Kürtlerden hiçbir taraftar çıkmamış; Teori, (bir kısım) Türk’ten (yine bir kısım) Türke müteveccîh saçma, komik ve başarısız bir propaganda enstrümanı olmaktan ileriye gidememiştir. Lâkin, şimdi iyiden iyiye taraftar bulmaya başladığı gözlenen işbu nevzuhûr “Evropâî Kart–Kurt Teorisi”nde roller tam tersine dönmüş bulunmaktadır: Evropaî Kart–Kurt Teorisi, Türkler’i Avrupa’ya ısındırmak gayesine matûf olarak Avrupalılar tarafından değil de Avrupalılar’ı Türkler’e ısındırmak ve bir de içerideki Avrupalılık ve hassaten Avrupa Birliği aleyhtarlarını ki bu da artık günümüzde “medeniyet düşmanlığı” gibi bir anlamla özdeşleştirilmeye çalışmaktadır pasifize etmek gayesine mâtûfen Türkler tarafından ortaya atılmaktadır.
       <br/>
       <br/>
       Kart–Kurt Teorisi’nin orijinal Türk versiyonunda Kürtler, aslında Türk olduklarını bilmeyen “Dağlı Türkler” olarak takdîm edilirlerdi; şimdi ise, artık kronikleşme eğilimi gösteren bir şahsiyet zaafiyetiyle mâluliyetin tesiriyle, zavallı, şaşkın Türkler, kendilerinin aslında Avrupalı olduklarını yeni keşfeden “Dağlı Avrupalılar” olduklarını iddia ediyorlar! Hem de ne komik ve utanç verici bir şekilde! Buna mukaabil, kendilerinden yâni Avrupalı olduğumuzu isbat gayretiyle yırtınmamız karşısında bizim “Evropalı” olduğumuzu hâlâ anlamamakta ısrar eden hâin Evropalılarda ses yok! Bir Anadolu darbı meselinde dendiği gibi “Kız evi dambul–dumbul, oğlan evinde ses yok”. Çok utanç verici!
       <br/>
       <br/>
       ***
       <br/>
       <br/>
       Gelelim meselenin asıl veçhesine: Avrupalı kimdir?
       <br/>
       <br/>
       Evvelâ şunu açık bir yüreklilik, dürüstlük ve samîmiyet ile kabûl etmek mecbûriyetimiz vardır: Avrupalı kimdir suâline cevap vermek konusunda hak, ehliyet ve liyâkat sâhibi olanlar, başka hiçbir kimse değil, ancak ve yalnız, “Avrupalı”lardır; asla bir başkası değil! Çünkü: Nasıl ki ferdî kontekstte bir kimsenin “kimlik” tanımlama hakkı sâdece ve yalnız kendisine âit ise, içtimâî kontekstte de bir cemiyetin “kimlik” tanımlama hakkı sâdece ve yalnız kendisine âittir, öyle de olmalıdır; doğrusu budur, başkası olamaz. Bundan ötesi, haddini bilmemek ve hakka tecâvüz olduğu gibi daha başka uzantıları da olan entellektüel bir sakatlıktır ki bu entellektüel sakatlık, Bizim, Avrupalılara “Avrupalılık” kimliğini öğretme denememiz bahis mevzûu olduğunda, entellektüel bir sakatlık gibi masûm addedilebilecek bir hatâyı dahi aşmakta ve çiğ ve ham bir görgüsüzlüğe, kaba bir zillet duygusu manifestasyonuna dönüşmektedir.
       <br/>
       <br/>
       Evet: Avrupalı kimdir ve Avrupalılık nedir?
       <br/>
       <br/>
       Bu suâlin muhtasar bir cevabı dahi buraya sığmaz; o sebeple bu mevzuû, ayrı bir bahiste, ayrı bir başlık ile alalım ve bizim “Dağlı Avrupalılar”a değil de “gerçek Avrupalılar”a mürâcaat ederek irdeleyelim.
       <br/>
       <br/>
       Görüşmek üzere...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13001), [web.archive.org (arşiv bağlantısı)](http://web.archive.org/web/20050226214418/http://www.aksiyon.com.tr:80/detay.php?id=13001)
