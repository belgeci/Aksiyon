# Afrika'nın kaderi değişmiyor

*Abdülhamit Bilici 1997.05.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen hafta Zaire'deki Ruandalı mültecilerin başına gelenler, Tutsiler'in de desteğini alan isyancı hareketin insanlıktan nasipsiz olduğunu tüm dünyaya gösterdi.
  </font>
 </div>
 <div id="newsText">
  <font class="detail-text">
   BM'nin binlerce mülteciyi kaostan kurtarmak amacıyla kullandığı trenler yüzlerce Hutu'ya mezar olurken, Kabila liderliğindeki isyancılar mülteci kamplarına saldırıyor.
   <br/>
   <br/>
   Zaire'deki iç savaşı durdurmayı amaçlayan görüşmeler netice alınamadan sona erdi. İsyancılar Kinşasa'ya yaklaşırken Mobutu'nun ülkeyi terkettiği söyleniyor.
   <br/>
   <br/>
   Patriklerin ihtilafı Avrupa mahkemesinde
   <br/>
   <br/>
   Bulgaristan'daki patrik krizi Avrupa platformlarına taşınıyor. Komünist dönemin patriği Maxim, rakip patrik Pimen'in şikayeti üzerine kendi patrikliğini gayri meşru ilan eden Bulgar Yüksek Mahkamesi ve Başsavcılığı'nı Avrupa İnsan Hakları Komisyonu'na şikayet etti. Bulgar mahkemeleri bu kararlarını Maksim'in Sinod'unun üyelerinin çoğunun seçilmediği, komünist parti tarafından atandığı gerekçesine dayanarak vermişti.
   <br/>
   <br/>
   Aliyev'den BaküCeyhan sözü
   <br/>
   <br/>
   Bir hafta arayla ülkemizi ikinci kez ziyaret eden Aliyev'le 8 anlaşma imzalandı. Anlaşmalar stratejik işbirliğinin derinleştirilmesinden elektrik enerjisi alanına bir çok sahayı kapsıyor. Muhteşem bir törenle karşılanan Azeri lider  gönlünün Bakü Ceyhan hattından yana olduğunu söyledi.
   <br/>
   <br/>
   Ankara Londra farkı
   <br/>
   <br/>
   18 yıl aradan sonra Tony Blair liderliğindeki İşçi Partisi İngiltere'de iktidarı elde etti. 43 yaşındaki Blair'in ezici bir çoğunlukla seçimleri kazanmasında İşçi Partisi'nin ekonomiye geleneksel sol bakışı yenilemesinin yanında dini bütün muhafazakar kimliğinin de katkısı olduğuna inanılıyor. Türk siyasi hayatı açısından seçimlerin en ilgi çekici yanı, kaybeden Muhafazakar Parti lideri Major'ın partiden istifa edeceğini açıklamasıydı. Ankara'da siyasiler Major'ın  bu tavrını hep karşıdakine tavsiye ettiler.
   <br/>
   <br/>
   Hamas kılığındaki Şin Bet
   <br/>
   <br/>
   İbrahim Halebi adlı bir Filistinli, Gazze  Şeridi'nde geçen ay başında düzenlenen iki intihar saldırısının  arkasında İsrail iç güvenlik servisi Şin Bet'in olduğunu söyledi. Halebi, Kfar Darom ve Netzarim yakınlarındaki intihar  saldırılarında kullanılan patlayıcıları, kendisine Şin Bet istihbarat  görevlilerinin sağladıklarını söyledi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2576), [web.archive.org (arşiv bağlantısı)](http://web.archive.org/web/20140108154234/http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2576)
