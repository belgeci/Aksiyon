# Devletler ne diyorsa AİHM onu diyor

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227092609im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092609im_/http://www.aksiyon.com.tr/resim/349/52.jpg" vspace="5"/>
  </p>
 </font>
 <font class="content">
  Avrupa İnsan Hakları Mahkemesi'nin yargıçları genellikle uyruğunu taşıdığı ve kendilerini mahkemeye öneren devletin resmi politikasına uygun davranıyorlar. Böyle olunca kararlar da Avrupa’daki siyasi eğilimleri yansıtıyor.
 </font>
 <br/>
 <p>
  <font class="content">
   Kürt meselesine Avrupa sıcak baktığı için bu konuyla ilgili mahkeme kararları olumlu, dindarlara soğuk baktığı için kararlar olumsuz çıkıyor
   <br>
    <br>
     Avrupa Parlamentosu’yla Avrupa İnsan Hakları Mahkemesi arasında ne fark vardır? Lütfen sakin olun, bu ne cahilce soru demeyin. Birinin isminde parlamento sözcüğü geçiyor, diğerinde malkeme. Bunun farkındayız. Elbette dış görünüş itibariyle birincinin siyasi, ikincisinin yargısal bir örgüt olduğu anlaşılıyor.
     <br>
      <br>
       Yalnız dış görünüşle yetinmek isteyenler için Avrupa Parlamentosu, üyeleri Avrupa Birliği ülkeleri vatandaşlarının doğrudan oylarıyla seçilen ve ‘yeşil’iyle sosyalistiyle, liberaliyle, muhafazakarıyla Avrupa’daki siyasi eğilimleri yansıtan bir kuruluş. AİHM ise Avrupa Birliği’ne değil Avrupa Konseyi’ne bağlı, görünüşte adalet mefhumunun gerektirdiği siyaseten tarafsızlık niteliğine sahip bir ulus—üstü mahkeme.
       <br/>
       <br/>
       Yargıçların seçim biçimi ve şimdiye kadar kendi ülkeleriyle ilgili davalarda ortaya koydukları tutumlar aslında AİHM’nin de en az Avrupa Parlamentosu kadar siyasi olduğunu, devletlerden ve onların milli, medeni eğilimlerinden bağımsız olmadığını gösteriyor.
       <br/>
       <br/>
       En son Refah partisi davasının tetiklediği, AİHM’nin siyasi kararlar aldığı tartışmasını test etmek için, Türkiye’nin Mahkeme’nin yargı yetkisini tanıdığı Ocak 1990’dan bu yana verdiği kararlarda Türk yargıçlarının sergilediği yaklaşımları inceledik. Rastgele seçilen davaların çoğunda Türk yargıcın aleyhimize verilen kararlara çoğunlukla muhalefet ettiği görünüyor. Bu durum ister istemez, şayet bütün yargıçlar uyruğunu taşıdığı devletlerin çıkarlarını korumada bu kadar hassas davranıyorlarsa, mahkemenin saygınlığına gölge düşmez mi sorusu akla geliyor.
       <br/>
       <br/>
       Mahkemenin sırtını dayadığı Avrupa İnsan Hakları Sözleşmesi’ne (AİHS) göre mahkemeyi oluşturan yargıçlar, üye devletlerin gösterdiği 3 aday arasından 9 yıllığına seçiliyor. Yine sözleşmeye göre yargıçlar adlarına seçildiği üye devletlerin temsilcisi olarak değil, kendi adlarına görev yaparlar. Dava ile ilgili devletin uyruğunu taşıyan yargıç, o davaya bakan dairenin doğal üyesidir. Şayet ilgili devletin uyruğunu taşıyan bir yargıç yoksa, ilgili devletin görevlendireceği bir yargıç davaya katılır.
       <br/>
       <br/>
       Yukarıdaki ifadelerden de anlaşılacağı gibi sözleşme, ilgili devletlerin kendi seçtikleri yargıçları, kendi aleyhine açılan davada bulundurmalarına büyük önem veriyor. Davaların birçoğu yerel düzeyde çözülemeyen, ülkeler için çok hassas, bazen rejim sorunlarını içeren konularda olduğu için, bu yapının doğurabileceği sakıncalar ortaya çıkıyor. Çünkü yargıç her ne kadar devletin temsilcisi olarak değil, en azından teorik açıdan kişisel olarak hareket etme özgürlüğüne sahip olsa da, uygulamada mahkeme üyelerinden birinin bile davalı devlet lehine hareket etmesi ihtimali hiç de hoş bir durum değil. Refah davasındaki gibi hele 1 oyun bile, Türkiye’deki siyasi yapıyı şu ya da bu şekilde şekillendirebilecek hayati öneme sahip olduğu düşünülürse bu durumun sakıncası daha iyi anlaşılır.
       <br/>
       <br/>
       Aslında AİHM’nin yerel düzeydeki benzeri olan Anayasa Mahkemesi kararlarında da benzer tartışmalı durumlar ortaya çıktığı için, parti kapatma gibi bazı önemli kararlarda basit oy çokluğu yerine, 3’te 2 gibi nitelikli oy çokluğu formülü gibi öneriler gündeme gelmişti. AİHM’de olduğu gibi ulus—üstü ya da Birleşmiş Milletler’le Adalet Divanı gibi uluslararası yargıda bu durum daha büyük hassasiyet kazanıyor. Bu korku yüzünden Türkiye AİHM’nin (daha önce komisyon artı divan şeklindeydi) yargı yetkisini 50 yıl tanımaktan çekindiği gibi, Yunanistan’la aramızdaki Ege sorunlarını Uluslararası Adalet Divanı’na götürmekten hâlâ korkuyor. Çünkü hiç yoktan bir mevzu uluslararasılaşmış, üzerindeki kontrolünüz elinizden çıkmış oluyor.
       <br/>
       <br/>
       Siyasi mahkeme, siyasi kararlar
       <br/>
       <br/>
       11 yıldır AİHM sistemi en üst temyiz yeri olarak yargı sistemimiz içindeki yerini almış bulunuyor. Özellikle davalara yakından bakılırsa, içeride çözüm bulunamayan meseleler için bir son umut kapısı olarak görülüyor. Tabii Türk yargıçlar Türkiye aleyhine verilen kararlarda nasıl adeta bir avukat gibi davranacak kadar siyasi tutum takınıyorlarsa, bir bütün olarak mahkeme de tek tek Avrupa ülkelerinin ve Batı merkezli genel siyasi eğilimleri ve önyargıları yansıtan bir yapı arz ediyor.
       <br/>
       <br/>
       Böyle olunca örneğin Avrupalı siyasetçilerin ve kamuoyunun sempatiyle baktığı bölücülük ya da Kürt meselesiyle ilgili davalarda mahkeme bu genel eğilimlere ‘uygun’ kararlar veriyor. Aynı şekilde Avrupa’da büyük sempati duyulan bölücü ya da komünist partilerin kapatılması hukuka aykırı bulunuyor.
       <br/>
       <br/>
       Buna karşın Avrupa siyaset çevreleri ve kamuoyu dindarlara, onların problemlerine ve taleplerine duyarsız olduğu ölçüde, mahkemenin ordudan atılanlar, başörtüsü, ya da Refah’la ilgili kararları olumsuz oluyor. Nitekim AB’nin Türkiye’yi değerlendiren birçok belgesinde Kürtçü siyasilerin mağduriyetleri, etnik talepler ikili ilişkilerde kriz konusu yapılacak kadar öne çıkarılırken, dindarların sıkıntıları es geçiliyordu.
       <br/>
       <br/>
       Yine bütün dünyanın ancak siyasi bir çözüm bulunabileceği konusunda hemfikir olduğu Kıbrıs konusunda AİHM, Kıbrıslı Rum Titina Loizidou’nun kişisel mağduriyet öyküsünden hareketle öyle bir karar verdi ki bütün parametreleri altüst etmiş oldu. Bu karar da tamamen Avrupa’nın genel olarak Rum yanlısı ve Türk tarafının tezlerini hiçe sayan siyasi eğiliminin hukuki yansımasından ibaretti.
       <br/>
       <br/>
       Dolayısıyla aslında Avrupa’daki genel siyasi eğilimleri iyi analiz edebilirseniz, mahkemenin hangi konuda ne yönde karar vereceğini çok az hata payıyla kestirebilirsiniz. Nitekim 3 yıl AİHM nezdinde Türkiye’nin avukatlığını yapan Prof. Dr. Aslan Gündüz, Zaman’a yaptığı açıklamada bu çarpık yapıyı şu sözlerle değerlendiriyor: “Yargıçların büyük bir kısmı AİHM’ye, kendi dışişleri bakanlıklarıyla bağlantılı bir şekilde geliyor. Zaten bakanlık bu kişileri (3 kişi) aday gösteriyor. Bunlardan en uygun gördüklerini ilk sıraya koyuyorlar. Bunların bir kısmı vaktiyle hükümetlerini temsil etmiş kişiler (Şu anki Türk yargıç Büyükelçi Rıza Türmen gibi). Diğerleri de hükümetleriyle paralel bir çizgide olan kişiler. Mevzuat gereği yargıçların hükümetleriyle bağlantı içinde olmamaları gerekiyor, ama olmadıkları konusunda kimseye teminat veremem.”
       <br/>
       <br/>
       Militan demokrasiye onay
       <br/>
       <br/>
       Emekli Büyükelçi Gündüz Aktan’ın yorumuyla, devletin ‘iç barışı ve demokratik rejimi’ tehlikeye düşürebilecek bir programı uygulamaya konmadan önce de önleyebileceğini kabul ederek AİHM’nin, militan ve jakoben demokrasi anlayışını onayladığı eski Başsavcı Vural Savaş’ın Refah kararı üzerine yaptığı değerlendirme bu analizin üzerine şıp diye oturuyor. Ona göre Refah’ın kapatılması olumlu, ancak siyasi nitelikli mahkemenin parti kapatma davalarında objektif tutum izlemeye devam edeceğinden kuşkulu. İşte Başsavcı Savaş’ın basında yer alan değerlendirmesi: “HADEP’in bölücülüğü kışkırtıcı ve destekleyici boyutta pek çok eylemleri vardır. AİHM bir siyasi heyettir. Çünkü tüm üyeleri her hükümetin gösterdiği 3 aday arasından seçilmektedir. Hükümetler de kendi milli politikasını destekleyecek kişileri oraya yargıç olarak önermektedirler. Türkiye’deki bölücü eylemler Avrupa Birliği’ne üye olan bizim dışımızdaki tüm ülkelerce açıkça desteklenmektedir. PKK gibi en kanlı terör örgütlerine bile destek verebilmektedir. Bu sebeple oradaki yargıçların HADEP hakkında eylemlerinin boyutu ne olursa olsun verilebilecek bir kapatma kararını onaylayacaklarına ben şahsen inanmıyorum.”
       <br/>
       <br/>
       Parti kapatma kararı alırken Türkiye gibi demokrasi açısından çok problemli bir ülkede bile Anayasa Mahkemesi yargıçları ‘aslında kapatma kararı vermek istemediklerini, ancak yasaların ellerini kollarını bağladığını’, yaptıkları işten memnun olmadıklarını belirten vicdani kanaatlarını ortaya koyarken, özgürlüklerin kalesi olarak görünen Avrupa’da bir grup yargıcın AİHS’ye dayanarak parti kapatma kararını uygun bulmaları hayli şaşırtıcı.
       <br/>
       <br/>
       Bir hafta önce bu sayfalarda görüşlerini okuduğunuz AB uzmanı Dr. Cengiz Aktar, Avrupa ile Türkiye arasında bütünleşmenin her iki tarafın da diğerini ‘öteki’ olarak görmekten vazgeçmesine bağlı olduğunu söylemişti. Refah Partisi, davayı objektifliğine inanıp mekanik bir yargısal aygıt olarak gördüğü Avrupa kurumu AİHM’ye taşıyarak bu yönde önemli bir adım atmıştı.
       <br/>
       <br/>
       Ancak Mahkeme’nin dava sınırlarını aşarak liberal eğilimli hukukçu Prof. Dr. Mustafa Erdoğan’ı bile üzen yanlı ve İslam hukuku karşıtı bir karar vermesi, Avrupa’nın Müslümanlar’ı ‘öteki’ olarak görmekten kolay kolay kurtulamayacağını gösteriyor. Refah’ı da dindarların aleyhine böyle bir kararın çıkmasına vesile olduğu için suçlamaya gerek yok. Avrupa’nın siyasi önyargılarının anlaşılması başka nasıl mümkün olabilirdi? Artık bu ayan beyan ortaya çıktığına göre kendi kültür ve değerlerimizi başka bir medeniyetin şablonlarıyla çalışan bir kuruma yargılatmayı sürdürmeye gerek var mı?
       <br/>
       <br/>
       E—Posta: a.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12540), [web.archive.org (arşiv bağlantısı)](http://web.archive.org/web/20050227092609/http://www.aksiyon.com.tr:80/detay.php?id=12540)
