# İsvıçre de otopsıyı gızlı tutuyor

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050224095130im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095130im_/http://www.aksiyon.com.tr/resim/387/48.jpg" vspace="5"/>
  </p>
 </font>
 <font class="content">
  El Halil’deki cinayet hâlâ aydınlatılamadı. Otopsi raporunu Türkiye gibi İsviçre’nin de açıklamadığı ortaya çıktı. El Halil’deki TIPH yetkilisi Aksiyon’a ilginç açıklamalarda bulundu
 </font>
 <br/>
 <p>
  <font class="content">
   El Halil’de bir Türk askerinin de ölümüyle sonuçlanan elim hadise Türk Genelkurmayı’nın açıklamasında şöyle anlatılıyordu: “BM’nin 904 sayılı kararıyla El Halil kentinde oluşturulan ve Türkiye’nin 1997’den bu yana 12 personelle katıldığı Uluslararası Geçici Mevcudiyet Grubu(TIPH)’nda görevli personelden Hava Piyade Binbaşı Turgut Cengiz Toytunç ile Jandarma Yüzbaşı Hüseyin Özarslan’ın içinde bulunduğu TIPH logosu ile işaretli araca 26 Mart 2002 akşamı saat 20:30 sularında Hebron’un kuzeybatısındaki Halhoul köprüsü civarında kimliği belirsiz kişi veya kişilerce ateş açılmıştır.”
   <br>
    <br>
     Saldırı sonucunda Binbaşı ile aynı araçta bulunan İsviçreli Catherine Berreux’un hayatlarını kaybettiğini, Yüzbaşı Özarslan’ın ise yaralandığını biliyoruz. Yüzbaşı Özarslan’ın İsrail radyosuna söylediği, saldırganın üzerinde Filistin polisi üniforması olduğu açıklaması gibi birkaç detay daha var. Ancak saldırıyı düzenleyen(ler)in kim olduğu hâlâ belirsizliğini koruyor. Bu arada ortada delil yokken suçu Filistin’in üzerine yıkanlar da çıkmadı değil. Bazı haberlerde başlıkta olayın Filistinliler tarafından yapıldığı ifadesi kullanılırken, metinde bu yönde bir delil olmadığı belirtiliyordu.
     <br>
      <br>
       Sıcağı sıcağına Aksiyon’un yayınladığı dosyada konuyla ilgili bilinenleri alt alta koyduktan sonra kesin bir hüküm vermekten kaçınmış, ancak bazı değerlendirmelerde bulunmuştuk. TIPH’in 1994’te bir İsrailli'nin, El Halil’deki İbrahim Camii’nde namaz kılanların üzerine ateş açması sonucu 29 kişinin katledilmesi akabinde kurulduğunu, yetki belgesinde de misyonun Filistinliler’i korumayı hedeflediğini belirtmiştik. Ayrıca Filistin ülke çapında TIPH benzeri bir gücün kurulmasını isterken, İsrail birkaç kez bu gücün varlığından rahatsızlığını dile getirmişti. Olayı Filistin üzerine yıkmak için bazılarının gösterdiği gayret üzerine olayla ilgili başka ipuçları var mı diye araştırdığımızda karşımıza ilginç sonuçlar çıktı.
       <br/>
       <br/>
       Hatırlanacağı gibi Türkiye İsrail’de Binbaşı Toytunç’un cesedine dokunulmamasını istemiş, bir uçakla naşı Türkiye’ye getirerek otopsisini burada yapmıştı. Ancak bu otopsi raporu yayınlanmadı. Sızan bazı bilgilere göre yapılan haberlerde ise netlik yoktu. Bu gizliliğin Türkiye’nin İsrail ve Filistin’le olan karmaşık ilişkisi dolayısıyla olabileceğini, otopsi sonucunun hangi tarafı gösterirse göstersin bu nazik ilişkiler dikkate alındığında açıklanmamasının stratejik bir tercih olabileceğini düşündük. Bu raporla, İsrail’le yapılan tank modernizasyonu anlaşmasının İsrail askerlerinin Ramallah’a girdiği gün imzalanması arasında ilişki kuranlar oldu. Güya aracılar, raporun sonucuna göre ihaleyi Türkiye’nin İsrail’e alacağı tavra heba etmemek için işlemleri tamamlamaya çalışmışlardı.
       <br/>
       <br/>
       İsviçre de otopsisini kendi yapmış
       <br/>
       <br/>
       Türkiye’deki kanallardan sağlıklı birşey çıkmayacağı ortaya çıkınca, aynı saldırıya muhatap olan İsviçreli TIPH görevlisi Catherine Berreux’un izinden gitmek daha doğru olacaktı. İlk elde karşımıza ‘bingo’ dememizi sağlayacak ipucu çıkmamıştı, ama bazı kuşkularımız giderilmişti. Çünkü Türkiye’nin otopsi konusunda gösterdiği hassasiyeti İsviçre de göstermiş, Bayan Berreux’un otopsisini ülkesinde yapmıştı. Bir gazeteci olarak üzücü olan Türkiye gibi İsviçre’nin de otopsi raporunu açıklamamaya karar vermiş olmasıydı. İsrail’in ve Yahudiler’in gücünü gözünde aşırı büyütenler için çok iyi bir komplo teorisi geliştirme fırsatı çıkmıştı. İki ülkede de sonuçların açıklanmasını engelleyen başka hangi etken olabilirdi?
       <br/>
       <br/>
       Rapor basına verilmemişti ama TIPH merkezine, El Halil’e gönderilmişti. Türkiye de İsviçre de raporlarını TIPH’e gönderecek, konuyu araştıran TIPH son kararı verecekti.
       <br/>
       <br/>
       O halde ipucunu bulmak için TIPH’ın kapısını çalmak gerekiyordu. TIPH'tan basına bilgi vermekle görevlendirilen Norveçli Ib Knutsen röportaj yapmayı kabul etmişti, ama kariyerinde bir dönem gazetecilik de yapmış olan Ib Knutsen ser verip sır vermemeye kararlıydı. Soruşturmada katilin kim olduğu ya da saldırının hangi taraftan geldiği can alıcı sorusuna cevap vermesi mümkün değildi. Çünkü bu araştırma sürüyordu. Ama bu bile, Türkiye’de olayı şu ya da bu tarafa alelacele yıkanların iddialarını boşa çıkaran başlı başına bir bilgiydi. Ancak başka bazı spekülasyonların önünü alacak açıklamalar yaptı.
       <br/>
       <br/>
       TIPH yetkilisine önce bütün bilgilerin TIPH’te toplandığını, TIPH’ın nasıl bir soruşturma yürüttüğünü sorduk. Yetkili, bu tür olaylarla ilgili tecrübesi olan bir heyetin soruşturmayı sürdürdüğünü, İsviçre’den 1, Türkiye’den 3 uzmanın bu iş için El Halil’e geldiğini, olay yeri itibariyle soruşturmanın İsrail’in yetki alanında olduğunu, ancak saldırının Filistin tarafından geldiği iddiasından dolayı Filistinli yetkililerin de hadiseyi soruşturduklarını belirtti.
       <br/>
       <br/>
       “Yalnız otopsi raporları bu olayın faillerinin bulunması için yeterli olur mu?” sorusunu “Hayır, otopsi raporları saldırıyı bir kişinin düzenlediğini gösterdi” diye cevaplıyor. Soruşturma komitesinin hangi ipuçları üzerinde durduğu sorusunu cevapsız bırakan Ib Knutsen, failin kimliğininin yanısıra  saldırının TIPH’e yönelik mi, yoksa başka amaçla mı yapıldığını araştırdıklarını belirtiyor. Sırrı hâlâ çözülmemiş olsa da saldırganlar ilk sonucu almışa benziyor. TIPH'i oluşturan 6 ülkenin gücün katılım sayısını ve aktivitesini azaltmayı düşündükleri söyleniyor.
       <br/>
       <br/>
       Olayın üzerlerine yıkılma çabalarından rahatsız olan Filistinliler için bu tam bir kayıp. Ankara’daki Filistin elçiliğinden Feyz Halil, “Radikal gruplar dahil Filistinliler'in şimdiye kadar İsrail dışında hiçbir yabancıyı hedef almadıklıranı' söylüyor. Saldırganı Filistin polis kıyafetinin İsrail istihbaratında görevli giyim, kuşam, dil itibariyle bir Filistinli’den farkı olmayan mustağripler denen gruplarla açıklıyorlar. TIPH görevlilerinin El Halil’de halkla içiçe olduklarını, ama İsrailli yerleşimcilerce sürekli çalışmalarının engellendiğini söylüyorlar.
       <br/>
       <br/>
       İddialar ve olay üzerindeki sis perdesi konuyu yeniden ele almamızı gerektirecek gibi.
       <br/>
       <br/>
       ‘Saldırıyı üstlenen olmadı’
       <br/>
       <br/>
       TIPH yetkilisi Norveçli Ib Kuntsen’in sorularımıza verdiği cevaplar:
       <br/>
       <br/>
       —Soruşturma ne zaman sonuçlanabilir, sonuçlar kamuoyuna açıklanacak mı?
       <br/>
       <br/>
       Ne zaman sonuçlanacağını bilmiyoruz, ancak bulgular açıklanacak.
       <br/>
       <br/>
       —İki taraf da birbirini suçladığına göre dengeyi nasıl kuruyorsunuz?
       <br/>
       <br/>
       Düşündüklerimizi değil yalnız bildiklerimizi açıklayarak.
       <br/>
       <br/>
       —TIPH’e yönelik saldırının sonucunda değişen bir şey oldu mu?
       <br/>
       <br/>
       Önce bir şok etkisi oldu. Sonra tehlikeli bir görev yaptığımızı hatırlamış olduk. Güvenlik konusuna daha çok önem vermeye başladık ama TIPH’ın misyonu devam ediyor.
       <br/>
       <br/>
       —Silah taşımaya başlamadınız mı?
       <br/>
       <br/>
       Silahlı görev yapmanın durumu daha da kötüleştireceğine inanıyoruz.
       <br/>
       <br/>
       —TIPH herhangi bir tehdit almış mıydı? Saldırının sorumluluğunu üstlenen oldu mu?
       <br/>
       <br/>
       Tehdit almadık, saldırı üstlenilmedi.
       <br/>
       <br/>
       —Otopsi raporları niçin gizli tutuluyor?
       <br/>
       <br/>
       Otopsi raporları soruşturmanın önemli, ama küçük bir bölümünü oluşturuyor. Ve soruşturmanın büyük kısmı tamamlanmadan açıklanmayacak. Siyasi sebeplerden çok normal bir polis prosedürü olarak bunların gizli tutulduğunu düşünüyorum.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11843), [web.archive.org (arşiv bağlantısı)](http://web.archive.org/web/20050224095130/http://www.aksiyon.com.tr:80/detay.php?id=11843)
