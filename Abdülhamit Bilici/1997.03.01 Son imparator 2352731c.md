# Son imparator

*Abdülhamit Bilici 1997.03.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fare yakalayabildiği sürece, kedi siyah ya da beyaz olmuş, ne farkeder?" sözleriyle pragmatizmini, "Çin'i güçlü kılmak için Batı'ya ilim öğrenmeye gittik" diyerek de
  </font>
 </div>
 <div id="newsText">
  <font class="detail-text">
   bilgiyi elinde tutanın kimliğini umursamadan onu elde etme arzusunu ortaya koyan Çin'in efsanevi lideri Deng Şiaoping(92) 19 Şubat'ta öldü. Gizleneceği tahmin edilen ölüm haberi birkaç saat içinde bütün dünyada duyuldu. Medya ölüm haberine büyük yer verdi.
   <br/>
   <br/>
   İnsanlar ya hayatı algılayış biçimlerinin farklılığı ya da gerçekleştirdiği icraatlar dolayısıyla ölümlerinden sonra da konuşuluyor. Deng, bir asır süren inişli çıkışlı, hayatı ve sefalet içindeki Çin'i Marksist ekonomi girdabından kurtarması ile, bu iki kritere de uyuyor.
   <br/>
   <br/>
   Uzun bir süre Deng'e yakın olan Amerikalı diplomat Holbrooke Time'daki yazısında, ideolojiye olan soğukluğu ve Sovyet karşıtlığı dolayısıyla Batı'da olduğundan fazla liberal tanındığını, halbuki onun oldukça sertlik taraftarı ve dobra bir insan olduğunu söylüyor. Tibet'in bağımsızlık arayışını bastıran, Uygur Bölgesi'nde bilinen uygulamaları tasvip eden, o tarihlerde başkanlığını hâlâ resmen elinde bulundurduğu Merkez Askeri Komisyonu'nun tankları 3 Haziran 1989 akşamı Tiananmen'e çağırmasını ve halkın üzerine kurşun sıkılmasını onaylayan Deng'in politikalarında, hatta catizm'le (kedicilik) suçlanmasına varan pragmatik yaklaşımlarında yaşadığı iki dönemin izleri seziliyor.
   <br/>
   <br/>
   Biri çocukluk ve gençliğinin geçtiği dönem. 20'inci asrın başlarına rastlayan bu dönemde Çin çeşitli hanlıkların iktidar mücadelesiyle dış güçlerin müdahaleleri arasında perişan durumdaydı. Olgunluk çağlarına rastlayan ikinci dönem ise 50 milyon insanın hayatını kaybettiği, ülkenin kıtlığın pençesine düştüğü Büyük Atılım ve Kültür Devrimi yıllarıydı. Deng'in, istikrarsızlığın hüküm sürdüğü ilk dönemden aldığı ders, kesinlikle otoriteden taviz verilmemesiydi. Kıtlığın egemen olduğu ikinci dönemden çıkardığı ders ise, ideolojik saplantılar yüzünden insanların aç bırakılmaması gerektiğiydi. Neticede Deng, kapitalistlikle suçlanmayı da göze alarak   ekonomiyi düze çıkarmaya gayret ederken, despotlukla suçlanma pahasına Komünist Parti'nin otoritesini azaltacak hiçbir girişimde bulunmadı.
   <br/>
   <br/>
   1904'te Budist bir ailenin çocuğu olarak dünyaya gelen Deng,  1920'de bir burs kazanarak briç, futbol ve komünizmi öğrendiği Fransa'ya gitti. Öğrenciliğini sürdüremeyen Deng burada 5 yıl sıradan işlerde çalıştı, Çinli öğrenci ve işçilerin kurduğu Komünist Gençlik Ligi'ne katıldı. 1926'da Sovyetler'de  komünizmin teorisini tahsil ettikten sonra propaganda çalışmaları yapmak üzere Çin'e döndü. Bu arada Mao ile tanıştı. Mao'nun gerilla stratejisini Rusya'nın etkisindeki enternasyonalistler tasvip etmiyorlardı, Deng karısından ayrılma pahasına Mao'yu destekledi. Jiyanksi'de Kızıl Ordu için üs kurarken birlikte olan Mao ve Deng, milliyetçi güçler karşısında sıkışan Kızıl Ordu'nun 90 bin kişinin hayatına malolan 9 bin km'lik ünlü Uzun Yürüyüş'ünde de birlikteydi. Bu sıkıntılı yolculuğun Mao'yu komünist parti içinde öne çıkarması, Deng'in önünü açmıştı. Yünnan'da üçüncü evliliğini yapan Deng tam bir aile hayatına başlayacaktı ki, 1937'de Japonya Çin'e saldırdı. 1945'te Japonya'nın Çin'den  çekilmesinin ardından milliyetçilere karşı verilen mücadelede Deng yine Mao'nun yanındaydı. 1949'da Halk Cumhuriyeti'nin kurulmasıyla önce Komünist Parti Genel Sekreteri, 1956'da da Mao'nun 12 yardımcısından biri oldu. 1957'de Kruşçev Rusyası'nı ziyaret eden Mao, Deng'i de Moskova'ya götürmüş, onu Rus liderlere göstererek 'Bu cismi küçük, ama geleceği parlak adama dikkat edin' demişti.
   <br/>
   <br/>
   Mao ile Deng'in yolları, 15 yılda Çin'in kişi başına üretimini İngiltere'ninkinin üstüne çıkarmayı amaçlayan Büyük Atılım(Great Leap Forward, 195961 ) ve komünist ideolojiden sapan faşizm artıklarını temizleme ve yeniden öze dönüşü hedef alan Kültür Devrimi(196676)'nden sonra ayrılmaya başladı. Deng ve zamanın Cumhurbaşkanı Liu politikayı onaylamıyorlardı. Deng kedicilik'le suçlanmasına sebep olan sözü de bu politikayı eleştirirken, insanların yiyeceğini temin etme noktasında metod tartışmasının yersizliğini anlatmak için söylemişti. Sonunda kötü gidişi kabul eden Mao, Deng ve Liu'ya gıda sıkıntısını aşmaları için yetkiler verdi. Bu ikilinin başkaldırısını asla unutmamıştı ve öcünü de Kültür Devrimi'yle aldı. Mao ve karısının kışkırtmasıyla harekete geçen kitleler bu ikiliyi vatan hainliğiyle suçladı. İki sanığın Ağustos 1967'de Halk Mahkemesince yargılanması sırasında ayağı kırılan Liu daha sonra hapiste öldü. Savaş yıllarındaki yakınlığını hatırlayan Mao, Deng'e Pekin'deki bir evde göz hapsi verilmesini sağladı. Daha sonra eski bir gerilla üssüne gönderilen Deng traktör fabrikasında çalıştırıldı. Bu yıllarda oğlu ve kardeşi radikallerce ortadan kaldırılan Deng, Çin'in kurtuluşu için formüller  aradı.
   <br/>
   <br/>
   Talihi 1973'te yeniden gülen Deng, bir süre başbakan yardımcılığı yaptı. Ancak bu sefer Mao'nun karısı Jiang King ile Dörtler Çetesi'nin hışmına uğradı. Çeteyi açıkça eleştiren Başbakan Zhou'nun 1976'da ölümünden sonra Deng, çete tarafından gençleri yasa teşvik etmekle suçlanarak görevinden alındı. Artık en kötü ihtimale kendini hazırlayan Deng, Eylül 1976'da Mao'nun ölümünden bir ay sonra 3'üncü kez Pekin'e döndü. Dörtlü Çete tutuklanmıştı. Yeni ekonomi politikasıyla köylü toprağını ekip biçmeye, ürün fazlasını satmaya başladı. Tarihi Washington ziyareti ile Amerika'yla Çin arasındaki buzları çözdü. 1979 baharında çok kısa bir süre için muhalefete söz hakkı verdi, ipleri kaçıracağından korkarak geri adım attı. 1984'te doğudaki şehirlerde ekonomik reformlar meyve vermeye başladı.
   <br/>
   <br/>
   1980'lerin sonunda işçiler, öğrenciler yürümeye başlayınca Deng, politik reformlara sıcak baktığı için Hu Yaobang'ı görevden aldı. Tienanmen olayından sonra ipler muhafazakarların eline geçti. Ta ki 1992'de gözleri görmez ve kulakları işitmez hale gelen Deng yeniden meydana çıkıp serbest ekonomi politikasının ürünü olan Şenzen'e tur düzenleyene kadar. 1993'ten sonra sağlık durumu iyice ağırlaşan Deng'in son sayasi manevrası olmuştu bu. Ekonomide olduğu kadar hayatı ve ölümüyle de Mao'dan farklıydı Deng. Mao, Pekin'in duvarlarla çevrili Yasak Şehri Zongnanhay'da hükümdarlar gibi yaşamıştı, Deng ise bir blok uzunluğundaki mütevazı bir evde.  Gözlerini tibbi araştırmalar için bağışlayan Deng, cesedinin yakılarak külünün denize savrulmasını vasiyet etti.
   <br/>
   <br/>
   Liderlik yarışı zayıf ihtimal
   <br/>
   <br/>
   Şimdi üzerinde en çok kafa yorulan konu Deng sonrasında bir liderlik kavgasının olup olmayacağı. Amerika, Zemin'in(70) iktidarını sağlamlaştıramadığından dış konulardan çok iç konulara ağırlık vereceğini tahmin ediyor. CIA'ya göre Zemin'in ''gücünü sınırlamak isteyen'' en az 7  rakibi bulunuyor.
   <br/>
   <br/>
   7 yıl Parti Genel Sekreterliği, 6 yıl Merkez Askeri  Komisyon Başkanlığı ve 3 yıl Devlet Başkanlığı görevlerinde bulunan Zemin, ekim ayındaki 15'inci parti kongresinde  kendini gösterecek. Çin'deki resmi yaklaşım, Deng'in yetkilerini 1989'dan bu yana yeni nesile devrettiği, aradan geçen 7 yıl içinde taşların yerine oturduğu, bu yüzden liderlik probleminin yaşanmayacağı şeklinde. Genel kanaat Deng'in yerini doldurma açısından Zemin'den daha fazla göz dolduran adayın olmadığı yönünde, ancak Mao'nun halefi olarak ortaya çıkan Hua Guofeng'in Dörtlü Çete tarafından etkisiz hale getirilmesine benzer bir sürpriz de gözardı edilmiyor. En önemli adaylar önümüzdeki yıl görev süresi tamamlanacak olan Li Peng ve Ulusal Halk Kongresi Başkanı Qiao Şi. Deng'in Qiao'ya iki kez parti genel sekreterliğini teklif ettiği, ancak kabul ettiremediği biliniyor. Başbakan Yardımcısı Zhu Rongji, Başbakan vekili Li Lanquing ve Komünist Parti'nin organizatörü Hu Jintao siyasi elit içindeki diğer önemli isimler. Zemin'in adayların hiçbirinin kendisinden daha karizmatik olmaması dışında bir şansı daha var. İlk kez uygulanacak yaş haddinden zorunlu emeklilik yasasıyla Zemin kabineye kendine yakın 20 kişiyi getirerek önemli bir güç kazanmış olacak. Bu arada Kızıl Ordu'nun Ziang'a bağlılığını bildirdiğini belirtmekte yarar var.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=FF32338A45FAB5E37350E8E50DCC8AA2?newsId=2325), [web.archive.org (arşiv bağlantısı)](http://web.archive.org/web/20120615212146/http://www.aksiyon.com.tr:80/aksiyon/newsDetail_getNewsById.action;jsessionid=FF32338A45FAB5E37350E8E50DCC8AA2?newsId=2325)
