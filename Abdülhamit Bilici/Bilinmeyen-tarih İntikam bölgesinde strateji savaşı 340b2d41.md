# İntikam bölgesinde strateji savaşı

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227093652im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093652im_/http://www.aksiyon.com.tr/resim/356/32.jpg" vspace="5"/>
  </p>
 </font>
 <font class="content">
  Dikkatli Aksiyon okuyucuları kapaktaki ifadeyi söyleyince hemen hatırlayacaklar. 2 ay önceki derginin (347. sayı) kapağı Yeni Avrasya Düzeni idi. Bu dosya, Amerikan Genelkurmayı’nın siparişi üzerine ABD’nin Orta Avrasya’da izleyeceği politikayı belirlemeye yönelik kapsamlı bir rapora dayanıyordu.
 </font>
 <br/>
 <p>
  <font class="content">
   11 Eylül saldırılarının ardından Afganistan dünya gündeminin birinci sırasına yerleşince, bu rapora yeniden göz atmak kaçınılmaz oldu. Çünkü raporu hazırlayanlar, o dönemde birçoklarınca aşırı denebilecek ölçüde Afganistan üzerinde duruyorlardı. O kadar ki 130 sayfalık raporun sonunda yapılan 5 somut öneriden ilki Afganistan’la ilgili olduğu gibi, muhtemel 3 felaket senaryosundan biri yine Afganistan’da patlak veriyordu.
   <br>
    <br>
     Haklı ya da haksız bütün dikkatler Afganistan üzerine yoğunlaşmışken, isterseniz Afganistan’la ilgili can alıcı kısımlara bir kez daha göz gezdirelim. Amerikan Genelkurmayı’na Afganistan hakkında yapılan somut öneri şöyle:
     <br>
      <br>
       “Afganistan’ı artık kendi haline bırakmaktan vazgeçmeliyiz. Batı’nın Sovyetler’in dağılmasından sonra izlediği bu politika bütün bölgeyi, Kafkaslar’ı, Çeçenistan’ı, hatta Üsame bin Ladin’i hesaba katarsak (şimdi hesaba katmanın ötesinde Amerikalılar’ın içi dışı Üsame oldu) ABD’yi bile etkiler hale geldi. Afganistan sorununa çözüm bulmadan Orta Asya’daki yeni bağımsız cumhuriyetleri güvenliğe kavuşturamayız. Bugün Afganistan’da Rusya, Çin, Pakistan, Hindistan ve İran zıt kutupları destekleyerek işi içinden çıkılmaz hale getirmiş durumdalar.”
       <br/>
       <br/>
       ABD’nin bölgeyle ilgili 11 Eylül öncesine ait düşüncelerini bilmeden, 11 Eylül olaylarının hemen arkasından Afganistan’ın hedef haline gelişini anlamamız zor. Çünkü ortada henüz Üsame ile New York ve Washington’daki terörist eylemler arasında bağ bile kurulamadı.
       <br/>
       <br/>
       Nitekim Amerika’nın en saygın gazetelerinden Washington Post, 11 Eylül saldırılarıyla Üsame bin Ladin arasında hiçbir bağ kurulamadığını yazdı. Benzer şekilde delil konusunda artan baskılar üzerine Amerikan Dışişleri Bakanı Colin Powell ‘Yakın zamanda bin Ladin’le ilgili delilleri ortaya koyabileceğimizi sanıyorum’ gibi belirsiz açıklamalar yapabildi. Ancak hedefi, geçmişte CIA tarafından yetiştirilmiş Üsame bin Ladin olan (Taliban rejiminin değiştirileceği bile açıkça söylenmiyor) büyük bir askeri harekat için yapılan hazırlıklar tüm hızıyla sürüyor. Daha sonra bir basın toplantısında Dışişleri Bakanı Powell’ın delil konusunda kendisine sorulan bir soruya, elde edilen bilgilerin çoğunun ‘classified’, yani devlet sırrı kapsamında olduğunu, dolayısıyla kamuoyuyla paylaşılamayacağını söylemesi de ayrı bir konu.
       <br/>
       <br/>
       Washington ve New York’taki olaylarla Üsame arasında açık bir bağ kurulamaması operasyonun meşruiyet temelini büyük oranda zorlaştırıyor. Çünkü şayet Taliban’ın yataklık ettiği Üsame, bu olayların arkasındaki isimse Amerika’nın her türlü misilleme hakkını meşru kabul eden dünya, açık kanıtlarla ikna olmak istiyor. Amerika’nın teröre karşı oluşturmaya çalıştığı koalisyonun en kritik ve zordaki üyesi Pakistan delil isteyenlerin başında geliyor. Arap dünyası üzerinde öteden beri önemli bir etkiye sahip olan Mısır’ın Devlet Başkanı Hüsnü Mübarek ortaya somut deliller konamaz ve yapılacak bir operasyonda masum siviller hedef alınırsa, ABD’nin misillemesinin teröristlerin yaptıklarından farkı kalmayacağını açıkça ifade etti. Avrupa Birliği, ABD’nin misilleme hakkını meşru gördüğünü açıklasa da İngiltere hariç birlik üyelerinin desteği kayıtsız şartsız değil.
       <br/>
       <br/>
       Çin ve Rusya terörizme karşı bir mücadeleyi genel olarak desteklediklerini belirtiyorlar, ancak harekatın Birleşmiş Milletler gözetiminde yapılmasını tercih ediyorlar. NATO, tarihinde ilk kez 5’inci maddeyi yürürlüğe koyma kararı aldı, ancak bunun da iki şartı bulunuyor. Birincisi saldırıların ABD dışından yapılmış olması, ikincisi müttefiklerin eylemlerin sorumluları hakkında ikna edilmesi. Fransa gibi bir NATO müttefiki, ABD’nin karşı karşıya kaldığı olayın tanımında bile anlaşmazlığa düşüyor. Paris’e göre ABD’nin karşı karşıya olduğu durum Washington’ın dile getirdiği gibi savaş değil terör.
       <br/>
       <br/>
       1991’de Baba Bush’un Kuveyt’i işgal eden Saddam karşısında kurduğu koalisyonla karşılaştırıldığında oğul Bush’un terör karşıtı cephesi hayli zayıf görünüyor. Birçok teorisyenin dikkat çektiği gibi koalisyonun temeline su kaçıran başka bir nokta daha var. O da Amerika’nın terörle mücadelesine destek verenlerin zihinlerinde çok farklı motiflerle hareket ediyor olmaları. ABD’yi yüreğinden vuran terör faaliyetine karşı oluşturulan koalisyona katılırken Rusya kendi baş ağrısı Çeçenistan, Çin Sincan ya da Doğu Türkistan problemini terör olarak görüyor. Başkan Putin, daha şimdiden Çeçenistan’daki savaşın uluslararası terörizmle mücadele seferberliğinden ayrı görülmeyeceğini ilan etti. Kısaca herkes belki aynı yöne bakıyor, ama hepsi başka şeyler görüyor.
       <br/>
       <br/>
       Bu mahsuru fark eden insan hakları örgütleri, ABD’yi teröre karşı mücadelenin ülkeleri meşru muhalefete, dini gruplara ve azınlıklara karşı serbest bıraktığı anlamına gelmediği konusunda uyarmasını istiyorlar. Bu sakıncaya Türkiye’den de dikkat çekenler yok değil. Prof. Dr. Nadir Devlet, ülkelerin terörün yorumunda eskiye oranla daha serbest olacaklarını söylüyor.
       <br/>
       <br/>
       Peki delillerin zayıflığı ve koalisyonun Körfez Savaşı koalisyonuna göre zayıflığına rağmen ABD, niçin Afganistan konusunda bu kadar ısrarlı davranıyor?
       <br/>
       <br/>
       Hatta Taliban’ın Alimler Şûrası’nın ABD ile didişmek istemediğini gösterircesine Üsame’nin gönüllü olarak ülkeyi terk etmesini istedikleri yönündeki görüşüne cevaben Amerikan yönetiminin çıtayı yükselterek “Yalnız Üsame’nin teslim edilmesi yetmez Ladin’in örgütünün bütün üyeleri teslim edilecek. Taliban denetimindeki terör kampları kapatılacak” gibi ilave şartlarla çıtayı yükseltmesi Afganistan’ın bir operasyona hedef olmaktan istese de kurtulamayacağını gösteriyor.
       <br/>
       <br/>
       Bütün bu gözlemler de başlangıçta atıfta bulunduğumuz Amerikan Genelkurmayı’nın hazırlattığı raporun Afganistan’la ilgili önerisini akla getiriyor. ABD’nin Afganistan’ı hedef seçmesinin altında birden fazla faktör var. Bir dönem Taliban’ı destekleyerek Orta Asya’nın Rusya ve İran dışında bir güzergahla dünyaya açılması ihtimalini deneyip başarılı olamayan ABD, bu defa bu yolu bizzat kendi elleriyle zorlamaya niyetli görünüyor. Afgan topraklarında konuşlanmış Amerikan aleyhtarı örgütlenmelerin etkisini kıracak. Soğuk Savaş sonrası dünya jeopolitiğinde bir boşluk olarak ortaya çıkan Orta Avrasya’ya bilfiil adım atmış olacak. Bir yandan bu bölgedeki yeni cumhuriyetleri tehdit eden ve onları Rusya ve Çin’in kucağına atan radikal örgütlenmeleri tesirsiz hale getirirken, bir yandan da aynı yönetimlerin baskıcı yöntemleri için gösterdikleri gerekçeleri bertaraf ederek bölgenin siyasi, ekonomik ve kültürel anlamda Batı’ya entegrasyonunu hızlandıracak.
       <br/>
       <br/>
       Nitekim uluslararası strateji konularında önemli bir isim olan Prof. Dr. Ahmet Davutoğlu da, ABD’nin Afganistan’a odaklanmasını benzer bir yaklaşımla ele alıyor. Ona göre Afganistan’ın seçilmesinin 3 gerekçesi var: Birincisi, Afganistan üzerinde terör nedeniyle kurulacak bir denetim aynı zamanda Çin, Pakistan ve Hindistan üzerinde de bir denetim anlamına gelecektir. İkincisi, Afganistan, Batı dışındaki üç büyük kültür havzasının –İslam, Hint ve Çin— içinde. Bu yolla, o bölgedeki jeo—kültürel dinamikleri istediğiniz zaman harekete geçirebilirsiniz. Üçüncüsü, Asya’dan güneye inen 3 geçiş yolu var. Balkanlar, Kafkaslar, Orta Asya ve Afganistan. Soğuk Savaş sonrasında bu geçişlerden Körfez ve kuzeyindeki bölgelerde denetim sağlandı. Balkanlar’a da Kosova ve Bosna olaylarından sonra nüfuz edildi. Şimdi Afganistan’a da nüfuz edilebilir duruma geldi. Terörün suçlusunun bulunması kadar, stratejik hesaplar da önemli.
       <br/>
       <br/>
       Avrasya Stratejik Araştırmalar Merkezi’nin Orta Asya masasından araştırmacı Mehmet S. Erol da ABD’nin Afganistan üzerinde durmasının altında stratejik unsurların yattığını düşünenlerden. Erol’a göre, Rusya, Çin ve İran’ın bölgede etkinliklerini artırmasından ve Şanghay Beşlisi’nin (Özbekistan’ın da katılmasıyla Şagnhay İşbirliği Örgütü oldu) ortaya çıkmasıyla ABD bölgeden dışlandı. Çin ve Rusya, güvenlik ve terörü ön plana çıkararak bölgedeki varlıklarını sağlamlaştırırken, ABD de aynı yöntemle, yani terörü gerekçe yaparak bölgeye girmek istiyor. Rusya’nın Bush’un teröre karşı kampanyasını destekleyerek ABD’yi karşısına almamayı tercih ettiğini söyleyen Erol, “Bu desteğin arkasında ABD’yi batağa çekme düşüncesi de etkili olmuş olabilir” diyor ve ekliyor: “Washington bölgede kalma eğilimleri gösterirse, Rusya ve Çin daha önce kendisine yapılanları ABD’ye karşı uygulamaya koyabilir.”
       <br/>
       <br/>
       Orta Asya Uzmanı Doç. Dr. Timur Kocaoğlu da stratejik hedeflerin altını çiziyor. Ona göre ABD kendi oluşturduğu bataklığı kurutmayı hedefliyor. Pakistan’ın önerisiyle Afganistan’daki iç savaşı bitirme ve Orta Asya petrollerini dünyaya taşıma amacıyla destek verdiği Taliban’ın zararlarını gören ABD bu projeyi iptal etmek istiyor. Projeyi sunan Pakistan da en büyük acıyı çekecek ülkelerin başında geliyor. Taliban zararlı oldu, çünkü ABD’yi hedef alan örgütlere kucak açtı. Orta Asya’yı istikrarsızlaştırarak, Avrupa Birliği içindeki ABD karşıtı ülkelerin de desteğiyle meydana gelen Şanghay oluşumunun doğmasına katkıda bulundu. 11 Eylül olayından önce de Afganistan’a yönelik ya da Orta Asya’dan ABD’nin dışlanmasını önlemeye yönelik projeler üzerinde çalışıldığını; Taliban ve Şanghay Örgütü’nün Türkiye’yi bölgeden uzaklaştıran unsurlar olduğunu söyleyen Doç. Kocaoğlu, ABD’nin bölgeye gelmesinin Türkiye bakımından olumlu olduğuna, ancak verilen destek karşısında pazarlık yapılması gerektiğine dikkat çekiyor: “Krallığı döneminde Türk unsurlara kötü yaklaşan Peştun asıllı Zahir Şah’ın geri getirilmesi yerine bir federasyon oluşmalı. ABD, Ladinler’i doğuran zemini hazırlayan Orta Asya ve Ortadoğu’daki diktatör yönetimleri desteklemekten vazgeçilmeli.”
       <br/>
       <br/>
       Afganistan operasyonunun arkasında teröristleri cezalandırmaktan başka hedefler olmadığını düşünenler de var. Örneğin Uluslararası İlişkiler Uzmanı Prof. Dr. Baskın Oran’a göre, ABD Afganistan’da dağı taşı bombalayacak. Yenilip, rezil olacak. Rusya da muhtemelen ABD’nin buraya girip boyunun ölçüsünü alması için destek veriyor. Bu desteği karşılığında ABD’den kredi ve teknoloji transferi gibi kolaylıklar umuyor olabilir.
       <br/>
       <br/>
       Prof. Oran, ABD’nin doğalgaz veya petrol gibi zenginliği olmayan Afganistan üzerinde tepkiselliğin ötesinde bir stratejisi olduğunu düşünmüyor. Onun asıl eleştirisi teröre sebep olan hadiselerin yanlış yorumlanışı ve seçilen mücadele tarzının faydasızlığına: “Bireysel terörü bu şekilde önlemek imkansızdır. Son terör olayı ezilen güneyle; zengin, küreselleştirici kuzey arasındaki bir savaş, yoksa ABD ile terör arasında değil. 19’uncu yüzyılda Marksizm’in fonksiyonunu görecek bir karşı ideolojiye ihtiyaç var. Küreselleşmenin mahsurlu tarafları ancak böyle törpülenebilir.”
       <br/>
       <br/>
       Bölge uzmanlarından Prof. Dr. Nadir Devlet de operasyonun arkasında görünenin ötesinde hedefler olmadığını, Üsame ile terörist eylem arasında bağ kurulamamış olmasına rağmen Amerikan halkını tatmine yönelik bir saldırı olacağını düşünüyor. Irak’ta da görüldüğü gibi operasyonun başarısını kara harekatına bağlı gören Prof. Devlet, özellikle Orta Asya Türk devletlerinin isteklerine rağmen ABD’nin geçtiğimiz dönemde askeri açıdan bölgeye angaje olmamaya özen gösterdiğini söylüyor. Prof. Devlet’in değerlendirmesi şöyle: “ABD Taliban rejimini devirmeyi hedeflediğini bile söylemiyor. Afganistan, Orta Asya doğal kaynaklarının dünyaya ulaşması için bir yol olabilir. Ancak buradaki çatışmadan kaçacak yüzbinlerce insan komşu ülkelere sığınacak. Pakistan, Özbekistan, Tacikistan ve bütün bölgeye savaşın yayılma tehlikesi var. ABD, Afganistan’a yeni rejim getirse de yardım etmez. İç kavga sürer. Böyle bir strateji, ancak Afganistan’ı tamamen Batı güvenlik sistemine bağlamayı tasarlamışlarsa başarılı olabilir. Tarih, Afganistan’ın asla tamamen bir yabancı gücün denetimine girmediğini gösteriyor. Böyle bir strateji bölgede büyük güce sahip olan Rusya ve Çin’in tepkisine neden olur. Hindistan, Keşmir sorununu halletmeye kalkabilir. Operasyonun hedefi sınırlı görünüyor.”
       <br/>
       <br/>
       Maskeli savaş
       <br/>
       <br/>
       Akl—ı selim sahiplerini olayların arkasında başka dolaplar çevrildiği kuşkusuna götüren en önemli faktör, 11 Eylül saldırılarının Ortadoğu kökenli örgütlerin işi olamayacağına duyulan inanç. Seçilen hedeflere dikkat edildiğinde akla Amerika’nın dünyadaki hegemonyasından rahatsız başka hırslı güçler geliyor. Böyle olunca Afganistan’a operasyon önemli bir karşı mesaj içeriyor. Çünkü dünyada şu anda açıktan Amerikan karşıtı söylem kullanan üç ülke olan Rusya, Çin ve İran’ın tam orta noktasında ve üçünü de etkileyecek bir jeostratejik konumda Afganistan. Bir bakıma Pentagon ve Dünya Ticaret Merkezi’ni hedef alarak yüreğine hançer saplayan güçlere karşı ABD de Asya’nın merkezine bir saldırıyla cevap veriyor. Bu üç ülkenin de paradoksal olarak ABD’nin Afganistan operasyonuna şöyle ya da böyle destek veriyor olması oldukça ilgi çekici.
       <br/>
       <br/>
       Popüler düzeyde meydanlar bin Ladin posterlerinden geçilmese de, seviyeli yorumlarda daha can alıcı noktalar tartışılıyor. Örneğin üzerinde durulan noktalardan biri şu: Çin ve Rusya taziye dileyip teröre karşı ABD’ye yardım konusunda güzel ifadeler kullanıyorlar. Ancak ABD’nin terörü destekleyen ülkeler listesindeki bütün devletlere de bu iki ülke teknoloji ve silah desteği sağlıyor. Rusya, Çin’e Amerikan donanmasına karşı kullanılacak silahlar satıyor. Dolayısıyla ABD’nin hegemonyasına meydan okuyan ve Amerikan çıkarlarını hedef alan Çin’in ve Rusya’nın başını çektiği devletler, devletçikler, örgütler koalisyonunun varlığı biliniyor.
       <br/>
       <br/>
       Belki biraz hınzırca ama kimileri Rusya’nın, ABD’nin yukarıdaki bütün hedeflerine ulaşması bir yana 20 yıl önce kendisinin düştüğü batağa saplanması temennisiyle bu desteği verdiğine inanıyor. Washington’a karşı sergilediği ılımlı tutumu sürdüren Moskova’nın bugünkü psikolojik şartların değiştiği, operasyonun ilerleyen günlerinde nasıl bir tavır takınacağını kimse bilmiyor.
       <br/>
       <br/>
       Çin’deki internet neslinin Amerika’da yaşanan terör saldırılarına hiç de üzülmedikleri, Belgrad’daki elçiliklerini bombalayan, dünyaya tek başına nizam vermeye kalkan, daha çok yakında Çin üzerinde istihbarat toplarken uçağı düşen ABD’nin saldırıları hak ettiğini düşünüyorlar. Füze Kalkanı sisteminden başka birçok hadiseye Rusya ile birlikte stratejik eksen oluşturmaya çalışan Çin’in de ilerleyen süreçte tavrının olumsuza döneceğini kestirmek zor değil.
       <br/>
       <br/>
       Büyük güçlerin ve uluslararası siyasi oyunların mağduru halklar, kaçınılmaz olarak ABD’nin Afganistan’a karşı haksızlık yaptığını düşünüyorlar. ABD’nin dünya politikalarındaki çelişkileri sürdükçe, benzer saldırılarla ve halklar temelinde nefretle karşılaşması sürpriz olmaz. Demokrasi ve insan haklarından söz ederken, diktatörlükleri desteklemesi Amerikan yönetiminin üzerinde düşünmesi gereken bir nokta. Nitekim girmeyi düşündüğü bölgedeki halklar, ya ABD’ye küskünler ya da nefret duyuyorlar. Pakistanlılar ve Afganlılar Amerika’yı ihtiyacı olduğunda sırtlarını okşayan, ihtiyacı giderildiğinde arkasını dönüp giden bir güç olarak görüyor. Müslümanlar’ın dünya üzerindeki stratejik konum ve metalarından vazgeçemeyen ABD’nin, onlarla siyasi ilişkilerde birkaç jestin ötesine geçmemesi de önemli bir handikap.
       <br/>
       <br/>
       Afganistan ve Üsame, Sovyetler’in işgali karşısında ABD liderliğindeki Batı ittifakı için çok tarihi bir işbirliği örneği vermişlerdi. Öyle görünüyor ki, aynı ikiliye Soğuk Savaş sonrası düzenin oluşturulmasında yine iş düşüyor. Şayet Amerika gerçekten kendisine saldıranları karşısına alsaydı, onların elinde nükleer silahlar da olabileceği için III. Dünya Savaşı’nın çıkması kaçınılmaz olacaktı. Bu da dünyanın sonu anlamına gelecekti. ABD, Soğuk Savaş’ın kazandırdığı tecrübeyle kavgayı göğüs göğüse merkezde değil, periferideki etki alanları üzerinde yapmaya yöneliyor. Hatırlarsanız, Soğuk Savaş’ta iki kutup arasındaki mücadele dünyanın göbeğinde değil, Afganistan, Çekoslovakya, Vietnam, Zaire gibi arka sokaklarda geçmişti.
       <br/>
       <br/>
       E—Posta: a.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12812), [web.archive.org (arşiv bağlantısı)](http://web.archive.org/web/20050227093652/http://www.aksiyon.com.tr:80/detay.php?id=12812)
