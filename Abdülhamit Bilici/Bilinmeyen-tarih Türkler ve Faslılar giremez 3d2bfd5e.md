# Türkler ve Faslılar giremez

*Abdülhamit Bilici Bilinmeyen-tarih*

<div>
 <p>
  <font>
   Fransa’nın ardından özgürlükler ülkesi olarak bilinen Hollanda’da da yabancılara karşı ayrımcılık rüzgarları esmeye başladı. Geçtiğimiz ay içinde yapılan seçimler sonrası oluşturulmaya çalışılan koalisyon hükümetinin tarafları Türkler’in ve Faslılar’ın ülkeye yerleşmelerini önleyen katı kararlar aldı.
   <br/>
   <br/>
   Hıristiyan Demokratlar, Liberal Parti ve Pim Fortuyn Listesi arasında varılan anlaşma uyarınca başta Türkiye ve Fas olmak üzere, Batı Avrupa dışındaki ülkelerden bu ülkeye aile birleşimi çerçevesinde geleceklere yeni kısıtlamalar getirilecek. Buna göre, Hollanda’da yaşayan ve yıllık geliri 19 bin eurodan aşağı olan bir Türk, Türkiye’den evlendiği eşini Hollanda’ya götüremeyecek. Türkiye’de evlenen gençler 21 yaşını doldurmadan Hollanda’ya giremeyecek. Hollanda’da yaşayan ailelerin, Türkiye’de yaşayan çocuklarını yanlarına alabilme şartları da zorlaştırıldı. Yeni tasarıyla ülkede vizesiz olarak bulunmak da suç sayılacak ve bu kişiler yakalandıklarında derhal cezaevine gönderilecek.
   <br/>
   <br/>
  </font>
 </p>
 <p>
  <font>
   (Bu yazı 66 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1300), [web.archive.org (arşiv bağlantısı)](http://web.archive.org/web/20050301154346/http://www.aksiyon.com.tr:80/yazdir.php?id=1300)
