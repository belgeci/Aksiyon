# İsrail işgali sürüyor

*Abdülhamit Bilici Bilinmeyen-tarih*

<div>
 <p>
  <font>
   İsrail Filistin liderine karşı yaptığı kuşatmayı kaldırmasına rağmen aralıklı olarak Filistin topraklarını işgal etmeye devam ediyor. Nitekim geçtiğimiz hafta içinde de Ramallah’a girerek Filistin Devlet Başkanı Yaser Arafat’ın karargahını kuşattı ve karargah yakınındaki bazı binaları yıktı. Ha’aretz gazetesi, görgü tanıklarına dayandırdığı haberinde, askerlerin Arafat’ın karargahına girmediğini, yalnızca kuşattığını aktardı.
   <br/>
   <br/>
   İsrail askerlerinin karargah yakınında bulunan ve geçen hafta yapılan operasyonda zarar gören binaları yıktığı, 20 kişiyi de gözaltına aldığı belirtildi. İsrail ordusu, Batı Şeria’daki Ceba yerleşim bölgesine düzenlediği operasyonda da 20 Filistinliyi tutukladı. Ortadoğu’da çatışmalarla birlikte barış konferansı için de çalışmalar devam ediyor. Bir çok ülke Ortadoğu’ya ilişkin uluslararası bir konferansın kendi ülkelerinde yapılması için lobi faaliyetinde bulunurken Türkiye de aynı talep doğrultusunda Washington’da lobi yapıyor. ABD Dışişleri Bakanlığı, Ulusal Güvenlik Konseyi, Beyaz Saray ve Pentagon nezdinde görüşmeler yapan diplomatlar, Türkiye’nin Ortadoğu konferansı için neden iyi ev sahibi olacağını anlatıyorlar. Diplomatlar, İsrail ve Filistin ile yakın ilişkileri bulunan Türkiye’nin ev sahipliğinin, konferansın başarısında önemli rol oynayacağına inanıyor. Türkiye’nin kullandığı argümanlar arasında ABD Devlet Başkanı George Bush’un konferansın Türkiye’de yapılmasına sıcak bakması yer alıyor.
   <br/>
   <br/>
  </font>
 </p>
 <p>
  <font>
   (Bu yazı 52 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1304), [web.archive.org (arşiv bağlantısı)](http://web.archive.org/web/20050301153520/http://www.aksiyon.com.tr:80/yazdir.php?id=1304)
