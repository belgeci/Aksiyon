# Savaş bize rahmet oldu

*Abdülhamit Bilici 1994.12.17*

<div>
 <p>
  <font>
   "Bu savaş bizim için rahmet oldu. Aradan 5–10 sene daha geçseydi tamamen asimile olmuş olacaktık. Insanlar kim olduklarını unutmuş, Sırplar’la aralarında bir fark olmadığına inanmaya başlamışlardı. Sırplar yanlış yolu seçti. Silaha başvurarak, uyuyan bir millete benliğini hatırlattılar...”
   <br/>
   <br/>
   Bu sözler Saraybosna’da hayatta kalma mücadelesi veren halkın yüzde 60’ının dinlediği, Bosna Ordusu’nun biricik moral kaynağı Hayat Radyosu Genel Müdürü Mahir Jisko’ya ait. Ülkelerindeki son gelişmeleri Türk halkına aktarmak ve radyoları için gerekli elektronik malzameleri temin etmek için Türkiye’ye gelen Hayat Radyosu ekibiyle görüştük.
   <br>
    Boşnaklar'ın Türkler hakkındaki değerlendirmelerini soruyoruz, bakın ne diyorlar:
    <br>
     “Türk kavramı, bir Boşnak için asla yabancı olamaz. Fakat Boşnaklar’ın Türkler’e tarihten gelen bir kırgınlıkları var. (Ya hepimizi götürmeli ya da bir kısmımızı götürerek bizi burada güçsüz bırakmamalıydınız) diyorlar. Peki şimdi yapılacak bir şey yok mu? Tabii ki var, bari şimdi bizi sahipsiz bırakmayın”.
     <br>
      Uluslararası ajansları, özellikle Reuter yanlı yayın yaparak, dünya kamuoyunda “Boşnaklar’ın işi bitti” imajını oluşturmaya çalıştıkları için Müslüman ülke yayın kuruluşlarının ZAMAN gibi Bosna’da kendi bürolarını kurması gerektiğine dikkat çeken Hayat Radyosu ekibi, “Boşnaklar’ın hatası yok mu?” sorumuza ise şöyle cevap veriyorlar:
      <br>
       “Boşnaklar’ın tek suçu merhametli olmaları. Bu kültür bize Türkler’den miras kaldı. Onları insan gibi görüp, öyle muamele etmişiz, ama  yanıldık”
       <br>
        Boşnak gazeteciler içinde bulunduğumuz kış mevsimine dikkat çekerek önemli bir uyarıda bulunuyorlar: “Olayların başından bu yana bu üçüncü kış oluyor. Bu en kritik kış. Çünkü birinci kışa göre, asker sayısı 10 kat artmış durumda. Biz yemiyor, içmiyor, bütün yardımları orduya aktarıyoruz. Bunun için gönderilen yardımların kalitesine dikkat edilmesi lazım. Askerlerin ihtiyaçlarını gözönünde bulundurmak gerek.”
        <br>
         Boşnak gençler Sırplar’ı maşa olarak görüyor ve asıl düşmanlarının New York’ta, Paris’te, Londra’da dolaştığına inanıyorlar. Sırp uçaklarına Ingiliz radarlarının takviye destek verdiğini, Müslümanlar’a bomba yağdıran Sırp uçaklarını Yugoslavya vatandaşı pilotların kullanıldığını söylüyorlar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 170 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21347), [web.archive.org (arşiv bağlantısı)](http://web.archive.org/web/20060527133753/http://www.aksiyon.com.tr:80/yazdir.php?id=21347)
