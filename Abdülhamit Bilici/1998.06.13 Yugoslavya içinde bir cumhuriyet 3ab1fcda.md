# Yugoslavya içinde bir cumhuriyet

*Abdülhamit Bilici 1998.06.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Balkan Ülkeleri Dışişleri Bakanları Toplantısının ana gündemi Kosova idi. Krizi en derinden hisseden ülke ise sınırına binlerce Kosovalı Arnavut'un yığıldığı Arnavutluk'tu.
  </font>
 </div>
 <div id="newsText">
  <font class="detail-text">
   Kosova nüfusunun yüzde 90'ı ile ortak kan taşıyan Arnavutluk'un Dışişleri Bakanı Pascal Milo ile bu ülkenin krize yaklaşımlarını konuştuk.
   <br>
    <br>
      Mevcut Arnavutluk hükümetinin Kosova konusundaki resmi tutumu nedir?
     <br>
      <br>
       Kosova ile ilgilenme hem hakkımız, hem de en büyük sorumluluğumuz. Arnavutlar'ın özgürlüğü ve insan hakları için sürekli destekliyoruz. Onlar Arnavut ulusunun bir parçası. Hissi temennilerle yetineceğiz demiyoruz, objektif ve akılcı somut yardımdan sözediyoruz. Kosova kendi geleceğini kendisi belirlemelidir. Onları tatmin edecek bir statü belirlenmesini, ama aynı zamanda uluslararası dengelerin değişmemesini istiyoruz. En gerçekçi çözüm Federal Yugoslavya Cumhuriyeti içinde Kosova'nın Sırbistan ve Karadağ'dan sonra üçüncü cumhuriyet olmasıdır. Bu hem Kosovalılar'ın kendi kaderini belirlemesini gerçekleştirir, hem de Yugoslavya'nın toprak bütünlüğünü bozmamış olur. Ama onlar konuyu Sırbistan'ın bir iç sorunu olarak görüyorlar.
       <br>
        <br>
         Bu toplantıdan Yugoslavlar memnun olduğunu söylediler. Siz de memnun musunuz?
         <br/>
         <br/>
         Yugoslavya sorunu iç meselesi olarak görüyor. Diğer ülkelerin hepsinin dışişleri bakanları aynı tavrı aldıklarını açıklamışlardır. Bu, konferansın büyük başarısıdır. Bunda en büyük pay da İsmail Cem'e aittir. Kosova konusunda iki belge kabul edildi. Başkanlık Değerlendirmesi ile 6 ülke dışişleri bakanlarının yayınladığı belge. Bu 6 ülkenin birlikte olduğunu gösterdi. Yugoslavya Dışişleri Bakanı izole edilmiştir. Bu toplantıda herhangi bir ülkenin Yugoslavya'yı destekler bir açıklama yaptığını gördünüz mü? Bütün heyetler kötü Yugoslavya için kötü şeyler söylemişse nasıl memnun olabilirler?
         <br/>
         <br/>
         Sınır bölgesinde son durum nedir ve sınırdan geçen Kosovalı Arnavut sayısı kaçtır?
         <br/>
         <br/>
         Pek bir değişiklik yok sınırda. Şu an itibariyle 20 bin Kosovalı Arnavutluk'a geçti. Uluslararası camiadan, NATO'dan, AB'den ve ABD'den korktuğu için Yugoslavya oraya Belgrad'daki yabancı ülkelerin temsilcilerini götürüyor ve birşey olmadığı imajını vermeye çalışıyor. Ancak uluslararası camia bu senaryolara tok olduğunu gösteriyor. Mültecileri karşılamaya çalışıyoruz ama mali bakımdan zorluklar oluyor. Mülteci demek de doğru değil, onlar bizimle aynı ulustan. Anayurdun bir başka kısmına geliyor.
         <br/>
         <br/>
         Ordu alarmda
         <br/>
         <br/>
         Arnavutluk ordusu çok kötü bir tecrübe yaşadı. Silahları talan edildi, isyan çıktı. Şu anki durumu nasıl? Kosova'da gerginliğin artması halinde Arnavutluk ordusunun müdahalesi söz konusu olabilir mi?
         <br/>
         <br/>
         Ordumuz yeni yapılanma aşamasında. NATO'nun inisiyatifi olan Barış İçin Ortaklık formülü içinde ordumuz destek alıyor. Dost ülkelerin de büyük yardımı var. Türk hükümetine verdiği destek için teşekkür ediyorum. Bizim askerlerimize Türkiye'de eğitim imkanı sağlandı. Arnavutluk'taki askeri altyapı için yardımları oldu. Ordu birinci derecede alarmdadır. Özellikle gelen binlerce Arnavut'a hizmet verebilmek için. Ve sınırın diğer tarafından gelebilecek bir provokasyona karşı hazırlıklı olabilmek için. Arnavutluk sınırında bir çatışma/savaş olursa, bu Yugoslav ordusu ile Arnuvutluk ordusu arasında olmayacak. Bu savaş Miloseviç ile uluslararası camia arasında olacak.
         <br/>
         <br/>
         Türkiye'nin politikasını nasıl buluyorsunuz?
         <br/>
         <br/>
         Türkiye'den sürekli yardım aldık. Sayın Cem de bunun süreceğini, herhangi bir ihtiyaç durumunda kendisine telefon edebileceğimi söyledi. Yalta'daki KEİ toplantısında da Türk Cumhurbaşkanı Demirel bizim cumhurbaşkanımıza aynı şeyleri söylemiş.
         <br/>
         <br/>
         Mart ayında Kosova olayları patlayınca Arnavutluk NATO'dan sınır bölgesine asker göndermesini istedi. NATO da hem Makedonya, hem Arnavutluk sınırına asker yerleştirmeyi düşünüyor. Bundan Kosova Arnavutları'nın Sırplar'ın insafına terkedilmesi anlamı çıkmaz mı?
         <br/>
         <br/>
         Uluslararası diplomasi öncelikle bu çatışmanın genişlemesini engellemeye, daha sonra merkezini çözmeye çalışıyor. NATO ordusunu Kosova sorununun çözümüne yardımcı olsun diye Arnavutluk'a kabul ediyoruz.
         <br/>
         <br/>
         Avrupa Birliği de Yugoslavya'ya yaptırım kararı aldı. Yeni yatırım olmayacak, ülkelerindeki Yugoslav varlıkları dondurulacak. Bu kararın tesiri olacak mı?
         <br/>
         <br/>
         Uluslararası camianın aldığı tüm kararlar gibi bu kararı da memnuniyetle karşılıyoruz. Ancak asıl önemli olan kararın uygulanmasıdır. Zaman, somut eylem zamanıdır.
         <br/>
         <br/>
         Arnavutluk'ta halk bağımsızlık için karar aldı. Siz ise Yugoslavya içinde bir çözümden söz ediyorsunuz? Bu çelişki değil mi?
         <br/>
         <br/>
         Neticede çözüm Kosova Arnavutlarının istediği gibi olacak. Biz Arnavutluk devletinin görüşünü söyledik. Bizim uluslararası görevlerimiz ve angajmanlarımız var. Bu çerçeve içinde ve uluslararası gerçeklere uygun bir yaklaşım bizimki.
         <br/>
         <br/>
         Kosova içinde de yöntem ve nihai çözüm konusunda bazı fikir ayrılıkları bulunuyor. Bu durumun sorunun çözümünü güçleştirdiğini düşünüyor musunuz, sizin Kosova içinde desteklediğiniz bir görüş, grup var mı, yoksa bu onların iç işleridir mi diyorsunuz?
         <br/>
         <br/>
         Rugova ve ona muhalefet edenlerin en üst tutumları aynıdır. Aralarında bazı siyasi yaklaşım farklarının olması da normaldir.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3829-yugoslavya-icinde-bir-cumhuriyet.html), [web.archive.org (arşiv bağlantısı)](http://web.archive.org/web/20141021145436/http://www.aksiyon.com.tr/aksiyon/haber-3829-yugoslavya-icinde-bir-cumhuriyet.html)
