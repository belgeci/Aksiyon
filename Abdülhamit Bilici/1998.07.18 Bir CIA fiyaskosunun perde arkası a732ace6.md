# Bir CIA fiyaskosunun perde arkası

*Abdülhamit Bilici 1998.07.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gizli servislere ve bunların örtülü operasyonlarına merak duymayan hemen hemen yok gibidir.
  </font>
 </div>
 <div id="newsText">
  <font class="detail-text">
   Bazıları gözünde bu örgütleri o kadar büyütürler ki, adeta normal ya da sade insanların yeryüzünde kendiliklerinden bir şey yapma etme imkanlarının olmadığına inanırlar.
   <br/>
   <br/>
   Bu yazı, adeta yarı ilahi nitelik atfedilen bu tür örgütlerden biri olan CIA'in (Central Intelligence ServiceMerkezi Haber Alma Teşkilatı) tarihindeki en başarısız operasyonlardan birinin üzerindeki perdeyi aralarken, somut bir örnekte hem örtülü bir operasyonun nasıl gerçekleştirildiğini, hem de sözkonusu örgütlerin aslında kamuoyunda çok abartılmış bir üne sahip olduklarını ortaya koymayı hedefliyor.
   <br/>
   <br/>
   Irak'ta başarısızlıkla sonuçlanan operasyon CIA tarihinde verilebilecek tek örnek değil. Aslında Kuzey Irak'a kadar darbı mesel halini alan CIA'in başarısızlık öyküsü Domuz Körfezi Operasyonu idi. Küba lideri Castro'yu devirmek için yola çıkan CIA eğitimli Kübalılar Domuz Körfezi mevkiinde etkisiz hale getirilmişti.
   <br/>
   <br/>
   Soğuk Savaş'ın çocuğu CIA
   <br/>
   <br/>
   ABD Başkanı Harry Truman tarafından 1947'de kurulan CIA, son yıllarda art arda sarsıntılar yaşıyor. Soğuk Savaş boyunca Sovyetler Birliği'nin gücünü abarttığı iddia edilen örgüt, Berlin Duvarı'nın çökeceğini, SSCB'nin dağılacağını ve Gorbaçov'un iktidardan düşeceğini öngörememekle suçlanıyor. Soğuk Savaş'ın beklenmedik bir şekilde sona ermesinin ardından, örgütün kendini yeni dünya düzenine uydurmakta zorlandığı gözleniyor. Örgütün adaptasyon sıkıntısına 1994'te ortaya çıkan bir olay tuz biber ekmişti. CIA bordrosunda yer alan kıdemli ajanlardan Aldirch Ames, 9 yıl boyunca Sovyetler Birliği hesabına çalışmıştı. Dönemin CIA Başkanı Woolsey göreve gelişinin 23'üncü ayında bu skandal üzerine istifa etmek zorunda kaldı. 30 milyar dolarlık bütçesi ve 11 bin çalışanı ile örgüt Washington'da en riskli ve en kolay adam harcayan kurumların başında geliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3931), [web.archive.org (arşiv bağlantısı)](http://web.archive.org/web/20120701090523/http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3931)
