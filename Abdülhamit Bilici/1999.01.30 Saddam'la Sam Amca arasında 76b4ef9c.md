# Saddam'la Sam Amca arasında

*Abdülhamit Bilici 1999.01.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Irak'ın İran'la yaptığı 8 yıllık savaş Türkiye için pek problem çıkarmamıştı. Hatta Türkiye izlediği eşit mesafeli siyasetle iki ülkeyle de ticaret yapma imkanı bulmuştu.
  </font>
 </div>
 <div id="newsText">
  <font class="detail-text">
   Ama 1990'da, 1961'de yaptığı gibi Kuveyt üzerinde hak iddia ederek bu ülkeyi işgal etmesiyle başlayan ve ABD'nin öncülüğündeki geniş uluslararası koalisyonunun Saddam'ı Kuveyt'ten 4 günde çıkarmasıyla aktif kısmı sona eren ama jeopolitik etkileri devam eden süreç Türkiye'yi içinden çıkılmaz bir ikilemler yumağına atmış bulunuyor.
   <br/>
   <br/>
   Geçen aralık ayında, Irak'ın mevcut kitle imha silahlarını yok etmek ve bu yönde yeni faaliyetleri önlemek amacıyla kurulan BM denetçileri heyeti UNSCOM'un muvazaalı olumsuz raporuna dayanarak ABD ve İngiltere'nin diğer BM Güvenlik Konseyi üyelerinin aksi yorumlarını dikkate almadan kendi inisiyatifleriyle, Irak'ı bombalamaya başlamasıyla süreç yeni bir ivme kazanmış oldu.
   <br/>
   <br/>
   Kimilerince Clinton'ın Monica skandalından kurtulmak için yapmacık bir şekilde tırmandırıldığına inanılsa da, geçen yılın ikinci yarısından itibaren ABD'nin Irak'a yönelik siyasetinde, temel hedefleri ve araçları bakımından hâlâ net olmayan noktaları ihtiva etse de belirgin bir hareketlilik gözleniyor. Bunun en önemli göstergesi de muhalif gruplara 97 milyon dolarlık para yardımını içeren Irak Kurtuluş Yasası'nın Senato'dan geçirilmesi.
   <br/>
   <br/>
   ABD'nin Saddam'dan kurtulma isteğini göze parmağını sokarcasına ortaya koyan bir başka hareketi de Ankara'daki büyükelçiliklerindeki iki numaralı adamı, daha önce Kuzey Irak'taki uçuşa yasak bölgeyi denetleyen Çekiç Güç(şimdi Keşif Güç) çerçevesinde görev yapmış Frank Ricciardone'u muhalifleri örgütlemekle görevlendirmesi oldu.
   <br/>
   <br/>
   ABD'nin bir diplomatı görevlendirmesi ya da muhalif gruplara bir miktar para vermesiyle yıllardır her şeye rağmen ayakta kalmayı başaran Saddam'ın yarın devrileceği anlamına gelmiyor elbette. Örneğin aynı ABD burnunun dibindeki Küba lideri Castro'yu neredeyse yarım asırdır tahtından indiremiyor. Ayrıca Ricciardone bu göreve getirilen ilk kişi değil. Ricciardone, detaylarını Aksiyon'da kapak olarak yayınladığımız, 1996 yazında fiyaskoyla sonuçlanan, yine bir Amerikalı diplomatajanın muhalif grupları örgütlemesi stratejisine dayanan operasyonun ulaşamadığımız gizli yönlerini ihtiva eden dosyasını görevi kabul etmeden önce incelemiş olmalı. 2 yıl önceki o başarısız operasyonda örneğin kendisine dayanılan en önemli muhalif gruplardan biri olan Kürdistan Demokrat Partisi lideri Barzani'nin Saddam'la anlaşarak Bağdat yerine Kürt rakip Talabani'yi alt etmeyi tercih etmesi tüm dengeleri altüst etmişti.
   <br/>
   <br/>
   Şimdi Ricciardone'un işi eski meslekdaşına göre bir açıdan kolay, bir açıdan daha zor. Kolay çünkü Barzani daha şimdiden 97 milyon dolardan pay alacak muhalif gruplardan biri olmak istemediğini açıkladı. Sürpriz yapmayacak. Zor çünkü, eğer Saddam'ın ordusuna karşı Amerikalı annelerin kıymetli evlatları yerine yerli kahramanlara ihtiyaç varsa ve 40 yamalı bohçayı andıran Irak muhalefeti içinde silahlı bir mukavemetin en önemli unsuru Barzani devre dışı kalıyorsa operasyon nasıl başarılı olacak? Haklı olarak tüm muhalif gruplar ne Saddam'a, ne ABD'ye güven duyuyorlar.
   <br/>
   <br/>
   Aralık ayında başlayan ve Çöl Tilkisi denilen Amerikanİngiliz operasyonu Ramazan dolayısıyla yarıda kaldığı yerden bayram sonrası devam etmeye başladı. Zaten uçuşa yasak bölgelerin denetimi sırasında karşılıklı atışmalar hiç kesilmemişti. 25 Ocak'ta ise ABD uçakları bizzat güneydeki Basra ve Kuveyt sınırı yakınlarındaki petrol tesislerini bombaladı. Basra'da hedeften saptığı iddia edilen bir füze yerleşim yeri üzerine düştü ve Irak'ın açıklamasına göre 11 sivil öldü, 9'u yaralandı. Irak'ın son günlerde bu bölgeye askeri yığınak yaptığı tesbit edilmişti.
   <br/>
   <br/>
   Beyaz Saray Ulusal Güvenlik Danışmanı Sandy Berger'in açıkladığı ABD'nin Irak planı:
   <br/>
   <br/>
   * Kısa ve orta vadede Saddam'ın kontrol altında tutulması, Irak'ın tecrit edilmesi ve UNSCOM'un geri dönmesi,
   <br/>
   <br/>
   * Kitle imha silahları üretmesi ya da komşularını tehdit etmesi durumunda güç kullanılması,
   <br/>
   <br/>
   * Uzun vadede, rejimin değiştirilmesi ve bunun için içerde ve dışardaki muhalif güçlerin seferber edilmesi,
   <br/>
   <br/>
   * Muhalefet hazır olduğunda rejimin devrilmesi için dışarıdan nasıl bir destek verilebileceğinin saptanarak ABD'nin çıkarları doğrultusunda gerekenin yapılmasını kapsıyor.
   <br/>
   <br/>
   Uluslararası ilişkiler uzmanı Doç. Dr. Hasan Ünal, Amerika'nın Saddam'ı devirmek için muhalefeti kullanma politikasının fiili manada Kürt devleti oluşumuna katkıdan başka bir işe yaramayacağını belirterek Türkiye'nin önünde iki seçenek olduğunu kaydediyor: "Birincisi fiili bir Kürt devleti oluşumundan rahatsız olarak, Saddam'a yanaşmak ve Amerikan siyasetine karşı çıkmak. İkincisi ise Amerika'nın yanında yer alarak yani siyasetin mutfağının içine girerek Amerikan siyasetinin böyle bir fiili oluşuma katkıda bulunmasına mani olmak. Bizce ikinci seçenek daha uygun; zira, siyasetin mutfağına girmeden yapılacak eleştirilerle Amerikan siyasetinin detaylarının oluşmasına katkıda bulunmak zor. Hatta böyle bir siyaset izlenirse Amerikalılar Türkiye'yi Kuzey Irak'taki PKK meselesinin dışında hiçbir konuda dinlememe yolunu bile seçebilirler. Oysa mutfağın içinde yer alırsak, yapılacak yemeğin tadının oluşmasında etkili olabiliriz."
   <br/>
   <br/>
   Şu anda Ankara'da Irak politikasında Amerika ile en fazla uyuşmazlığa girmesi beklenen bir hükümet ve başında da geçmişte Saddam'a en yakın politikacılardan biri olan Ecevit bulunuyor. Ama buna rağmen Ankara'nın politikası Washington'la sürtüşmek bir yana belli bir uyumluluğu simgeliyor. Bunda PKK, BaküCeyhan, IMF ile ilişkiler, AB üyeliği gibi konularda Türkiye'ye en belirgin destek veren yegane süper güç ABD ile arayı açmanın getireceği faturanın etkisi büyük. İncirlik'ten kalkarak Kuzey Irak'ı denetleyen Keşif Güç uçakları ile Saddam'a bağlı güçler arasındaki sıcak temasların artması üzerine Ankara'nın adeta bir oldu bitti içinde İncirlik'e yerleştirilmek üzere Patriot füzeleri istemesi ve ABD'nin de bunu seve seve kabul ederek Minimum Angajman Paketi çerçevesinde 3060 günlük süre için üç batarya füze göndermesi bu Amerika suyundaki politikanın en bariz göstergesi oldu.
   <br/>
   <br/>
   Bu angajmana rağmen Ankara en çok kaygı duyduğu Kuzey Irak'taki bir Kürt devleti kurulması/Irak'ın uniter yapısının federale dönüşmesi hususunda kaygılarını Washignton'a iletmeye devam ediyor. Türkiye'nin Irak politikası üzerine Dışişleri'ne bir çalışma yaptıran Başbakan Ecevit'e atfedilen bir planda, Irak'ın toprak bütünlüğünün korunması, K. Irak'la Bağdat arasında diyaloğun tesisi, BM kararlarına uyması halinde ambargonun acilen kaldırılması noktalarının altı çiziliyor.
   <br/>
   <br/>
   Herşeye rağmen ortada birçok belirsizlik de yok değil. Örneğin ABD Başkanı Güvenlik Danışmanı'nın bundan böyle İncirlik'ten kalkan uçakların yalnız savunma amaçlı değil saldırı amaçlı da hareket edebilecekleri yönündeki açıklaması kendisine hatırlatılan Dışişleri Bakanı Cem, bunun imkansız olduğunu söylüyor. 4 hasım ülke ortasında, dışarıya açılma şansı olmayan bir Kürt devleti oluşumunun hem mümkün olmadığının, hem de ABD'nin çıkarına olmadığının altı çiziliyor. Ama ABD Dışişleri Bakanlığı Ortadoğu işlerinden  sorumlu Müsteşar Yardımcısı Elizabeth Jones, 'Saddam sonrası neler olacağını kestirmek zor. Dış politikada garanti veremezsiniz' diyor. Bu açıklamadan şu anlaşılıyor: Diyelim Kürt Devleti'ne izin verilmedi, ama Kürtler'in Saddam karşısında gösterdikleri muhtemel işbirliğinin mükafatı olarak federal bir yapıya da evet denmeyecek mi?
   <br/>
   <br/>
   Arap ülkelerinin Saddam'dan kurtulmanın tek çare olduğu yönünde bir ortak kanaate varmalarının ABD'nin elini güçlendiren bir gelişme olduğu kesin. Irak'ın Mısır ve S. Arabistan'ı açıkça Amerika'nın memurluğuyla suçlaması ve Kuveyt üzerindeki iddialarını yenilemisinin de etkisiyle 22 Arap ülkesinin oluşturduğu Arap Birliği dışişleri bakanlarının Kahire'deki toplantısından Saddam'a destek çıkmaması ABD'yi sevindirdi. Ama onların da Irak nüfusunun yüzde 60'ını oluşturan güneydeki Şiiler'in koparak İran'a yaklaşmalarına ya da kuzeyde bir Kürt devleti kurulmasına, kısaca statükonun değişmesine karşı tepkileri Türkiye'ninkinden farklı değil. Güvenlik Konseyi'nin veto yetkisine sahip 5 üyesi içinde ABD'yi destekleyen tek ülke İngiltere. Fransa, Rusya ve Çin, Bağdat'ı bir an önce uluslarası sisteme entegre edecek planlar üzerine çalışıyorlar.
   <br/>
   <br/>
   Sam Amca'nın 8 yıldır statükoyu bozarak mı, koruyarak mı  Saddam'dan kurtulsak şeklindeki açmazı netleşmeden Türkiye'nin de güneyinden gelen bu başağrısından kurtulması mümkün olmayacak görünüyor. Çünkü Türkiye de, Saddam'a razı olup Kuzey Irak'taki istenmeyen oluşumdan kurtulmak ya da Kuzey Irak'taki oluşuma ve sınırın berisine muhtemel etkilerine evet diyerek Saddam'dan kurtulmak şeklindeki açmazla karşı karşıya. Rahmetli Özal Irak'ın dağılmaya mahkum suni yapısını(yüzde 15 Sünni Arap, yüzde 60 Şii, yüzde 25 KürtTürkmen) önceden görüp Musul, Misakı Milli defterlerini açmaya kalktığında karşı çıkanların en azından bir kısmı şu anda hatalarını anlamış durumdalar. Bakın Doğan Heper bunu nasıl ifade ediyor: "Özal'ın Körfez krizi sırasında Kuzey Irak üzerinde söz sahibi olma teşebbüslerinin engellenmesinin yanlış olduğu bugün açıkça anlaşılıyor. ...Irak'ın uluslararası statüsü ihlal edilecekse, o zaman Misak  ı Milli gündeme gelmeli..." Ama inisiyatif almakta geciktikçe Türkiye denklemden aktif unsur olarak çıkıyor ve pasif bir konuma itiliyor. Özal'ın bunları ortaya attığı dönemde, 1920'lerde Türkiye'nin istediği ama İngiltere'ye kabul ettiremediği gibi, Kuzey Irak'ta 'Ey bölge halkı, Irak yönetimine mi, Türkiye yönetimine mi tabi olmak istersiniz?"  sorusunun oylandığı bir referandum yapılsaydı sandıktan büyük oranda olumlu cevap çıkardı. Ama bugün böyle bir düşünceyi akıldan geçirmek bile zor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D146A186D00A02FBE718D7CCD0D1E3FE?newsId=4610), [web.archive.org (arşiv bağlantısı)](http://web.archive.org/web/20140516141019/http://www.aksiyon.com.tr:80/aksiyon/newsDetail_getNewsById.action;jsessionid=D146A186D00A02FBE718D7CCD0D1E3FE?newsId=4610)
