# Avrupa itiyor, İsrail çekiyor

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227093043im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093043im_/http://www.aksiyon.com.tr/resim/344/51.jpg" vspace="5"/>
  </p>
 </font>
 <font class="content">
  Uzaktan bakanlar Türkiye’nin tam üyeliğe aday olduğu Avrupa Birliği ile iyi ilişkiler içinde olması gerektiğini düşünür. Arı Hareketi’nin düzenlediği ‘21. Yüzyıl Avrupasında Güvenlik ve İşbirliği’ konulu konferansı izleseydiniz, Avrupa ve Türkiye’nin müstakbel iki ortak değil, zorla evlendirilmeye çalışılan iki genç gibi birbiriyle kavga ettiklerini görecektiniz.
 </font>
 <br/>
 <p>
  <font class="content">
   Önceleri Kıbrıs, insan hakları, azınlık konuları çok tartışılırdı. Şimdi en ateşli konu, Türkiye’nin 2003’te start alacak AB Acil Müdahale Gücü’nün karar mekanizmalarından dışlanmak istenmesi. Alman Dışişleri’ni temsil eden Thomas Schieb, bir ara Türkiye’nin AB’nin NATO ile ilişkilerini bloke etme girişiminin kendisi için hayırlı sonuçlar doğurmayacağı şeklindeki açık tehdidine, NATO’daki büyükelçimiz Onur Öymen, ‘Türkiye, tehditle yola getirilecek ülke değildir’ diyerek cevap verdi.
   <br>
    <br>
     Güvenlik konusunda Türkiye gibi ABD’nin de Avrupa ile başı dertte. Avrupa’nın NATO’yu anlamsız kılacak ordu kurma girişimine sıcak bakmıyor. Ancak görünen bu sonucu hızlandırmamak için sessiz kalmayı tercih ediyorlar. Bu yüzden Türkiye’yi açıkça destekleyemedikleri gibi, yer yer uyarma gereği bile duyuyorlar. Türkiye—Avrupa arasındaki bu gerilimi kendi lehine kullanmak isteyen en önemli aktör ise İsrail. Konferansın yapıldığı günlerde Konya’da Anadolu Kartalı tatbikatında 3 ülke uçakları yanyana uçuyordu.
     <br>
      <br>
       Ankara’nın Bağdat’la, Tahran’la, Filistin’le iyi ilişkiler geliştirme çabası AB’nin politikalarıyla örtüşüyor. Ancak Avrupa’nın Türkiye’yi Kıbrıs, azınlıklar ve Avrupa Ordusu konusunda karşısına alması, Türkiye’yi İsrail eksenine itiyor. Halbuki Türkiye’nin bölgenin düşmanlarla kuşatılmış ülkesi İsrail’le kurduğu hiperaktif ilişkiler, Ankara’nın Müslüman Ortadoğu’ya dönük açılım projelerini zora sokuyor.
       <br/>
       <br/>
       Orgeneral Çevik Bir’e İsrail—Türkiye ilişkilerine katkısından dolayı ‘Uluslararası Liderlik Ödülü’ veren JINSA’nın (Amerikan Ulusal Güvenliği İçin Faaliyet Gösteren Musevi Enstitüsü) yönetim kurulu üyesi Joel Sprayregen ile konuştuk. İsrail’le ilişkilerden 28 Şubat Süreci’ne birçok konuda düşüncelerini açıklayan Sprayregen, aynı zamanda Yahudiler’in dünya çapında örgütlenmiş en büyük kuruluşu olan ADL’nin onursal başkan yardımcısı.
       <br/>
       <br/>
       —JINSA olarak Ankara’ya çıkarma yaptınız. Gündeminizde neler var?
       <br/>
       <br/>
       ABD ve İsrail’in savunmayla ilgili konuları üzerine çalışıyoruz. Bunun bir parçası olarak Türkiye’nin bu denklemde hayati bir yeri olduğuna inanıyoruz. Türkiye—ABD—İsrail ittifakının dünyanın bu huzursuz bölgesinde istikrar ve demokrasi için önemli bir güç olduğuna inanıyoruz. Bölgede iki demokrasi var: Türkiye ve İsrail. Biz bu üç demokrasinin biraraya gelmesinin üçünün de çıkarına olduğuna inanıyoruz. Bu bölgede konumu ve tarihiyle stratejik bir konuma sahip olan Türkiye’nin kendine özgü problemini çözmesi konusunda yardım edilmesi ve cesaretlendirilmesi gerekiyor. Bu gerekçelerle Türkiye’ye dostuz. Hükümette, Dışişleri’nde, orduda dostlarımız var. Son ziyaretimizde de bu çevrelerle görüştük.
       <br/>
       <br/>
       —Cumhurbaşkanı ile de görüştünüz mü?
       <br/>
       <br/>
       JINSA delegasyonu olarak Genelkurmay Başkanı’yla, Cumhurbaşkanı ile, Dışişleri’nden üst düzey yetkililerle görüştük.
       <br/>
       <br/>
       —Filistinliler lehine açıklamaları dolayısıyla Cumhurbaşkanı Sezer, Araplar arasında çok popüler. Sizi nasıl karşıladı?
       <br/>
       <br/>
       Cumhurbaşkanı Sezer, Türkiye’nin, barış sürecine katkıda bulunan bir ülke olduğunu söyledi. Her iki tarafla da iyi ilişkilerini sürdürmeye özen gösterdiğini vurguladı. Türkiye adına yaptığımız lobi faaliyetinden dolayı şükranlarını iletti. Amerikalı Yahudiler lobi işine alışkın. Sizin vatandaş tabanlı bir lobiniz yok. Washington’daki Türkler’e lobicilik taktiklerini öğretiyoruz. Genel olarak bütün görüşmelerimiz olumluydu.
       <br/>
       <br/>
       —Türkiye’de bir kısım aydınlar Soğuk Savaş’ta Rusya’ya karşı açılan cephenin kuzeyle bağları kopardığı gibi, İsrail—Türkiye—ABD füze savunma sisteminin güneydeki komşularla ilişkileri bitireceğini söylüyor ve projeye itiraz ediyorlar. Türkiye, İran ve Irak’la savaşta değil İsrail gibi. Onlarla ticaret ve iyi ilişkiler istiyor. Siz ne dersiniz?
       <br/>
       <br/>
       Türkiye’nin komşularıyla iyi ilişkileri olmasını isteriz. Ancak Türkiye’yi yakından tanıyan biri, onun dünyadaki en sorunlu komşularla çevrili olduğunu bilir. Hangisinin ne zaman, ne yapacağı bilinmez. İran, Irak’a göre daha rasyoneldir. Ama modernite ve temel insan haklarına karşı olan bir fundamentalizm var İran’da. Türkiye ise laik, Müslüman ve demokrat bir ülke. İran kitlesel imha silahları üretiyor. Saddam’ın ne zaman ne yapacağı hiç belli olmaz. Kitle imha silahları üretmesinden kuşkulanıyoruz. Bunlar öncelikli olarak Türkiye’yi tehdit etmiyor olabilirler, ama Kuveyt’e saldırdığını unutmamalı. Kuzey Irak sorunu devam ediyor. Suriye’yi de unutmamalı. Kuzey Kore ve Mısır, Suriye’ye füze teknolojisi öneriyor. Türkiye böyle bir ortamda savunmasız bırakılamaz. Bu ittifaka bazıları kızabilir, ama başka ittifaklar da ortaya çıkıyor. Rusya, Çin ve İran birbirine yaklaşıyor.
       <br/>
       <br/>
       — NMD (Nükleer Füze Savunma Sistemi)’nin denildiği gibi Kore, İran gibi rouge devletleri değil, Rusya ve Çin’i hedef aldığı söyleniyor. Diğerleri tehdit olarak inandırıcı bulunmuyor. Sizce hedef kim?
       <br/>
       <br/>
       Gizli hedefler hakkında bilgim yok. Bence sistem Rusya’yı hedef almıyor. Ancak önemli nükleer güce sahip Rusya’nın gelecekte ne olacağı belli değil. Çin güçleniyor ve problemli. Rusya’da yönetim bir gün ordunun ya da faşistlerin eline geçebilir.
       <br/>
       <br/>
       —Üç ülke arasında ortak füze savunma sistemi konusunda bir anlaşma var mı?
       <br/>
       <br/>
       Henüz değil. Şmdilik yalnız bir proje. Çünkü ABD stratejik savunma inisiyatifi konusunda ne yapacağını açıkça ortaya koymadı. Başkan Bush’un Avrupa gezisi, Avrupalı müttefikleri bu yönde iknaya yönelikti. Gelen haberler önemli gelişme kaydedildiği yönünde. ABD’de de bu konuda tartışmalar hâlâ sürüyor.
       <br/>
       <br/>
       —Üç ülkenin karşılaştığı tehditlerin niteliği aynı mı ki üç ülke ortak füze sistemiyle bu duruma karşı koyacaklar?
       <br/>
       <br/>
       Hayır aynı değil. Türkiye’nin problemli yakın komşuları var. Bu yüzden kısa mesafeli savunma füzelerine ihtiyacı var. İsrail’in de ihtiyacı kısa menzilli füzeler. ABD’nin ihtiyaçları daha farklı. Bu arada Avrupa’nın Türkiye’nin savunma ihtiyaçlarını dikkate almadığını ve Türkiye’yi demokrasi konusunda çok eleştirerek haksızlık ettiğini düşünüyorum. Yunanistan’da da darbeler oldu. Yunanistan’da demokrasi sağlıklı işleseydi, bugün Kıbrıs sorunu diye bir sorun da olmazdı. AB üyeliği konusunda Kıbrıs’ın bile Türkiye’nin önüne geçirilmesi olumsuz bir tavır. Kore Savaşı’ndan bu yana Batı ittifakı içinde önemli bir yükü omuzlayan Türkiye’nin dışlanmasını anlamak mümkün değil.
       <br/>
       <br/>
       —28 Şubat Süreci’nin önemli isimlerinden Çevik Bir’e madalya vererek dikkat çektiniz. Onu Türk—İsrail ilişkilerinin mimarı olarak mı görüyorsunuz?
       <br/>
       <br/>
       Çok önemli rol oynadığına inanıyoruz. Türkiye’nin kimi lider olarak seçtiği kendi iç meselesidir. Ancak Bir’e büyük saygı duyuyoruz.
       <br/>
       <br/>
       —İsrail—Türkiye ilişkilerinin gerilediği, Türkiye’nin birçok konuda Araplar’a yaklaştığı söyleniyor. İsrail—Türkiye ilişkileri Bir’in Genelkurmay’dan ayrılmasıyla geriledi mi?
       <br/>
       <br/>
       Biz Türkiye’nin Araplar’la iyi ilişkiler kurmasını isteriz. Bu bölge ve barış için iyi olur. Ancak İsrail—Türkiye ilişkilerinin temeli çok sağlam. Konya’daki üçlü (Türkiye, ABD, İsrail) hava tatbikatı da ilişkilerin iyi yönde geliştiğini ve güçlendiğini gösteriyor. Barış güçle elde edilir ve tatbikat bu yönde önemli bir adım.
       <br/>
       <br/>
       —Yahudi lobisinin sözde soykırım tasarısının Kongre’den geçmesini önlemek için başlangıçta destek vermediği, sonunda ise Yahudi lobisinin gücünü gösterircesine Peres’in araya girmesi üzerine Clinton’ın meşhur mektubu yazdığı söyleniyor.
       <br/>
       <br/>
       Yahudi lobisinin bu tasarıyı önlemeye çalışmadığını söyleyenlerin yüzde bin haksız olduğunu düşünüyorum. Biz gece gündüz çalıştık ve başardık. Bu mücadeleye yalnız Amerika’daki Yahudiler değil, İsrail’deki önemli liderlerin de katkısı oldu. Clinton’ın soruna müdahale eden mektubunun yazılmasını sağlayan da belirttiğiniz gibi Peres’dir. Ancak bu konuda sürekli savunmada olmanın mümkün olmadığını Türk dostlarıma söylüyorum. Çünkü Ermeniler bu tasarıyı imkan olan her yerde gündeme getiriyorlar. Ve her yerde savaşmamız da mümkün değil. Türkiye’nin olumlu yönlerini öne çıkarmalıyız. Kongre üyelerine sürekli, ‘Türkiye Ermeniler’e bunu yapmadı’ demek yerine ‘Türkiye, Amerika ve özgür dünya için şunları şunları yaptı’ demek daha iyi.
       <br/>
       <br/>
       —Siz o dönem yaşananlar üzerine araştırma yaptınız mı?
       <br/>
       <br/>
       Dünyanın yanlış anladığı, çarpıtılan ve kompleks bir tarih parçası. Amerika’daki Ermeniler’e, “Biz Almanlar’la konuşabiliyorsak, siz niye Türkler’le konuşmuyorsunuz?” diyoruz. Ermeniler, Türkler’in kendilerine yapılanları kabul etmediklerini söyleyerek itiraz ederler. Ben de onlara iki milletin başına gelen olayın aynı olmadığını söylerim ve tartışma sürer.
       <br/>
       <br/>
       —Size göre aradaki fark ne?
       <br/>
       <br/>
       Türkiye bu tarihte bir savaştaydı. Ermeni nüfusu savaşın devam ettiği bölgedeydi. En önemlisi, Ermeni nüfusu düşman olan Ruslar’la Türkler aleyhine ittifak etmişti. Önceleri Ermeniler, Osmanlı İmparatorluğu’nun çok değer verilen bir grubuydu. Savaş sırasında Müslüman Türk milleti gibi sivil Ermeniler’in de büyük trajediler yaşadığını kabul ediyorum.
       <br/>
       <br/>
       —Başkaları niye bu basit gerçeği kabul etmiyor, örneğin Fransız Meclisi?
       <br/>
       <br/>
       Fransız kültürü zengindir, ancak siyaseti için aynı şeyi söyleyemem. İki kez yardımına gelmiş olmasına rağmen ABD’ye hiçbir şükran hissi duymaz. Fransızlar’ın diğer milletlere karşı kendilerini üstün hissetme psikolojileri vardır. Fransa şayet Türkler’in 1915’te yaptıklarını Meclis kararıyla tanıyorsa, başka Parlamentolar da Fransız polisinin Yahudi çocuklarını 1945’te Gestapo’ya teslim etmelerini, 1945’te Nazi Almanyası ile işbirliğini kınamalı.
       <br/>
       <br/>
       —ABD’de Türkiye’nin daha fazla demokrasiyle mi, yoksa askerlerin etkin olduğu statükoyla mı istikrara kavuşacağı yönünde iki taraflı bir tartışma olduğunu biliyoruz. Siz bu tartışmada hangi taraftasınız?
       <br/>
       <br/>
       Bence bu konuda dış dünyanın diyeceği bir şey olamaz. Ancak Türkiye’nin yaşadığı bölgenin özel şartları dolayısıyla bir İsveç gibi olmadığını düşünüyorum. Müslüman demokrasi düşüncesi bile zor bir düşünce. Çünkü fazla Müslüman demokrasi örneği yok. Ordunun siyasi hayata karışmamasını söylemek çok daha uygun olabilirdi, ancak bunun söyleyemem. Çünkü Türkiye’nin durumu çok özgün, Türkiye Amerika değil. Gördüğüm kadarıyla şayet ordu sekülarizm ve demokrasiye destek olmasaydı, ülke daha kötüye giderdi. Çünkü büyük oranda politikacılarınızın fonksiyonel olmadığı görülüyor. Ben ordunun, bu çağda Churchill’le aynı değerde büyük bir lider olarak gördüğüm Atatürk’ün mirasını koruduğunu düşünüyorum.
       <br/>
       <br/>
       —Dolayısıyla ordunun siyasete müdahalelerini meşru kabul ediyorsunuz.
       <br/>
       <br/>
       Evet. Çevreye bakıyorum ve şayet İslamcılar iktidara gelirse onları oradan uzaklaştırmanın bir daha mümkün olmayabileceğini düşünüyorum. Hiçbir demokrasi mükemmel değildir. Almanya’da neo—Naziler’i siyasi hayattan uzakta tutmak için konulmuş yasaklar vardır.
       <br/>
       <br/>
       —Bir hareketin aynı zamanda hem Müslüman, hem demokrat olma ihtimaline inanmıyorsunuz. Test etmeye bile gerek yok mu diyorsunuz?
       <br/>
       <br/>
       İslamcılık ve demokrasi gerçekten çok zor bir deney.
       <br/>
       <br/>
       —Demokrat olduğunu söyleyen İslami hareketler var şimdi?
       <br/>
       <br/>
       Tamamen imkansız olduğunu söyleyemem. Ancak dünyaya baktığınızda, bunun pek örneği olmadığını görürsünüz. Riskli bir deney. Fethullah Gülen var örneğin. Bu kişiyle ilgili de birbirine zıt görüşler duydum. Bu yüzden bir değerlendirme yapmam zor. İslamcı demokrasi olmasını isterdim, ancak kuşkuluyum. Ama bu olursa, zihnim tamamen kapalı değil.
       <br/>
       <br/>
       <br/>
       <br/>
       Türkiye penceresinden bir uluslararası sistem okuması
       <br/>
       <br/>
       YERLİ, DERİN, STRATEJİK
       <br/>
       <br/>
       Mevlânâ ile Fukuyama’yı, Mehmet Akif’le Kissinger’i hiç aynı kitapta okudunuz mu? Hele Türkiye gibi büyük oranda kendine yabancılaşmış aydınlar zümresine sahip bir ülkenin çocuğu iseniz, bu pek kolay değildir.
       <br/>
       <br/>
       Ülkeniz ağır bir hastalığa yakalanmış, her saniye ölüp ölüp diriliyor, eli iş tutar, kafası çalışır insanlarınız bir bir ülkeyi terkediyorsa, uzun soluklu eserlerin ortaya çıkması da çok zordur.
       <br/>
       <br/>
       Yerli ile evrensel olanı kendi alanında çok iyi okuyan; mütefekkirliğin nitelik, bilim adamlığının nicelik özelliklerini şahsında birleştiren Prof. Dr. Ahmet Davutoğlu’nun Stratejik Derinlik (Küre Yayınları, 0212 589 12 95) adlı kitabı yukarıdaki olmazları zorlayan bir çalışma. Önemli mahfillerde fikirleri ciddiye alınan, Beykent Üniversitesi’nde dersler veren Davutoğlu, uzunca bir süre yazarlarımız arasında olduğu için Aksiyon okurlarına da yabancı bir isim değil.
       <br/>
       <br/>
       Aydın geleneğimiz ve Türkiye ile ilgili yukarıdaki açmazları aşmayı başaran Davutoğlu’nun Türkiye’ye önerisi de kendi zaaflarını güce dönüştürme mantığına dayanıyor: “Güç kaynaklarını iyi kullanamayan ve harekete geçiremeyen topluluklara, bu güç kaynakları zaaf odakları şeklinde geri dönerken, bunalım kaynaklarını bir hayatiyet belirtisi olarak güce dönüştürebilen topluluklar için zaaf unsurları yeni güç kaynakları oluştururlar.”
       <br/>
       <br/>
       Bu satırları okurken siz neler düşünürsünüz bilmiyorum, ama ben, Türkiye’nin Osmanlı geçmişini, İslam kimliğini, etnik ve dini azınlıklar gibi aslında çok büyük zenginlikleri milli zaaf haline getirmesini düşündüm.
       <br/>
       <br/>
       Bunalımlar fırsattır
       <br/>
       <br/>
       Halbuki Davutoğlu’na göre stratejik teoriler gibi stratejik açılımlar da, bunalım dönemlerinde yaşanan parçalanmışlıklara  verilen cevapların eseri. Alman staratejisinin temelini Kutsal Roma Germen İmparatorluğu’nun asırlar süren parçalanmışlığı oluştururken, Pax Britannica’nın oluşması İngiliz İç Savaşı’na dayanıyor. ABD’nin gelişmesinde Amerikan iç savaşının oynadığı rolü, Osmanlı’nın yükselmesinde Anadolu beyliklerinin parçalanmışlığı oynuyor.
       <br/>
       <br/>
       Kendi bunalımından ve parçalanmışlığından bile güç üretibilen toplumlar tarihe ağırlık koyabilirken, güç unsurlarını bunalım kaynağı olarak gören toplumların varlıklarını sürdürme şansları bile yok. İki ucu açık bir meydan okuma. Bu yüzden Stratejik Derinlik’te, ne yalnız müjdeler var, ne de salt  felaket tellallığı. Fırsat ve riskler birarada.
       <br/>
       <br/>
       Uluslararası sistemin yapısının ulusal sistemi şekillendiren bir faktör olduğu düşüncesi, Yunanlı tarih yazarı Thucidides’ten bu yana biliniyor. Ancak hızlanan küreselleşme süreci bu etkileşimi maksimum düzeylere çıkarmış olmasına rağmen, uluslararası ilişkilerin Türkiye’de hak ettiği kadar ilgi uyandırdığı söylenemez.
       <br/>
       <br/>
       Halbuki uluslararası sistemin yönelimlerini doğru dürüst okuyamadan ulusal bir strateji geliştirmek çok çok zor. Bunu başardığınızı sansanız da, kısa sürede hesaba katmadığınız faktörlerin karşınıza dikilip elinizi kolunuzu bağlama ihtimali oldukça yüksek. Soğuk Savaş boyunca Türkiye’de siyasete biçilen rol, hâlâ büyük oranda üzerimizdeki etkisi süren iç ve dış politika perspektifleri, çok partili hayata geçiş uluslararası sistemin hepimizi derinden etkileyen sonuçları. Türkiye Cumhuriyeti’nin temel taşı bir uluslararası anlaşma olan Lozan değil mi?
       <br/>
       <br/>
       Birinci ve ikinci dünya savaşları arkasından yaşanan yeniden yapılanma süreçleri gibi, şimdi de dünya bir arayış içinde. Avrupa’nın yükselişi, ABD’nin hegemonyasını sürdürme arzusu, Çin, Rusya, Hindistan, Almanya gibi güçlerin dünyaya bakışlarındaki farklılıkların ortaya nasıl bir yapı çıkaracağı her seviyede tartışılıyor.
       <br/>
       <br/>
       Popüler bir tanıtım faaliyetiyle desteklenmediği halde, genel geçer ilgi sahiplerine hitap etmeyen, 600 sayfalık oldukça hacimli, kapsamlı analitik çözümlemeler içeren kitabın ilk baskısının bitmiş olması umut verici. Bir yandan derin ve stratejik düşünmeyi öğretip, diğer yandan Türkiye’nin dış politikasıyla ilgili geniş ufuklar çizilirken en azından akut hale gelen sorunlar için somut çözüm önerileri getirilmemesi bir eksiklik olarak göze çarpıyor. Ancak Davutoğlu bir noktada mazur görülebilir. Çünkü o pratik alana, teorik yaklaşımlarına zemin bulmak amacıyla giriyor. Önceliği sorunlara çözüm bulmak değil, stratejik bir ufuk okuması yapmak.
       <br/>
       <br/>
       Çok hızlı bir dönüşüm geçiren uluslararası sistem karşısında içe kapanma ve akıntıya kürek çekme alternatiflerini reddeden Davutoğlu, yerel dinamizmin uluslararası dinamizmin potasında bir güç parametresi haline dönüştürülmesinden yana olduğunu ortaya koyuyor. Bu yönüyle Stratejik Derinlik, Aksiyon’da geçen haftalarda ‘ne hayalci küreselleşme, ne üçüncü dünyacılık’  şeklinde formüle ettiğimiz bir dosyanın kitaplaşmış hali. Kitap, belki de bu yüzden beni çok heyecanlandırdı.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12675), [web.archive.org (arşiv bağlantısı)](http://web.archive.org/web/20050227093043/http://www.aksiyon.com.tr:80/detay.php?id=12675)
