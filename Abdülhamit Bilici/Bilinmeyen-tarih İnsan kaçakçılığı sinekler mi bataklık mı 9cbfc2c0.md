# İnsan kaçakçılığı; sinekler mi, bataklık mı?

*Abdülhamit Bilici Bilinmeyen-tarih*

<div>
 <p>
  <font>
   Marx zenginlerle fakirler arasındaki uçurum derinleştikçe dünyada komünist devrimler yaşanacağını söylemişti. Bugün uçurum onun döneminden daha hızlı şekilde derinleşiyor, ancak devrimlere değil zengin bölgeleri bunaltan göçlere neden oluyor. Gelişmiş ülkelerin en fazla kafa yorduğu sorunlardan biri göç. İki hafta önce İngiltere Başbakanı Blair, Türkiye’nin de içinde bulunduğu bazı ülkeleri insan kaçakçılığına karşı tedbir almamakla suçlamıştı.
   <br/>
   <br/>
   Bu hafta da ABD’den benzer bir suçlama geldi. İlgili raporda insan kaçakçılığıyla mücadele etmeyen 35 ülke arasında Yunanistan ve Türkiye de yer alıyor. IMF kredilerinin veto edilmesi yaptırımından söz ediliyor. Yetkililerse yalnız Türkiye’den geçiş yapan insan sayısının yıllık 100 binden fazla olduğunu, bunların yakalanıp, gerekli işlemler yapıldıktan sonra sınırdışı edilmesi için dev bütçe ve kadrolara ihtiyaç olduğunu söylüyor. Dolayısıyla dünya çapında fakirliğe karşı bir seferberlik başlatmadan, onun sonuçlarıyla uğraşmak bataklığı kurutmak yerine sineklerle mücadele etmeye benziyor.
   <br/>
   <br/>
  </font>
 </p>
 <p>
  <font>
   (Bu yazı 48 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1249), [web.archive.org (arşiv bağlantısı)](http://web.archive.org/web/20050301152142/http://www.aksiyon.com.tr:80/yazdir.php?id=1249)
