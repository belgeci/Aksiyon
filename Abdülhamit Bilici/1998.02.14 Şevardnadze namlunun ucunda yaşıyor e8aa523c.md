# Şevardnadze namlunun ucunda yaşıyor

*Abdülhamit Bilici 1998.02.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz günlerde düzenlenen suikast girişiminden sağ kurtulan  Gürcistan Devlet Başkanı Şevardnadze, bu saldırının  gerekçeleri arasında,
  </font>
 </div>
 <div id="newsText">
  <font class="detail-text">
   BaküCeyhan petrol boru hattını engelleme  çabasının da olabileceğini söyledi. Gürcistan Rusya'dan şüphelenirken, Moskova 1 ay önce suikast konusunda Tiflis'i uyardıklarını açıkladı.
   <br/>
   <br/>
   Korsika'daki kurşun Fransızlar'ı birleştirdi
   <br/>
   <br/>
   Fransa'nın Korsika Valisi Claude Erignac uğradığı silahlı  saldırıda hayatını kaybetti.  Suikastin sorumluluğunu üstlenen olmazken, saldırının  Korsika'nın bağımsızlığı için mücadele eden Korsika Ulusal Kurtuluş  Cephesi (FLNC) tarafından düzenlendiği sanılıyor. Olay yerinde bulunan silahların geçen eylül  ayında Korsika'daki bir polis merkezinden çalınan silahlar olduğu  belirlendi. 23 yıldır bağımsızlık mücadelesi veren FLNC'nin bu eylemi karşısında Fransızlar sokaklara dökülerek teröre lanet yağdırdılar.
   <br/>
   <br/>
   Irak'ı bölsek mi bölmesek mi?
   <br/>
   <br/>
   Başbakan Yardımcısı Bülent Ecevit'in  ABD'nin K. Irak'ta bir Kürt devleti kurmak istediği şeklindeki sözleri üzerine açıklama yapan Amerikan Büyükelçisi Parris, böyle bir niyetleri olmadığını söyledi. Tam bu açıklama ile Ankara biraz olsun rahatlarken İngiltere Dışişleri Bakanı Robin Cook 'un, Irak'ta bir otorite boşluğunun çıkmasını memnuniyetle karşılayacaklarını,  bunun Irak'ın parçalanmasına neden olabileceğini söylemesi   Ankara'da şok etkisi yaptı. Cook konuşmasının bir başka bölümünde Irak'ı tek bir devlet olarak tutmak bizim politikamızın bir parçasıdır derken, ardından askeri bir müdahale olursa hiç kimse bunun sonuçlarını kestiremez demesi şaşkınlıkla karşılandı.
   <br/>
   <br/>
   Rum Kesimi'nde sonuç ikinci turda
   <br/>
   <br/>
   Kıbrıs Rum kesiminde 7  adayın yarıştığı "başkanlık" seçimlerinde, adaylardan hiçbirinin  yüzde 50'nin üzerinde oy alamaması üzerine, 15 Şubat'ta ikinci tur  seçimler yapılacak. İkinci turda, en çok oy alan Klerides ile Yakovu  yarışacak.   İlk turda oyların  yüzde 40.8'ini Yakovu, yüzde 40.1'ini de Klerides aldı.
   <br/>
   <br/>
   Yüzde 10.5 oranında oy alan Sosyalist EDEK partisi, seçimin  ikinci turunda kilit parti konumuna geldi. Başkan adaylarından DİKO  milletvekili Aleksis Galanos da yüzde 4 oranında oy alarak ikinci  turda pazarlık gücü elde etti.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3462-sevardnadze-namlunun-ucunda-yasiyor.html), [web.archive.org (arşiv bağlantısı)](http://web.archive.org/web/20120619211136/http://www.aksiyon.com.tr:80/aksiyon/haber-3462-sevardnadze-namlunun-ucunda-yasiyor.html)
