# Bu nasıl dost polıtıkası

*Abdülhamit Bilici 1997.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'nin 1213 Aralık tarihlerinde Lüksemburg'da yapılan zirve toplantısında AB'nin genişleme sürecinden en azından 2030 yıllık bir süre için
  </font>
 </div>
 <div id="newsText">
  <font class="detail-text">
   dışlanmasının arkasındaki en önemli iki aktör Yunanistan ve Almanya idi.
   <br>
    <br>
     Yunanistan'ın bu tutumunu izaha gerek yok. Ama üzerinde dikkatle durulması gereken, acaba Almanya'nın Türkiye'ye niçin bu denli sert davrandığı. Lüksemburg'da birlikten dışlandığımız aynı günlerde Almanya'daydık ve burada politikacı, işadamı, gazeteci ya da normal vatandaş her kime rastladıksa bu sorunun cevabını bulmaya çalıştık.
     <br>
      <br>
       Aldığımız cevapların bir noktada odaklaşmaması kafamızın karışmasına yol açtı. Gerek Almanlar arasında, gerek Almanya'da yaşayan vatandaşlarımız arasında bu ülkenin, özellikle de Hıristiyan DemokratLiberal iktidarın niçin Türkiye'yi Avrupa'nın içinde değil de kenarında tutmaya bu kadar istekli oldukları konusunda bir fikir birliği mevcut değil. Türkiye'nin yönü Batı'ya dönük olduğuna ve Almanya da bu yönde gün geçtikçe gücü artan lider bir ülke olduğuna göre bu meselenin üzerinde mutlaka düşünülmesi ve önemine uygun bir çözüm yolunun bulunması gerekiyor.
       <br>
        <br>
         Gerek Almanlar'la birebir yaptığımız görüşmeler ve gerekse medyaya yansıyan düşüncelerden takip ettiğimiz kadarıyla Almanlar Türkiye'yi dışarıda tutarken genel olarak şu sebepleri ileri sürüyorlar.
         <br/>
         <br/>
         Politik: Almanya'nın Türkiye'yi birlik dışında tutma siyasetini Alman iç politikasındaki dinamiklerle açıklayanların görüşü özetle şöyle: Eylül 1998'de Almanya'da genel seçimler yapılacak. Hıristiyan Demokratlar'ın lideri ve Şansölye Kohl bu seçimlerde beşinci kez şansını deneyerek adeta artık bir unvan maçına çıkacak. Kamuoyu yoklamaları HıristiyanLiberal iktidar partilerinin bu seçimlerde Sosyal DemokratYeşil muhalefet karşısında zorlanacağını gösteriyor. Bu yüzden Kohl'ün başarılı olmak için her kesimden gelecek oylara ihtiyacı var. Özellikle de Doğu ve Güneydoğu'daki olaylar, fikir suçları, şiddet, İslami hareketler, göçmen Türk azınlığın sorunlarıyla artık Alman kamuoyunun bir dahili gündem maddesi haline gelen Türkiye'nin bu politikalarından hoşnut olmayanların oyuna ihtiyacı var. Türkiye'yi himaye eden bir görüntü vererek bu oyları muhaliflerine kaptırmak istemiyor. Bu görüşe göre bu politika seçimlere kadar sürer, ama seçimlerden sonra hem ikili ilişkiler hem de Türkiye'nin birlikle ilişkileri yeniden rayına oturur.
         <br/>
         <br/>
         İnsan haklarıdemokrasi: Türkiye'nin önündeki engelin bu iki faktör olduğuna samimi olarak inananlar, Almanya'nın Türkiye'yi engellemek istemediğini, bu alanlardaki uygulamalarıyla Türkiye'nin kendi kendini dışladığını düşünüyor ve somut bir iyileşme olmadığı takdirde de, hangi partiler iktidarda olursa olsun mevcut pozisyonda bir değişme olmayacağını belirtiyorlar.
         <br/>
         <br/>
         Bilgisizlik: Bu faktörün altını çizenler özellikle Türkiye'nin Almanya'yı yeterince bilgilendiremediğini düşünüyorlar. Bu gruptaki insanlara göre, Almanlar'ın en büyük korkusu Türkiye'nin tam üye olarak birliğe girmesiyle zaten sayıları 2.5 milyona yaklaşan Türk azınlığın en az 5 milyon daha artması. Türkiye; Yunanistan, İtalya, Portekiz örnekleriyle bu analizin yanlışlığını Almanya'ya anlatabilseydi, hem Alman kamuoyu, hem Alman siyasetçiler bu korkudan uzak politika geliştirebilirlerdi. Çünkü Türkiye gibi ekonomik açıdan zayıf oldukları bir dönemde, Yunanistan, Portekiz, İtalya birliğe tam üye olmuş, ama korkulduğu gibi büyük bir göç dalgası yaşanmamıştı.
         <br/>
         <br/>
         Ekonomik yük: Almanya'nın Türkiye'ye yönelik soğukluk politikasında ekonomik faktörlerin etkili olduğunu düşünenler, Almanya'nın karşı karşıya olduğu ekonomik zorlukları vurguluyorlar. AB bütçesinin yaklaşık dörtte birini tek başına karşılayan Almanya, her yıl Doğu Almanya'ya 150 milyar marklık dev bir yardımda bulunuyor. Bunu karşılamak için Dayanışma Fonu adı altında Almanya'da yaşayan soydaşlarımız dahil herkesten her ay 50 markın üstünde para kesiliyor. Tahminlere göre AB'nin genişleme listesine konan 11'lerin birliğe faturası 80 milyar dolar. Ve yine tahminlere göre Türkiye'nin birlik standartlarına yükseltilebilmesi için cepten çıkarılması gereken para da aşağı yukarı 11'lerin hepsine harcanacak miktar kadar. Bu yüklere altın günlerini yaşayan markın istikrarının temini ve Avrupa Ortak Para Birliği standartlarının yakalanması gibi hedefler de eklenince, Almanya mümkün oldukça ek faturalardan kaçınmaya çalışıyor.
         <br/>
         <br/>
         Kültüreldini: Bu görüştekiler Huntington'ın meşhur Medeniyetler Çatışması tezinden hareket ederek Avrupa ve İslam toplumlarının birbiriyle temelden farklı olduklarını, zaten Hıristiyan Demokratlar'ın bunu açıkça telaffuz ettiklerini, Türkiye'den çok güçsüz olmasına ve yıllardır komünist blokta yer almış olmasına rağmen Polonya ve Bulgaristan'ın Türkiye'nin önüne alınmasının da bunun açık delili olduğunu vurguluyorlar.
         <br/>
         <br/>
         Stratejik: Almanya'nın Türkiye'yi birlikten uzak tutma çabalarının arkasında stratejik sebepler yattığı düşüncesi bizzat Avrupalılar'ın dile getirdiği bir görüş değil. Türkiye'nin Almanya ile ilişkilerinin dünü, bugünü ve yarınının ele alındığı bir araştırmada, Türkiye Stratejik Araştırmalar ve Eğitim Merkezi'nin Almanya ile ilgili bir raporuna dayanılarak Almanya'nın gelecekte Türkiye'yi Ortadoğu, Kafkaslar ve Balkanlar'da çıkar çatışması içinde olacağı güçler arasında gördüğü belirtiliyor.
         <br/>
         <br/>
         Yine aynı kaynakta Almanya'nın Ulusal Güvenlik Stratejisi'ne göre çıkarı çatışan ülkelerde etnikazınlık grupların, siyasiekonomik hoşnutsuzlukların desteklenmesi gerektiği belirtiliyor. Bu stratejiye göre BerlinBoğazlarBağdat hattı üzerinde güçlü bir stratejik kuvvetin varlığı kabul edilemez.
         <br/>
         <br/>
         Almanya, 1960'lı yılların ikinci yarısından itibaren uyguladığı Doğu Politikası(Ostpolitik) ile iki kutuplu dönemin en başarılı ülkelerinden biri olurken, sistemin ortadan kalkmasından da en fazla yararlanan ülke oldu. Almanya ile ilgili büyük oranda kabul gören bir değerlendirmeye göre, Almanya NATO, BAB, AB, Avrupa Konseyi gibi kurumları büyüklüğünü gizlemek, Avrupa ve dünya için geçmişte olduğu gibi yeniden bir tehlike teşkil etmeyeceğini göstermek için kullanıyor. Bu derin tahlile bakılırsa şayet Türkiye'nin, tam üye olursa Almanya'nın etkinliğini ve liderliğini ekonomik güç olarak olmasa da, siyasi temsil ve kültür farkıyla sınırlaması, frenlemesi beklenir. Yukarıdaki kaynaklarda belirtilen hususlar şayet doğru ise, yani Almanya Türkiye'yi bulunduğu böygeyle ilgili siyasetlerinde çıkar çatışması içinde olacağı bir güç olarak görüyorsa, çoğunluğunu kendisinin sağladığı AB fonlarıyla müstakbel rakibinin güçlenmesini asla istemeyecektir. Hele kendisinin ekonomik desteğiyle ayağa kalkacak bir Türkiye'nin ABD siyasi hesapları doğrultusunda hareket edeceği ihtimali bile Almanya'nın Lüksemburg'daki tavrını anlamak için yeterli sebeplerdir.
         <br/>
         <br/>
         CHP lideri Baykal'ın davetiyle, bizimle aynı uçakta Türkiye'ye gelen ve önümüzdeki yıl Almanya'da iktidara gelme ihtimalleri bulunan Sosyal Demokratlar'ın da bu genel çizgilerin pek dışına çıkacağı oldukça kuşkulu. Her ne kadar Sosyal Demokratlar'ın Meclis Grup Başkanı Rudolf Scharping CHP grubuna yaptığı konuşmada Lüksemburg kararını eleştirmiş olsa da, daha Lüksemburg zirvesinin ilk günü birlikte olduğumuz bir başka Sosyal Demokrat partili, Almanya'nın en büyük eyaleti Kuzey Ren Vestfelya(KRV) eyaletinin Avrupa işlerinden sorumlu bakanı Manfred Dammayer'in söyledikleri, Sosyal Demokrat dönemde önemli bir değişiklik olacağı yönündeki umutları baltalayacak yöndeydi. Dammayer, eyaletinin davetlisi olarak kendisini dinleyen Türk gazetecilerinin gözlerine bakarak Türkiye'nin Avrupa Birliği ile ilişkilerinin Almanya'nın bir iç politika tartışma konusu olmasını istemediklerini, Türkiye'nin tam üyelik için uzun süredir beklemekten şikayetçi olduğunu, ancak daha da bekleyeceğini, Kıbrıs'ın mutlaka AB içinde yer alacağını söyledi.
         <br/>
         <br/>
         Sosyal Demokratlar'la birlikte iktidara gelmeleri muhtemel olan Yeşiller'in durumu pek farklı değil. KRV'deki tek Yeşil bakan Michael Vesper AB'ye demokratik ülkelerin girmesinden yana olduklarını, Türkiye'nin bu konuda sıkıntıları olduğunu belirtiyor.
         <br/>
         <br/>
         İsterseniz bu noktada Almanlar'ı vermiş oldukları kararla başbaşa bırakıp orada yaşayan soydaşlarımızın Lüksemburg kararıyla ilgili, Türkiye'nin Avrupa politikasıyla ilgili görüş, eleştiri ve tekliflerine kulak verelim.
         <br/>
         <br/>
         12 Eylül ihtilaliyle birlikte yurtdışına kaçan ve ancak 1990'da Türkiye'ye dönebilen, şu anda ise 350 milyon DM ciro ile Almanya'nın turizm sektöründe 7'nci sıraya yerleşen Müfit Tarhan, Türkiye'nin AB'ye tam üye olabileceğine baştan beri inanmadığı için hayal kırıklığına uğramadığını, fırsatın 1970'lerde Ecevit hükümetince kaçırıldığını söylüyor. Soğuk Savaş yıllarında Avrupa ile kurulan ilişkiler objektif şartlarda değil, ABD'nin baskısıyla kurulmuştu diyen Tarhan, Soğuk Savaş bittikten sonra ABD'nin bile Türkiye'nin tam üyeliği için en az 20 yıl gerektiğini açıkladığını hatırlatıyor. Kohl'ün 'Türkiye'nin AB'de yeri yoktur' beyanatlarına rağmen politikacıların taviz politikasının yanlışlığına değinen, bunu halkı emzikle aldatmaya benzeten Tarhan, Avrupalı'ya taviz verdikçe taviz isteyeceğini, buraya ancak şahsiyetli bir politika ile girilebileceğini düşünüyor. Kültürel farklılıkların önemini vurgulayan Tarhan'a göre, dünya güçleri arasına, Japonya örneğinde olduğu gibi ancak belli ekonomik güce eriştikten sonra girilebilir.
         <br/>
         <br/>
         Almanya'da kendileriyle gurur duyduğumuz işadamlarından Aydın Yardımcı da Tarhan'la birçok noktada paralel düşüncelere sahip. Örneğin, yıllardır Avrupalılar'la haşir neşir olmanın getirdiği tecrübeyle şöyle diyor: "Karar hepimizi şoke etti, ama yalvarma ile olmaz, dişe diş mücadele gerekir. Avrupalılar'ı tanımıyoruz. Ne kadar boynunuzu eğerseniz, o kadar binerler. Düşen insana daha fazla vururlar. Onların da bize ihtiyacı var. Ama siyesetçilerimizin tavizci hareketleri, onlarda 'Türkiye'den ne istesek alabiliriz' düşüncesini pekiştiriyor."
         <br/>
         <br/>
         Artık Alman vatandaşlığına da geçmiş evli bir çift olan Dr. M. Ali ve Dr. Canan Karademir, Türkiye'nin en önemli kozunun Almanya'daki Türk topluluğu olduğunu, buradaki Türkler'in her türlü sıkıntılı dönemi geride bırakarak gittikçe çok iyi bir konuma geldiklerini belirtiyorlar. Ama onlar da AB'nin katmanlardan oluşan bir yapıya bürüneceğini, çekirdekte büyük ülkelerin yer aldığı birlikte son halkaya belki Türkiye'yi alabileceklerini, ancak bunun bir anlamı olmayacağını düşünüyorlar. AlmanyaTürk Akademisyen Kuruluşları Birliği'nin başkanlığını yürüten Ali Karademir, Türkiye'nin yapması gerekenleri zaten yapması gerektiğini belirtirken, Almanya'daki Türkler'in bu tavırdan etkilenmeyeceğini Almanlar'ın şu sözleriyle anlatıyor: 'Seni öldürmeyen zorluk, kuvvetini artırır.'
         <br/>
         <br/>
         Türkiye Araştırmalar Merkezi Direktörü Prof. Dr. Faruk Şen de, Türkiye'nin tepkisini İsmet İnönü'nün "Yeni bir dünya kurulur ve Türkiye içinde yerini alır" sözleriyle 1963'te ABD'nin Kıbrıs politikasına karşı gösterdiği tepkiye benzetiyor ve sadece kendisine son birkaç gün içinde 12 radyo, 6 tv kanalından röportaj için geldiklerini söylüyor. 1 Ocak'ta dönem başkanlığını alacak İngiltere'nin Fransa ve Almanya ile birlikte bu hatayı 30 Mart'a kadar düzelteceğini umduğunu belirten Şen, "Şimdi burada acaba Türkiye Gümrük Birliği'ni boşa çıkaracak iç tüketim vergileri koyar mı diye soruyorlar. Geçen gün STEAG adlı büyük bir enerji şirketindeydim. Orada da acaba Türkiye ihaleleri Avrupa dışına kaydırır mı diye endişeleniyorlardı" diyor.
         <br/>
         <br/>
         Almanya'nın ve genel olarak Avrupa'nın dışlayıcı tavrını aşabilmek için formülü ise iktisat profesörü Dr. Mithat Melen veriyor: "Türkiye NATO'nun yeni stratejisinde kanattan; köktendincilik, petrol, eski SSCB'den kaynaklanacak istikrarsızlıkları hedef alan cepheye geçerse Avrupa'nın ve Batı'nın gözünde desteklenmesi için bir yeri olabilir. Bu ordunun profesyonelleşmesi, Kürt, Yunan meselelerinin çözümüne bağlı. İkinci formül ise şu anda dünya ekonomisindeki binde 55'lik payını yüzde 1'e çıkarmak. Bu olursa, o zaman da Batı bu güçte bir ülkeyi başıboş bırakmamak için içine almak ister."
         <br/>
         <br/>
         Bütün bu görüş ve değerlendirmeler dikkate alınarak bakıldığında, Türkiye'nin Avrupa'nın ve Almanya'nın sert tutumuna karşı, AB'nin ya da tek tek ülkelerin çıkarlarını hedef alarak karşılık vermesi gerginliğin artmasına, dolayısıyla bu ülkelerin bir kısmının hazırladığı tuzağa düşülmesi anlamına gelecektir. Türkiye'nin hem kendisi, hem de arkasındaki Türkİslam dünyası için Batı içinde olmasının değeri tartışmasız. Almanya emperyal bazı hevesler taşısa da taşımasa da, (bu tür denemeleri genelde felaketle sonuçlanmış maalesef), selametli bir kafayla yapılacak değerlendirmede Türkiye'nin bu ülkede etkin olabilmesinin iki yolu bulunuyor. Birincisi bu ülkedeki soydaşlarımızın Alman vatandaşlığına geçişinin kolaylaştırılması, teşvik edilmesi ve bu sayede 1.5 milyon seçmenin Alman siyasetinde söz sahibi olması. İkincisi, ekonomik başarılarıyla göz dolduran şirketlerin güç ve sayısının gittikçe artması ve oy gücüyle birleşerek tabii bir lobi oluşması.
         <br/>
         <br/>
         Bu ikisi gerçekleştiği takdirde, Almanya demokrat kaldıkça Türkiye'nin bu ülkeden yana başı ağırmayacaktır. Demokrasiden uzaklaştığı zaman da zaten tüm dünya karşısına dikilecektir.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3296-bu-nasil-dost-politikasi.html), [web.archive.org (arşiv bağlantısı)](http://web.archive.org/web/20141106182140/http://www.aksiyon.com.tr/aksiyon/haber-3296-bu-nasil-dost-politikasi.html)
