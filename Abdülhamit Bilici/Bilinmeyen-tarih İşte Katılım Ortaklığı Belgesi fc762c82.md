# İşte Katılım Ortaklığı Belgesi

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050302180059im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180059im_/http://www.aksiyon.com.tr/resim/302/54.jpg" vspace="5"/>
  </p>
 </font>
 <font class="content">
  Temmuz ayı içinde ülkemizi ziyaret eden Avrupa Birliği Genişlemeden Sorumlu Komiseri Günter Verheugen, Katılım Ortaklığı belgesinde AB’nin pozisyonunu gösteren bir doküman getirmişti.
 </font>
 <br/>
 <p>
  <font class="content">
   Büyük yankı uyandıran bu doküman, özellikle medyadan ciddi tepki almış, Türkiye’nin AB’ye girmesini istemeyen çevrelerin komplosu olduğunu ileri sürenler bile çıkmıştı.
   <br>
    <br>
     İki ay sonra bugün bu tartışmalardan en küçük bir iz bile yok ortada. Hatta getirdiği ve içeriği tam olarak açıklanmayan kağıt parçasıyla bir hafta Türkiye’yi çalkalayan Alman bürokrat, geçtiğimiz günlerde “AB’nin genişlemesi için Almanya’da referandum yapılmasını” teklif ederek Brüksel’i de aynı şekilde karıştırdı.
     <br>
      <br>
       Türkiye’nin 10—11 Aralık 1999’da Helsinki’de yapılan AB zirvesinde aday ilan edilmesinden sonra gidilecek süreç belli. Ve bu süreçte Türkiye, benzeri olmayan ve sadece ona özel bir yol izlemeyecek. Benzer durumda ve Türkiye’den daha ileri aşamada, yani ona örnek olabilecek 12 ülke (Bulgaristan, Kıbrıs Rum Yönetimi (AB belgelerinde; Kıbrıs Cumhuriyeti), Çek Cumhuriyeti, Estonya, Macaristan, Letonya, Litvanya, Malta, Polonya, Romanya, Slovakya, Slovenya) aynı yolda ilerliyor.
       <br/>
       <br/>
       Buna rağmen Türkiye’de hem yetkililer, hem medya, hem de kamuoyu sanki her an bir sürprizle karşılaşacak gibi en küçük bir kuşku karşısında hop oturup hop kalkıyor. Aynı anda AB hem melek, hem şeytan olabiliyor.
       <br/>
       <br/>
       Süreç ana hatlarıyla biliniyor: Büyük bir aksilik olmazsa 8 Kasım’a kadar Brüksel kulübüne hazırlanırken Türkiye için yol gösterici olacak ‘Katılım Ortaklığı’ (Accession Partnership) belgesi hazırlanarak kamuoyuna açıklanacak. Burada Türkiye’nin üyeliğe kabul edilmesi için siyasi, ekonomik, hukuki alanlarda atması gereken adımlar kaydedilecek. Kısa ve orta vadeli bir takvim belirlenecek. Ve bu takvime gösterdiği uyuma göre çalışacak teknik ve mali yardım programı devreye sokulacak.
       <br/>
       <br/>
       Bu belgenin açıklanmasını takiben Türkiye, istenenleri nasıl yerine getireceğini açıklayacağı bir karşı taahhüt belgesi olan “Ulusal Program”ı (National Programme for the Adoption of the Acquis— AB Müktesebâtının Adaptasyonu İçin Ulusal Program) hazırlayacak.
       <br/>
       <br/>
       Avrupa Birliği’ne üyelik için başvuranların sayısı Doğu Bloku’nun yıkılmasıyla birdenbire artınca işlemleri sistematize etmek için böyle bir yöntem geliştirmiş. 1997’de Türkiye’nin aday kabul edilmediği ve milli hüsranla birlikte Brüksel’le her türlü siyasi ilişkinin kesilmesine sebep olan bu zirvede belirlenen yöntem 3 yıldır işliyor. Dolayısıyla o tarihte adaylığı tescillenen ülkelerin hepsi için Avrupa Birliği Katılım Ortaklığı (KO) belgesi hazırlamış, bu ülkeler de ‘Ulusal Programları’nı (UP) tamamlayıp Avrupa Birliği’nin ilgili organlarına sunmuş durumdalar. Hatta bu KO belgeleri belli periyodlarla yeniden gözden geçirildiği için adaylıkları Polonya, Macaristan, Çek Cumhuriyeti gibi daha önce kabul edilen ülkeler için ikinci KO belgeleri bile hazırlanmış durumda. Avrupa Birliği, bu belgenin nasıl hazırlandığını, sürecin nasıl işlediğini açıklamış durumda. Başlıktaki ‘ele geçirdik’ iddiasına bakmayın, aslında internet bağlantınız varsa, siz de bu ülkelerden herhangi biriyle ilgili KO ve UP belgelerini elde edip okuyabilirsiniz. Bir de adobe programınız olması lazım, çünkü AB’nin hemen tüm arşiv belgeleri bu programla okunabiliyor.
       <br/>
       <br/>
       Bilgiler tamamen kamuya açık. Gizli, saklı yok. Örneğin Bulgaristan’dan, Macaristan’dan, Romanya’dan AB’nin ne istediği, bu ülkelerin de bu adımları nasıl atacağıyla ilgili bilgileri okumak mümkün. Yarın Türkiye’nin KO’su hazırlandığında o da aynı yere konacak ve tüm dünyaya açık olacak.
       <br/>
       <br/>
       AB adına belgeyi komisyon hazırlıyor. Komisyon adaylık başvurusuyla ilgili değerlendirmeyi yaptığı ve yıllık periyodlarla aday ülkenin katettiği mesafeyi Konsey’e rapor ettiği için ülke ile ilgili tüm konulara vâkıf durumda. Zaten belgenin hazırlanmasında en önemli başvuru kaynağı, Komisyon'un hazırladığı yıllık değerlendirme raporları ve ilk başvuru hakkında Konsey’e sunduğu ‘Opinion’ belgesi. Opinion raporu, başvuran bir adayın üyeliğe ehil olup olmadığı yönünde kapsamlı bir analizi içeriyor. Dolayısıyla aday ülkenin karşısına ilk kez karşılaşacağı bir şey konması neredeyse imkan dışı. KO belgesinde yer alacak konular, aday ülkeyle ilgili olarak hazırlanan değerlendirme raporlarında zaten yer alıyor. 1997 yılında uygulamaya başlanan bu belge düzeni standartizasyondan başka bir yenilik getirmiyor.
       <br/>
       <br/>
       Örnek bir belgeyi incelemeye başlamadan önce, AB’nin bu belgeyi nasıl işlediğine bakalım.
       <br/>
       <br/>
       AB belgeyle iki şeyi hedefliyor: Birlik bünyesinde gerçekleştirilen bir çok destek türünü tek belgeye indirerek dağınıklığı önlüyor. Adayla birlikte, taahhütlerin ve takvimin açık ve net olarak tanımlandığı bir düzlem üzerinde ilerleme sağlamak. İkincisi, adayın mümkün olan topluluk programlarına katılmasını sağlayarak birlik politika ve prosedürlerine âşinâ kılmak.
       <br/>
       <br/>
       Komisyon, bu belgeyi hazırlarken aday ülkeyle yoğun müzakerelerde bulunuyor, ancak belge komisyon ve aday arasında asla bir anlaşma niteliği taşımıyor. KO belgesi Kopenhag Kriterleri ve AB müktesebâtı esas alınarak hazırlanıyor.
       <br/>
       <br/>
       Bilindiği gibi Kopenhag Kriterleri de, birliğin 1993’teki Kopenhag Zirvesi’nde üyelik için getirdiği şartları içeriyor: Demokrasiyi garanti eden kurumların istikrarı, hukukun üstünlüğü, insan hakları, azınlık haklarına saygı gösterilmesi ve korunması, işleyen bir pazar ekonomisinin varlığı, AB içindeki rekabet şartlarına dayanabilme kapasitesi; siyasi, ekonomik ve parasal alanda entegrasyon dahil üyeliğin getireceği yükümlülükleri taşıyabilme gücü. Müktesebatın milli kanunlara adaptasyonu gerekli ama yeterli kabul edilmiyor, çünkü Konsey bu kararların aynen uygulandığını görmek istiyor.
       <br/>
       <br/>
       Standart 7—8 maddeden oluşan belge, öncelikleri ve hedefleri belirliyor ve bunları kısa ve orta vadeli olanlar şeklinde ikiye ayırıyor. Kısa vadeliler gerçekleşmesi 1 yıldan az zaman isteyen önerileri kapsıyor. Çevreden tarıma, gümrüklerden insan haklarına, azınlık haklarından düşünce özgürlüğüne çok geniş bir spektrumda yer alan konuların spesifik bir listesi sunuluyor. Tüm adayların yapması beklenen genel hükümlerin yer aldığı gibi, belgede, ülkelerin kriterlere uyumu bakımından özgün konumlarına yönelik hatırlatmalar da bulunuyor. Örneğin Polonya’nın belli bir tarihe kadar demir—çelik alanında yeniden yapılanma programı hazırlaması istenirken, Slovenya’dan KDV uygulamasının başlatılması isteniyor. Slovakya’dan azınlık dilinin kullanımıyla ilgili yasal düzenlemeler, Bulgaristan’dan mülkiyet haklarıyla ilgili düzenlemeler isteniyor.
       <br/>
       <br/>
       Reformların gerçekleştirilmesinde ne tür teknik ve mali yardımların yapılabileceğinin de belirtildiği belgede, yardımlar ‘Ne kadar ekmek, o kadar köfte’ esasına, yani reformlarda ilerleme esasına bağlanıyor. Belge, kutsal metin niteliği taşımayıp komisyon tarafından teklif edilmesi halinde değiştirilebiliyor ve gerek görülen hususlar daha teferruatlandırılabiliyor.
       <br/>
       <br/>
       Bu noktada, bir örnek olarak Bulgaristan için Avrupa Komisyonu’nun hazırladığı KO belgesinin içeriğine bakabiliriz.
       <br/>
       <br/>
       KO belgesinin, Bulgaristan’la istişarelerden sonra ve Konsey’ce belirlenmiş prensip, şart, hedef ve öncelikler temelinde komisyon tarafından kararlaştırıldığı belirtildikten sonra girişte, üyelik başvurusu üzerine Komisyon’un yayınladığı Opinion raporuna işaret ediliyor. Bulgaristan’ın üyelik siyasi kriterlerini yerine getirme aşamasında olduğu ama pazar ekonomisini gerçekleştirme yönündeki çabalarının sınırlı kaldığı, AB müktesebâtını adapte edip uygulalayabileceğinin kuşkulu olduğu dile getiriliyor.
       <br/>
       <br/>
       Komisyon’un aday ülkenin tam üyelik müracaatını incelerken hazırladığı o ülkeyle ilgili değerlendirme, görüş raporu ‘Opinion Report’ KO belgesinin hazırlanmasında önemli bir ağırlığa sahip.
       <br/>
       <br/>
       KO daha sonra, aday ülkenin hazırlayacağı Müktesabatın Adaptasyonu İçin Milli Program belgesi, Ekonomi Politikalarında Önceliklerin Birlikte Değerlendirilmesi, Organize Suçlara Karşı Mücadele İttifakı ve İç Pazar Yol Haritaları gibi enstrümanların hazırlanmasında yol gösterici olacak.
       <br/>
       <br/>
       Toplamı 8 madde olan Bulgaristan KO planında kısa ve orta vadeli yapılması gerekenler şöyle sıralanıyor: Kısa vadede yapılması gerekenler bölümünde Bulgaristan’ın Avrupa Birliği Müktesebatı’nı adaptasyon konusunda bir milli program hazırlaması için kısa bir zaman veriliyor ve bununla ilgili gerekli mali yardım ve personeli tayin etmesi isteniyor.
       <br/>
       <br/>
       Kısa vadede atılması istenen adımlar şöyle sıralanıyor: Özelleştirmede şeffaflık, bankalar ve diğer mali kurumlarla ilgili reformlar, orta vadeli ekonomi politika önceliklerinin belirlenmesi, sanayi, finans ve tarımda yeniden yapılandırma tedbirlerinin alınması, doğrudan yabancı sermaye girişinin hızlandırılmasının teşvik edilmesi.
       <br/>
       <br/>
       Veterinerlik, çevre ve gümrükler, dış sınırların korunması, kamu yönetiminin her alanına etkinliğin getirilmesi, kurumsal ve idari kapasitenin artırılması.
       <br/>
       <br/>
       Adalet ve içişleri alanında yolsuzluk ve organize suçlarla mücadele için daha somut adımların atılması. Kapsamlı ve uzun vadeli bir enerji stratejisinin çizilmesi, nükleer güvenlik standartlarına riayet edilmesi ve kapatılması söz verilen nükleer tesislerin kapatılması.
       <br/>
       <br/>
       Sonra daha kabarık bir liste oluşturan orta vadeli hedeflere geçiliyor. Bireysel özgürlüklerin geliştirilmesi ve korunması siyasi isteklerin başında geliyor. Ekonomik reformların başında ise özelleştirmelerin tamamlanması ve pazar ekonomisi kurumlarının güçlendirilmesi var. Bulgaristan’dan Euro’ya hemen girmesi beklenmiyor, ancak nihai hedef olarak bu hedefe götürücü ekonomik politikalar izlemesi isteniyor.
       <br/>
       <br/>
       Liste uzadıkça uzuyor: Sağlık hizmetlerinin kalitesinden iş güvenliğine, hava, deniz, kara taşımacılığında Avrupa standartlarının ve güvenlik esaslarının getirilmesine, isim belirtilerek Kozloduy Nükleer Enerji Santralinin belli bölümlerinin kapatılmasına, tarım ve balıkçılıkla ilgili ortak balıkçılık politikasının uygulanmasına daha birçok alanda yapılması gereken işler teferruatlı maddeler halinde sıralanıyor.
       <br/>
       <br/>
       Büyük oranda kısaltarak verdiğimiz liste vize uygulamalarında AB’nin Schengen sistemine geçilmesi, göç ve iltica konularında AB prosedürlerinin uygulanmasıyla son buluyor.
       <br/>
       <br/>
       Bu bölümden sonra atılacak adımlarla ilgili AB kaynaklarının, uluslararası finans kurumlarının ne gibi yardımlarda bulunabileceği ve bunların nasıl bir takvim çerçevesinde, hangi şartlarla verileceği kaydediliyor. Ardından da yardımların belirtilen konulardaki ilerlemelere paralel olarak verileceği, aksama olması durumunda askıya alınacağı vurgulanıyor.
       <br/>
       <br/>
       AB tarafından aday ülke için hazırlanıp yayınlanan değerlendirme ve raporlarda yazılanların özetinden ibaret olan bir belge etrafında bu kadar fırtına koparılmasının ne kadar anlamsız olduğunu şimdi daha iyi görüyor olmalısınız. Verheugen’in Ankara ziyaretinde ortaya attığı iddia edilen Kürtçe radyo ve televizyon yayınıyla ilgili düzenlemeler, AB’nin azınlık konusuna bakışı ve bu tezle Türk tezi arasındaki tezat zaten bilinen konular. Hem de AB’nin daha 1 yıl önce tüm adaylarla ilgili hazırlamış olduğu 13 Ekim 1999 tarihli raporlar serisinin Türkiye kısmında yer alıyor.
       <br/>
       <br/>
       En çetrefilli olarak görülen azınlıklar konusunda Türkiye’nin tezi belli. Türkiye Lozan’a dayanarak yalnız Ermeni, Musevi ve Rumları azınlık olarak kabul ediyor. Ancak Komisyon bu konuyu irdelediği sözkonusu raporunda dini cemaatlere değinmeden, doğrudan Kürtler’e geçiyor. Hatta bu konuda bir de sivil çözüm öneriliyor: “Kürt kültürel kimliğinin belli formlarının tanınması, ayrımcılık ve terörün savunulmaması şartıyla bu kimliğin değişik yollarla ifade edilmesine karşı daha büyük tolerans gösterilmesi. Örneğin Kürtçe TV yayıncılığına politik olmayan konularda tolerans gösterilse de hâlâ resmi olarak izin verilmiyor.” Hemen bir paragraf aşağıda Türkiye tarafından henüz imzalanmamış olan, azınlıklarla ilgili iki belgeye atıfta bulunarak konuya hangi çerçevede bakıldığı da ortaya konuyor. Bu belgeler ‘Milli Azınlıkların Korunması Çerçeve Anlaşması ile Avrupa Bölgesel ve Azınlık Dilleri Yasası.
       <br/>
       <br/>
       Yine çok tartışılan MGK konusu. Bu da aynı raporda şu ifadelerle yer alıyor: “Ordu üzerindeki sivil hakimiyetin eksikliği kaygı veriyor. Bu durum, ordunun siyasi hayat üzerinde Milli Güvenlik Kurulu vasıtasıyla oynadığı büyük rolde tebarüz ediyor.”
       <br/>
       <br/>
       Dolayısıyla 8 Kasım’da açıklanacağı belirtilen Katılım ortaklığı belgesinde sürpriz bir unsur olması mümkün değil. Hararetle beklenen bu belge, belki şu ana kadar AB’nin Türk tarafına aktardığı, raporlarında yazdığı meselelerin daha derli toplu ve somut olarak yeniden ortaya konmasından ibaret olacak.
       <br/>
       <br/>
       AB’nin tezlerini kabul edilemez bulup, ortalığı ayağa kadırmak isteyenler varsa, bunun için Katılım Ortaklığı belgesini beklemelerine gerek yok. AB’ye üyeliğini gerçekleştirmek ya da süreci hızlandırmak için adım atmak isteyenlerin de aslında bu belgeyi beklemelerine gerek yok. Çünkü AB’nin ortaya koyduğu tezler oldukça net ve hayli zamandır bu ahâli tarafından biliniyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13945), [web.archive.org (arşiv bağlantısı)](http://web.archive.org/web/20050302180059/http://www.aksiyon.com.tr:80/detay.php?id=13945)
