# Tam yerine rastgeldi tavır koyduk

*Abdülhamit Bilici 2001.09.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   25 Ağustos'ta VanTebriz arasında işleyecek 120 kişilik tren ilk seferi için Van'dan hareket ederken, Türk Genelkurmay Başkanı Kıvrıkoğlu da 3 günlük tarihi bir ziyaret için İran'la ciddi sorun yaşayan Bakü'ye doğru yol alıyordu.
  </font>
 </div>
 <div id="newsText">
  <font class="detail-text">
   Bir tarafta İran'la son dönemde olumlu seyir izlemeye başlayan ilişkilerin geliştirilmesi için önemli bir adım atılırken, diğer yanda Azerbaycanİran krizinde Bakü'den yana tavır alınarak Tahran'la ilişkiler zora sokuluyordu.
   <br/>
   <br/>
   Türkiye'de görevli İranlı bir gazeteci "Türk Dışişleri, gezinin ve Türk Yıldızları'nın gösterisinin mayıs ayında kararlaştırıldığını açıklıyorsa, bu bir gövde gösterisi değildir" diyorsa da, Ankara'nın son hareketini önemli bir tavır olarak görenler yok değil. Mesela John Hopkins Üniversitesi'nden Svante Korneli'nin yorumu "Ankara, Güney Kafkasya'da ipleri ele geçirmeye çalışıyor" şeklinde.
   <br/>
   <br/>
   Avrasya Stratejik Araştırmalar Merkezi Başkanı Doç. Dr. Ümit Özdağ da, Türkiye'nin İran'a nota vermeden, kırıcı ve düşmanca açıklamalarda bulunmadan Bakü'nün yanında olduğunu gösterdiğini söylüyor. Ancak geçmişte Kardak krizinin büyümesinde de etkisi olmuş bazı gazeteler, sanki Türkiye İran'la savaşa gidiyormuş gibi bir hava estirdiler. Türk Yıldızları'nı oluşturan F5'lerin medya tarafından F16'lara dönüştürülmesi de muhtemelen bu aşırı heyecanın bir yansımasıydı.
   <br/>
   <br/>
   İki ülke arasındaki tartışma, uç kesimler tarafından o kadar alevlendirildi ki, Türkiye'nin hamlelerinin başka türlü anlaşılması da zordu. Bazı İranlı yetkililer, Azerbaycan'ın 150 yıl önce İran'ın bir parçası olduğunu, bu topraklarda hak iddia edebileceklerini söylerken, Azeriler de İran'ın yaptığı hareketin Güney Azerbaycan'daki soydaşlarıyla birleşme sürecini hızlandırdığını açıklıyorlardı.
   <br/>
   <br/>
   Soğuk Savaş'ın buzları kırılıyor mu?
   <br/>
   <br/>
   Çok değil daha 810 yıl önce Azerbaycan'ın Karabağ üzerindeki kontrolünü tamamen kaybetmesi ve topraklarının beşte birini Ermeni işgaline kaptırmasına fazla ses çıkaramayan Türkiye'nin, İran'a karşı hasmane tavır almamış olsa da kaybettiği prestiji yeniden elde edecek bir çıkış yaptığı söylenebilir. Özdağ, kendimize haksızlık etmeyelim diyor ve ekliyor: "10 yıl önce Azerbaycan semalarında Rus uçakları uçuyordu. Şimdi Türkler uçuyor. İran Genelkurmay Başkanı kendi destekleriyle kurulan Azeri Harp Akademisi'nin mezunlarının ödül törenine katılsaydı, kendimizi suçlamakta haklı olabilirdik".
   <br/>
   <br/>
   İran'la karşılaştırılamayacak kadar önemsiz bir güç olan Ermenistan hâlâ süren işgali başlattığında Türkiye'nin tek yapabildiği, insani yardımlar da dahil olmak üzere bu ülkeye yapılacak her türlü sevkiyat için kara ve hava yolunu 1993'te kapatmak olmuştu. Ankara, Erivan'a karşı içerde tepki toplayan bir tür dostlukla kuşatma siyaseti izliyordu. 16 Aralık 1991'de Azerbaycan ve Gürcistan'ın bağımsızlığı tanınırken Ermenistan da unutulmamıştı. Diplomatik ilişkiler kurulmamış olsa da Ermeniler'in ekmeklik buğday ihtiyacı Türkiye tarafından karşılanmış, 1992'de Türkiye'nin inisiyatifiyle kurulan Karadeniz Ekonomik İşbirliği Örgütüne kurucu üye olarak alınmıştı.
   <br/>
   <br/>
   Ankara'nın Ermeni işgali karşısında etkili olamaması Türk dünyasında oynamak istediği rolü de zora sokmuştu. AzeriErmeni savaşı sırasında cumhurbaşkanı olan rahmetli Özal, "Erivan'a iki bomba düşse ne olur?" deyince, kıyametler kopmuş, Başbakan Demirel, "İsteyen gitsin savaşsın" cevabını vermişti. "Bakü'ye çakı gönderseydik, Ermeniler bu kadar ilerleyemezlerdi" diyenler de oldu. Türk Genelkurmay Başkanı o dönemde savaş uçakları olmaksızın dahi Bakü'yü ziyaret etseydi, sonuç farklı olabilirdi.
   <br/>
   <br/>
   Soğuk Savaş refleks ve korkularının sıcaklığını koruduğu o yıllara göre, son Bakü çıkarmasıyla Türkiye'nin değişen şartlara uyum göstermeye başladığını görülüyor.
   <br/>
   <br/>
   Son krizde ortaya çıkan ilginç bir nokta da, BaküTahran arasında yaşanan krizin türü konusunda Türkiye'nin önemli tecrübeye sahip olması. Çünkü bugün hâlâ süren Yunanistan'la aramızdaki Ege sorunlarını başlatan olay Hazar'da patlak veren krizin neredeyse fotokopisi.
   <br/>
   <br/>
   1973 Ortadoğu Savaşı'nı izleyen petrol bunalımı, petrol arama faaliyetlerini hızlandırmıştı. Fiyatlardaki büyük artış, deniz tabanında petrol aramayı maliyeti çok yüksek bir yol olmaktan çıkarmış, denizlerin önemini artırmıştı. Türkiye de Ege'nin açık deniz sularında ve kıta sahanlığında bulunan 27 bölgede petrol araması yapmak için Türkiye Petrolleri Anonim Ortaklığı'na arama ruhsatı vermişti. Ruhsat alanlarını gösteren bir harita Kasım 1973'de Resmi Gazete'de yayınlanmıştı. Yunanistan bu gelişmelere bir notayla cevap verdi ve ruhsat alanlarının kendi karasularına girdiğini bildirdi. Ankara ise Ege'de Türk sahilinden batıya doğru uzanan toprakların Anadolunun doğal uzantısı olduğunu, Türk kıyılarına yakın adaların Türk kıta sahanlığı içinde yer aldığını, adaların kıta sahanlığı olmadığını açıkladı. Mayıs 1974'te belirtilen yerlerde petrol araması yapmak üzere Çandarlı gemisi yola çıktı. Daha sonra SismikI'le devam eden araştırmalarda petrol bulunamadıysa da, bugün Avrupa Birliği üyeliği konusunda bile önümüze çıkan önemli problemlerden biri olan Ege sorunu ortaya çıktı.
   <br/>
   <br/>
   İran ile Azerbaycan arasındaki Hazar sorunu benzer şekilde ortaya çıktı. Türk Petrolleri Anonim Ortaklığı'nın da yüzde 10 hisseye sahip olduğu Bakü'nün 120 kilometre güneyinde bulunan ArazAlevŞark sahalarında, Azerbaycan ruhsatıyla petrol arayan BP şirketinin Jeofizik3 adlı gemisinin İran hücumbotlarınca durdurulması krizin tetiğini çekti. Aslında hadise, bu üç petrol bölgesinin tümünü değil, topu topu 1400 kilometrekarelik bir alanı kaplayan Alev bölgesini ilgilendiriyordu. Bölgenin kendi kara sularında olduğunu ileri süren İran, geminin bölgeyi terketmesini istedi. İran jetlerinin Azerbaycan hava sahasını ihlal ettiği haberleri krizi tırmandırdı.
   <br/>
   <br/>
   İran Petrol Bakanlığı'nın araştırmayı sürdüren yabancı şirketlerin tavsiyelere uymamaları durumunda İran'da iş yapma imkanını kaybedecekleri tehdidi, BP'nin araştırma gemisini bölgeden çekmesinde etkili oldu. Çünkü konsorsiyumun başkanı olan BP, şimdiye kadar İran'da ABD'deki çıkarları nedeniyle büyük bir yatırım yapmamıştı. Washington'un İran politikasının yumuşamasından sonra ülkeye ilk giren yabancı şirketlerden biri olan BP, Tahran'ı kızdırmaya niyetli değildi.
   <br/>
   <br/>
   Şimdi Azerbaycan'da cevabı aranan soru şu: SSCB döneminde sektörler esasına göre yapılan taksimatta kendisine düşen paya itiraz etmeyen İran niçin şimdi bu taksime itiraz ediyor?
   <br/>
   <br/>
   İran, Hazar'ın 5 kıyıdaş ülke tarafından ortak mülkiyet ilkesine göre kullanılmasını, bu mümkün değilse kendisine yüzde 20'lik pay verilmesini istiyor. Hazar'ın hukuki statüsünü belirleyen nihai bir anlaşma yapılmadıkça da, petrol ve doğalgazla ilgili bütün anlaşmaların geçersiz sayılması gerektiğine inanıyor. Tahran yeni statünün belirlenmesinde halen geçerliliğini koruyan 1921 ve 1940 tarihli anlaşmaların dikkate alınmasını öneriyor.
   <br/>
   <br/>
   1921 tarihli anlaşma, İran'la SSCB arasında imzalanmış Dostluk Anlaşması. Bu anlaşma bütün Sovyet ve İran gemilerinin Hazar'da serbest seyrine imkan veriyor. Ancak denizdeki egemenlik haklarıyla ilgili kayda değer hüküm taşımıyor. Seyrüsefer özgürlüğünü tekrarlayan 1935 tarihli bir anlaşma ise 10 millik balıkçılık bölgesi kuruyor, ancak resmi bir sınır çizmiyor. Sık sık atıfta bulunan 1940 tarihli anlaşma, seyrüsefer özgürlüğü ile 1935'te tesis edilen balıkçılık haklarını tekrar etmekle yetiniyor. Bu anlaşmaların hâlâ geçerli oldukları doğru. Çünkü BDT'yi kuran 1991 tarihli Almatı Deklerasyonuna göre SSCB'nin imzaladığı bütün uluslararası anlaşmaların geçerliliği tanınıyordu. SSCB ile İran arasında imzalanan bu anlaşmalar geçerliliğini koruduğuna ve bunlardan hiçbiri de sınır çizimiyle ilgili kesin hükümler içermediğine göre ortada gerçekten hukuki bir sorun olduğu anlaşılıyor.
   <br/>
   <br/>
   Rusya'nın 1996'ya kadar ve İran'ın hâlâ savunduğu kapalı ortak mülkiyet tezine uluslararası literatürde bir örnek (Fonseca Korfezi'nin El Salvador, Handum ve Nikaragua arasında paylaşımı) olduğu halde, göllerin iki ya da daha çok devlet tarafından paylaşılmasına bir çok örnek bulunuyor. Victoria gölü, Malawi gölü, Büyük Kuzey Amerika gölleri, Ceneva gölü bunlardan bazıları.
   <br/>
   <br/>
   Uzmanlar, denizlerle ilgili bugünkü uluslararası anlaşmaların da tarafların hem ortak egemenlik, hem sektörlere bölme tezlerine dayanak oluşturacak hükümler içerdiğine dikkat çekiyorlar.
   <br/>
   <br/>
   Ancak denizin sektörlere bölünmesini isteyenlerin elinde önemli bir argüman var; Azerbaycan ve Kazakistan, 1950'lerden itibaren bu yöntemin Hazar'a kıyısı olan SSCB cumhuriyetleriyle İran tarafından uygulandığını savunuyorlar. Örneğin 1970'de Hazar 5 ayrı sektöre bölünüyor. Bu paylaşıma göre İran'a yüzde 14, Kazakistan'a yüzde 29, Azerbaycan'a yüzde 20, Rusya'ya yüzde 19, Türkmenistan'a yüzde 18'lik sektörler düşüyordu. Hazar'daki kıyısı enerji kaynakları bakımından en zengin olan ve acilen dövize ihtiyaç duyan Azerbaycan ve Kazakistan, bu sistemi esas alarak şimdiye kadar 60 milyar dolarlık anlaşmaya imza attılar.
   <br/>
   <br/>
   Hazar kaynaklarını geliştirmek konusunda Rusya ve İran diğerleri kadar aceleci değiller. Rusya, Sibirya'da zengin enerji rezervlerine sahip. Hazar'daki sektörü de potansiyel bakımından zayıf. Basra Körfezi'nde daha uzun yıllar kendisine yetecek kadar rezervleri olan İran'ın Hazar kıyısında önemli kaynakları var. Ancak bunlar çoğunlukla derin kısımlarda olduğu için yatırım bakımından öncelikli olarak ele alınmıyor.
   <br/>
   <br/>
   Bu yüzden Rusya ve İran, konuya daha çok siyasi açıdan yaklaştıkları tahmin ediliyor. Moskova, ABD'nin 1800'lerde Avrupalı güçlere karşı geliştirdiği Monroe doktrinin bir benzerini uygulayarak bölgede nüfuzunu sürdürmeyi amaçlıyor. Rus tezi ortak hakimiyetin gerçekleşmesi, Türkmenistan, Azerbaycan ve Kazakistan'ın bağımsızlıklarını pekiştirmek için güvendikleri en önemli dayanak olan enerji ticaretinde söz hakkını kaybetmeleri ve Rusya'nın etkisini dengeleyecek güçlerin bölgeye girişinin önlenmesi anlamına geliyor.
   <br/>
   <br/>
   Son krizi değerlendiren uluslararası ilişkiler uzmanı Prof. Dr. Hasan Köni de, bölgede en önemli gücün Rusya olduğunu ve Türkiye dahil başka ülkelerin yaptığı her faaliyetten rahatsızlık duyduğunu, İran'ın Azerbaycan'a karşı giriştiği eylemlerin arkasında da Moskova'nın bulunduğunu belirtiyor. Gerçekten daha sonra İran tarafından da kullanılacak olan hukuki statü tartışmasını 1994'te ilk başlatan Rusya'ydı.
   <br/>
   <br/>
   Hazar'da yapılan tek taraflı işlemleri kabul etmeyeceğini sert muhtıralarla ortaya koyan Rusya, çelişkili bir tavırla Kazakistan ve Azerbaycan'ın Batılılar'la yaptığı anlaşmalardan pay almak için petrol şirketi Lukoil aracılığıyla konsorsiyumlara girmeyi ihmal etmiyordu.
   <br/>
   <br/>
   İran'ın Pirus Zaferi
   <br/>
   <br/>
   İran'ın tutumunun arkasında da, Rusya'nınkilere benzer saikler yatıyor. Batılılar'ın, özellikle de kendisine karşı çevreleme siyasetini sürdüren ABD'nin ve rekabet içinde olduğu Türkiye'nin bölgede etki kurmasını istemiyor. Hazar, kendi topraklarından geçecek olan Türkmen doğalgazının rotasını değiştiren alternatif güzergah olduğu gibi, İran'ı dışlayan BaküCeyhan boru hattı da Tahran'ı rahatsız ediyor. Ancak İran da Rusya gibi bu politikasını pragmatik bir temelde uyguluyor. Nitekim İran'ın 4 milyar dolarlık Şah Denizi projesinde yüzde 10'luk payı bulunuyor.
   <br/>
   <br/>
   İran'ın Hazar'da arama yapan Azeri ruhsatlı BP gemisine tepkisini değerlendiren Ümit Özdağ'a göre, İran krizden en kârlı çıkan ülkelerden biri oldu. Özdağ, İran'ın bu hareketiyle Azerbaycan'ın arama yaptığı bölgeyi en azından tartışmalı hale getirdiğini, aramayı durdurduğunu, Azerbaycan'ın ister istemez masaya oturarak İran'a bir miktar pay vereceğini söylüyor. Ancak Özdağ'a göre İran için bu bir Pirus zaferidir: "Tartışmalı bölge İran'a kalmaz, en kötü ihtimalle bölünür. Ama İran bu çıkışıyla hem Bakü'de hem de kendi içindeki 30 milyon Azeri gözünde prestijini kazanmamak üzere kaybetti. Türkiye'nin bir anda bölgede imaj patlaması yapmasına zemin hazırladı. Bu ortam Türkiye'ye 1991'den bu yana bölgede yaptığı en başarılı piskolojik operasyonu yapma imkanı verdi."
   <br/>
   <br/>
   Hazar'daki tek kriz de Türklerle İran ya da Rusya arasında yaşanmıyor. Türkiler arasında da ciddi sorunlar var. Bölgede İranAzerbaycan krizinden önce Azeri Türkmen ihtilafı tartışılıyordu. Türkmenistan, Sovyet Cumhuriyetleri arasında 1970'te varılan sektörel paylaşıma bağlı olduğunu açıklıyor. Ancak bu açıklama sorunları çözmüyor. Türkmenistan sözkonusu sisteme göre Hazar'daki Azeri petrol bölgesinin tamamen, Çirag bölgesinin de kısmen kendi hükümranlığı altında olması gerektiğini iddia ediyor. Azerbaycan'ın bu bölgelerde petrol çıkarmak üzere bir konsorsiyumla anlaşmış olmasına itiraz ediyor. Türk Dışişleri'nin yayınladığı Perceptions'ın 4'üncü sayısında konuyu ele alan Türkmen Dışişleri Bakan Yardımcısı Yolbars A. Kepbanov, Azerbaycan'ın bu bölgelerin Türkmenistan'a ait olduğunu kabul etmesini, konsorsiyumla yapılan anlaşmalardan bir mağduriyet doğmaması için Bakü ile uzun vadeli kiralama konusunda anlaşabileceklerini belirtiyor. TransHazar doğalgaz boru hattının gecikmesinde de payı olan bu krizi Türkmenistan geçtiğimiz yıl Birleşmiş Milletler'e bile taşımıştı.
   <br/>
   <br/>
   İki ülke arasındaki üslubun son dönemde giderek sertleştiği de dikkatten kaçmıyor. Türkmenistan'ın Azerbaycan'dan Hazar'ın tartışmalı bölgelerinde petrol arama faaliyetlerini durdurması yönündeki 27 Temmuz tarihli notasına Azerbaycan 17 Ağustos'ta, İran'la yaşanan krizden yalnız 6 gün önce sert bir cevap verdi. Azerbaycan cevabi notasında, iki ülke arasındaki deniz sınırını belirleme konusunda anlaşamadıklarını, bu konuda Aşgabat'ın uluslararası hukukta benzeri olmayan bir medyan çizgi belirleme yönteminde ısrar ettiğini, Bakü'nün Rusya ve Kazakistan'la sınırını belirlerken kullandığı uluslararası yaygın sistemin dışında bir yöntemi kabul etmeyeceğini, bu yüzden Aşgabat'ın iddialarının temelsiz olduğunu belirtti.
   <br/>
   <br/>
   Bir Azeri diplomat da Türkmenistan'la prensipte anlaştıklarını, aralarında yalnız yöntem sorunu olduğunu kabul ediyordu. Soçi Zirvesi'nde BDT ülkelerinin de Bakü'ye destek vermesinden sonra Azerbaycan için en önemli problem Hazar'daki payını yüzde 14'ten yüzde 20'ye çıkarmak isteyen İran. Azeri diplomat sorunun barışçı yolla çözülmesini istediklerini, Ermenistan'la arasında ciddi sorunlar yaşarken İran'la ilişkileri germek istemediklerini, Cumhurbaşkanı Aliyev'in eylül ayında yapacağı Tahran ziyaretinin önemli bir fırsat olduğunu düşünüyor.
   <br/>
   <br/>
   Türkmenistan, Azerbaycan ve İran, Yunanistan'la Türkiye arasındaki Ege sorununun taraflara kaybettirdiklerine bakarak, Hazar'ı niçin biran önce barış denizine çevirmeleri gerektiğini anlayabilirler. Yoksa daha fazla petrol derken birkaç nesil boyu silah kartellerine çalışmak zorunda kalırlar.
   <br/>
   <br/>
   EPosta: a.bilici@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-7759-tam-yerine-rastgeldi-tavir-koyduk.html), [web.archive.org (arşiv bağlantısı)](http://web.archive.org/web/20131009064922/http://www.aksiyon.com.tr:80/aksiyon/haber-7759-tam-yerine-rastgeldi-tavir-koyduk.html)
