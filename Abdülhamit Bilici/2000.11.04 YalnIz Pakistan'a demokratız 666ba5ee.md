# YalnIz Pakistan'a demokratız

*Abdülhamit Bilici 2000.11.04*

<div>
 <p class="spot">
  Türkiye'ye gelen her Batılı devlet adamı resmi yetkililerle  görüştüğü gibi sivil ve muhalif çevrelerle de temas kuruyor.  Batılı olmaya çalışan Türkiye de dış ilişkilerine bu sivil  yaklaşımı getirebilir mi?
 </p>
 <p class="metin">
 </p>
 <img border="0" src="/web/20020325031645im_/http://www.aksiyon.com.tr/2000/309/resimler/Yalniz.jpg"/>
 <p class="metin">
  Türkiye'ye gelen Batılı ülkelerin liderleri, milletvekilleri, devlet adamları resmi protokol çerçevesinde yaptıkları görüşmeler dışında, mutlaka sivil kesimle irtibat kuruyorlar. Ülkelerindeki sivil toplum kuruluşlarından bizdekilere mesaj getiriyorlar. İnsan hakları alanında ismi öne çıkmış kişilerle toplantı yapıyor, muhalif olarak bilinen insanlarla yemek yiyor, Türkiye'ye medeni toplumlar ailesine katılması için neler yapması gerektiğini söylüyorlar.
 </p>
 <p class="metin">
  Bu kategoriye giren liderler Clinton'dan Alman Cumhurbaşkanı Rau'ya, Çek Cumhurbaşkanı Vaclav Havel'den Avrupalı Yeşiller'in lideri Kızıl Deny lakaplı John—Bendit'e kadar uzun bir liste oluşturuyor. Doğu'dan gelen ülkelerin bu tür bir teması veya uğraşı olmuyor tabiatıyla.
 </p>
 <p class="metin">
  Bu eğilim yalnız devlet başkanlarıyla sınırlı değil üstelik. Batılı ülkelerin büyükelçileri ve uluslararası kuruluşların temsilcileri de bu kervana katılıyorlar. Avrupa Birliği'nin Ankara'daki temsilcisi Bayan Fogg'un Aleviler'le görüşmesi, Amerikan Büyükelçisi Parris'in Doğu ve Güneydoğu illerini kapsayan gezisi, arkasından Almanya Büyükelçisi Schmit'in benzer temasları, Kanada Büyükelçisi'nin Diyarbakır'ın HADEP'li belediye başkanı Feridun Çelik'le görüşmesi ve benzerleri.
 </p>
 <p class="metin">
  Türkiye'nin tüm bu temaslara karşı standart bir tepkisi de yok. Bazıları büyük bir milli refleks halinde kabaran öfkeye kurban olurken, bazıları sessiz sedasız gerçekleşiyor. Örneğin AB Daimi Temsilcisi Karen Fogg'un Aleviler'le görüşmesi epey gürültü koparmıştı. Diyarbakır Belediye Başkanlığı'nı HADEP'in kazanmasından sonra Türkiye'deki ve yurtdışındaki birçok kurum ve kuruluş Diyarbakır'ın yolunu tuttu. Bu şehir belediyesinin çıkardığı bir dergide belediye başkanının diplomatik temaslarıyla ilgili uzunca bir liste dikkatten kaçmıyordu. Yabancıların Diyarbakır temaslarında bardağı taşıran damla, yerel yönetimlerle ilgili uluslararası bir kuruluşun bu şehirde Türkiye'yi devre dışı bırakarak bir toplantı tertip etme girişimi oldu. Bu toplantıya Ankara vize vermedi.
 </p>
 <p class="metin">
  Oldukça milliyetçi bir hükümetin iktidarda olduğu bir dönemde IMF'nin Ankara'da büro açmış olması, Amerikan İçişleri Bakanlığının, hatta MOSSAD'ın ofislerine izin verilmesi, Türkiye'nin bu tür uluslararası müdahalelere, çok yönlü etkileşimlere hızla uyum sağladığını gösteriyor. Böyle bir ortamda bazı Devlet Su İşleri personelinin maaşlarıyla ilgili, Türk çiftçisinin ürün bedelleriyle ilgili sıkıntılarını Ankara'daki hükümete değil de IMF Türkiye Masası Şefi Cotarelli'ye bildirmeleri de büyük bir anormallik olarak görülmüyor. Ancak Türkiye'nin kendi dış ilişkilerini bu renkli dönemin özelliklerine ne kadar adapte edebildiği tartışmalı.
 </p>
 <p class="metin">
  Uluslararası ilişkilerde sivil alanın vurgulanması, hükümet dışındaki kişi ya da kurumlarla artan ilişkiler, önceden içişlerine müdahale olarak algılanır ve en küçük tepki olarak müdahaleyi yapan ülkenin temsilcisi derhal sınırdışı edilirdi.
 </p>
 <p class="metin">
  Dünyada Müslüman laik ve demokratik tek ülke olarak gösterilen Türkiye de, ilişki içinde olduğu ülkelere örneğin demokrasi telkininde bulunamaz mı? Çoğu diktatoryal yönetimlere sahip olan bölgesindeki ülke halklarına ulaşabilmek için iktidarla olduğu kadar muhalefetle ve sivil toplumla temas kuramaz mı?
 </p>
 <p class="metin">
  Batılı devletlerin dış ilişkilerine dikkat edilecek olursa, bunların çoğunun artık devletlerin içişlerine karışmama prensibini çoktan sözlüklerinden çıkardığı görülür. Örneğin Amerikan Kongresi, insan hakları ve dini özgürlüklerle ilgili iki kanun çıkararak yönetime ilişkide olduğu tüm ülkeleri izleme ve izlenimlerine göre politikalar geliştirme zorunluluğu getirdi. Amerikan Dışişleri Bakanlığı bu direktif doğrultusunda, Türkiye de dahil tüm devletlerin insan hakları sicilini tartışan kapsamlı raporlar hazırlıyor. Dini grupların özgürlüklerinin takipçiliğini yapıyor. Türkiye'de Heybeliada Ruhban Okulu'ndan Fethullah Gülen'e, Recep Tayyip Erdoğan'dan Japonya'daki bir tarikate birçok konu ve şahıs bu raporlarda ele alınıyor. İnsan hakları ve dini özgürlükler konusunda devletlerin eksikleri sıralanıyor, yanlış uygulamalar eleştiriliyor.
 </p>
 <p class="metin">
  Avrupa Birleşik Devletleri olma yolundaki Avrupa Birliği de geliştirdiği Kopenhag kriterleriyle benzer bir yolda ilerliyor. Yalnız şimdilik Birliğe üye olmak isteyen ülkeleri ilgilendirmesi bakımından daha yerel olsa da, aslında kriterlerin arkasındaki mantık farklı değil. Buna göre üye olmak isteyen ülkeler insan haklarından dini özgürlüklere, sivil—asker ilişkisinden düşünce özgürlüğüne birçok konuda sorgulanıyor. Gelişmeler ve eksiklikler birer birer rapor ediliyor. Hatta yapılacak yardımlar bu kriterlerde ilerlemeye endeksleniyor. İlgili komisyonlar örneğin Türkiye'ye gelip hapishaneleri denetliyor, sivil toplum kuruluşlarıyla görüşüyor, siyasilere neler yapması gerektiğini telkin ediyorlar.
 </p>
 <p class="metin">
  Sadece dış dünyaya dönük değil kendi içinde de gerektiğinde yaptırımları devreye sokuyorlar. AB üyesi Avusturya da ırkçı söylemleri olan bir partinin iktidara gelmesine 'iç işi' diyerek görmezlikten gelmiyor, bir dizi yaptırımlar uyguluyor.
 </p>
 <p class="metin">
  Türkiye çok arzu etmesine rağmen Almanya'dan Leopard—II tanklarını alamıyor. Çünkü bu ülkede bugünkü siyasi iktidarı oluşturan partilerden biri olan Yeşiller, Türkiye'nin insan hakları sicilini ileri sürerek satışa onay vermiyor.
 </p>
 <p class="metin">
  Görüldüğü gibi demokratik ülkelerin dış ilişkilerinde demokrasi ve insan hakları konusu giderek ağırlık kazanıyor. Belki siyasilere kalsa, sadece başka ülkelerdeki menfaatlerine bakıp, onların siyasi yapılarıyla ilgilenmeyebilirler. Ancak demokratik toplumlarda siyasilerin bu lüksünü elinden alan ciddi bir kamuoyu baskısı bulunuyor. Olaya bardağın boş tarafından bakacak olursanız, demokrasi ve insan hakları, başka amaçları olan devletlere bunları gizlemek için kullanabilecekleri post—modern mekanizmalar sunuyor.
 </p>
 <p class="metin">
  Yüzlerce eksikleri olsa da, uluslararası hukukun ve kurumların geçirdiği evrim neticesinde demokrasi ve insan hakları ihlallerini takip, iyi niyet misyonu olmaktan çıkıp görev haline geliyor. Örneğin Avrupa İnsan Hakları Sözleşmesi'ne taraf olan ülkeler, bu anlaşmaya imza atarak diğer ülkeler tarafından sözleşmenin garantiye aldığı haklar açısından denetlenmeyi kabul etmiş oluyorlar. Türkiye'nin yakın ilişki içinde olduğu Arnavutluk'tan Özbekistan'a, Rusya'dan Ermenistan'a birçok ülkenin üyesi olduğu 41 üyeli Avrupa Konseyi ve yeni Türk cumhuriyetlerinin de dahil olduğu 53 üyeli AGİT bünyesinde sadece kendi evine çeki düzen vermek yetmiyor. AİHS'in ve AGİT'in temeli olan Helsinki Nihai Senedi'nin en önemli güvencelerinden biri, üyelerin birbirlerini denetlemeleri esasına dayanıyor.
 </p>
 <p class="metin">
  Sivil dış politika konusunda tepkiler farklı. Kimi içerde demokrasiyi gerçekleştiremeyen Türkiye'nin dışarıya bir şey söyleyemeyeceğini düşünüyor. Kimi Batılılar'ın insan haklarında sergilediği çifte standartlara temas ediyor. Türkiye'ye gelen yabancıların sivil ve muhalif taraflarla görüşmelerine tepkiler de farklı. Kimi "İnsan hakları evrensel meseledir, isteyen hesap sorabilir" derken, kimi bu ziyaretleri içişlerine müdahale olarak değerlendiriyor.
 </p>
 <p class="metin">
  Nitekim Türkiye'de yabancıların çok sık temas kurduğu İnsan Hakları Derneği, eleştirileri cevaplamak için bu tür ziyaretlerde yabancılarla neler konuştuklarını web sitesine koyduğu bir dosya ile açıklama gereği duymuş. Bu açıklamada dernek, AGİT'in 1991 tarihli Moskova Belgesi'ne ve Birleşmiş Milletler'in 1993 tarihli Viyana Belgesi'ne atıfta bulunuyor.
 </p>
 <p class="metin">
  Sorun, Türkiye'nin uluslararası ilişkilerde ortaya çıkan bu yeni eğilimin sürekli nesnesi olmasına rağmen, özne olmayı bir türlü aklından geçirmiyor olmasında mı yatıyor? Bu bakımdan Alman Cumhurbaşkanı Rau'yu ve ABD Başkanı Clinton'ı bir kenara bırakıp, Türkiye gibi Avrupa Birliği'ne üye olmak isteyen, daha 10 yıllık demokrasi tecrübesine sahip Çek Cumhuriyeti'nin Cumhurbaşkanı Havel'in Türkiye ziyaretiyle, Türkiye Cumhurbaşkanı Sezer'in Orta Asya ziyaretini kısaca karşılaştırabiliriz. Havel, halkı içinde ve dünyada büyük saygı uyandıran bir isim. Sezer de, demokrasi ve özellikle hukukun üstünlüğü konusundaki hassasiyeti dolayısıyla hem Türkiye'de hem dünyada kısa zamanda saygınlık kazanan bir şahsiyet.
 </p>
 <p class="metin">
  Havel Türkiye'yi, Sezer de Orta Asya'yı ilk kez ziyaret ediyor. Devletlerin problemleri ve ayrı coğrafyaların ayrı konuları elbette olacaktır. Ancak demokrat, aydın, özgürlükçü kimliğiyle Havel, üst düzey bu ziyarete kendi damgasını vururken, Sezer'in hukukun üstünlüğü, demokrasi gibi kendinden kaynaklanan özelliklerini pek yansıtamadığı ortaya çıkıyor. Havel, Türkiye'de hem devletle, hem sivil toplumla görüşürken, Sezer Orta Asya'da bunu yapma imkanı bulamıyor. Havel kendi ülkesindeki aydınların hapisteki Eşber Yağmurdereli'yle ilgili af taleplerini getiriyor Ankara'ya. Ama Sezer'in Özbekistan gezisinde dostluğun yeniden tesisi, Muhammed Salih gibi bilinen siyasi muhaliflerin adının bile anılmaması sayesinde oluyor.
 </p>
 <p class="metin">
  Sonuçta bazı çevreleri biraz kızdırmış olsa da, Havel Ankara'dan hem devlet nişanı alarak, hem de tüm sivil toplum kesimlerinin beğenisini kazanarak dönüyor. Orta Asya'daki sivil toplumun, yurt içindeki ve dışındaki muhalefetin Sezer'in gezisinden ne kadar memnun olduğu ise tartışmalı. Örneğin Türk dünyasına yönelik yayınlarıyla tanınan Mehmet Tütüncü, Türkiye'nin yöneticilerle görüşürken muhalif görüşleri dinlememesinin orta vadede stratejik kayıplara yol açacağını belirtiyor.
 </p>
 <p class="metin">
  Türkiye ile Orta Asya ülkelerini karşılaştırmak mümkün mü? Havel'in birlikte olduğu aydınlar arasında yer alan Profesör Hüseyin Bağcı, mümkün olmadığını düşünüyor. Ona göre Batılılar Türkiye'yi Batı klübünde yer almak isteyişinden hareketle sorguluyorlar, Türkiye'nin böyle bir arayışı olmayan ülkelere aynı şeyi yapması kolay değil. Bu eleştiriden hareketle Orta Asya'yı geçtiğimiz nisan ayında ilk kez ziyaret eden Albright'ın Özbekistan temaslarına baktık. Türkiye'nin stratejik ortağı ABD'nin Dışişleri Bakanı'nın Özbekistan'da resmi erkanı ile görüştüğü gibi NGO'larla bir araya gelme imkanı bulduğu dikkat çekiyor.
 </p>
 <p class="metin">
  Türk diplomasisi yeni eğilimlerden yararlanmak isteseydi, ilişkiler bozulur muydu, yoksa Cumhurbaşkanı Sezer hem devlet nişanı almış, hem de sivil kesimin gönlünü fethetmiş mi olurdu? Böygeyi yakından tanıyan Timur Kocaoğlu, Türkiye'nin beklentileri dolayısıyla bölge liderlerine bu tür telkinde bulunmasının zor olduğunu, aksine o devletlerin Türkiye'ye isteklerini dayatabildiklerini söylüyor. Türkiye'deki insan hakları savunmacılarının getirdiği diplomaside sivil yaklaşıma engel olarak gördükleri en önemli konu ise Türkiye'nin demokrasiyi içselleştirememiş olması.
 </p>
 <p class="metin">
  Onlara göre Çek Cumhuriyeti'nin 10 yılda demokrasi konusunda gerçekleştirdiği adaptasyonu, Türkiye 50 yılda becerememişti. Onlardan önce AGİT'in, Avrupa Konseyi'nin, NATO'nun üyesi olmamıza rağmen Türk devletinin dış ilişkilerinde demokrasinin, insan haklarının yeri yoktu. Bunlar 150 yıldır içinde yer almak istediğimiz Batı'nın bize dayattığı sevimsiz ilkelerdi.
 </p>
 <p class="metin">
  Bu bağlamda son yıllarda yalnızca Pakistan'a karşı demokratik bir tavır konmuş olması dikkat çekici. Bilindiği gibi Başbakan Ecevit, gençlik aşkı Tagore'un ülkesi Hindistan'da günler geçirirken, Türkiye'nin fani dünyadaki tartışmasız tek dostu Pakistan'a askeri idare altında olduğu için bir saatliğine bile uğramadı. Bu tavrın da kişisel bir tutumdan öte gidip gitmediği açık değil. Çünkü 'Türkçe bilen', 'Atatürk hayranı', 'Beşiktaşlı' darbe lideri Pervez Müşerref, Türkiye'de darbe mağduru sabık Cumhurbaşkanı Demirel tarafından ağırlanmıştı.
 </p>
 <p class="metin">
  Türkiye'yi ziyaret eden tüm Batılı devlet adamlarının mutlaka görüşlerini dinlediği İnsan Hakları Derneği'nin başkanı Hüsnü Öndül, Türkiye'nin dış politikasında böyle bir misyonu olmayışını demokrasi kavrayışındaki yanlışlığa bağlıyor. Yabancıların kendileriyle temaslarını buradaki büyükelçilerinin organize ettiğini belirten Öndül, "Bir Türk Dışişleri Bakanı'nın yabancı bir ülkenin muhalifleriyle, sivil toplum kuruluşlarıyla görüşmesi vaki değildir. Çağdaş dünyanın tabii karşıladığı bu temasların, Türkiye'de muhbirlikle, hainlikle suçlanmasının ve bu yeni eğilimin dış politikaya taşınmayışının nedeni bu" diyor.
 </p>
 <p class="metin">
  Hz. Muhammed(as) birgün arkadaşlarına diyor ki "Zalime de yardım ediniz". Yanındakiler çelişkili gibi görünen bu açıklamaya şaşırıp zalime nasıl yardım edeceklerini soruyorlar. O da "Zalimin zulmünü engellemek ona yapılacak en büyük yardımdır" diyor. Uluslararası ilişkilerde tartışılan yeni konular da bu tema etrafında dolaşıyor. Bir devletin halkına zulmetmesine seyirci mi kalınacak? Yoksa insanlar, sınırlar ne olursa olsun hemcinslerinin kaderiyle yakından ilgilenecekler mi? Dış müdahaleleri sürekli suçlayanların, Türkiye'nin 1946'da milli şeflikten çok partili hayata geçişini tekrar incelemeleri gerekmiyor mu?
 </p>
 <p class="metin">
 </p>
 <p class="arabaslik">
  Murat KARAYALÇIN (Eski Dışişleri Bakanı)
 </p>
 <p class="metin">
  Gittiğim ülkede muhalefetle görüştüm
 </p>
 <p class="metin">
  Biz devlet olarak bunu Avrupalılar  kadar olmasa da biz bunu yapıyoruz.  Benim Dışişleri Bakanı olduğum dönemde gittiğim hemen hemen her ülkede muhalif partiler ile görüştüm. Devlete muhalif olan kişi ya da kuruluşlarla da görüşmelerim oldu.
 </p>
 <p class="metin">
  Yurtdışı gezilerin programını orada görevli elçiliklerimiz hazırlar. Onlar gerek görür ise, o ülkenin muhalif  isimleri ya da sivil kuruluşlarıyla görüşmeler ayarlar. Bu yapılabilir.  Bunu yapıyoruz ama Avrupalı ya da ABD'liler kadar ileri götürmüyoruz. Ben Dışişleri Bakanlığı yaptığım dönemde Hollanda'ya gittim. Bireysel ilişkilerimden dolayı orada devletin muhalif isimlerini bizim elçiliğe çağırarak görüşmeler yaptım.
 </p>
 <p class="metin">
  Ülkeler arasında ziyaretler iki ülkenin menfaatleri içindir. Bu ziyaretlerde amaçlanan esaslı iki özellik vardır: Birincisi,  her iki ülkede birbirlerine mesaj vermek niyetlerindedir ve ziyarette bunu yaparlar. İkincisi ise, her iki ülkenin geleceğinin garanti altına alınması sağlanır. Yani iki ülke arasında bir güven ortamı  oluşturulur.
 </p>
 <p class="metin">
  Şunu unutmamak gerekir ki, uluslararası diyaloglarda çok hassas olunması gerekir. Her zaman için kendi ülkemizin menfaatleri ilk plandadır.
 </p>
 <p class="metin">
 </p>
 <p class="arabaslik">
  Doç. Dr. Timur Kocaoğlu (Koç Üniversitesi )
 </p>
 <p class="metin">
  Onlar Türkiye'ye telkin ediyor
 </p>
 <p class="metin">
  Batı insan hakları ve demokrasi konusunu suiistimal ediyor. Batı'nın İran, S. Arabistan ve Türkiye'ye karşı tutumunu değerlendirelim. S. Arabistan ve İran'dan insan hakları ve demokrasi isteyen yok, çünkü onların da Batı'dan bir beklentisi yok. Türkiye'ye karşı baskı aracı olarak kullanıyorlar, çünkü Türkiye AB üyesi olmak istiyor.
 </p>
 <p class="metin">
  Türkiye'nin dış politikada, örneğin Orta Asya ile ilişkilerinde bu yeni yaklaşımı uygulaması güzel olabilir. Ama uygulayamaz, çünkü Türkiye'nin onlardan beklentisi onların Türkiye'den beklentisinden fazla, petrol, boru hatları vs. Türkiye'nin onlara demokrasi telkin etmesini bırakın, onlar isteklerini Türkiye'ye empoze ediyor. Türkiye güçlenmesi ve ilişki içinde olduğu ülkelerden duyduğu beklentilerin azalması durumunda böyle bir politika uygulayabilir. O zaman yararlı da olabilir.
 </p>
 <p class="metin">
 </p>
 <p class="arabaslik">
  Prof. Dr. Hüseyin Bağcı (ODTÜ)
 </p>
 <p class="metin">
  Alışmalı, adapte etmeliyiz
 </p>
 <p class="metin">
  Türkiye, demokratik bir ülke olmanın bedeli olarak Batı'dan gelen bu tür sorgulara alışacak. Devlet adamlarımız da mütekabiliyet esası gereğince oraya gittiği zaman aynı şekilde davranmalı. Sivillerle de görüşmeli. Devletten devlete ilişkileri Dışişleri, sivil temasları Başbakanlık, Kültür Bakanlığı düzenleyebilir. Benim de içinde bulunduğum 16 kişiyi Çekler bir araya getirdi ve Havel'le konuştuk. Bu yaklaşımı biz de adapte etmeli
 </p>
 <p class="metin">
 </p>
 <p class="metin">
 </p>
 <p class="arabaslik">
  Prof. Dr. Hüseyin Bağcı (ODTÜ)
 </p>
 <p class="metin">
  Alışmalı, adapte etmeliyiz
 </p>
 <p class="metin">
  Türkiye, demokratik bir ülke olmanın bedeli olarak Batı'dan gelen bu tür sorgulara alışacak. Devlet adamlarımız da mütekabiliyet esası gereğince oraya gittiği zaman aynı şekilde davranmalı. Sivillerle de görüşmeli. Devletten devlete ilişkileri Dışişleri, sivil temasları Başbakanlık, Kültür Bakanlığı düzenleyebilir. Benim de içinde bulunduğum 16 kişiyi Çekler bir araya getirdi ve Havel'le konuştuk. Bu yaklaşımı biz de adapte etmeliyiz. Orta Asya'ya gidildiğinde oradaki sivil gruplarla, muhalefetle de temas kurmak gerekir. Bu yapılıyorsa bölgesel güç olmanın gerekleri yerine getiriliyor demektir.
 </p>
 <p class="metin">
  Özal ve Demirel'in dış ziyaretleri iş adamlarını, gazetecileri kapsayan geniş katılımlı, sivil yönü de olan geziler olurdu. Debdebeli, şaşaalı ve büyük devlet imajı verilirdi. Şimdi küçük bir uçakla gitmek —ki o da bozuluyor— bu imajı vermiyor. Türk Cumhurbaşkanı'nın Kerimov'un uçağını almak zorunda kalması yanlış.
 </p>
 <p class="metin">
  Ziyaret sırasında yapılacak temaslar, önceden hazırlanır. Kimlerle görüşeceğinizi bildirirsiniz, karşı taraf uygun görür. Yabancıların Türkiye'deki görüşmeleri yasal prosedürlerden geçilerek yapılıyor. Başka türlü olmaz. Bir de asgari demokrasi seviyesi gerekir. Çekler güçsüz olmalarına rağmen buna dayanarak sivillerle, muhaliflerle görüşüyorlar. Demokrasi iddiası olmayan bir ülkeye gittiğinizde, genelde önünüze ne konarsa onu yemek zorundasınız.
 </p>
 <p class="metin">
 </p>
 <p class="arabaslik">
  Etyen Mahçupyan
 </p>
 <p class="metin">
  Önce yurtta demokrasi
 </p>
 <p class="metin">
  Uluslararası ilişkilerde ortaya çıkan yeni sivil yöntemleri Türkiye'nin uygulayamadığı doğru. Bu Türkiye'nin dünyadaki konumu ve dünya hiyerarşisi içindeki yeri ile bağlantılı. Türkiye gibi birçok ülkede de bu tür sorunlar var. Dünya onlara birtakım şeyler söylüyor, ama onların dünyaya söyleyecekleri bir şeyleri olmuyor. Biz Suriye'den biraz daha demokratız diye bunu yapamayız. Bu tavsiyelerde bulunabilmek ya da bunu dış politikada kullanabilmek, ancak dünyanın şu anda geldiği demokratik kriterleri savunmak ve uygulamakla mümkün olabilir.
 </p>
 <p class="metin">
 </p>
 <p class="arabaslik">
  Çek cumhurbaşkanı Vaclav
 </p>
 <p class="metin">
  Havel'in Türkiye programı
 </p>
 <p class="metin">
  10 Ekim Salı
 </p>
 <p class="metin">
  12:15:	Ankara'ya varış, Esenboğa Havalimanı
 </p>
 <p class="metin">
  13:00: 	Anıtkabir ziyareti
 </p>
 <p class="metin">
  14:15: 	Cuhurbaşkanı Sezer'in resmi resepsiyonu
 </p>
 <p class="metin">
  14:45: 	İki cumhurbaşkanı'nın görüşmesi
 </p>
 <p class="metin">
  17:30: 	Hilton'da Ecevit'le görüşme
 </p>
 <p class="metin">
  11 Ekim Çarşamba
 </p>
 <p class="metin">
  10:00: 	Eliçilik konutunda Alexander Dubçek
 </p>
 <p class="metin">
  anısına tören
 </p>
 <p class="metin">
  11:20: 	Bilkent üniversitesi'ne varış
 </p>
 <p class="metin">
  11:30: 	Fahri doktora unvanı verilmesi
 </p>
 <p class="metin">
  15:00: 	Efes turu
 </p>
 <p class="metin">
  17:00: 	Selçuk Müzesi
 </p>
 <p class="metin">
  12 Ekim Perşembe
 </p>
 <p class="metin">
  10:00: 	Türk—Çek İş Konseyi (Swissotel)
 </p>
 <p class="metin">
  11:00: 	Basın toplantısı
 </p>
 <p class="metin">
  12:00: 	Bağımsız aydınlar, gazeteciler ve
 </p>
 <p class="metin">
  NGO temsilcileriyle öğle yemeği
 </p>
 <p class="metin">
  15:25: 	Ayasofya Müzesi'ni ziyaret
 </p>
 <p class="metin">
  15:55: 	Topkapı Sarayı
 </p>
 <p class="metin">
 </p>
 <p class="arabaslik">
  Albright'ın Özbekistan ziyareti
 </p>
 <p class="metin">
  17 Nisan
 </p>
 <p class="metin">
  —	Özbek Dışişleri Bakanı ile görüşme
 </p>
 <p class="metin">
  —	Dünya Ekonomisi ve Diplomasi
 </p>
 <p class="metin">
  Üniversitesi'nde konuşma, burslu
 </p>
 <p class="metin">
  öğrencilerle buluşma
 </p>
 <p class="metin">
  —	Semerkand'da Sabr Kadın Dayanışma
 </p>
 <p class="metin">
  Derneği'ni ziyaret, Internews tarafından
 </p>
 <p class="metin">
  organize edilen hükümet dışı basında
 </p>
 <p class="metin">
  yuvarlak masa toplantısı
 </p>
 <p class="metin">
  18 Nisan
 </p>
 <p class="metin">
  —	Buhara'da Sinagog ziyareti, Yahudi
 </p>
 <p class="metin">
  cemaatiyle buluşma.
 </p>
 <p class="metin">
  —	Özbek devlet başkanı Kerimov'la görüşme.
 </p>
 <p class="metin">
  —	Özbek meslekdaşıyla ortak basın toplantısı
 </p>
 <p class="metin">
  19 Nisan
 </p>
 <p class="metin">
  —	Intercontinental Otel'de sivil toplum
 </p>
 <p class="metin">
  liderleriyle(NGO) yuvarlak masa toplantısı
 </p>
 <p class="metin">
  —	Müftü Abdürraşid Bahramov'la müftülükte
 </p>
 <p class="metin">
  görüşme.
 </p>
 <p class="metin">
  —	Özgür Avrupa Radyosu'na mülakat.
 </p>
 <p class="metin">
  —	Washington yolunda uçakta basına brifing.
 </p>
 <p class="metin">
 </p>
 <p class="arabaslik">
  Cumhurbaşkanı Sezer'in Özbekistan programı
 </p>
 <p class="metin">
  16 Ekim
 </p>
 <p class="metin">
  16:00: 	Resmi karşılama töreni
 </p>
 <p class="metin">
  16.20: 	Kerimov'la görüşme
 </p>
 <p class="metin">
  17:25: 	Cumhurbaşkanları başkanlığında
 </p>
 <p class="metin">
  heyetlerarası görüşmeler
 </p>
 <p class="metin">
  18:25: 	Ortak belgelerin imzalanması
 </p>
 <p class="metin">
  18:40: 	Basına açıklama
 </p>
 <p class="metin">
  20:00: 	Bayan ve Bay Kerimov'un Sezer
 </p>
 <p class="metin">
  onuruna verdiği akşam yemeği.
 </p>
 <p class="metin">
  17 Ekim
 </p>
 <p class="metin">
  09:40: 	Hatıra meydanını ziyaret
 </p>
 <p class="metin">
  10:10: 	Timuriler Tarihi Devlet Müzesi'ni ziyaret
 </p>
 <p class="metin">
  11:15: 	Uğurlama
 </p>
 <p class="metin">
 </p>
 <p class="arabaslik">
  Yılmaz Ensarioğlu (Mazlum-Der)
 </p>
 <p class="metin">
  Clinton'a Amerika'yı da şikayet ettim
 </p>
 <p class="metin">
  İnsan hakları artık evrensel bir konudur ve hiç bir ülke bu konuyu bir iç mesele olarak ortaya koyup başka bir ülkenin ya da sivil kuruluşun bu konuyla ilgilenmesine karşı çıkamaz.
 </p>
 <p class="metin">
  Türkiye de dış ilişkilerine bu yeni sivil yaklaşımı getirebilir. Ancak kabul etmek gerekir ki bu uluslararası bir vizyonu gerektirir. Kendi iç sorunlarınızı tamamen askeri terminoloji ile tanımlıyor ve dış politikanızı içeride yaşadığınız bir soruna kitliyorsanız, başka ülkelerin sorunlarını izlemeye ne vaktiniz, ne mecaliniz kalır.
 </p>
 <p class="metin">
  İnsan hakları evrensel bir değer, ama ülkelerin bu konuyu içtenlikli ve ilkeli bir biçimde savunmak yerine uluslararası politikada bir baskı aracı olarak kullandıkları doğru. Bu bağlamda oynanmak istenen oyunlara da alet olmamak gerekir. Biz dış ilişkilerimizde tüm bunların tamamını göz önünde bulunduruyoruz. Clinton'la Türkiye ziyareti sırasında görüştüm, orada Türkiye'nin de, Amerika'nın da, dünyanın başka ülkelerinin de demokrasi sorunlarını dile getirdim. Hatta bunlarda Amerika'nın payı varsa bunları da belirttim. İnsan haklarında çifte standart olduğu doğrudur.
 </p>
 <p class="metin">
  "Özbekistan'da Sezer, Havel'in Türkiye'de yaptığını yapabilir miydi?" Yapması gerekirdi. Ama içeride insan hakları ihlalini bir yönetim klasiğine döndürmüşseniz, başka ülkelere böyle bir yaklaşım sunamazsınız. Kaldı ki Türkiye şu anda kendisinin çeşitli iç düşmanlarla mücadelede uyguladığı insan haklarına aykırı yöntemleri oraya taşıyor.
 </p>
 <p class="metin">
 </p>
 <p class="arabaslik">
  Mehmet Tütüncü ( SOTA—-Türkistan ve Azerbaycan Araştırma Vakfı Başkanı- Hollanda)
 </p>
 <p class="metin">
  Halklardan kopmamalı
 </p>
 <p class="metin">
  Dış politikada günü kurtaracak politikalar izliyoruz. Bir sene sonrasının, on sene sonrasının muhtemel gelişmelerini önceden tahmin edip gerekli tedbirleri almayı bırakın, yarın ne olacağı hakkında bile bilgisi olmayan kadrolarla Türkiye ne yapabilir?
 </p>
 <p class="metin">
  Turkiye bir defa önceliklerini ortaya koymalı. İhraç edecekleri arasında demokrasi yok, insan hak ve hukukları yok, ya ne var terörizmle mücadele adı altında oranın tek adamları ile işbirliği var.
 </p>
 <p class="metin">
  Türkiye Orta Asya'ya her şeyden evvel demokrasiyi yerleştirme ve insanlara insan gibi yaşama hak ve hürriyeti için mücadele vermelidir. Bunun aksini yaparsa Türkiye gelecekte stratejik olarak oranın halklarından kopacaktır. Orta Asya liderleri ile görüşsünler, ama Amerika'nın yaptığı gibi alternatif düşüncedeki liderlerle de görüşmeliler. Cumhurbaşkanı Sezer'in gezisi bu açıdan başarısız geçmiştir.
 </p>
 <p class="metin">
 </p>
 <p class="arabaslik">
  Hüsnü Öndül (İnsan Hakları Derneği Başkanı)
 </p>
 <p class="metin">
  Ben Orta Asya'ya gitseydim...
 </p>
 <p class="metin">
  Bu demokrasi kavrayışıyla ilgili bir sorun. Batı'da demokrasi halkın yönetime katıldığı süreçler olarak algılanıyor. Biz de Türkiye'yi yönetenler 5 yılda bir yetkiyi aldıktan sonra geri dönüp bakma ihtiyacı hissetmiyorlar. Bir kısım yöneticiler bu 5 yılda alınan bu yetkiye de sahip olmadıkları halde tabii olarak kendilerinde yönetme hakkı görüyorlar. Dış ilişkiler de bu zihniyetin dışa yansıması olarak ortaya çıkıyor. Dünyada yalnız devletler değil IMF, dünya Bankası gibi kurumlar bile artık sivil toplum kuruluşlarıyla birlikte hareket etmeye, birlikte karar almaya başladılar. Batılılar'ın bizimle temas kurmasından da açıkçası bir idarecilerimiz ders çıkarmıyorlar. Bizimle görüşmeyi ilgili ülkenin büyükelçisi ayarlıyor. Randevuda mutabık kalınırsa görüşmelere katılıyoruz. Ben şahsen siyasi olsam ve İngiltere'ye gitsem Uluslararası Af Örgütü'ne uğrarım. Orta Asya'ya gitsem bağımsız aydınlarla, sivil toplum kuruluşlarıyla da bir araya gelirim.
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/309/dishaberler/1.htm), [web.archive.org (arşiv bağlantısı)](http://web.archive.org/web/20020325031645/http://www.aksiyon.com.tr:80/2000/309/dishaberler/1.htm)
