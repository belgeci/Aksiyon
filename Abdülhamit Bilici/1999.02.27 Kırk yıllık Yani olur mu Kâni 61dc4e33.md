# Kırk yıllık Yani olur mu Kâni

*Abdülhamit Bilici 1999.02.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yunanistan'ın Apo'yu Kenya'daki büyükelçisinin evinde sakladığının anlaşılmasına eski dilde cürmi meşhud, yeni dilde suçüstü deniyor.
  </font>
 </div>
 <div id="newsText">
  <font class="detail-text">
   Türkiye komşusunun terör örgütüyle yıllardır çok samimi ilişkiler içinde olduğunu elbette biliyordu. Bunu dünyaya da anlatmıştı. Örneğin İtalya eski Büyükelçimiz İnal Batu, Atina'nın terörle içiçeliğini anlatan dosyaların önemli Batı başkentlerine ulaştırıldığını söylüyor. Hani tüm işaretler bir sonucu gösterir ama yine de açık bir delile ihtiyaç duyulur. İşte Kenya'daki olay da bu bilgi ve belgelerin, aklın ve olaylar silsilesinin gösterdiği sonucu ilan etmek için gerekli malzeme oldu.
   <br/>
   <br/>
   Cumhurbaşkanı Demirel'in binlerce km ötede, Filipinler'de başlattığı karşı ateş, Atina'nın altın tepsi içinde sunduğu bu malzemeyi değerlendirme düşüncesinin sonucu. Bu çıkış bir politika değişikliği ve bir yanlış anlamanın düzeltilmesi için fırsat veriyor.
   <br/>
   <br/>
   İsterseniz bu politika değişikliğini ve yanlış anlamayı özetleyelim: Apo'nun yakalandığının açıklandığı 1617 Şubat tarihlerinde, Yunanistan'a karşı yapılan açıklamaların tonunun beklenenin altında olması, örneğin Dışişlerimizin Apo'nun üzerinden Rum pasaportu çıkması, büyükelçilikte korunması gibi unsurları yalnızca not etmekle yetinmesi birçoklarının zihninde belirsizliklerle dolu operasyonla ilgili soru işaretleri uyandırmıştı. Yunanistan acaba Apo'yu elinden kaçırmamış da işbirliği yaparak mı onu Türkiye'ye teslim etmişti? Ve bunun karşılığında Ankara olayın üstüne fazla gitmemeye mi söz vermişti?
   <br/>
   <br/>
   Cumhurbaşkanının, Başbakanın, Dışişlerinin ve tüm diğer yetkililerin çıkışları ve üstelik Yunanistan'a karşı da Suriye'ye uygulandığı gibi bir tırmandırma stratejisinin uygulanacağının açıklanması bu kuşkuları giderdi. Demek ki Yunanistan'la operasyonda en azından resmi düzeyde bir işbirliği sözkonusu değildi ve bir NATO müttefiki olan Türkiye'nin baş düşmanını destekleyerek gösterdiği açık düşmanlık tüm dünyaya ilan edilecekti. Ve mümkünse Atina'nın ismi 'terörü destekleyen ülkeler' listesine kaydedilecekti.
   <br/>
   <br/>
   Üzerinden bu ülkenin uydusu Rum Kesimi'ne ait diplomatik pasaport çıkan Öcalan'ın, 9 Ekim'de Şam'dan ayrıldığı günden itibaren Yunanistan'ın olayın ne kadar içinde olduğunu Dışişleri bilgi ve belgeleriyle ortaya koydu.
   <br/>
   <br/>
   Buna göre Apo, Suriye'den çıktığında ilk soluğu Atina'da almış. Normal sefer yapan bir Suriye uçağıyla Atina'nın Ellenikon havaalanına inmiş, Yunanistan'da kalma isteğini dile getirmiş ve Kamu Düzeni Bakanı'nın da bilgisi dahilinde 7 saat uçağının içinde cevap beklemiş. Olumlu cevap alınca Moskova'ya geçmiş.
   <br/>
   <br/>
   12 Kasım'da İtalya'da ortaya çıkması sonrasında Yunanistan'ın politikası Öcalan'a sığınma hakkı verilmesi ve Avrupa düzeyinde Kürt meselesinin ele alınması oldu. 14 Kasım'da hükümet sözcüsü Reppas, "Yunanistan sistemli bir şekilde Kürtler'in selfdeterminasyon hakkını desteklemiştir" açıklamasını yaptı.
   <br/>
   <br/>
   Rusya'nın Apo'ya iltica statüsü vermemesi üzerine 15 Kasım'da Yunan Meclisinde toplanan 109 milletvekili Apo'yu ülkelerine davet ettiler.
   <br/>
   <br/>
   İtalya'dan Atina'ya gelen ve sonra Hollanda'ya gitmek üzere havalanıp kabul edilmeyince yeniden geri dönen Öcalan için Dışişleri Bakanı Pangalos, Yunanistan dışında bir sığınak aramakla meşguldü.
   <br/>
   <br/>
   Yunan gizli servisince Atina'dan uçağa bindirilen Apo, bir süre Türkiye'de casusluktan 4 yıl hüküm giyen istihbaratçı Binbaşı Kalderis'in refakatinde yola çıkmıştı. Kenya'ya gittiğini uçakta öğrendi. 2 Şubat'ta Kenya hükümetinden gizli olarak geldiği ülkede 15 Şubat'ta Türk timlerinin eline geçene kadar da Yunan büyükelçisinin konutunda saklandı. Öcalan'ın yakın 3 arkadaşı hâlâ Yunan elçiliğinde saklanıyor. Kenya Ortodoks Metropoliti Serafim, Öcalan'a bir oda vermeyi önerdiğini açıklıyor.
   <br/>
   <br/>
   Burada bazı parçaları hâlâ bir bulmaca olan operasyonun detayları üzerinde durmaktan çok Yunanistan'ın geliştirdiği tepkiyi analiz edeceğiz ve bu ülkenin Türkiye siyasetini yakından izleyenlerin görüşleri üzerinde duracağız. Başbakan Simitis polisin bağlı olduğu Kamu Düzeni, istihbaratın bağlı olduğu İçişleri ve Dışişleri Bakanı'nı görevden aldı. İstihbaratın başı istifa etti. Bazılarına göre Simitis hükümeti de gidici. Acaba tüm bu çalkantıların sebebi, Yunanistan'ın teröre niçin bulaştık şeklindeki bir muhasebesi mi, yoksa Öcalan'ı himaye ederken niçin yeterince becerikli olamadık da onu Türkiye'ye kaptırdık hayıflanması mı?
   <br/>
   <br/>
   Türkiye'de iyimser bazı çevreler Ecevit'in başbakanlığı döneminde yapılan Kıbrıs müdahalesi yüzünden Atina'da cunta rejiminin yıkıldığını, şimdi de Ecevit'in başbakanlığının hayırlı bir neticeye yol açacağını, Atina'nın terörle olan ilişkisini sorgulayarak ellerini kirli oyunlardan çekeceğini yazdılar.
   <br/>
   <br/>
   Atina'da bulunan ve Yunan kamuoyunu yakından izleyen Alex Demirci, Atina'nın terörle dansını, yani Apo'yu himaye etmesini sorgulayan cılız bir tepki bile olmadığını söylüyor ve şu anda doruğa çıkan tepkilerin yönünün 'Öcalan'ı niçin elimizden kaçırdık' şeklinde olduğunu söylüyor. Demirci, kulislerde dolaşan 'Atina'nın Türkiye ile işbirliği yaptığı söylentileri' de tepkilerin diğer bir gerekçesini oluşturuyor. Atina'nın Demirel'in sert tepkilerine cevap vermediğini, asıl Apo'nun söyleyeceklerinin telaşı içinde olduklarını belirten Demirci, Yunanlılar'ın burada da açmazda olduklarını söylüyor. Ya Apo yalan söylüyor deyip PKK'lılarla karşı karşı gelecekler, ya da ilaç etkisiyle bunları söylüyor deyip, dünyaya komik duruma düşecekler. Demirci'ye göre bazı aşırı çevreler S 300'lerin ve Kardak'ın rövanşını almak için hareket edebilecekler ancak Simitis'in asıl hedefi 2001'de Avrupa Para Birliği'ne girmek. Bu yüzden aşırıları sindirebildikçe hükümeti de ayakta kalacak. Ancak içerideki halkın isyanı karşısında başbakanın çıkıp özür dilemesini de asla beklememek gerekir. Ne ABD, ne AB Yunanistan'ı unutur. Yani Atina'yı Şam gibi sıkıştırmak kolay değil.
   <br/>
   <br/>
   Uzun yıllarını diplomaside geçirmiş, Dışişleri'nde Yunan ve Kıbrıs dairelerinden sorumlu müsteşar olarak görev yapmış Büyükelçi İnal Batu da Yunanistan'ın ne olumlu anlamda bir nefis muhasebesi yapmasını ne de Türkiye'ye yönelik düşmanca tavrını değiştirmesini mümkün görüyor. Yunanistan'ın itiraflarından korktuğu Apo kozunu elinden kaçırdığı için pişmanlık duyduğunu belirten Batu, Türkiye'nin Yunanistan'ı terörü destekleyen ülkeler listesine dahil etme, dünya çapında yalnız bırakma gibi büyük hayallere kapılmasını da yersiz buluyor. Ona göre baş belası bir teröristin yakalanmasına İngiltere dahil hiçbir Avrupa ülkesinin memnuniyet izhar etmemesi Yunanistan aleyhinde tavır almayacaklarının da göstergesi. Suçüstü yakalanan Yunanistan'ı sıkıştırmak için altın bir fırsat ele geçirilmiştir, ancak Batılı dostlarımız dostlar alışverişte görsün kabilinden açıklamalardan başka adım atmazlar. Batu, Yunanistan'ın asla Türkiye ile işbirliği çerçevesinde Apo'yu serbest bırakmadığını, ancak ABD'nin, Türkiye'nin ve Kenya'nın baskısı sonucu ellerinden çıkardıklarını düşünüyor. Batu'ya göre iyi ilişkiler için ön şart olarak Yunanistan, Kıbrıs'ta (Türklerin azınlık statüsünde olduğu) Rum hakimiyetine dayalı bir yönetim kurulmasını ve Türkiye'nin Ege'de statüsü belirsiz adacık ve kaya parçaları üzerindeki iddialarından vazgeçmesini istiyor. Halbuki bunlara 'evet' denilse bile yeni maddeler çıkacaktır.
   <br/>
   <br/>
   Açmazlardan açmaz beğen
   <br/>
   <br/>
   Balkanlar üzerine yoğunlaşan Bilkent Uluslararası İlişkiler öğretim görevlisi Doç. Dr. Hasan Ünal da Yunanistan'ın terörle ilişkilerini asla sorgulamayacağını, şu anda halkın hükümetin beceriksizliğini sorguladığını düşünüyor. Ünal'a göre Yunanistan çok yönlü açmazların ortasında duruyor. Yönetim halka karşı açmazda, çünkü Türkiye ile teröre karşı işbirliği yaptık deseler, halk bir gecede nasıl dost oldunuz diye soracak. Şimdiye kadar verilen desteğin sebebini araştıracak. Elimizden kaçırdık deseler, beceriksizliklerini, fiyaskoyu itiraf etmiş olacaklar.
   <br/>
   <br/>
   Dünyaya karşı ise Başbakan Simitis 'Benim haberim yok' dese, dünya ona 'Bu ne biçim başbakanlık?' diye soracak. Apo'yu destekledik dese uluslararası açıdan teröre destek vermiş olacak ve sarsılacak. Yunanistan'ın AB, ABD tarafından eleştirildiğine, Suriye'den destek göremediğine, Irak'ın kendi başına çare bulmakla meşgul olması nedeniyle köşeye sıkıştığına, Suriye'ye uygulanan stratejinin başarı şansı olduğuna inanan Ünal, hukuki alanda Öcalan'ın milli birliğe yönelik faaliyetlerinden çok 'insanlığa karşı suç' işlediği teması üzerinde durularak Yunanistan'ın Avrupa İnsan Hakları Mahkemesi'nde mahkum edilebileceğini söylüyor. Ünal ayrıca Yunanistan'ın bu şekilde afişe edilerek Türkiye'ye karşı gerek mali yardımların veto edilmesi, gerek Rum Kesimi'nin tek taraflı olarak tam üyelik görüşmelerine başlaması gibi konularda Türkiye'nin önemli kozlar elde edeceğini belirtiyor.
   <br/>
   <br/>
   Yunanistan'ın Ankara büyükelçiliğinden bir yetkilinin söyledikleri de Yunanistan'ın bu umutsuzluğunu doğrular nitelikte. Yetkili Yunanistan'ın PKK'ya destek vermediğini, örgütün her Avrupa başkentinde açık olan siyasi kolu ERNK'ya izin verdiğini, Apo'nun himaye edildiği konusunun da abartıldığını, şayet istenseydi Apo'ya Atina'ya ilk gelişinde iltica hakkı verileceğini, ama bunun verilmediğini söylüyor. Ona göre Kenya'daki büyükelçilikte yapılanlar, insani yardımla sınırlı. Son istifalar ise Apo'nun Yunanistan'a girişi dahil olayın tüm aşamalarında yapılan hatalarla ilgili.
   <br/>
   <br/>
   Bundan böyle Yunanistan'a yönelik sivil barış girişimleri de zor olacağa benziyor. Daha şimdiden işadamları düzeyinde yürütülen diyalog kesintiye uğradı. Gönül arzu ederdi ki komşu Yunanistan bu olayı terörle kurduğu ilişkiye son vermek için bir fırsat bilir, her olayda ne ekonomi, ne nüfus, ne stratejik konum, ne de dünyadaki ağırlığı bakımından boy ölçüşemeyeceği Türkiye'ye karşı düşmanlık yapmaktan vazgeçerdi. Ama Alex Demirci'nin de hatırlattığı gibi Yunanlılar çok unutkan bir millet. Ne Kurtuluş Savaşı'nda Türkler'e karşı mağlup olduğunu, ne 1974 Kıbrıs müdahalesini, ne Kardak hezimetini, ne S300 fiyaskosunu hatırlıyor. Israrla bu siyasetinde devam ediyor. Ne diyelim Allah Türkiye'ye sabır, komşuya akıl versin.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4822-32-kirk-yillik-yani-olur-mu-k%C3%A2ni.html), [web.archive.org (arşiv bağlantısı)](http://web.archive.org/web/20140313022525/http://www.aksiyon.com.tr:80/aksiyon/haber-4822-32-kirk-yillik-yani-olur-mu-k%C3%A2ni.html)
