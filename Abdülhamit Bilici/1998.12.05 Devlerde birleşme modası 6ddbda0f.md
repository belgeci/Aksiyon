# Devlerde birleşme modası

*Abdülhamit Bilici 1998.12.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gün geçmiyor ki büyük şirketlerin aldığı büyük kararlarla karşılaşmayalım. Bu haftanın bombaları Amerikan petrol devi Exxon'un 77 milyar dolara aynı sektörün büyük bir ismi Mobil'i alması oldu.
  </font>
 </div>
 <div id="newsText">
  <font class="detail-text">
   Diğer bomba ise ünlü Boeing firmasının 2 yıl içinde 48 bin işçiyi çıkaracağı haberiydi. Boeing, kararını Asya krizi ve petrol fiyatlarındaki düşüş dolayısıyla düşen siparişlere bağladı.
   <br/>
   <br/>
   Ne olacak S300'lerin akibeti
   <br/>
   <br/>
   S 300'lerin ne olacağı hâlâ belli değil. Yunanistan ve GKY'nin füzelerin Girit'e yerleştirilmesi konsunda uzlaştıkları haberinin ardından konu belirsizliğini koruyor. Satış sözleşmesi imalatı tamamlanmış füzelerin aralık ayı içinde teslim edilmemesi durumunda, Rusya'da kalacakları her ay için 1 milyon dolar kira ödenmesini de öngörüyor.
   <br/>
   <br/>
   İsrail yönetimi çılgınlık peşinde
   <br/>
   <br/>
   Daha önce Batı Şeria'da hukukdışı olarak yaşayan Yahudi yerleşimcileri mümkün olduğunca toprak talan etmeye çağıran İsrail'in Dışişleri Bakanı Şaron şimdi de İsrailFilistin anlaşmasının, Gazze'de bir liman inşasını ve Batı Şeria ile Gazze arasında geçişleri sağlayacak iki geçiş noktasından birinin açılmasını öngören maddelerini iptal etti. Yoğun dış ve iç kamuoyu baskısına rağmen Lübnan'daki işgal bölgesinden çekilme planı da İsrail tarafından askıya alındı. Bu arada Washington'da yapılan Filistinliler'e bağış konferansında 3 milyar dolar toplandı, Clinton da ABD'nin yaptığı yardımın 400 milyon dolara çıkarıldığını açıkladı.
   <br/>
   <br/>
   ABD büyükelçiliği herşeyi dinlemiş
   <br/>
   <br/>
   Danimarka'nın başkenti Kopenhag'ta bulunan Amerika Büyükelçiliğinin yıllarca bu ülkenin ileri gelenlerini dinlediği ortaya çıktı. Haberi ülkenin saygın gazetesi Jylands Posten manşetten verdi, kanıt olarak da Amerika'nın milli arşivindeki dokümanları gösterdi. Büyükelçilik düzenli olarak NATO karşıtları, sol görüşlü öğrenci grupları ve homoseksüeller hakkında tuttuğu istihbarat, biyografi ve görüşler konusunda sürekli rapor ettiği anlaşıldı.
   <br/>
   <br/>
   UÇK yumuşuyor
   <br/>
   <br/>
   Uluslararası topluluğun Sırp ve Arnavutlar'a baskıları sonucu Kosova'daki silahlı Arnavut grup UÇK da,  ABD'nin barış planında önerildiği şekilde Kosova'nın Yugoslavya federasyonunun bir cumhuriyeti olmasına razı olabileceğini açıkladı. Miloseviç hala bu planı onayladığını açıklamadığı gibi Kosova'nın Sırbistan içinde ele alınması gerektiği, polis gücünün Sırplar'ın kontrolünde olması gerektiğini savunmayı sürdürüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4449-devlerde-birlesme-modasi.html), [web.archive.org (arşiv bağlantısı)](http://web.archive.org/web/20131202011009/http://www.aksiyon.com.tr:80/aksiyon/haber-4449-devlerde-birlesme-modasi.html)
