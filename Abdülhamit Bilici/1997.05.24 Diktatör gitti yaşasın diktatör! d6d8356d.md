# Diktatör gitti, yaşasın diktatör!

*Abdülhamit Bilici 1997.05.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şüphesiz, geçtiğimiz haftanın sürpriz olmayan, ama yine de en çok konuşulan olayı Zaire'deki isyancıların darbesiydi.
  </font>
 </div>
 <div id="newsText">
  <font class="detail-text">
   30 yıldır Batı destekli yönetime karşı savaşan Kabila liderliğindeki isyancılar nihayet başkente girdiler. İlk yaptıkları iş, ülkenin ismini Mobutu öncesi dönemde olduğu gibi Kongo'ya çevirmek oldu. Ardından, isyancılar, başkentte devrik diktatör Mobutu'nun adamlarına yönelik tam bir kıyım hareketi başlattılar. Mobutu askerlerinin komutanı öldürüldü. Uzun zamandır prostat kanseriyle mücadele eden Mobutu'nun Fas'a sığınarak hayatını kurtarmaya çalıştığı açıklanırken, İsviçre, diktatörün bu ülkedeki menkul ve gayrimenkul mallarını dondurdu. Batı'nın soğuk savaş sırasında komünizme karşı kullandığı Mobutu'nun yeni dönemde Fransa ile ABD'nin rekabetine kurban gittiği düşünülüyor.
   <br/>
   <br/>
   Alman bakan fazla oldu
   <br/>
   <br/>
   Alman çalışma bakanı Norbert Blüm, Frankfurt Kitap Fuarı ödülünün Yaşar Kemal'e verilmesi dolayısıyla yazdığı bir yazıda  Saddam'dan kaçan Kürtler'e kötü davrandılar diyerek Mehmetçikten cehennem köpekleri diye sözetti.. Dışişleri yazıdan dolayı bakanı şiddetle kınayan bir açıklama yayınladı. Avrupa'nın Hıristiyan kulübü olduğunu ikrar etmeniz bizdeki bir kısım zihinleri aydınlatmıştı, ama böyle bir hakaretin sahibini küçük düşürmekten başka ne faydası olacak?
   <br/>
   <br/>
   Hazar petrolü Karadeniz'e kayıyor
   <br/>
   <br/>
   Azerbaycan'da çıkarılacak erken petrolden sonra Kazakistan'ın Tengiz bölgesinden çıkarılacak petrol de Rusya'nın Karadeniz'deki limanı Novorossisk'e akacak. Hazar Petrol Boru Hattı Konsorsiyumu'nu oluşturan Rusya,  Kazakistan, Umman ve petrol şirketlerinin imzaladığı anlaşmayla 1500 km'lik TengizNovorossisk boru hattının 2000 yılında devreye girmesi kararlaştırıldı. Petrol boru hattı konsorsiyumunda Rusya'nın yüzde 24,  Kazakistan'ın yüzde 19, Umman'ın ise yüzde 7 hissesi bulunuyor. Kalan  yüzde 50 hisse ise, Rus petrol devleri ile Chevron, Agip, Shell gibi  şirketler arasında dağılmış durumda.
   <br/>
   <br/>
   Kazak liderin sabrı taşınca
   <br/>
   <br/>
   Kazakistan Devlet Başkanı Nazarbayev, Rus gazetecilerle yaptığı bir görüşmede BDT ve Rusya'ya yönelik ağır eleştirilerde bulundu. Rus askerinin Tacikistan ve Ermenistan'da ne aradığını soran Nazarbayev, eski SSCB ülkelerinin ekonomilerinin çökmesi üzerine Moskova'nın önünde diz çökeceği yolundaki beklentilerin boşa çaktığını söyledi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2623-11-diktator-gitti-yasasin-diktator.html), [web.archive.org (arşiv bağlantısı)](http://web.archive.org/web/20140106073505/http://www.aksiyon.com.tr:80/aksiyon/haber-2623-11-diktator-gitti-yasasin-diktator.html)
