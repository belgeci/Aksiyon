# Çeçenistan'da dumanlı hava

*Abdülhamit Bilici 1996.12.28*

<font class="agenda2NewsSpot">
 Çeçenistan güven ortamından hızla uzaklaşıyor. Geçtiğimiz günlerde uluslararası yardım kuruluşlarına karşı faili meçhul saldırılar düzenlendi ve önce Kızılhaç'ın 6 görevlisi,
</font>
<font class="newsDetail">
 ertesi  gün de Grozni'de 6 Rus öldürüldü. Yardım kuruluşları Çeçenistan'ı terketme kararı alırken, Çeçenler olaylardan Rus  gizli servisini, Ruslar ise Hazar petrollerinin topraklarından geçmesini istemeyen Türk, Amerikan ve Alman istihbarat servislerini sorumlu tutuyor.
 <br/>
 <br/>
 En uzun noel kokteyli
 <br/>
 <br/>
 Peru'daki rehine eylemi, gittikçe magazin bir hal alıyor. 20'ye yakın Marksist Tupac Amaru örgüt militanı 500'den fazla seçkin davetliyi rehin alıp kimseyi öldürmezken, nazik davranışlarıyla serbest bıraktıkları rehinelerin takdirini topluyorlar. Rehineleri kafile kafile serbest bırakan eylemcilerin elinde çoğunluğunu Perulu bakan ve Japon diplomatların oluşturduğu 105 rehine bulunuyor. Eylemciler tutuklu arkadaşlarının bırakılmasını isterken, Amerika ve Japonya militanlarla görüşmeye yanaşmayan Japon asıllı Peru Devlet Başkanı Fujimori'ye rehinelerin can güvenliğini tehlikeye atmaması için baskı yapıyor. Küba eylemcilere sığınma hakkı tanıyabileceğini açıkladı.
 <br/>
 <br/>
 Minarenin boyu
 <br/>
 <br/>
 Yunanistan İskeçe'ye bağlı Koyunköy camii inşaatını, 18 metrelik minaresi aynı köydeki kilisenin çan kulesinden uzun olduğu gerekçesiyle durdurdu. Müslümanlar doğru düzgün bir camileri olmadığı halde sözkonusu kilisenin yapımı için 22 bin dolar yardımda bulunmuşken, Trakya ve Doğu Makedonya Genel Sekreteri'nin İskeçe Valisi Salturas'ın iznine rağmen caminin yapımını durdurması, Nahiye Müdürü ile inşaatta çalışanları tutuklatması yoğun tepkilere yol açtı. Türk azınlığın Meclis'teki temsilcileri yaşananların AB üyesi bir ülkeye yakışmadığını ifade ettiler. Yunan basını olayları "Müslümanlar kaçak cami yapıyor" şeklinde verdiler. Köyde 2 bin civarında Müslüman'la 200 Hıristiyan birlikte yaşıyor.
 <br/>
 <br/>
 IFOR yerine SFOR
 <br/>
 <br/>
 Bosna'da 1 yıllık görev süresini tamamlayan Barışı Uygulama Gücü(IFOR), İstikrar Gücü(SFOR) adını alarak 18 aylık görevine başladı. IFOR'un 60 bin kişilik gücünün aksine SFOR daha az bir güçle(31 bin)  görev yapacak. SFOR'a katılan ülkeler 1998'in ortalarına kadar Bosna'nın yabancı askeri varlığa ihtiyaç duymadan ayakta kalmasını hedefliyor. Sırplar'ın tutumundaysa değişiklik yok. Cumhurbaşkanlığı Konseyi'ni tıkayan Sırplar, 42 üyeli Bosna Temsilciler Meclisi'nin toplanmasını da engelliyorlar.
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-2102-11-cecenistanda-dumanli-hava.html), [web.archive.org (arşiv bağlantısı)](http://web.archive.org/web/20101210131729/http://aksiyon.com.tr/aksiyon/haber-2102-11-cecenistanda-dumanli-hava.html)
