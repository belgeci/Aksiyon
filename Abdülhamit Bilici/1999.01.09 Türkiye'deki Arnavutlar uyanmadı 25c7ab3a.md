# Türkiye'deki Arnavutlar uyanmadı

*Abdülhamit Bilici 1999.01.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz şubat ayında yeniden alevlenen Kosova krizi 8 Ekim'de Amerikalı diplomat Holbrooke'un çabalarıyla sağlanan ateşkesle az da olsa küllenmişti.
  </font>
 </div>
 <div id="newsText">
  <font class="detail-text">
   Ancak 24 Aralık'ta Sırp güvenlik güçlerinin Kosova'nın kuzeyindeki Podujevo kenti etrafındaki mevzilerine saldırması üzerine, küller yeniden savruldu. Taraflar birbirlerini ateşkesi bozmakla suçlarken, NATO gerilimin azalmaması durumunda müdahale seçeneğinin açık olduğu uyarısında bulundu. Kosova kaynakları çatışmalarda 16'sı sivil 17 kişinin hayatını yitirdiğini açıkladı. Biz de bu vesileyle Kosova'nın Türkiye temsilcisi Enver Tali ile artık iyice kangren haline gelen krizi konuştuk.
   <br/>
   <br/>
   Mesleği olan matematik öğretmenliğini katıldığı bağımsızlık mücadelesi dolayısıyla 1.5 yıl icra edebilen 67 yaşındaki Tali, uzun süre Yugoslav ve Sırp hapishanelerinde yatmış. Daha bağımsızlık elde edilmemişken yaşanan siyaset ve şahıs merkezli çekişmelerden kendisi de baştan beri rahatsız. Ama 6 yıldır Kosova'daki kimi siyasi partilerce tanınmayan Cumhurbaşkanı Rugova ile sembolleşen Kosova yönetiminin temsilciliğini yapıyor İstanbul'da.
   <br/>
   <br/>
   Türkiye'de Kosova konusunda gerekli desteği alabiliyor musunuz?
   <br/>
   <br/>
   Türkiye'de kimden yardım istedimse aldım, bir rahatsızlığım yok burada. Basın da istediğim zaman yardım etti, ama bir kısım gazeteler burayı temsilcilik olarak görüp ziyarette bulunmuyorlar. Kosova haberlerinde Yugoslav haber ajansını kaynak gösteriyorlar. Oysa Sırbistan, Kosova'daki masum insanları terörist olarak gösteriyor. Terör Sırbistan'da, Belgrad'da, Niş'te mi oluyor, yoksa Kosova'da mı oluyor? Yaşlılar, çocuklar, siviller Belgrad'da mı, Kosova'da mı ölüyor? Demek ki ortada Kosova'da yaşanan bir Sırp terörü var.
   <br/>
   <br/>
   Hergün haber fakslıyor musunuz?
   <br/>
   <br/>
   İnternetten gelen haberleri iletiyorum. Zaten internet bağlantısı olan herkes de ulaşabilir haberlere.
   <br/>
   <br/>
   Kaç yıldır buradasınız?
   <br/>
   <br/>
   6 yıldır. Kosova'dan geldim. Kosova vatandaşıyım.
   <br/>
   <br/>
   O halde Türkiye'de bulunduğunuz sırada Çeçen ve Bosna olaylarını gözlemlediniz. Bana öyle geliyor ki o olaylar Türkiye'de daha canlı yaşanmıştı Kosova'ya göre. Niçin?
   <br/>
   <br/>
   Bosna için Balkan Konferansı yapılmıştı, şimdi Kosova için öyle bir konferans yapılmadı. Bir şeyi anlayamıyorum. Bosna'da büyük kan döküldü, katliam yaşandı, her kötü şey oldu. Fakat ülke olarak etrafına büyük telaş çıkaramadı. Çünkü etrafı Sırp ve Hırvatlar'la kaplıydı. O alev Bosna'dan ne çıktı, ne de çıkabilirdi. Kosova ise etrafına sıçrayabilir; Makedonya'ya, Arnavutluk'a, Karadağ'a sıçrayabilir bu alev. Dolayısıyla bu olaya daha fazla önem verilmeli. Ciddi bir destek de olmadı. Tüm dünya yiyecek, giyecek, eşya yardımında bulundu, buradan hâlâ birşey gitmedi.
   <br/>
   <br/>
   Bir yardım hesabı açılmıştı, ne kadar para toplanmış?
   <br/>
   <br/>
   O komite ile birkaç kez görüştük. Bildiğime göre toplanan para 8 aylık sürede 18 milyarı bulmamış.
   <br/>
   <br/>
   Türkiye'de çok büyük Arnavut nüfusu olduğu söyleniyor.
   <br/>
   <br/>
   Evet, ama bu insanları uyandırmak gerek. Bunu medya ve siyaset yapabilir. Geçen cuma günü tüm Türkiye camilerinde Kosova konulu hutbe okundu. Tüm halk öğrendi olayı. Para da toplanmış. Bunun için de çok teşekkür ediyoruz. Ama aynı ilgiyi gazeteler ve siyaset de göstermeliydi.
   <br/>
   <br/>
   Başvurunuz üzerine mi okundu bu hutbe?
   <br/>
   <br/>
   Hayır, kendileri düşünmüşler.
   <br/>
   <br/>
   Biraz önce dediğiniz Kosova'daki alevin Balkanlar'ın tümünü saracağı tezi çıkmadı gibi. Kosovalılar da başarılı olamamış görünüyorlar?
   <br/>
   <br/>
   Kosova'da savaş şimdi de sürüyor. Son günlerde Sırplar'ın büyük saldırısı var. Podujeva kasabası ve etrafında yoğunlaşıyor. Bu savaş Kosovalılar'ı hazırlıksız, silahsız buldu. Silah nereden gelecek? Arnavutluk'ta yaşanan olaylar sırasında talan edilen silahlardan Kosova'ya ulaşanlar dışında silah yok. Açık söyleyelim, o silahlar eski teknolojiye dayanıyor. Bu silahın kullanım süresi geçmiş. Buraya gelen bazı savaşçılarla görüştüm. Dediler ki 4 el bombası atıyorsun, biri patlarsa çok iyi. Bu alev Kosova'dan bu yüzden hâlâ çıkmadı. Son zamanlarda bazı değişiklikler var. Son saldırıda 10 tane Sırp tankı etkisiz hale getirilmiş. Demek ki tanklara karşı bir silah buldular. O silah bulunursa Kosova'da işlerin rengi değişir. Zaten Sırplar'ın kayıpları da büyük. Fransa'ya kaçan bir Sırp askerle yapılan röportajı okudum. Diyor ki, öyle berbat bir durumdayız ki Kosova'da, ne tarafa dönsek Arnavut'la karşılaşıyoruz. Ne yapabiliriz bu şartlarda, ne işimiz var orada?
   <br/>
   <br/>
   UÇK'nın baharda saldıracağı söyleniyordu, niçin kışın başlattılar?
   <br/>
   <br/>
   Ne geçen baharda, ne yazın, ne şimdi UÇK savaşa girmedi, Sırbistan mecbur etti. UÇK milletin kendini zulme karşı korumak için verdiği savaşın adıdır. Millet bir organizasyona geçti. Başta daha gevşekti, gruplar vardı; onlar şimdi birleşmiş durumda. Birkaç grup daha var çatıya girmeyen. Yugoslav ordusunda bulunan Arnavut subaylarımız da onları profesyonel anlamda yetiştirdi.
   <br/>
   <br/>
   UÇK ve Priştine'deki Rugova yönetimi olayları başta komplo, Sırp oyunu olarak değerlendiriyordu. Şimdi bakıyorum sizin yaklaşımınız olumlu. Şu anda siyasi yönetimle UÇK ilişkileri nasıl?
   <br/>
   <br/>
   UÇK, siyasetçilerin düzenlediği bir teşkilat değildi. Millet eşiğini korumak için karar aldı. Bunlar mahalle mahalle, köy köy birleştiler. Ben 2 yıl önce Zaman'la yaptığım röpörtajda UÇK'nın varlığını kabul ettim. Zulme karşı tabii bir direniş bu.
   <br/>
   <br/>
   1989'dan beri Rugova'nın pasif direniş metodu ağırlıkla uygulandı. Şu anda bu politikadan vaz mı geçildi?
   <br/>
   <br/>
   Rugova bizzat silahlı hareketin varlığını kabul etti. Ama bu tabii hareket, başlamak için siyasetçilerden izin almadı. Dolayısıyla Rugova ilk anlarda bu teşkilatın dışında ve habersizdi. Şimdi ise Kosova'da bir ordu var. Gücü ne kadar, onu bilmiyorum. Sayısı çok olabilir, ama sayıya silah lazım. UÇK'yı kuranlar Kosova siyasetine girmediler. Siyasi temsilcisi Adem Demaçi. Demaçi ile Rugova arasında bir rekabet var. İkisi de ayrı partilerin lideriydi. Partilerin çoğunun Rugova'yı cumhurbaşkanı olarak kabul etmesine rağmen Demaçi şimdiye kadar bunu kabul etmedi. Bağımsızlığa giden yol konusunda fikir ayrılıkları olsa da şu ana kadar kimse bağımsızlıktan vazgeçmedi.
   <br/>
   <br/>
   Bizim anlayamadığımız bir durum var. Çeçenistan Dudayev etrafında, Bosna Begoviç etrafında bütünleşti çok büyük oranda. Kosova'da bir savaş olmasına rağmen bu siyasi ihtilafların hâlâ sürmesi niye?
   <br/>
   <br/>
   Dudayev bir askerdi, cumhurbaşkanı oldu. Güçlü insandı ve bu güç ile siyaseti şekillendirdi. İzzet Begoviç de siyasetçiydi, ama Bosna'da ordusu vardı, devleti vardı, askeri vardı. Onu askerler başlarına getirdiler. Kosova'da öyle birşey olmadı. Kosova'da bir parti siyaseti oldu. Halbuki silah gücü olmayan siyasetin bağımsızlık kazanması çok zordur. Silah gücü çok geç kuruldu ve siyasetin emrine girmedi. Bu güç, başbakanlık kumandası altına ya şimdiden sonra geçecek, ya da geçmiş durumdadır.
   <br/>
   <br/>
   Siyasi kurumlar şu anda ne durumda?
   <br/>
   <br/>
   Parlamentomuz işliyor. Cumhurbaşkanı görevinde. Başbakanlık ve bakanlıklar var. Başbakan ve bir kısım bakanlar Almanya'da, bir kısmı Arnavutluk Tiran'da.
   <br/>
   <br/>
   Eğitim konusunda Sırplar'la varılan anlaşmalar uygulanıyor mu?
   <br/>
   <br/>
   İlkokuldan üniversite sonuna kadar kendi eğitimimizi evlerde, işyerlerinde, zor şartlarda sürdürüyoruz. Sırp yönetimini kabul etmiyoruz, eğitimini niye kabul edelim. Bosna'yı hatırlattınız, Sırplar yalnız zordan anlar. Rugova ile Miloseviç arasında Kosova'daki eğitim binalarımızın geri verilmesi konusunda bir anlaşma yapıldı. Şimdiye kadar anlaşmayla ilgili bir uygulama görülmedi. En son iki tane teknik fakülte binasını verdiler fakat içinde ne cam, ne tahta, ne sıra bıraktılar. Onları aldık, düzelttik, kullanıyoruz. Ne liseleri, ne ilkokulları verdiler. 2 bina dışındaki eğitim evlerde, kötü şartlar altında yapılıyor.
   <br/>
   <br/>
   Eğitim masrafları nasıl gideriliyor?
   <br/>
   <br/>
   1989'da otonomi kaldırıldığında tüm işçilerimizi işten attılar. Herkes işsiz kaldı. Şimdi yalnız öğretmenler ve sağlık personeli var. Bunların giderlerini Kosova yönetimi ödüyor. En önemli gelir kaynağı yönetimin Avrupa'daki işçileri. Her Kosova vatandaşı nerede olursa olsun kazancının yüzde 3'ünü banka aracılığıyla gönderir. Karadağ'dan, Makedonya'dan gidenler de öderler bunu. Aileleriyle beraber toplam 400 bin Kosovalı var Avrupa'da. Belki bunun 100 bini çalışıyor. Kosova'da para kazanan insanlar da gelirlerinin yüzde 3'ünü yönetime verir. Tabii Kosova'da Sırplar da vergi alırlar.
   <br/>
   <br/>
   Arnavutluk'a giden mültecilerin kış ortasında durumları nasıl?
   <br/>
   <br/>
   180 bin kişi Kosova ormanlığında kaldı. 60 bini Arnavutluk'a geçti. Bunların çoğu yakılmışyıkılmış da olsa evlerine geri döndüler. Bizde ocak taşı çok mühimdir. Benim Priştine'de evim var. 3 tane aile kalıyor. Priştine etrafta yaşanan savaşın etkisiyle dolu olsa da nisbeten sakin, Sırplar diyor ki biz savaşı UÇK'ya karşı yapıyoruz. Halbuki şimdiye kadar ölen Arnavut asker sayısı 150. Diğerleri Makedonya, Karadağ, Bosna'ya gittiler. 400 bin kişi terketti olaylar sırasında Kosova'yı.
   <br/>
   <br/>
   Ekimden bu yana süren ateşkeste döndüler mi peki?
   <br/>
   <br/>
   Bir kısmı geldi. Kosova'nın yüzde 38'ini Sırplar yerle bir etti. 34 kuşağın yurtdışında kazanarak yaptığı binaları, caddeleri, köprüleri ortadan kaldırdı. Sancak'ın, Karadağ'ın, Arnavutluk'un Kosova ile ilişkisini koparacak bir koridor yapma peşindeler. Bu koridora Sırplar'ı getirebilirlerse getirecekler. Doğuda kalan kısmı Anadolu'ya, Avrupa'ya atılacak ve etnik olarak temizlenmiş olacak Kosova. Bu Sırp Akademisi'nin tarihi projesi. Berlin Kongresi'nden itibaren yürürlükte. Düne kadar Belgrad Paşalığı olan Sırbistan çok yeri aldı. Kosova vilayeti altında Niş vardı. Ben o bölgelerden Kosova'ya muhacirim.
   <br/>
   <br/>
   Batı'nın politikası nasıl?
   <br/>
   <br/>
   Batı isteseydi, ne Bosna'da, ne Kosova'da kan dökülürdü. Sadece bu yıl 2 bin insan canını kaybetmiş Kosova'da. 100 kişi kayıp, hapislerde. Geçen hafta 17 kişi vuruldu. Bunlar içinde yalnız 1 tanesi asker. Diğerleri çocuk, yaşlı, kadın. Sırp siyasetini biz biliyoruz, herkes de biliyor, ama göz yumuluyor. Taktiğe bakın; İpek'te kahvelerde oturan Sırp gençler üzerine ateş açılıyor. 8 kişi vuruluyor. Bunu Arnavut teröristler yaptı diyorlar. Halbuki senin askerpolis bakımından o kadar büyük gücün var, onları yakala. Yakalanmıyor çünkü kendi adamları. Dünyaya UÇK'nın ne kadar terörist olduğu hakkında propaganda yapıyor. Şimdiye kadar Sırplar'dan bir kadın, bir çocuk, bir sivil öldürülmedi. Terör olsa UÇK gider Belgrad'da sivilleri öldürür. Bir kasabanın belediye başkan yardımcısı Sırp idi. Arnavutlarla iyi ilişkileri olan birisi. Onu öldürdüler, Arnavut teröristlerin üstüne atıyorlar.
   <br/>
   <br/>
   Burada bulunmanız TürkiyeYugoslavya arasında probleme sebep oluyor mu?
   <br/>
   <br/>
   Çocuklarım, eşim gidip geliyor. Problem çıkarmıyorlar. Benim de tam olarak bu davadan vazgeçip geri döneceğimi düşünüyorlar.
   <br/>
   <br/>
   ABD'nin planında yeralan Kosova'nın federal Yugoslavya'nın bir parçası olmasını kabul ediyoruz dendi. Bu, bağımsızlıktan vazgeçiş mi?
   <br/>
   <br/>
   Bütün siyasetçiler şimdi bunu söylüyorlar. Bunu kabul ediyoruz, ancak 35 sene sonra bağımsızlık konusunda bir referandum yapacağız. Kazanırsak, ayrılacağız. Millet istemezse federasyonun bir cumhuriyeti olmayı kabul ediyoruz. ABD ve Avrupa tarafından bir garanti verilmesi şartıyla.
   <br/>
   <br/>
   ABD'nin planı niçin kabul edilmedi?
   <br/>
   <br/>
   Holbrooke, Miloseviç ile ekimde bir anlaşma yaptı. Bu tamamen bizim dışımızda gerçekleşti, bu yüzden içeriğini de bilmiyoruz. Ama bu anlaşma ile Kosova tarafı da ateşkesi kabul etti. Son olaylarda da Sırplar ateşkesi bozdu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4553-turkiyedeki-arnavutlar-uyanmadi.html), [web.archive.org (arşiv bağlantısı)](http://web.archive.org/web/20120228143951/http://www.aksiyon.com.tr:80/aksiyon/haber-4553-turkiyedeki-arnavutlar-uyanmadi.html)
