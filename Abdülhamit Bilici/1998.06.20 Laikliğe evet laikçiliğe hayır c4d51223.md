# Laikliğe evet laikçiliğe hayır

*Abdülhamit Bilici 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Onlar analarını ne kadar sevdilerse, vatanlarını da öyle sevdiler. Sırası geldiğinde evlatlarını şehit verip, gerektiğinde kendileri de şehit oldular.
  </font>
 </div>
 <div id="newsText">
  <font class="detail-text">
   Korkaklığı kubur farelerine yakıştırırken, ölümü, hele şehadeti şebi aruz bellediler. Ama terörün her türüne karşı lanet yağdırdılar. "Elimiz kırılsın da teröre bulaşmayalım, bu milletin en küçük ferdine el kaldırmayalım" diye dua ettiler.
   <br/>
   <br/>
   İsa'nın, Musa'nın, İbrahim'in, nihayet insanlık zamanının son peygamberi Hz. Muhammed'in, Ahmet Yesevi'nin, Mevlânâ'nın, Yunus'un, Hacı Bektaş'ın yolundan gitmeye ahdetmişlerdi. Bu yol, muhabbet/sevgi fedailerinin, düşmanlığa vakti olmayanların yoluydu.
   <br/>
   <br/>
   Sövene dilsiz, dövene elsiz olmak vardı bu yolda. Tılsımın, başka işi yokmuşçasına alemi cehenneme doldurma hevesiyle yanıp tutuşmakta değil, ateşi tek başına kaplayıp başkalarına yer bırakmama ruh yüceliğinde olduğunun bilincindeydiler. Peygamber'in kendisine dünyayı dar eden Taifliler'e gösterdiği affı örnek almaktı niyetleri.
   <br/>
   <br/>
   Sibirya'nın derinliklerinden Afrika'nın son noktasına, Filipinler'den Çin'e, Kamboçya'ya uzanırken kalplerinde bu hülyalar vardı.
   <br/>
   <br/>
   'Medeni' dünyada birileri 'tarihin sonu'nu ilan edip, tüm küreselleşme belirtilerine rağmen 'medeniyetler çatışması' senaryoları yazarken, Katoliği ile, Yahudisi ile, Ermenisi ile, Rum'u ile diyalog girişimlerininin, Çin'le, Maçin'le diyalog arayışının altında bu zemin yatıyordu. Yesevi'nin, Mevlânâ'nın nesli için böylesi çaplı hülyaları gerçeğe dönüştürmek imkansız değildi. Birçoklarının kandan, irinden başka bir şey görmediği, bu yüzden kompleksle baktığı tarihimize farklı bir bakış açısı tüm bu büyükmüş gibi görülen çabaların tohumlarını bulmayı kolaylardan kolay kılıyordu.
   <br/>
   <br/>
   Ünlü tarihçi Bernard Lewis diyor ki "Osmanlı'nın farklı etnik ve dini kökenden insanları birarada tutabilmek için geliştirdiği formülün çağın ilerisinde olduğu konusunda kimsenin şüphesi olamaz." Bu formülde herkes kimliğini koruyabiliyordu. İstanbul, Kudüs, Şam, Kahire bunun örnekleriyle doluydu. Çok dinlilik, çok kültürlülük, müsamaha, mutluluğunu başkasının mutluluğunda arama gibi kavramlar, ecdadımızın lügatlerine insan hakları evrensel beyannamesinden çok çok önce girmişti. Bu yüzden kompleksleri yoktu, bu eskimemiş, belki biraz toz tutmuş kavramların tozunu almak gerekiyordu.
   <br/>
   <br/>
   Tüm dünyaya parmak ısırtan bu hülyaların saksısı konumundaki Türkiye çok sığ gündemlerle yaka paça oluyordu. İslam irtica ile birlikte anılıyor, başörtüsü terörist bir grubun sembolü gibi gösteriliyor, kitleleri Mevlânâ derinliğinde yeniden buluşturan insanlar hakkında olmadık isnatlar ortaya atılıyordu. Kainat sarayını bezeyip insanları imtihan için dünyaya davet eden Yaratıcı'nın hikmetinin bir parçasıydı bu.
   <br/>
   <br/>
   Bu yüzden kınamak değil, anlamak, mümkünse ikna etmek gerikiyordu. Medenilerle ancak ikna ile baş edilebilirdi. Gazeteciler Yazarlar Vakfı'nın Cumhuriyetin 75'inci yılı münasebetiyle düzenlediği İslam ve Laiklik konulu panel bu yönde atılmış bir adımdı. Vakıf yöneticileri 'Türkiye, ciddi toplumsal çatışma tehlikesiyle karşı karşıya. Evinde barış ve huzuru sağlayamamış Türkiye'nin bölgesinde ve Türkİslam dünyasında güç merkezi olması düşünülemez" tesbitiyle böyle bir girişimde bulunmuşlardı.
   <br/>
   <br/>
   İstisnai de olsa, bu gayretin konjonktürle ilgili olduğunu düşünenler de vardı. Ancak gerçek, konjonktür açıklamasının arkasına saklanamayacak kadar açık: Rus'la, Yunan'la, Çinli'yle, Tuvalı ile, Kamboçyalı ile, Papua Yeni Gineli ile ortak bir dil bulup konuşabilen, anlaşabilen insanların, asırların getirdiği birlikteliğin ürünü olan Türkiye'de yaşayan insanlarla kavgaya tutuşacağını kimse aklından bile geçiremezdi. Böyle bir riyakarlık suçlamasını yapanlar acaba neredeyse tüm dünyadan daha fazla akıllı oldukları gibi kıymeti kendinden menkul bir iddiada bulunmuş olmazlar mı?
   <br/>
   <br/>
   Cemal Reşit Rey Konser Salonu'ndaki toplantı, üzerinde adeta kıyamet koparılan bir konuda bile farklı yaklaşımlara sahip bu ülke insanlarının ne kadar medeni şekilde konuşup tartışabildiğinin canlı bir belgesi oldu. Siyasilerin ve özellikle vakfın onursal başkanı Fethullah Gülen'in mesajı aslında ana çerçeveyi net bir şekilde çiziyordu: "Dinin sert bir ideoloji ve katı bir dogma haline getirilmesi nasıl tehlikeli ise, esasen din, düşünce, vicdan ve dini yaşama özgürlüğünü devlet garantisi altına alan laikliğin de zaman zaman katı bir dogma ve ideoloji halinde toplum mozayiğimizi ve milli birliğimizi tehdit edici bir kimliğe büründürülmesi aynı şekilde tehlikelidir". Aslında bu cümleler dünya çapında işlerle uğraşan bir vakfın Türkiye'deki bu tatsız kavgaya niçin eğildiğinin de gerekçesini açıklıyordu. Dimyat'a pirince giderken evde bulgur kaynıyordu.
   <br/>
   <br/>
   Mehmet Aydın, Niyazi Öktem, Yaşar Nuri Öztürk, Mustafa Erdoğan, Bekir Karlığa, Taha Akyol, Ali Bulaç, Durmuş Hocaoğlu, Hüseyin Hatemi, Gaffar Yakın, Atilla Yayla gibi ilimfikir adamlarının seviyesi toplantıya yansıdı. Her ne kadar Yaşar Nuri Bey, bu toplantılara belki en az 60 kere katıldığını söyleyip biraz bıkkınlık duyduğunu belirtmiş olsa da, salondaki hava söylenen mesajların boşa gitmediğini gösteriyordu.
   <br/>
   <br/>
   Gülen'in mesajındaki denge konuşmacıların görüşlerinde de açıkça görülüyordu. Laikliğe değil laikçiliğe karşı çıkıldı. Katılımcılardan bir grup, aslında laikliğin tamamen Batı'da ortaya çıkmış din taassubuna karşı geliştirilmiş bir formül olduğunu dile getirirken, bir kısmı aslında Yezid döneminde yaşananlar, Ehli Beyt'e yapılanlar ve Afganistan örneklerindeki gibi İslam coğrafyasında da benzer problemlerin çıktığını ve çıkabileceğini bu yüzden din ve vicdan özgürlüğünün teminatı olarak laikliğin gerekliliğine işaret ettiler. Kendi değerlerimize ve geçmişimizdeki iyi örneklere de eğilmemiz gerektiğinin altını çizen Ali Bulaç, Voltaire'in dindevlet ilişkisi konusunda Osmanlı'yı örnek gösterdiğini belirtti.
   <br/>
   <br/>
   Mehmet Aydın, 600700 yıllık İslam geçmişinin, dünyadaki değişimin kaale alınmayışının, dinin çağla, laikliğin dinle anlaşmasını imkansızlaştırdığını vurguladı. Aydın'a göre laiklik, yani dünyevileşme tabii bir süreçken, RP'nin kapatılmasıyla ilgili Anayasa Mahkemesi kararında belirtildiği gibi (dinin toplumsal tezahürlerinin geri çekilmesi) laikleştirme ya da laikçilik yeni bir din anlayışı. Aydın, laikliğin her türüne kategorik olarak karşı çıkan Mevdudi ve İhvan çizgisinin bulunduğunu da sözlerine ekledi. 'Onlar da görüşlerini dile getirebilmeli' dediği bu çizgi için şunları söyledi: "İslam devleti projesi neticede beşeri bir projedir, dayatılamaz. Allah dinden ikrah ettirecek bir dayatmayı yasaklamıştır. Zaten dayatılan herşey ikrah uyandırır. Devlet dinle didişmemeli, din adına yanlış şeyler öğretilmesine engel olmalı".
   <br/>
   <br/>
   Prof. Bekir Karlığa, tebliğini İslam tarihinde ilahibeşeri tartışması üzerine verirken, Durmuş Hocaoğlu, devletin, uğruna herşeyimizi feda edeceğimiz vatan ve kontrol edilmezse bizi yok edecek bir canavar olmak üzere iki yönüne dikkat çekti. Türkiye'deki laiklik anlayışının aydınlarımızın Fransa'dan başka dünya tanımamasıyla alakalı olduğunu kaydeden Hocaoğlu, laiklikle İslam'ı ancak pratik anlamda telif etmenin mümkün olduğunu, zaten İslam devleti ya da devletin dininin İslam olduğu tartışmasının da Marmara Üniversitesi'nin dini nedir tartışması kadar anlamsız bir tartışma olduğunu söyledi.
   <br/>
   <br/>
   Hatemi laikliğin anayasada tanımlanarak hakim baskı gruplarının keyfi yorumlarından kurtarılmasını teklif ederken, Niyazi Öktem Batı'da devletlerin insanların kılık kıyafetiyle ya da kılıyla uğraşmadığını vurguladı. Mustafa Erdoğan, laikliğin bireyleri değil, devleti sınırlandırdığını belirtirken, Atilla Yayla dindarların bu sıkıntılı dönemden geçerken liberalizmin referanslarına eğilmesinin şart olduğunu kaydetti.
   <br/>
   <br/>
   Ortak bir sonuç çıkarmak zor olsa da mevcut uygulamaların laiklik olmadığı konusunda hemen tüm katılımcılar hemfikirdi. Üzerinde uzlaşılan konulardan bir diğeri, laikliğin de dinin de baskıcı/yobaz uygulamalarla tehlikeli hale geleceğiydi. Devlet din ilişkilerinin, dinin devlet tarafından korunması, geliştirilmesi çerçevesinde mi yoksa devletin tam tarafsızlığı ile mi belirleneceği konusunda ortak fikir çıkmadı. Bu netice, dindar insanların sosyalsiyasal konularda basma kalıp düşünceler taşımadığı, düşüncelerin zaman ve şartlara göre değişebileceği, devlet sistemi konusunda değişmez kaideler vazetmeyen İslam'ın bu alanda çağdaş yorumlardan yararlanabileceğini gösteriyordu. Burada tebliğlerin özetini bile veremedik, ancak vakfın konuşmaları kitaplaştıracağını öğrendik.
   <br/>
   <br/>
   Bu sempozyuma katılanların sergiledikleri ılımlı ve uzlaşmacı tavrın her akşam televizyonlarda izlediğimiz manzaraları ya da devletin tehdit değerlendirmelerini etkileyeceği şüpheli olsa da, en azından üzerinde kıyametler koparılan kavramın ne olduğunun biraz daha anlaşılmasına yardımcı olacağı kesin.
   <br/>
   <br/>
   Bugün kötü gibi görünen olaylar neticeleri itibariyle çok yararlı olabilir. Ülkemizdeki şu atmosferin, insanların birbirini daha iyi anlamalarına yardımcı olacağı gerçeğini kimse reddedemez. Hadiseler kader yönünden böyle değerlendirilse ve temelde dövene elsiz, sövene dilsiz de olunsa, kimseyi canından bezdirmemek gerekir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=689A667299177EFB80D73C55BDB44924?newsId=3850), [web.archive.org (arşiv bağlantısı)](http://web.archive.org/web/20141019092940/http://www.aksiyon.com.tr:80/aksiyon/newsDetail_getNewsById.action;jsessionid=689A667299177EFB80D73C55BDB44924?newsId=3850)
