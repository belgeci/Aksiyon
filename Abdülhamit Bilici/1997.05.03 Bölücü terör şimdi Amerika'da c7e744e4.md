# Bölücü terör şimdi Amerika'da

*Abdülhamit Bilici 1997.05.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın birçok bölgesinde devletleri zor durumda bırakan bölücü terör son olarak bu tür hastalıklardan uzunca süre uzak yaşayan ABD'nin yakasında.
  </font>
 </div>
 <div id="newsText">
  <font class="detail-text">
   1836'da Meksika'dan koparak 1845'e kadar bağımsız kalan ve bu tarihte Amerika'nın savaşarak federasyona dahil ettiği Teksas'ın Ford Davis bölgesinde faaliyet gösteren Teksas Cumhuriyeti adlı örgüt, Amerika'nın geçmiş 150 yıl için tazminat ödemesi gerektiğini iddia ediyor. Kendi mahkemelerinde çıkardıkları borç miktarı 93 trilyon dolar. Örgüt son olarak iki kişiyi esir aldıktan sonra, polisle yaptıkları pazarlık sonucu hapiste olan arkadaşlarının serbest bırakılmasını sağlayarak gündeme geldi.
   <br/>
   <br/>
   Cezayir yarım milyon beyni kaçırdı
   <br/>
   <br/>
   Cezayir'de hükümet güçleri ile aşırı uçtaki Müslüman gruplar arasında çatışmaların başladığı 1992 yılından bu yana resmi rakamlara göre 400 bin Cezayirli ülkeyi terketti. Hükümet kaynakları, Cezayir'i terkedenlerin ülkenin beyin gücünü oluşturan doktor, hukukçu, gazeteci, sanatçı, öğretmen ve serbest meslek sahiplerinden oluştuğunu söylüyor. Göçte tercih edilen ülkeler arasında Fransa ve Kanada başı çekiyor. Uluslararası kaynaklarda, krizden bu yana 70 bin kişinin hayatını kaybettiği belirtiliyor.
   <br/>
   <br/>
   Kimyasal silahlara paydos
   <br/>
   <br/>
   Türkiye dahil 165 ülkenin imzaladığı Kimyasal Silahların Yasaklanması sözleşmesi, geçen salı günü yürürlüğe girdi. Sözleşme, kimyasal silahların üretim, depolanma ve kullanımının yanı sıra bulundurulmasını ve satışını yasaklıyor.
   <br/>
   <br/>
   Romanya'yla sıcak ilişkiler
   <br/>
   <br/>
   Romanya ile Türkiye arasında serbest ticaret anlaşması imzalandı. Cumhurbaşkanı  Demirel konuk cumhurbaşkanının huzurunda, Türkiye'nin, Romanya'nın AB ve NATO üyeliğini desteklediğini açıkladı.
   <br/>
   <br/>
   Vatandaşlık yasasının zararları
   <br/>
   <br/>
   Washington Post Gazetesi, Almanya'daki yabancı kökenliler, değişen etnik yapı ve vatandaşlık hakları ile ilgili bir yazı yayınladı. 1913'ten kalma ve doğan her beş çocuktan birinin yabancı olmasına zemin hazırlayan vatandaşlık yasasının Alman olmayanlara karşı önyargılı olduğunu ve Türk gençleri "aşırı uçlara ittiğini" belirtti.
   <br/>
   <br/>
   Suriye'ye suda söz hakkı
   <br/>
   <br/>
   Uluslararası suların kullanımına ilişkin BM tarafından düzenlenen hükümetlerarası konferansta, bu suların kaynağına sahip ülkelerdeki tesislerin çalışmasının 1.5 yıla kadar durdurulabilmesini öngören tasarı kabul edilirken, Türkiye tasarıyı imzalamayacağını açıkladı. Fransa ve Çin'in de karşı çıktığı tasarıyla mesela Suriye GAP'ı 1.5 yıl durdurabilecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2551), [web.archive.org (arşiv bağlantısı)](http://web.archive.org/web/20140108154842/http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2551)
