# Sivil ölüm

*Abdülhamit Bilici 1999.12.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ceçenistan'da yüzbinleri evinden eden ve yüzlerce sivilin ölümüne neden olan Rus operasyonuna, bir kısım Çeçen'in de katıldığı tesbit edilen Dağıstan'daki olaylar ve Moskova'da failleri bulunamayan ama Çeçenler'e yüklenen bombalama eylemleri neden oldu.
  </font>
 </div>
 <div id="newsText">
  <font class="detail-text">
   199496 yılları arasında yaşanan RusÇeçen savaşıyla karşılaştırıldığında iki önemli fark göze çarpıyor. Birincisi bu defa Rus kamuoyunun operasyona desteği hâlâ oldukça yüksek görünüyor. İkinci fark, Rusya Çeçenistan'da biran evvel operasyonu tamamlayıp bölgenin istikrarlı olduğu gibi bir imaj peşinde değil. Çünkü daha önceki savaşta Rusya, BaküCeyhan'ın rakibi olan BaküNovorosisk hattının da geçtiği Çeçenistan'ın uzun süre bir istikrarsızlık adası gibi görünmesine tahammül edemezdi. Ancak BaküCeyhan projesinin İstanbul'daki AGİT zirvesinde Clinton'ın da katıldığı bir törenle imzalanmasından sonra Rusya'nın acele etmesini gerektiren bir faktör olmaktan çıktı. Şimdi Rusya'daki siyasetçiler madem boru hattını kaybettik, şehir düzeyinde bile ayrılık seslerinin yükselmeye başladığı federasyonu dağılmaktan kurtaralım ve yaklaşan seçimlerde prim yapalım düşüncesindeler.
   <br/>
   <br/>
   3 yıl önce başarılı bir direniş sonrasında Rusya'yı pes ettiren ve Yeltsin'le bağımsızlık konusunu 5 yıllığına erteleyen bir anlaşma imzalayan Çeçenler barış dönemini nasıl kullandılar? Rusya'nın müdahaleleri elbette bitmeyecekti, ama Çeçenler'in de ülke içinde birliklerini temin edip, istikrarlı bir yönetim oluşturmada yeterince becerikli davranamadıkları aşikâr. Bir savaş dönemi arkasından yaşanan otorite tanımayan kahramanlar işi o kadar ileri götürdüler ki meşru liderleri cumhurbaşkanı Meşadov'a suikast girişiminde bulundular. Sınırlarını aşarak komşu Dağıstan'da bir İslam Cumhuriyeti kurma gibi bir maceraya atıldılar. Çeçenistan yabancıların kaçırıldıkları takdirde kendilerinden istenecek fidyeyi bir kenara koymadan girmeye cesaret edemediği bir korku diyarı olmaktan kurtarılamadı. Meşru yönetim olan Meşadov bu olayların hepsini kınadı, hiçbirinin kendi iradeleriyle gerçekleşmediğini açıkladı, ama bu olaylar meşru yönetimin bölgede kontrolü sağlayamadığı gibi bir imajı güçlendirmekten başka işe yaramadı.
   <br/>
   <br/>
   Şimdi tüm Müslüman kamuoyu gibi biz de bir mucize eseri Çeçenler'in tüm oyunlara rağmen başarılı olmalarını temenni ediyoruz. Durum gerçekten vahim. Nüfusun dörtte biri, yani 250 bin kişi evini terketmiş durumda. Yüzbinler Rus komutanlığının 11 Aralık'a kadar bölgeyi terketmeyenlerin terörist sayılacağı ve imha edileceği ültimatomundan sonra göçe hazırlanıyor. Komşu İnguş Cumhuriyeti lideri Grozni'nin içinde 2530 bin kişinin kaldığını, bunların Rusya'nın açık tuttuğunu söylediği koridoru yürüyerek geçme gücüne sahip olmayan yaşlı ve çocuklardan oluştuğu uyarısında bulunuyor. Çeçen komutanlığı da sivillerin şehri terketmesine engel olmadıklarını, dünyanı Grozni'ye gelerek bizzat kimlerin kaldığını gözleriyle görmeye çağırıyor. Mübarek Ramazan ayı Müslümanlar için bir dram ayı olacak.
   <br/>
   <br/>
   Tam bir hava hakimiyetine sahip olan Rusya uçaklarıyla, helikopterleriyle Çeçenistan üzerinde terör estiriyor. Afganistan'ın bir zamanlar İran ve Pakistan gibi destekçi sınır komşularına sahip olmayan Çeçenistan ise tüm bu operasyonlara derme çatma mühimmat ve iman gücüyle karşı koyuyor. Grozni'nin tüm yollarını kapattığını iddia eden Ruslar (Çeçenler, Ruslar'ın sadece Kuzey'i kontrol ettiklerini şehrin Batı ve Doğu istikametlerinin açık olduğunu belirtiyorlar), sadece insanların giriş çıkışını değil, haber giriş çıkışlarını da kontrol ettikleri için piskolojik harpte de önde görünüyorlar. 5 bin kadar Çeçen savaşçının Grozni'de güçlendirilmiş siperlerde Ruslar'ın korktuğu göğüs göğüse savaşma ânının gelmesini beklediği söyleniyor. Çeçen Meclisi Rusya ile savaşa son verilerek acilen müzakerelere başlanması yönünde bir karar aldı, ancak Ruslar müzakerelerden önce Kafkaslar'ın istikrarını bozduklarını iddia ettikleri İslamcı grupları ortadan kaldırmayı hedefliyorlar.
   <br/>
   <br/>
   Batı, Çeçen meselesinin Rusya'nın iç işi olduğunu kabul etmekle beraber, Rusya'nın uyguladığı yöntemin niteliğini tartışıyor. AGİT zirvesinde de Yeltsin'i uyaran Clinton, iki ülke arasındaki ilişkilerin bu olaylardan kötü etkileneceğini, bu tarz bir müdahalenin Rusya Federasyonu'nun geleceği açısından da yararlı olmayacağı konusunda uyarıyor. IMF ise, dünyanın tepkisinin artması durumunda Rusya'ya söz verilen borçların ödenmesinin zorlaşacağı uyarısında bulundu. Rusya, 4,5 milyar dolarlık toplam borcun 640 milyon dolarını Aralık ayı ortasında almayı umuyor.
   <br/>
   <br/>
   NATO krize taraf olmamaya özen gösteriyor. Genel Sekreter George Robertson NATO'nun Rusya sınırları içinde cereyan eden bir savaşı  durduramayacağını'' söylüyor. Peki Yugoslavya içindeki Kosova'da cereyan eden savaşı nasıl durdurduklarını açıklamıyor. NATO Sekreteri, yağmasa da gürleyerek Rusya'yı tedirgin edeceğine, Çeçenistan savaşının büyük kışkırtmalardan sonra başladığını söyleyerek Rusya'ya haklılık kazandırıyor.
   <br/>
   <br/>
   Eylül ayında başlayan yeni Rus saldırısı nasıl sonuçlanırsa sonuçlansın ÇeçenRus ilişkilerinin tarihi bu davanın kolay kolay bitmeyeceğinin örnekleriyle dolu. 1774'te Küçük Kaynarca Anlaşması ile Kırım'ı ilhak eden Rusya Güney'e yayılma siyasetinin gereği olarak Kafkasya'ya yönelmiş ve hükümranlığını kabul etmeyen Dağıstan ve Çeçenistan'da uzun yıllar sürecek savaşlara girişmişti. Bu ilk işgal girişimi karşısında bölge halkı bir tarikat şeyhi olan İmam Mansur etrafında birleşerek direnişe geçti. 1791'de bu direniş güç bela kırılınca sanki Rusya bölgeye hakim olmuş gibi sevinecekken 30 yıl sonra yeni bir direniş dalgası patladı.
   <br/>
   <br/>
   Yıl 1820'dir ve Kafkas direniş harekatının başında bu defa efsanevi kahraman Şeyh Şamil bulunmaktadır. 40 yıl süren bu direniş Şeyh Şamil'in esir düşmesiyle son bulmuş ve Rusya bölgeyi Ruslaştırma planı çerçevesinde büyük bir sürgün başlatmış ve bu tarihte bölgeden Osmanlı Devleti'ne doğru büyük göçler yaşanmıştır. Halen ülkemizde 5 milyonun üzerinde olduğu iddia edilen Kafkas kökenlilerin büyük kısmı bu dönemde gelmiştir.
   <br/>
   <br/>
   19'uncu yüzyılın ikinci yarısında direnişin önderliği Kunte Hacı Kişiyev önderliğindeki Kadiri tarikatına geçmiş, birçok Batılı araştırmacının da dikkatini çektiği gibi bağımsızlık hareketinin başını sürekli dini liderler, özellikle tarikatler çekmiştir.
   <br/>
   <br/>
   Çarlık Rusya'sının yerini Ekim 1917'de Bolşevikler'in almasıyla Kafkasya'daki bağımsızlık hareketi yeni bir aşamaya girdi. 11 Mayıs 1918'de Kuzey Kafkasya Cumhuriyeti ilan edildi. Osmanlı Devleti bu cumhuriyeti tanıdı. General İsmail Berkok komutasındaki Osmanlı ordusu bölgeye yardıma gelirken Mondros mütarekesi imzalandı ve geri dönmek zorunda kaldı. Bundan sonra bölge önce Çarlık yanlısı Beyaz ordunun hedefi oldu, onları "bir ve bölünmez Rusya" sloganıyla hareket eden Kızıl Ordu izledi ve Mart 1920'de Çeçenisan'da yönetim Bolşeviklerin eline geçti. 192021, 193032 antiBolşevik isyanları başarısızlıkla sonuçlandı.
   <br/>
   <br/>
   1921'de Çeçenİnguş, Osetya, Karaçay, Balkar gibi bölgeleri kapsayan Sovyet Dağlı Cumhuriyeti kuruldu. 1922'de Çeçen Özerk Bölgesi bu cumhuriyetten ayrılırken, 1924'te ayrılan İnguş Özerk bölgesiyle 1934'te Çeçenİguş Özerk bölgesi olarak birleştirildi. 1936 Sovyet anayasası gereğince de özerk bölge özerk cumhuriyet ismini aldı.
   <br/>
   <br/>
   II. Dünya Savaşı Çeçenler için büyük acılar getirmişti. Almanlar bölgeye gelerek Rusya'nın o dönemde Azerbaycan dışında petrol ürettiği ikinci bölge olan Grozni'yi ele geçirmek istedi. Başarılı olamadı, ama bölge halkları 1944'te başlayacak ve 1954'e kadar sürecek olan Orta Asya sürgünü yaşandı. Şu anda Çeçenistan'da yaşayan yaşlı ve orta kuşak sürgünün canlı tanıkları. Bu dönemde özerk cumhuriyet statüleri de iptal edilen halklar 1957'de tekrar bu haklarını elde ettiler.
   <br/>
   <br/>
   Gorbaçov'un glasnost ve perestroika politikalarını uygulamaya başladığı 1980'li yılların sonuna geldiğimizde büyük çözülme çoktan başlamıştı. Çeçen muhalefeti Çeçen Ulusal Kongresi adı altında örgütlendi, başkanlığa erken emekli edilmiş General Cahar Dudayev seçildi. Kongre'nin baskısı üzerine Çeçenİnguş ÖSSC Yüksek Meclisi 27 Kasım 1990'da bağımsızlık ilan etti. Rusya Federasyonu'nda 19 Ağustos 1991 darbe girişimine Çeçen yönetiminin destek vermesi üzerine Ulusal Kongre darbeye karşı çıktı. Radyo, TV ve parlamentoyu ele geçirdi. Rusya taraftarı Devlet Başkanı Zavgeyev istifa etmek zorunda kaldı ve 27 Ekim 1991 tarihli seçimde devlet başkanlığına Dudayev seçildi. Yeni Meclis 1 Kasım 1991'de bağımsızlık kararı aldı. Bağımsızlık kararından yaklaşık 3 yıl sonra 11 Aralık 1994'te Rusya Çeçenistan'a savaş açtı.
   <br/>
   <br/>
   Çeçenler Türkiye dahil tüm dünyanın bağımsızlık kararlarına gösterdiği vurdumduymaz tavır karşısında, SSCB'nin dağılmasından sonra 1921'de zorla Sovyetler Birliği'ne bağlanan Çeçenistan'ın 1990'da birliğin dağılmasından sonra oluşan Rusya Federasyonu'na bağlayan hiçbir hukuki belge olmadığını vurguluyorlar. Eski anlaşmalar yürürlükten kalktığı için Rusya yeniden yapılanma ihtiyacını karşılamak için 1992'de kısaca Rusya Federasyonu Antlaşması olarak bilinen, ''Rusya Federasyonu İçindeki Egemen Cumhuriyetlerin İktidar Organları ile Rusya Federasyonu'nun devlet İktidarı Federal Organları Arasında Yasama ve Yetkinin Paylaşımı Üzerine Antlaşma'' hazırlandı ve federasyona üye birimler tek tek bunu imzaladılar. Tataristan ve Çeçenİnguş Cumhuriyeti bu belgeyi imzalamadı. 1994'te Tataristan müzakerelerle diğer cumhuriyetlere verilen haklardan daha fazlasını Moskova'dan kopararak anlaşmayı imzaladı.
   <br/>
   <br/>
   Çeçen meselesinin bu kısa tarihi, Rusya'nın ne kadar güçlü bir müdahalede bulunursa bulunsun Çeçenistan'ı kontrol altına almasının imkansızlığını, Çeçenistan'ın da ne kadar uzun sürerse sürsün bağımsızlığa büyük bir küresel gücün yardımı olmaksızın ulaşması mümkün görünmüyor. Nükleer gücü, nüfusu, geniş toprak parçası üzerindeki kontrolü, dev bir pazar olma özelliği dolayısıyla Batı'nın belli bir hoşgörüyle yaklaştığı  Rusya için söylenen kural hâlâ geçerliliğini koruyor:
   <br/>
   <br/>
   "Demokratik bir Rusya bütün kalamaz
   <br/>
   <br/>
   Bütün bir Rusya demokratik olamaz"
   <br/>
   <br/>
   Batı kamuoyunun bugüne kadar sessiz olmasını sağlayan Rusya'nın Çeçen halkını değil de, İslamcı teröristleri hedef aldığı yolundaki propagandası sivil ölü sayısının artması dolayısıyla etkisini yavaş yavaş yitiriyor. Belki de Çeçenler yine mucize eseri Ruslar'ı hedeflerine ulaşmadan tersyüz ederler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5623), [web.archive.org (arşiv bağlantısı)](http://web.archive.org/web/20130410012448/http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5623)
