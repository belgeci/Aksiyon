# Halka sorsak Euro’ya geçemeyiz

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050226214635im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214635im_/http://www.aksiyon.com.tr/resim/334/52.jpg" vspace="5"/>
  </p>
 </font>
 <font class="content">
  “Almanya’daki Türkler bize hep sitem ederek şunu derler: Ramazan gelir, kurban gelir. İçinde yaşadığımız toplumda kimse ne bunu hatırlar, ne de bu dinî bayramlarımıza saygı gösterilir.
 </font>
 <br/>
 <p>
  <font class="content">
   İşte İstanbul’dayım. Bugün Hıristiyanlar’ın en önemli günü. Hz. İsa’nın çarmıha gerildiği gün. Herkes kendi hayatını yaşıyor, hiçbir şey olmamış gibi”. Alman Federal Meclisi’nin 14 yıllık üyesi Profesör Monika Ganseforth, bu sözleri 13 Nisan’da kendisiyle yapacağımız röportaja başlamadan önce hayli duygusal bir tonda dile getiriyor.
   <br>
    <br>
     Küçük yaşta şimdi Polonya’nın sınırları içinde kalan toprak parçasından Hannover’a göç ettiği için gurbeti ve bütün gurbetçilerin ruh halini bildiğini söylüyor Bayan Ganseforth.
     <br>
      <br>
       Türk-Alman Parlamenterler Grubu Başkan Yardımcısı Ganseforth, Almanya’da halen iktidarda olan Sosyal Demokrat Parti’den. Özel ilgi alanı çevre ve yenilenebilir enerji konusu. İnsan hakları konularında da aktif. Türkiye’ye ilk kez 1959’da tatil amacıyla gelen Ganseforth’un ülkemizle arasındaki en önemli bağlardan biri de babasının teşvikiyle henüz gurbetçi Türkler Almanya’ya ayak basmadan önce Türkçe öğrenen bir kız kardeşe sahip oluşu. İnsan hakları konusuna ilgisi dolayısıyla da Mykonos’ta öldürülen İranlı Kürt lideri, Irak’taki Talabani ve Barzani’yi, Türkiye’deki Kürt grupları yakından biliyor.
       <br/>
       <br/>
       Bayan Ganseforth’la Sosyal Demokratlar’ın söz verip gerçekleştiremedikleri çifte vatandaşlık konusundan, Almanya’nın eski Sosyal Demokrat başbakanı Helmut Schmidt’in Türkiye’nin AB üyeliğine Hıristiyan Demokratlar gibi dinî ve, kültürel sebeplerle karşı çıkışına kadar birçok konuyu ele aldık. Avrupalı siyasilerle, halkların AB projesine bakışı arasında önemli farklar olduğu ortaya çıktı. Parlamenter Ganseforth’a göre, Alman halkına sorulsa ne AB’ye girmek, ne de markı terketmek isterler. Ama ikisi de oluyor. Bu da Almanlar’ın demokrasi anlayışı.
       <br/>
       <br/>
       -Almanlar hep Türkleri Almanca bilmemekle suçlarken kardeşinizin kalkıp Türkçe öğrenmesi ilginç. Niçin Türkçe?
       <br/>
       <br/>
       Büyük bir ülke Türkiye. NATO üyesi. Alfabesi Yunan ya da Ruslar’ınki gibi değil, bizimkiyle aynı. Dilde kabiliyetliydi kızkardeşim aynı zamanda. Şimdi öğretmen. Marmara Üniversitesi Almanca Bölümü’ne gelmek istedi, olmadı. Ancak onun Türkçe ve Türkiye’ye ilgisi beni de çok etkiledi. Türkçe bana çok zor geliyor tabii.
       <br/>
       <br/>
       -Yıllar süren muhalefet döneminden sonra 3 yıldır iktidardasınız. Başarılı buluyor musunuz kendinizi?
       <br/>
       <br/>
       En önemli başarımız rüzgar ve güneş gibi yenilenebilir enerji kaynaklarının yaygınlaştırılması ve nükleer enerjinin zaman içinde devre dışı bırakılması politikası oldu. Daha çok güneş ve rüzgara sahip Türkiye’nin de bu yönde yatırımlar yapmasını arzu ederim. Nükleer sektörle yeni yatırımlar yapmamaları konusunda anlaştık. Nükleer santraller 32 yıl kullanılabiliyor. Şu anda 4-7 yıl gibi zamanları kalmış.
       <br/>
       <br/>
       -Sanayi ülkesi bir Almanya için bu bir devrim...
       <br/>
       <br/>
       Alternatif enerji çeşitlerini teşvik ediyoruz. Elektrik gibi birincil enerjiye öncelik veriyoruz. Tabii bir de rüzgar ve güneş enerjisi gibi yenilenebilir enerjileri destekliyoruz. Herhangi bir firma bu iki türden enerji üretirse büyük elektrik firmalarına sabit bir fiyat üzerinden bunu alma zorunluluğu getirdik. Bunu istemiyorlar tabii. Ve konuyu Avrupa Adalet Divanı’na götürdüler. Oradan da bizim lehimize karar çıktı 4 hafta önce.
       <br/>
       <br/>
       -Bu daha çok Yeşiller’in politikası değil mi?
       <br/>
       <br/>
       Evet, ancak her parti çevre konusuyla ilgileniyor. Yeşiller’in asıl konularından ama onlar da şimdilerde ekonomiyle, sendikalarla ilgileniyorlar.
       <br/>
       <br/>
       -Özellikle bilgi teknolojileri sektörü hükümeti yurtdışından uzman ithal etme konusunda bastırıyor. Hükümet de sıcak bakıyordu. Son durum nedir?
       <br/>
       <br/>
       Evet, ancak Türk ya da Hindistanlı insanlar dili bilmiyorlar. Daha çok ABD’ye gitmek istiyorlar. Uzman insanları Amerika yerine Almanya’ya gelmeye ikna etmek kolay değil. Bu sıkıntının sebebi, genç insanlarımıza bu alanda imkan tanınmamış olması. Bence sanayi gençlere bu imkanı sunmadı. Türkiye için de bu önemli. Büyük bir işsiz ordusu da olsa, eğer yeni sektörlerin ihtiyaç duyduğu kaliteli işgücü olmazsa problem çıkıyor. Bir yanda kendi işsizleriniz, diğer yanda yurtdışından ithal edilmesi gereken kaliteli işgücü.
       <br/>
       <br/>
       -Çifte vatandaşlık, ayrımcılığın kaldırılması gibi Almanya’yı yabancılara daha sevimli hale getirecek adımları atamadınız. İnsanlar yerinde kalsa iyi olur, ancak Amerika insanlara cazip olduğu için dünyanın en parlak beyinleri oraya gidiyor, büyük işler yapıyorlar. Yabancılar konusunda Almanya niçin ABD, Fransa, İngiltere, Hollanda gibi değil?
       <br/>
       <br/>
       Bence ilk sebep bizim Fransa ve İngiltere gibi kolonimizin olmaması. Hollanda, Londra yabancılarla beraber yaşadı ve alıştılar. Hollanda Endonezya’yı elinde tutuyordu. Farklı ilişkiler geliştirdiler ‘diğerleri’ ile. Bu dönemde biz kendi başımızaydık. Benim gibi Alman kökenli mülteciler vardı.
       <br/>
       <br/>
       -Bunu Almanya için bir eksiklik olarak görüyor musunuz?
       <br/>
       <br/>
       Evet. Batı Almanya’da biz nisbeten 1960’lardan bu yana yabancılara alıştık. İtalyan restoranını ve döneri artık biliyoruz. Ama Doğu Avrupa henüz bunu öğrenmedi. Bilinmeyenden korkulur. İkinci sebep de sanıyorum yüksek işsizlik oranı. Nitekim Türkiye’de yaşayan Almanlar’ın aynı sebeplerle belli işleri yapmalarının yasak olduğunu öğrendim.
       <br/>
       <br/>
       -Almanya’daki yabancılar konusu seçim kampanyalarının en önemli konusu oluyor? Almanya, Almanlar’ın mıdır, Almanya’da yaşayanların mı?
       <br/>
       <br/>
       Evet, en teh
       <br/>
       <br/>
       <br/>
       <br/>
       <br/>
       <br/>
       likeli seçim konusu. Çoğunluğu alt gelir grubundan emekçilere hitap eden bizim partimizin işi çok zor. Çünkü göçün en çok etkilediği insanlar bunlar. Bu üst sınıflar için pek sorun değil. Onlar patron, zengin, bu yüzden daha toleranslı olabilirler. Biz oy istediğimiz insanlara onların çıkarlarının aksine olan bir şeyi isteme durumunda oluyoruz.
       <br/>
       <br/>
       -Bu ikilemi nasıl aşıyorsunuz? Halbuki dışarıdan Sosyal Demokratlar’ın daha rasyonel, yabancılara karşı daha açık ve önyargısız oldukları düşünülüyor.
       <br/>
       <br/>
       Durumu anlamaya çalışıyoruz. Anlamadan doğru bir tavır almak imkansızdır zaten. Türk insanının insan haklarından niçin korktuğunu da anlamaya çalışıyorum aynı şekilde. Bizim en büyük korkumuz bu konunun Hıristiyan Demokratlar’ca ya da muhalefetçe kampanya konusu yapılması. İnsanlara ve azınlıklara karşı kampanya yapmayalım diyoruz. Bunu yaparsanız, bizim için çok zor olur. Türkiye’de Kürtler’e karşı bir kampanya yaparsanız, diğer partiler de tavır almak zorunda kalır. Popülist olunmamalı bu konuda. Hessen’de, geçen yıl muhafazakârlar çifte vatandaşlık meselesini seçim malzemesi yaptı ve biz kaybettik.
       <br/>
       <br/>
       -Ama yabancılar konusunun taban olarak onları değil sizi rahatsız ettiğini söylediniz. Niye onlar abarttılar?
       <br/>
       <br/>
       Çok basit. Seçimi almak için. Bizim için bunun sorunlu bir konu olduğunu biliyorlardı. Kartlarını oynadılar.
       <br/>
       <br/>
       -Siz de 2002’deki genel seçimlerde aynı akıbete uğramamak için çifte vatandaşlığı sulandıran ara formüle geçtiniz?
       <br/>
       <br/>
       Elbette korktuk. Göçmen konusuyla ilgili bir komitemiz var. Meclis’te bunun başında ciddi bir Hıristiyan Demokrat bayan var. Kampanya yapılmasını istemiyoruz. Partilileri bu komisyonun başkanlığını yapmasına çok kızıyorlar. Schoder’in polikası bu.
       <br/>
       <br/>
       -Çifte vatandaşlık konusu kapandı mı?
       <br/>
       <br/>
       Evet, ancak yine açılacak. Özellikle Almanya’da doğan çocuklar için bir uzlaşmaya vardık. Otomatik olarak Alman vatandaşı oluyorlar. Ailesi istese de istemese de bu hakkı elde ediyor. 21 yaşında yeniden karar verme şansı var. Ama bu çocuk Alman vatandaşı gibi okula gidiyor, her türlü haktan yararlanıyor ve 21’inde ben Türk vatandaşı olacağım diyor. Ve hükümet bu 21 yıllık vatandaşına yabancı statüsü veriyor. Bu işlemeyecek bir formül. Şimdi de çifte vatandaşlık zor ama mümkün. Haklı bir gerekçeniz olmalı. Geçenlerde bir Türk avukatla tanıştım. Almanya’da ve Türkiye’de avukatlık yapıyor. Alman vatandaşlığımı bırakırsam Almanya’da, Türk vatandaşlığımı bırakırsam Türkiye’de çalışamam diyor ve çifte vatandaşlığı kabul ediliyor.
       <br/>
       <br/>
       -Siz çifte vatandaşlığa taraftar mısınız?
       <br/>
       <br/>
       Çifte vatandaşlığı değil, insanların daha önceki vatandaşlık bağını bırakmaya zorlanmamasını savunuyorum. İki tarafta oy kullanmak uygun değil bence. Almanya’da yaşayan bir insanın vatandaşlık hakkı olmalı. Bunun için önceki vatandaşlığı bırakması şart olmamalı.
       <br/>
       <br/>
       -Almanya’daki Tük toplumu ikili ilişkileri olumlu mu olumsuz mu etkiliyor sizce?
       <br/>
       <br/>
       Gençken birçok Türkle tanışmıştım. Üniversitede bir Türk profesörümüz vardı. Türk doktorumuz vardı. Bu çok normaldi benim için. Ancak sonra farklı bir sosyal grup geldi. Birçok Alman için Türk imajını bunlar şekillendirdi. Onlar fakir, eğitimsiz, okuma yazma bilmez, Almanca bilmez, parklarda ateş yakıp mangal yaparlardı. Halbuki İstanbul’a, Ankara’ya, Antalya’ya gelen Almanlar zaten gördükleri modern manzara karşısında hemen bunun şaşkınlığını yaşarlar. Bu yaşanmasaydı, belki birbirimizi daha iyi anlardık. Tabii ikinci kuşak Türkler’de bu tablo hızla değişiyor.
       <br/>
       <br/>
       -Muhalefet şimdi sizi Helsinki’de Türkiye’nin AB’ye adaylığını desteklemekle suçluyor. Seçimlerde sizi sıkıştıracaklar galiba?
       <br/>
       <br/>
       Doğru, bu konunun da seçim malzemesi yapılmasından endişe ediyoruz. Bu yüzden uzak tutmaya çalışıyoruz. Bunu beceremezsek, çok zorlanacağız. Yabancılara karşı daha dostça olmak istiyoruz, ancak bu sıkıntı bizi engelliyor. Ne kadar doğru bilmiyorum, ama Türkiye’nin tam üyeliğini Almanlar’ın ancak yüzde 25’i destekliyor, yüzde 50’den çoğu karşı çıkıyor. Böyle bir durumda bu konuya sahip çıkmak çok kolay olmayacak. Gerçi Alman halkına Euro’yu (Avrupa Para Birimi) istiyor musunuz diye sorsanız, çoğunluğun destekleyeceğini sanmam.
       <br/>
       <br/>
       -Ama siz markı atıp yerine Euro’yu koymayı kabul ettiniz
       <br/>
       <br/>
       Evet. Ancak biz halka sormuyoruz. Sormayacağız da.
       <br/>
       <br/>
       -İlginç bir demokrasi anlayışı değil mi bu? İngiltere referandum yapıyor bu konuda, diğerleri de yaptı? Biraz jakobence değil mi?
       <br/>
       <br/>
       Bizde referandum yok. Almanya’da biz 4 yıllık bir dönem için seçiliriz. Halka referandumlarla konuları sormayız. 4 yıl sonunda halk seçim sandığında memnun olup olmadığını ortaya koyar. Halka Avrupa Birliği’ne katılmayı ister misiniz diye sorsak sanıyorum çoğunluk ‘Niçin?’ diye sorar, desteklemez. Bizde demokrasi parti programları merkezinde işliyor. Partinin programı bir bütün olarak destekleniyor ya da desteklenmiyor. O program içinde bazı noktaları seçmen desteklemiyor olabilir. Ama o parti iktidara gelirse hepsini uygulamaya koyar.
       <br/>
       <br/>
       Türkiye’nin AB üyeliği konusunda, demokrasi, ekonomi ve insan hakları gibi objektif hususlar halledilirse Sosyal Demokratlar’ın; din, kültür gibi subjektif konuları Muhafazakârlar’ın sorun yapmayacağını düşünüyorduk. Ancak eski Sosyal Demokrat başbakanlardan Helmut Schmidt yeni kitabında öyle şeyler yazmış ki Hıristiyan Demokratlar çok geride kalmış. İnsan hakları ve demokrasi konuları yüzünden kızgınız. Ancak biz Türkiye’nin Avrupa’ya ait olmadığına inanmıyoruz. Hıristiyan Demokratlar böyle düşünüyor. Ancak her iki partinin de tamamı genel çizgiyi savunmuyor. İstisnalar var. Helmut Schmidt eski Sosyal Demokrat şansölyemiz, doğru. Ama o yaşlı, eski kuşak. O bizim aksimize nükleer enerjiye de taraftar. Bu konuda ona çok kızgınım. Ben bu konularda onun geçmişte kaldığını düşünüyorum. Türkiye’de onun söylediklerinin ne kadar kötü olduğunu daha iyi anladım. Parti olarak kamuoyu önünde tartışmayız, ama kendi aramızda bunu tartışmalıyız.
       <br/>
       <br/>
       -Alman Meclisi’nde yarın Türkiye’nin tam üyeliği oylansa, oyunuzu lehte mi kullanırsınız?
       <br/>
       <br/>
       Kesinlikle. Sosyal Demokratlar’ın çoğu böyle davranır sanıyorum. Çoğunluk kararı olmasını tercih ederim tabii. Hükümetin tavrı çok önemli. Hükümetin gönderdiği birçok kanuna milletvekilleri hayır demez. Polonya ve Romanya için de oylama olsa aynı zorluklar yaşanır sanıyorum.
       <br/>
       <br/>
       -Romanya ya da Macaristan da Türkiye kadar tartışılıyor mu?
       <br/>
       <br/>
       Bu konu pek popüler değil. Türkiye bile fazla tartışılmıyor. Siz bu konuyu büyük bir mesele olarak görüyorsunuz, ama öyle değil ve özellikle bundan kaçınıyoruz. Onların az tartışılması, küçük olmalarından. Türkiye’nin tartışılması Almanya’da yaşayan Türkler’den dolayı olabilir. Ama örneğin Alman halkının çoğunluğunun Romanya’nın üyeliğine de taraftar olacağını sanmıyorum. Sade bir Alman’ın gündeminde bu konular yok. Ve Alman sade bay ve bayanlar AB serüveninden çok mutlu değiller. Batı modeline bizden uzak olmasına rağmen
       <br/>
       <br/>
       İran’la çok iyi ilişkileriniz var.                 Pek eleştirmiyorsunuz da onları galiba?
       <br/>
       <br/>
       Bu doğru değil. Mykonos’ta bir Kürt muhalifi öldürdüler. O adamla tanışıyordum. Bir Alman işadamı İran’da tutuklandı. Birçok konu tartışılıyor, çok eleştiri oluyor. İran’a gitmek istiyorum, ama başımı örterek değil.
       <br/>
       <br/>
       -Almanya’da İran’daki Türkler’in sorunlarının konuşulduğunu duydunuz mu?
       <br/>
       <br/>
       Hayır. Sorunları olanlar bunları anlatmalı. Demek ki Kürtler bu konuda iyi organize oluyorlar.
       <br/>
       <br/>
       -Türkiye büyük bir kriz yaşıyor Almanya’dan ya da başka bir Avrupa ülkesinden hiç ilgi yok. Böyle ortaklık olur mu?
       <br/>
       <br/>
       Galiba herkes kendi işiyle uğraşıyor. Verilecek para olmasa da keşke dostluk gösterisi olarak gelip gitse bakanlar. Ancak kabul etmeliyim ki Almanlar çok soğuk tabiatlı insanlar.
       <br/>
       <br/>
       a.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13101), [web.archive.org (arşiv bağlantısı)](http://web.archive.org/web/20050226214635/http://www.aksiyon.com.tr:80/detay.php?id=13101)
