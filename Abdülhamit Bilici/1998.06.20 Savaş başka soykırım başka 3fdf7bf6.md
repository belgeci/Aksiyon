# Savaş başka, soykırım başka

*Abdülhamit Bilici 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fransız Meclisi Ermeni Soykırımı yasası hazırlıklarına başladığında Türkiye konuya yaklaşımını Başbakan Yılmaz'ın Fransa'ya yazdığı mektupla dile getirdi.
  </font>
 </div>
 <div id="newsText">
  <font class="detail-text">
   'Konu tarihçilere bırakılmalıdır'. Biraz da bu politikanın izinden giderek, acı olayların yaşandığı I. Dünya Savaşı yıllarını, o yılların Osmanlı politikalarını yakından bilen bir tarihçi ile konuştuk. İsrail'in saygın öğretim kurumlarından Ben Gurion Üniversitesi'nde dersler veren tarih profesörü Isaiah Friedman'ın konuya yakınlığı sadece tarihçiliğinden kaynaklanmıyor. Bir Yahudi olduğu için aynı zamanda iddia konusu olan soykırımın ne olup ne olmadığını da en iyi bilecek insanlardan biri.
   <br/>
   <br/>
   Özellikle 19'uncu yüzyılın sonları ve I. Dünya Savaşı yıllarında AlmanyaTürkiyeSiyonizm üçgeninde yaşanan gelişmeleri inceleyen ve bu konudaki kitabı İsrail'de ve Türkiye'de bazı üniversitelerde ders kitabı olarak okutulan Friedman'ın ilginç açıklamalarını röportajda okuyacaksınız, lakin ben röportajda bulamayacağınız bir konuya değinmek istiyorum. Kendisiyle böyle bir konuyu görüşmek istediğimizde Friedman biraz çekimserdi. Konuşma metnini yayınlamadan önce kendisine göndermemizi şart koştu. Yayın çizgimizin ne olduğunu ısrarla öğrenmek istedi. Önce bu davranışın bilim adamlarının medyadan gelen tekliflere karşı gösterdikleri çekingenlik olduğunu düşündüm. Söyledikleri çarpıtılabilirdi. Ama merak edip sebebini sorunca Bernard Lewis'in akıbetine uğramaktan korktuğunu açıkça söyledi. Lewis, Ermeniler'in başından geçenleri küçük gördüğü için Ermeniler tarafından Fransa'da mahkemeye verilmiş ve para cezasına çarptırılmıştı. Bu yüzden röportaj boyunca tarafsız olduğunu, ne Ermeniler'i ne de Türkler'i incitmek istemediğini tekrar tekrar söyledi. Biz de elimizden geldiğince böyle bir mağduriyete sebep olmamak için dikkat etmeye çalıştık, ancak hâlâ Ermeniler'in gazabına uğrayıp uğramayacağından emin değiliz. Çünkü Ermeniler konuyu ne kadar Yahudi mazlumiyetine benzetmeye çalışırlarsa çalışsınlar bir Yahudi tarihçi olarak Friedman arada asla benzerlik olmadığını söyledi. Bu arada Friedman'ın endişelerinin, Ermeni lobi çalışmalarının Fransa'da ya da ABD'de olduğu gibi yalnız siyasetçiler değil, bilim adamları üzerinde de ne kadar etkili olduğunu görmemiz için somut bir örnek olduğunu not etmeliyiz.
   <br/>
   <br/>
   Dönemi çok iyi bilen bir tarihçi olarak Ermeni soykırımı iddialarını nasıl değerlendiriyorsunuz?
   <br/>
   <br/>
   Ne Türk yanlısı, ne Ermeni, ne Alman, ne de Yahudi yanlısıyım. Siyonistleri de eleştiririm. Tarih yazarken kendimi unuturum. Ermeniler konusunda özel bir çalışmam yok. Ancak I. Dünya Savaşı ve arefesindeki olayları izlediğim için, konuya yabancı değilim. Bir tarihçi olarak objektif görüşümü belirtmek isterim. 1918'de Cemal Paşa Ermeniler'in tehcirini gerçekleştirdiği zaman, Talat Paşa, Alman Büyükelçisi'ne şunu söylüyor: "Ermeniler'e birçok zararlar verdik. Ancak Yahudiler'e asla bir şey yapmayacağız". Talat Paşa büyük bir devlet adamıydı. İlk kez Türk hükümetinin Ermeniler'e zarar verdiğini kabul eden devlet adamıdır. Niçin?
   <br/>
   <br/>
   Öncelikle Ermeniler'e karşı birçok sebepten dolayı antipati vardı. Birinci sebep siyasidir. Ermeniler hükümetin düşmanı olan Çarlık Rusyası'na yakınlık gösterdiler. Ruslar Ermeniler'i Osmanlı'ya karşı kullandı. İkinci sebep, Yahudiler'le karşılaştırıldığında Ermeniler'in bir toprağı olduğu için sürekli Osmanlı'dan ayrılacağı endişesi vardı. Üçüncü sebep, onlar ticarette çok başarılıydılar ve Türkler'le rekabet ediyorlardı. Yahudiler farklıydı. Onlar sadıktı, ayrılma tehlikeleri yoktu. Hükümet bu yüzden Yahudiler'e Ermeniler kadar güvensizlik beslemiyordu. Birinci Dünya Savaşı'nda ne oldu? Şimdi belki birçok Türk bilmiyor. Savaş başladığı zaman Rus ordusu Kafkasları ve Türkiye'nin Doğu kısmını işgal etti. Ermeniler bu durumu fırsat bilerek Türk köylerinde yaşayan insanları doğramaya başladılar. Bu çok aptalcaydı.
   <br/>
   <br/>
   Yani bir Ermeni soykırımı var aslında.
   <br/>
   <br/>
   Evet, bir Ermeni soykırımı. Jenosit biraz başka birşey, Ermeni zulmü diyelim. Asırlarca birlikte yaşadığı Türk komşularına karşı zulümler irtikap etmeye başladılar. Enver Paşa bu bölgeyi yeniden fethedince elbette intikamını aldı. Anlıyor musunuz? Yine de Ermeniler'i doğramadılar, Nazi Almanyası'nın Yahudiler'e yaptığı gibi gaz odalarına kapatıp yakmadılar Ermeniler'i. Yani bu kesinlikle bir holocaust değildi. Onları bölgeden çıkardılar. Güvenlik içinde savaş bölgesinin dışında bir bölgeye sevkettiler. Ermeniler bu göç sırasında yaşamlarını yitirdiler.
   <br/>
   <br/>
   Savaşa giren bedelini öder
   <br/>
   <br/>
   Yani Ermeniler kendi hükümetlerine karşı isyan etmiş ve savaşa tutuşmuşlardı. Savaşa giren de bedelini ödeyecekti.
   <br/>
   <br/>
   Elbette. Şunu unutmamak lazım ki bu bir savaştı.
   <br/>
   <br/>
   Bildiğimiz kadarıyla Almanya'daki Yahudilerin bu şekilde açık bir isyanları sözkonusu değildi?
   <br/>
   <br/>
   Asla. Bu yüzden Ermeniler'in I. Dünya Savaşı'nda Osmanlı Devleti'nde yaşadıkları ile Yahudiler'in II. Dünya Savaşı'nda Almanya'da ve Doğu Avrupa'da yaşadıkları asla birbiriyle karşılaştırılamaz. Almanya'da Yahudiler Alman hükümetine sadıktı. Hiçbir isyan sözkonusu değildi. Bu olayda İngilizler'in propaganda mekanizmasının büyük payı vardır. Almanlar'la ve Türkler'le savaş halinde oldukları için Türkler'in Ermeniler'e yaptıklarını abartarak dünyaya anlattı. Savaş durumunu gözönüne getirin. Hatta Ermeniler'e karşı yapılan bu muamelenin Almanya'nın teşviki ile yapıldığını ileri sürerek hem Almanlar'ı, hem Türkler'i dünya kamuoyunda küçük düşürmeye çalıştı.
   <br/>
   <br/>
   Fransız Parlamentosu'nun kararını nasıl karşılıyorsunuz?
   <br/>
   <br/>
   Fransızlar sadece bir motivasyonla hareket ederler. O da çıkarlarıdır. Onlar şu anda niçin Türkiye'ye karşılar bilmiyorum. Ancak gerçeğin değil çıkarlarının arkasındalar.
   <br/>
   <br/>
   Bir parlamentonun buna karar vermesi uygun mu?
   <br/>
   <br/>
   Hayır, bu bir kere başka bir ülkenin içişlerine müdahale anlamı taşımaktadır.
   <br/>
   <br/>
   Tarihsel açıdan Türkiye ne yapmalı?
   <br/>
   <br/>
   Türkiye elbette protesto etmeli. Bence Türkiye, Aralık 1917'de Talat Paşa'nın söylediği gibi 'Ermeniler'e zarar verdiğini açıklayıp ardından da bunun bir savaş olduğunu, savaşa giren herkesin, özellikle hükümetine isyan edenlerin zarar görmesinin tabii bir netice olduğunu izah etmesi en uygun yoldur. Ermeniler sessiz ve sadık kalsalardı, hiçbir problem olmayacaktı.
   <br/>
   <br/>
   Ancak Türkiye'de böyle bir kararın ardından Ermeniler'in tazminat ve toprak taleplerinin geleceğine inanılıyor. Kısacası Yahudiler'in izinden gidiyorlar. Bu mümkün mü?
   <br/>
   <br/>
   Türkiye özür dilese mesele biter diye düşünüyorum. Vatikan da antisemitist yaklaşımlarından dolayı Yahudiler'den özür diledi. Şimdi Vatikan Yahudiler'e tazminat mı ödeyecek? Hayır. En azından böyle bir beklenti içinde değiliz. Almanya sadece insani sebeplerden dolayı değil, uluslararası camiada ismini temizlemek için de tazminat ödemeyi kabul etti. Bunu farkeden Alman devlet adamı Başbakan Adaneur'dü. Ve gönüllü olarak kabul ettiler. Almanya Hitler döneminden önce medeni bir ülkeydi. Bu yüzden yapılanları kendileri de kabul etmedi, aksine yaşananlardan utandılar. İnsanları tekrar hayata getiremezsiniz. Bu yüzden en azından o insanların yaralarını sarmak için tazminat ödersiniz. Ayrıca Almanya dünyaya entegre olmak istedi. Elinizdeki kanla bunu yapamazsınız. Biz o dönemi affetmiyoruz, ancak bu iyi niyeti de anlıyoruz.
   <br/>
   <br/>
   Yahudiler isyan etmedi
   <br/>
   <br/>
   Ermeniler de Yahudiler'in yolunu izleyebilirler mi?
   <br/>
   <br/>
   Bir kere kesinlikle bir benzerlik sözkonusu değil iki olay arasında. Yahudiler Almanya'ya itaatkardı. Ve herhangi bir provokasyon yoktu. Yaşananlar tamamen Naziler'in nefret düşüncesinin eseriydi. Polonya'daki, Litvanya'daki, Ukrayna'daki Yahudiler ne yapmışlar? Vatikan teolojisiyle kat be katını Yahudiler'e yaptı. Eğer Vatikan Hz. İsa'yı Yahudiler öldürdü hükmünü vermişse, sadece bu bütün Hıristiyanları antisemitist saymak için yeterlidir. Antisemitizmin tarih boyunca Yahudiler'e neye malolduğu da ortada. Şimdi Vatikan ahlaki olarak sorumluluğunu kabul ediyor ve özür diliyor. Kimse de tazminat istemiyor. Bence Türkiye de bunu yapacak büyüklüğü göstermelidir. Bu iş parayla halledilebilirse aslında ucuza getirilmiş olur. Dünya tarihinde sürekli kötü davranışlar oluyor. Zulüm oluyor. Hatta karı koca arasında bile benzer şeyler oluyor. Biz kimin hata yaptığını araştırıyoruz. Ve hatayı tesbit ettikten sonra ilişkilerin düzelmesi için neler yapılması gerektiğini düşünüyoruz. Bu yapıcı ve pozitif bir tavırdır.
   <br/>
   <br/>
   Ermeni meselesinin Ermeniler için de Türkiye için de bir yük olduğu açık. Türkiye dünya ile entegre olmak istiyor. Ancak Ermeniler her yerde problem çıkarıyorlar. Gerçekten Ermeniler'in de hafızasında bu dönemde yaşananlar önemli bir yara olarak duruyor. Yaşananlar bir trajedi idi. Başbakanın dediği gibi konu tarihçilere bırakılacaksa, o zaman arşivlerin açılması gerekir.
   <br/>
   <br/>
   Yetkililer arşivlerin açık olduğunu söylüyorlar.
   <br/>
   <br/>
   O zaman başka. Ancak bana bir arkadaşım Ermeni meselesiyle ilgili bölümün kapalı olduğunu söylemişti. Arşivler açıksa konuyu tarihçilere bırakmak gerekir. Tartışsınlar. Almanlar arşivlerini açtı, Filistin meselesiyle ilgili İsrail arşivleri açtı. Şimdi gelelim Ermeniler'in tarafına. Ermeniler de kendilerini sorgulamalılar. Çünkü bu sadece Türkler'in hatası değil, kendi hatalarıydı da. Bir kere bu savaştı. Her savaşta kötü şeyler olur. Ve savaşa başlandığında nerede durulacağı bilinemez. Yahudiler'in durumuna bakalım: Çarlık Rusyası'nda I. Dünya Savaşı ilan edildiğinde Rus Yahudileri savaşa katılmak için gönüllü gruplar oluşturdular. Almanya için de aynı şey geçerli. Ama Ermeniler'in böyle yapmadığı kesin. Ermeniler sadece Osmanlı ordusuna karşı savaşmadılar, sivil halka karşı zulüm yaptılar. Karıkoca bile tartıştığı zaman, geriye dönüp bunun niçin ve nasıl başladığını araştırmaları gerekir. Tarihi metod budur. Ermeniler bu hatada kendi paylarının da olduğunu kabul ederlerse, daha kolay affedebilirler. Bu en güzel uzlaşma yoludur. Uzlaşma, yanlış yapılan şeylerin kabulünü gerektirir. Yoksa dün düşmandık, bugün kardeş olduk demekle bu problemler bitmez. Arşivin açılması, herkesin kendi hatasını kabul etmesi çözüm için en güzel yol gibi görünüyor. Bu yapılmazsa asla barış olmaz.
   <br/>
   <br/>
   Tüm dünya insanlarının yaşadığı acılara sempati duyduğum gibi Ermeni trajedisine de sempati duyuyorum. Ancak gerçekçi de olmak gerekir. Türkler Ermenileri yakmadılar. Fırınlara koymadılar. Çöle göndermiş olabilirler, ancak bu kesinlikle holocaust değil. Maksadım ne Ermeniler'i ne Türkler'i suçlamak. Umarım böyle yapmamışımdır. Türkler'in de, Ermeniler'in de barış içinde yaşamasını istiyorum. Tabii Yahudiler'in de.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3846-savas-baska-soykirim-baska.html), [web.archive.org (arşiv bağlantısı)](http://web.archive.org/web/20120627062937/http://www.aksiyon.com.tr:80/aksiyon/haber-3846-savas-baska-soykirim-baska.html)
