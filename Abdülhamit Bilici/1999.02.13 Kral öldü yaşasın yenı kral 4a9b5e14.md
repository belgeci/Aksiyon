# Kral öldü, yaşasın yenı kral

*Abdülhamit Bilici 1999.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Lehinde ve aleyhindeki birçok insanın şehadetiyle son 50 yılda dünya genelinde tanınan en önemli devlet adamımız rahmetli Özal oldu.
  </font>
 </div>
 <div id="newsText">
  <font class="detail-text">
   Ama Nisan 1993'te vefat ettiğinde dostu 'Prezidant' Bush bile cenazesine gelmemişti. Amerikan heyetinin başkanlığını Dışişleri eski Bakanı James Baker yapmıştı. Özal'ın cenazesine devlet başkanı düzeyinde katılan ülkeler şunlardı: Arnavutluk, Ermenistan, Azerbaycan, Kazakistan, KKTC, Ukrayna, Moldova, Gürcistan, Almanya, İrlanda.
   <br/>
   <br/>
   Ölümüyle dünyanın bir numaralı gündemi haline gelen Ürdün Kralı Hüseyin'in cenazesine ise 24 ülke devlet başkanı, kralı ya da sultanı ve 16 başbakan katıldı. 34 kez savaşa girdiği İsrail kabinesi saygı duruşunda bulundu, anısına madalya bastırdı. BM Genel Kurulu Kral'ı andı. ABD, Clinton'ın yanısıra hayattaki 4 başkandan 3'ü ile cenazedeydi. Buckingham Sarayında bayraklar yarıya indirildi. Cenaze töreninde 800 bin kişi vardı.
   <br/>
   <br/>
   Rusya Devlet Başkanı Yeltsin'i hasta yatağından kaldırıp Amman'a götüren,  Kral'la yıldızı asla barışmayan Hafız Esad'ı bu muhteşem cenaze törenine getiren neydi? Tarihi, sosyoekonomik, etnik yapısı ile Ürdün nasıl bir ülkedir? Kralın ölümünden bir hafta önce tüm dünyaca tanınan, entelektüel ağırlığı ve devlet adamlığı vasfı olan 35 yıllık veliaht kardeş Hasan'ı azledip yerine oğlu Abdullah'ı getirmesi; şimdi kral olan Abdullah'ın da Kral Hüseyin'in üçüncü eşi Filistinli Aliye'den olma 23 yaşındaki oğlu Prens Talal yerine, dördüncü eşi Lübnan Hıristiyanlarından Amerikan vatandaşı Nur'dan olma 18 yaşındaki Hamza'yı veliaht ilan etmesi bir zaman sonra sonuçları ortaya çıktığında anlaşılacak değişiklikler olarak görülüyor.
   <br/>
   <br/>
   Kral Hüseyin'in hayat hikayesini ve Ürdün'ü anlayabilmek için cenaze töreninden şu gözlem üzerine düşünmek gerekiyor. "Törene katılan Ürdünlü askerler, selamlarını İngiliz usulü, avuçiçleri dışarı bakar durumda verirken, silahlarını da İngiliz usulünce koltuk altında taşıdılar. Cenaze kortejinde bando yerine İskoçya'nın geleneksel müzik aleti gayda çalındı."
   <br/>
   <br/>
   Bu tabloyu tamamlamak için Ürdün'ün 4 buçuk milyon nüfusunun üçte ikisini Filistin'in İsrail işgaline uğramasıyla bu ülkeye göç eden Filistinliler'den oluştuğunu, I. Dünya Savaşı'ndan bu yana ülkeyi idare eden kraliyet ailesinin de Ürdün asıllı değil Mekke Şerifi Hüseyin'in nesebi olduğunu ve Ürdün sınırlarının da dönemin İngiliz sömürge bakanı Churchil tarafından Filistinliler'i devletsiz bırakacak ve ünlü Balfour Deklerasyonu ile toprak vadettikleri Yahudiler'e hayat alanı açacak tarzda çizildiğini belirtmek gerekiyor.
   <br/>
   <br/>
   Peki Ürdün Krallığı'nın dayandığı Şerif Hüseyin kim? Kaynaklarda çelişkili bilgiler olmasına rağmen Hz. Ali'nin oğlu Hasan'ın soyundan geldiği için Şerif unvanı taşıyan Hüseyin, Sultan II. Abdülhamid'in özel siyaseti gereği potansiyel bir isyanın lideri olabileceği endişesiyle 18 yıl İstanbul'da tutuldu. Dünya siyasetinin acemileri İttihatçılar tarafından Mekke Şerifi olarak görevlendirildiğinde, başka birçok konuda olduğu gibi Abdülhamid'in haklı olduğu ortaya çıktı.
   <br/>
   <br/>
   İngilizler'in Osmanlı'dan kopararak himayelerinde bir emirlik haline getirdikleri Ürdün'ün başına geçirilecek olan Abdullah (Kral Hüseyin'in dedesi), Meclisi Mebusan'da Mekke mebusu olarak bulunmuştu. Şerif Hüseyin'in küçük oğlu, daha sonra İngiltere tarafından Irak'ın başına getirildi. Ailesi 1958'deki cumhuriyetçi darbeye kadar Irak'taki hükümranlığını sürdürecek olan Faysal ise Suriye'deki Osmanlı komutanlarından Cemal Paşa'nın maiyetinde çalışmıştı.
   <br/>
   <br/>
   1916'da İngilizler'in kışkırtmasıyla Şerif Hüseyin 'Haşimi soyundan geldiği için' hilafete daha layık olduğunu ileri sürerek Osmanlı'ya başkaldırdı. İngilizler, Araplar'ı İstanbul'dan koparmak için bundan daha iyi bir gerekçe bulamazlardı. Formül çalıştı da. Şerif'in güçleri 130 bin askerden oluşan İngiliz ordusuna katılarak Hicaz bölgesini, Amman'ı, Filistin'i, Suriye'yi işgal ettiler. Daha sonra İngiltere ile Fransa arasındaki paylaşımda Suriye Fransa'nın payına düşünce Şerif güçleri buradan çekildi.
   <br/>
   <br/>
   İngilizler'ce ileride bir Arap devleti olması sözü verilerek şimdilik bir emirlik olarak kurulan Ürdün'ün başına Şerif'in büyük oğlu Abdullah emir olarak getirildi. Ürdün, İsrail'in kurulmasından 2 yıl önce 1946'da bağımsızlığını kazandı. İsrail'in kuruluşuna karşı çıkan Araplar'ın topluca açtığı savaş sonucunda İngilizlerin çizdiği sınırların dışında kalan Batı Şeria ve Kudüs Ürdün'e katıldı. Kral olduğunun ikinci yılında Türkiye'yi ziyaret eden Kral Abdullah, çok arzuladığı Büyük Suriye hülyasını gerçekleştiremeden, 20 Temmuz 1951'de yanında torunu Hüseyin (Kral Hüseyin) varken, Mescid-i Aksa'da uğradığı suikastte öldü. Hüseyin'e krallık yolu babası Tallal'ın yakalandığı şizofreni hastalığının devlet işlerini idare etmesine engel olduğuna Meclisce karar verilmesiyle 16 yaşındayken 1952'de açıldı. Yaşının küçük olması dolayısıyla ona 'Küçük Kral'  dendi.
   <br/>
   <br/>
   17 suikast girişiminden sağ kurtuldu. 63 yaşında ölene kadar ülkenin aktif olarak tek hakimiydi Kral Hüseyin. Haşimi ailesinden yaptığı ilk evliliği boşanmayla noktalandı. İkinci evliliğini bir İngiliz subayın kızı Toni Gardiner'le yaptı. O da uzun sürmedi. Şu anki Kral Abdullah'ın annesi olan bu kadın Kral Hüseyin'den boşandıktan sonra bir süre ülkesine döndü, sonra geri geldi ve hâlâ oğlu Abdullah ile ilişkileri çok iyi. 1977'de evlendiği Filistinli Aliye, bir helikopter kazasında öldü. 1978'de son olarak Lübnanlı bir Hıristiyan ailenin Amerikalı kızı Lisa Halebi'yi(Nur) kraliçe yaptı. Tahttaki son değişiklikte veliaht ilan edilen 17 yaşındaki Hamza, Kral Hüseyin'in 12 çocuğundan Nur'dan olanı.
   <br/>
   <br/>
   Kanuni Sultan Süleyman kadar hüküm süren, sebebi herkesin kafasını kurcalayacak görkemde bir cenaze töreniyle ebedi yolculuğa uğurlanan Kral Hüseyin'in arkasında siyasi açıdan net bir çizgi ve feraset dolu bir portre bıraktığını söylemek kolay değil. Bunu söylerken yarım asır iktidarda kalıp, Soğuk Savaş'ın kaotik dalgalarından, Ortadoğu'nun fırtınalı siyasetinden etkilenmemenin kolay bir iş olmadığını da hatırlamak gerekiyor. Ancak   bu taziye döneminin duygusal havası içinde Kral Hüseyin'i gerçeğin ötesinde abartmanın, hele bunu Osmanlı'yı sırf saltanat olduğu için kaale bile almayanların yapması pek doğru görünmüyor.
   <br/>
   <br/>
   Tahta oturduktan 6 yıl sonra daha 20 yaşındayken Kral Hüseyin, kuzeni II. Faysal Irak'taki cumhuriyetçi darbe sonucunda hayatından olunca kendini korumak için 1958'de İngilizler'i yardıma çağırdı. İsrail kurulduğunda Ürdün tarafına geçen Filistinliler, Kral'ın başını ağrıtan en önemli problemdi. Arap birliğinden yana olan Filistinliler Mısır ve Irak'taki devrimci liderleri izliyor ve monarşiye karşı çıkıyorlardı. Sosyalist bir idareden yanaydı çoğu. Dolayısıyla Kral Hüseyin, hem yakın bölgedeki rejim değişiklikleri, hem de içerideki çok hareketli dinamiklerle karşı karşıyaydı.
   <br/>
   <br/>
   Daha 30 yaşına gelmeden askerlerini Mısırlı Nasır'ın liderliğini yaptığı Araplararası ordunun emrine verdiğinde halkın ve Arap kamouyundaki sosyalist havanın eğilimine uymuştu. 1967'deki bu savaş neticesinde tüm Araplar gibi Ürdün de tam bir felaketle karşılaştı. Ürdün Nehri'nin batısını, dolayısıyla en önemli turizm/döviz kaynağı ve su kaynakları üzerindeki kontrolünü kaybetmişti.
   <br/>
   <br/>
   Bu defa Kral Hüseyin'i Siyah Eylül(1970) olaylarında tam karşı cephede; İsrail'e Ürdün üzerinden saldıran ve rejimine karşı da tehdit oluşturan Filistinli gerilla kamplarını bombalarken, FKÖ'yü yıllar sürecek sürgün hayatına gönderirken, İsrail'le ilişkilerini geliştirirken görüyoruz.
   <br/>
   <br/>
   Kral bu davranışıyla Araplar'ın ambargosuna maruz kaldı, Amerika'nın iltifatına (ekonomik yardım) kavuştu. Önce Ürdün Nehrinin batısının da Ürdün'e katılmasını ya da en azından federal bir yapı içinde birleşik krallık olmasını arzuluyordu. 1979'da Camp David'de Enver Sedat'ın İsrail'le barış yapması, yalnızlığını az da olsa giderdi. 1990'da Saddam'la işbirliği yaparak ülkesinin ekonomisini ve dünya politikasındaki konumunu sarsan bir manevra yaptı. Petrol zengini Araplar ve ABD yardımları kesti, ekonomi felç oldu. Çok geçmeden Oslo'da devam eden Filistinİsrail barış görüşmelerinde rol oynadı. 1994'te İsrail'le imzaladığı barış anlaşmasıyla yeniden ABD'nin güvenini kazandı.
   <br/>
   <br/>
   7 Şubat'ta hayat destek ünitesi kesilmeden 6 ay önce ABD'de lenf kanserinden tedavi görüyordu. Hasta yatağından kalkarak Wye Plantation'daki İsrailFilistin barış görüşmelerine katılmaktan geri durmamıştı. Halkının büyük sevgisini kazanan, eğitime, şehirleşmeye önem veren ve çevresindeki despotik ve mutlak monarjik rejimlerin rağmına nisbeten demokratik temsile yer verilen anayasayasal bir monarşi oluşturan Kral Hüseyin'le özdeşleşen Ürdün'ün direksiyonunda şimdi, İngiltere ve ABD'de uluslararası ilişkiler ve askeri eğitim almış ve kariyerini Ürdün ordusunda yapmış Kral Abdullah oturuyor. İngilizceyi Arapçadan iyi konuştuğu söylenen Kral Abdullah'ın iki önemli avantajı bulunuyor: Birincisi, halkının çoğunluğunu oluşturan Filistinliler'den biriyle evli olması, ikincisi tümgenerallik rütbesini taşıdığı Ürdün ordusu içinde sevilmesi. Geçen hafta basının karşısına çıkan Kral Abdullah'ın 'Clinton yönetimiyle ilişkilerim mükemmel. Biz aynı müziği paylaşıyoruz' demesi ve İran aleyhine beyanat vermesi dünya güç dengelerini iyi gördüğünü göstermiyor mu?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D146A186D00A02FBE718D7CCD0D1E3FE?newsId=4649), [web.archive.org (arşiv bağlantısı)](http://web.archive.org/web/20140516142041/http://www.aksiyon.com.tr:80/aksiyon/newsDetail_getNewsById.action;jsessionid=D146A186D00A02FBE718D7CCD0D1E3FE?newsId=4649)
