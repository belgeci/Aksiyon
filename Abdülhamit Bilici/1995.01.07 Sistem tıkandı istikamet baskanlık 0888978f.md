# Sistem tıkandı istikamet baskanlık

*Abdülhamit Bilici 1995.01.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ülkemizde uygulanan sistem, sorumluluğu ancak bir ilin sınırlarınnı kapsayan bir belediye yönetimini, koca bir ülkenin yönetiminden sorumlu hükümetten daha sağlam temeller üzerine oturtuyor. Belediye başkanı vatana ihanet gibi çok büyük bir suç işlemedikçe koltuğundan 5 yıl boyunca emin olurken, hükümet küçük bir siyasi çalkantıda alabora olacak tekneyi andırıyor
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   DYP’nin asker kökenli kurmaylarından Tevfik Diker’in hazırladığı “Siyasette 2001 Planı”  ve emekli Cumhurbaşkanı Kenan Evren’in gazetelere yansıyan beyanatı uzun süredir küller altında kalan başkanlık sistemi tartışmalarını tekrar gündeme getirdi. Diker’in Çiller’e sunduğu raporda “Mevcut sistem nedeniyle Türkiye’nin önü tıkandı. Bu tıkanıklığı aşmak için, Turgut Özal’ın önerdiği gibi başkanlık sistemine geçilmesi gerekir” ifadeleri yer alırken, Evren “Cumhurbaşkanıyla başbakan arasındaki sürtüşmeleri ortadan kaldırmak için halk tarafından seçilmiş başkanlık sistemi getirilmelidir” dedi. Bütün bunlara bir de Özal’ın her teklifine karşı çıkmayı alışkanlık haline getiren bir köşe yazarının “Istikrarın, hızlı karar almanın, bu kararları hızla uygulamanın yolu olarak görülüyor başkanlık sistemi” şeklindeki sözleri eklenince, konu üzerinde serin kanlı bir tartışmanın başlayacağı ümidi doğdu ister istemez.
   <br>
    <br>
     <br/>
     <br/>
     AKLIN YOLU IKI DEĞIL
     <br/>
     <br/>
     <br/>
     <br/>
     Siyasetteki tıkanıklığı, daha doğrusu Ankara’nın ülkenin kanayan yaralarına derman olma gücünü hızla yitirdiğini anlamak için uzman olmak gerekmiyor. Artık ideolojik olarak birbirinden uzak insanlar bile, birbirlerinden habersiz yaptıkları değerlendirmelerde aynı noktalarda fikir birliğine varıyorlar. Işte buna ilginç bir örnek: “Türkiye’de Siyasi Tıkanıklığı Aşmak Için” adlı kitabın yazarı Doçent Gökhan Çapoğlu, siyasi tıkanıklığın nedenlerini “1— Demoktratik katılım ve denetim eksikliği, 2— Siyasi partilerin oligarşik yapıları, 3— Devletin ekonomideki ağırlığı, 4— Yerel yönetimlerin güçsüzlüğü” şeklinde sıralarken, Korkut Özal, tıkanıklığın aşılmasında alınması gereken tedbirleri şöyle açıklıyor: 1— Siyasi tıkanıklığı aşmak ve demokratik katılımı artırmak için başkanlık sistemi, 2— Partilerin oligarşik yapısını yıkmak için dar bölge, iki kademeli seçim sistemi, 3— Yerel yönetimlerin gerçek manada güçlendirilmesi, 4— Devletin ekonomiden çekilmesi.
     <br/>
     <br/>
     Bir büyüğün de dediği gibi ülkede iki grup insan var: Bunlardan bir kısmı ülkenin sırtından geçinmeyi, diğerleri de ülkeyi sırtlarında taşımayı hedefliyorlar. Ne ülkenin 1960’ta önünde olduğu ülkelerin gerisinde kalışı, ne de ülkenin içine girdiği borç batağının, dış politikayı ipotek altına alması endişelendiriyor birincileri. Bütün parlamenterlerin istemesine rağmen, bir anayasa değişikliğini gerçekleştirecek iradenin mevcut olmayışı da işlerini fazla bozmuyor.
     <br/>
     <br/>
     Bu grubun siyasetteki temsilcileri, “Aman dinciler gelmesin, kurulu düzen kutsaldır. Var mı Türkiye’ye yan bakan” havalarında; iş dünyasındaki temsilcileri serbest pazarcı görünüp bütün piyasayı kotarmışlar. Devletin bünyesinde barındıramadığı ne kadar iş bilir insan varsa, mutlaka bunların saflarındadır, sistemin açıklarını en iyi onlar bildikleri için. Bu sistemde mübalağasız 4—5 milyonluk bir gelirle ay sonunu getirmek zorunda olanlardan, daha para cebe girmeden vergileri alınır, ama birinci gruptakiler vergi dairelerinde utanmaları için teşhir edilen listeleri ‘nisan yağmuru’ diyerek seyrederler. Fakat bu sistemde partiler de bunların aidatlarıyla ayakta kalabildiği için, ancak seçim dönemlerinde halkçı görünmekle yetinirler.
     <br/>
     <br/>
     Statükoyu kutsallaştırmamış ikinci gruptakiler ise, ülkelerini daha onurlu bir yerlere getirmek için çözüm arayışı içindedirler. Milletin poroblemlerini çözmek için ihdas edilen devlet mekanizmasının, milletin başına problem olduğunu görmeleri onların en temel hareket noktasını oluşturur.
     <br/>
     <br/>
     Siyasette önemli bir devre tanık olan Korkut Özal bu çelişkiyi şöyle dile getiriyor: “Işte bunca yıldır devlet imkanlarını sonuna kadar kullanan TRT ve işte tamamen milletin müteşebbis gücünün bir neticesi olan özel TV ve radyolar. Işte devlet okulları, işte özel okul ve kolejler. Işte Ispanya’dan Endenozya’ya at koşturan özel sektör temsilcileri ve işte KIT’lerin içler acısı hali. En iddialı olduğumuz Orta Asya’da devletin itibarı ile, Anadolu müteşebbbisinin itibarı kıyaslanacak gibi değil”
     <br/>
     <br/>
     Bu sistemde millete vekalet edenlerin parti liderlerinin işaretiyle el kaldırıp indiren basit mekanizmalar haline gelişi, milletin demokrasiye inancını sarsıyor. Eğer iktidarda iseniz, bütün eleştiriler ve denetleme girişimleri saçma; şayet muhalefette iseniz, “Iktidar, ağzıyla kuş tutsa, değeri yok” mantıksızlığı hakim Yüce Meclis’e.
     <br/>
     <br/>
     Devasa yetkilerle donatılmış bakanlık koltukları tamamen politik tercihlere göre dağıtılır. Atanan bakanlar ehilse, niçin kısa bir süre sonra değiştirilir, ehil değilseler niçin atanırlar. Artık en küçük bir şirkette, en basit işler için ikinci dil istenirken, okuma yazması dahi olmayanlar nasıl bakanlık mevkiine getirilir,  millet bunu hep merak eder. Sade vatandaş bilmez ki, bakan olamadıktan sonra sıradan bir devlet kuruluşundaki genel müdürlük kadar değeri yoktur milletvekilliğinin. Bir bakan oluverdi mi, artık garip yükünü tutmuştur. Bakan olmak da liderin iki dudağı arasında olduğu için, millete hizmet etmek yerine lidere kul olmak daha avantajlı olur ister istemez.
     <br/>
     <br/>
     Bir de tabii, yöneten ile denetleyenin bakanın şahsında birleşmesi tuhaflığı var sistemde. Diyelim, bir yolsuzluk yaptınız. Korkmanıza gerek yok. Yolsuzluğunuzun araştırılacağı Meclis'te sizin de bir oy hakkınız mevcut. Milletvekili arkadaşlarınızdan da korkmaya gerek yok. Bir gün kendisine altın tabak içinde bakanlık armağan edecek liderini kırıp da, kim aleyhte oy kullanır? Hadi diyelim bakanlıkta gözü yok, sonra seçimlerde liderin belirlediği listeye adını nasıl kaydettirir?
     <br/>
     <br/>
     Nereden baksanız daha çok traji komediyi andıran bu manzara, yeni bir sistem arayışını kaçınılmaz kılıyor, fakat bu büyük değişim nasıl gerçekleşecek, kim gerçekleştirecek?
     <br/>
     <br/>
     Ölümüne yakın dönemde bu değişim programını Türkiye’nin gündemine taşıyarak Başkanlık Sistemi’ni teklif eden kişinin 8’inci Cumhurbaşkanı Turgut Özal olması, konunun  serinkanlılıkla değerlendirilmesini büsbütün imkansızlaştırmıştı. Müzmin Özal muhalifleri, âdet olduğu veçhile bu teklifin de karşısında yer almak zorunda kaldı maalesef. Özal konuyu gündeme getirmekte gecikmişti. Kurduğu partinin bile kendine cephe aldığı dönemde, geniş çaplı bir değişim fikrini topluma benimsetmesi oldukça zordu.
     <br/>
     <br/>
     Bir dönem danışmanlığını da yapan Gazeteci Cengiz Çandar’ın da ifadesiyle, toplumu bu değişime hazırlamak, arkadan gelenlere mesaj vermekti asıl amacı.
     <br/>
     <br/>
     <br/>
     <br/>
     TURGUT ÖZAL: HAZIRLIĞIMIZ YOKTU
     <br/>
     <br/>
     <br/>
     <br/>
     Burada akla gelen soru, Başkanlık Sisteminin Türkiye’nin çıkarlarına daha uygun olduğunu düşünen Özal’ın niçin gücünün doruğunda olduğu dönemde değil de, sona yaklaşırken gündeme getirmiş olmasıydı. Bu sorunun cevabını en net şekilde Korkut Özal’dan aldık. Ikinci Değişim Programı’nı anlattığı toplantılardan birinde Turgut Özal, yine Başkanlık Sistemi’ne değinmiş ve bir an önce bu değişikliğin yapılmasının gerekliliğine işaret etmişti. Toplantıdan sonra abi Özal’a yaklaşan kardeş Özal, “Madem bunlar çok iyiydi, niçin iktidarın döneminde gerçekleştirmedin?” diye sordu. Abi Özal’ın cevabı manidardı: “Hazırlığımız yoktu.”
     <br/>
     <br/>
     Belki Özal’ın bedeni toprak oldu, fakat yaptığımız sondajlar Başkanlık sistemi düşüncesinin dalga dalga yayıldığını gösteriyor. Hatta “Latin Amerika’ya döneriz” diyerek zihinleri karıştıran Demirel’in bile yumuşadığı gözleniyor. Bir kere, toplumdaki değişim eğilimini yakalamaya çalışan tüm değişimci hareketler ‘Başkanlık’ diyor. Bazı kafa karışıklıklarına rağmen, ANAP’ta da, konuya sıcak bakanların sayısı çoğunlukta. Belki de en sürpriz gelişme, Refah Partisi’nin Başkanlık Sistemi’ne çok anlamlı desteği. Parti Genel Sekreteri Oğuzhan Asiltürk, Başkanlık modelinin Türkiye’ye diğer sistemlerden daha uygun olduğunu ve bu sistemde milletin değerlerine aykırı davrananların başa geçme şansının olmadığını vurguluyor. Diker'in çıkışına kadar DYP'de bu konuda bir sessizlik vardı, hatta muhafazakar diye bilinenler teklife karşıydı. Örneğin, DYP'nin ağır toplarından Ismail Amasyalı, Türkiye'nin bu değişimi kaldıramayacağını ifade ediyordu önceleri. Şimdi durum daha farklı. Çiller, başkanlığa göz koymakla suçlanıyor. Bu arada sol partilerin  muhalefetlerinde ısrarlarını sürdürüyorlar.
     <br/>
     <br/>
     Türkiye için Başkanlık Sistemi’nin yararlı olacağını savunanlar, bu sistemin özellikle yürütmeye getireceği süreklilik ve istikrara dikkat çekiyorlar. Özal’ın ölümüyle ortaya çıkan boşluk ortamı, gerçekten bu noktanın üzerinde hassasiyetle durulmasını gerektiriyor. Halbuki ABD’de uygulanan şekliyle Başkanlık Sistemi’nde bu tür kaosların yaşanması imkansız. Çünkü herhangi bir sebeple görevini sürdüremeyen başkanın yerini kendisiyle birlikte seçilmiş olan yardımcısı dolduruyor.
     <br/>
     <br/>
     <br/>
     <br/>
     SIYASI ISTIKRARIN BAŞKA YOLU YOK
     <br/>
     <br/>
     <br/>
     <br/>
     Çoğu kere orijinal, bazen de uçarı fikirleriyle kamuoyunda şimşekleri üzerine çeken Liberal Parti Genel Başkanı Besim Tibuk, artık bir partinin milletin çoğunluğunun beğenisini kazanması ihtimalinin çok zayıfladığını, bu yüzden yürütmenin politikanın aktüel kısmının biraz ötesine taşınması gerektiğini savunuyor. Tibuk, sistem değişikliğiyle yürütmenin parti yapılarındaki bölünme, birleşme ve istifa dalgalarından fazla etkilenmeyecek bir yapıya kavuşacağını düşünüyor. Gerçekten 1991 yılında Meclis’e giren 5 partinin daha 3 yıl geçmeden ikiye katlanarak 10’a çıkması,  partiler arası transferler için bu süre içinde 6 hülle partisinin kurulması, yürütmeyi bu kadar dalgalı siyaset çarklarına emanet etmenin pek de akıllıca olmadığı fikrini kuvvetlendiriyor.
     <br/>
     <br/>
     Içinde yaşadığımız çağın getirdiği hızla birlikte ortaya çıkan etkin ve kesintisiz yürütme ihtiyacının önündeki en önemli handikaplardan biri de seçimler. En azından Türkiye’deki uygulamasıyla parlamenter sistemin, demokrasinin en temel kurumlardan biri olan seçimlerin, ülke çıkarları aleyhine işleyen mekanizmalara döndüğünü artık herkes kabul ediyor. Türk ekonomisiyle ilgili orijinal tesbitleriyle tanınan Salih Neftçi, yapılacak bir seçimin maliyetinin 2—3 milyar dolar civarında olacağını söylüyor. Şimdi bir, kendi iç politikamızı 400—500 milyon dolar uğruna IMF’ye endeksleyişimize, bir de sadece bir yerel seçim için 3 milyar dolar harcayışımıza bakıp da, seçimlerin ülkeye katkısı(!) hakkında kuşkuya düşmemek mümkün mü?
     <br/>
     <br/>
     Bu, seçimin ekonomik maliyeti. Olayın bir de siyasi boyutu var. Ikide bir gündeme gelen seçimler adeta bir güvenoylamasına dönüştüğü için, her defasında iktidar partilerini yapmaları gereken işleri bir kenara bırakarak, seçim yatırımlarına ağırlık vermek zorunda bırakıyor.
     <br/>
     <br/>
     <br/>
     <br/>
     DIKTATÖRLÜK ve LATIN AMERIKA SENDROMU
     <br/>
     <br/>
     <br/>
     <br/>
     Özal tarafından ileri sürülen bütün fikirlere muhalefet etmeyi kendine vazife bilen sol, baştan beri başkanlık teklifine karşı çıkıyor. Itirazlar, bu sistemin diktatörlüğe yol açacağı ve ülkeyi Latin Amerika’dakine benzer bir istikrarsızlığa sürükleyeceği noktalarında odaklaşıyor.
     <br/>
     <br/>
     Türkiye’de Başkanlık Sistemi tartışmalarına akademik düzeyde yaptığı katkılarla tanınan anayasa hukuku uzmanı Doçent Burhan Kuzu, asırlarca sömürge olarak yaşayan Latin Amerika ülkelerinin, 2 bin yıllık tarih ve onlarca devlet tecrübesine sahip Türkiye ile  karşılaştırılmasının doğru olmadığını belirtiyor. Diktatörlük tehlikesinin bugün de mevcut olduğunu söyleyen Kuzu, “300 milletvekili çıkaran adamı durdurmak neredeyse imkansız. Başkanlık Sistemi’nin darbelere yol açacağı söyleniyor, şimdiki sistemde 10 yılda zeten bir darbe olmuyor mu? Işlerin iyi gittiği bir Başkanlık Sistemi’nde darbe olamaz” diyor.
     <br/>
     <br/>
     Diktatörlüğün ancak denetim imkanının ortadan kalktığı durumlarda ortaya çıkacağını ifade eden Korkut Özal ise, “Mevcut sistemin denetlenemediği ortada. Çünkü bu sisteme göre, milletvekili hem denetim, hem yürütme işlerini şahsında birleştiriyor. Meclis’in tüm denetim teşebbüsleri, Meclis çoğunluğunu oluşturan hükümet çoğunluğu tarafından reddediliyor” şeklinde konuşuyor. Hükümetlerin denetlenmesinin nasıl imkansızlaştığını ortaya koymak için, 1961’den günümüze Meclis’in hükümetleri denetleme teşebbüslerinde ne kadar başarılı olduğunu araştırdık. Ortaya çıkan tablo oldukça düşündürücü: Bu tarihler arasında verilen 251 gensorudan sadece 2 tanesi kabul edilmiş. Bunlar da parlamento çoğunluğu oluşturmanın adeta imkansızlaştığı 1977—80 arasında kabul edilmiş. Bunun anlamı hükümet düşürecek çaptaki büyük yolsuzluk söylentilerinin parlamento çoğunluğunu oluşturan hükümetçe örtbas edilmesi değil mi?
     <br/>
     <br/>
     Istikrarı temin etmenin tek yolunun Başkanlık Sistemi olduğuna inanan  Oltan Sungurlu ise, “Bugün milli iradenin hakim olduğunu söyleyebilir miyiz? Bırakalım bari yürütmede milli irade tam hakim olsun” diyor ve adeta   Gazeteci—Yazar Cengiz Çandar’la sözbirliği etmişçesine şunları dile getiriyor: “Atatürk Cumhurbaşkanı iken, Inönü’nün etkinliği var mıydı? Inönü Cumhurbaşkanı iken, Başbakan’ın lafı mı olurdu? 1950’lerde son söz Menderes’te mi idi, yoksa Celal Bayar’da mı? Aynı durum Cemal Gürsel, Cevdet Sunay ve Evren için de geçerli. Ama sol,  Özal Anayasa’da yazılı ve cumhurbaşkanlığı geleneğimize uygun yetkileri kullanınca, ayağa kalktı. Halbuki Anayasamızın cumhurbaşkanına verdiği yetkiler  Fransa’daki yarı başkanlık sisteminden geri değil. Bu yüzden, Başkanlık Sistemi fiilî bir duruma resmiyet kazandırmak olacak”
     <br/>
     <br/>
     “Diktatörlüğe dönüşür mü?” endişesini yersiz bulduğunu söyleyen Tibuk, Korkut Özal’ın mevcut sistemin diktatörlüğe daha müsait olduğu görüşüne katılıyor. Tibuk, Özal’ın başbakanlığı döneminde, bir taraftan yürütmeyi kontrol ederken, bir taraftan da yürütmeyi denetlemekle görevli olan yasamayı, parti çoğunluğuyla istediği gibi yönlendirebildiğini hatırlatıyor. Bağımsız Milletvekili Hasan Mezarcı da diktatörlük tehlikesine dikkat çekiyor, fakat bu mahzurun kuvvetler ayrımı ilkesine gerçekten işlerlik kazandırılarak giderileceği görüşünde.
     <br/>
     <br/>
     ANAP’ın Başkanlık konusunda kafası karışık.  Mesela Vehbi Dinçerler, sadece yürütme yetkilerini elinde toplamış bir başkanın güçsüz olacağına, yasama üzerinde etki sahibi bir başkanın da despotlaşacağına dikkat çekiyor. Ama Dinçerler,  ABD’de olduğu gibi güçlü bir parlamentonun denetimindeki güçlü bir başkanın hiç de despotlaşmadığını gözden kaçırıyor.
     <br/>
     <br/>
     Dinçerler, “21. Yüzyıla girerken, Başkanlık Sistemi’ni tek kurtuluş yolu olarak görmek ve göstermek yeterli  bir incelemenin sonucu olamaz!” derken de, Başkanlık Sistemi’nin bütün problemlerin değil, sadece siyasi hayatımızdaki tıkanıklığın aşılması noktasında bir çözüm alternatifi olarak tartışıldığını görmezlikten geliyor.
     <br/>
     <br/>
     Bu noktada sorulması gereken hayati soru, bütün parlamenterlerin mutabık olduğu konularda bile bir anayasa değişikliğinin gerçekleştirilemediği şartlarda öngörülen bu sistem değişikliğinin nasıl mümkün olacağı? Korkut Özal, başkan seçilme şansı olmayanların sudan bahaneler ileri sürerek, Türkiye’nin bu sistemden yararlanmasını engellediklerini ve sürekli engelleyeceklerini hatırlatıyor.
     <br/>
     <br/>
     Çandar ise, değişikliğin 2’si meşru olmak üzere toplam 3 yolu olduğunu söylüyor. Birincisi, toplumda kuvvetli bir rüzgar yakalamış partinin çıkaracağı asgari 300 milletvekiliyle, bu değişimi gerçekleştirmesi. Ikincisi, Meclis’te grubu bulunan partilerin uzlaşarak bunu yapması. Bunlar meşru, hukuki yollar. Bir de Çandar’ın “Getirisi götürüsünden çok olur” dediği gayri meşru bir yol var. O da, akl—ı selim sahibi bir darbecinin sistemi tekrar kurarken, Başkanlık Sistemi’ni tercih etmesi.
     <br/>
     <br/>
     <br/>
     <br/>
     RP Başkanlık taraftarı
     <br/>
     <br/>
     <br/>
     <br/>
     Başkanlık sisteminin Türkiye’nin yapısına diğer sistemlerden daha uygun olduğunu söyleyen RP Genel Sekreteri Oğuzhan Asiltürk’e göre, sistemi cazip kılan özellik hızlı karar alma ve bunları hızlı bir biçimde uygulama imkan veriyor olması. Asiltürk’ün sistem hakkındaki görüşleri şöyle:  “Başkanlık Sistemi’ne dönülmesi, Batı’yı örnek alan partilerin bizi milli değerlerimizden uzaklaştırarak Batı taklitçiliğine sürüklemelerine engel olur. Çünkü milletin değerlendirmesi tek bir şahsa yöneleceğinden, hak—batıl farkı daha belirgin olacaktır. Bunun neticesi, ülkede hakim olan yönetimin, milletin inanç ve isteklerine uygun olmasıdır. Milletin değerlerine ters hareket edenler, bu sistemde iktidara gelemezler, gelseler de yerlerini koruyamazlar. Böyle bir değişikliğin yapılması teklifi Meclis’e gelirse, bunun bizim isteklerimizi karşılayıp karşılamayacağına baktıktan sonra tavır belirleriz. Ancak prensip olarak bin yıllık tarihimizide yürütülen idari sistemin, Başkanlık Sisitemi olduğu düşünülürse, RP olarak bu sistemin getirilmesine yardımcı oluruz.”
     <br/>
     <br/>
     <br/>
     <br/>
     Yusuf Bozkurt Özal:
     <br/>
     Seçilme şansı olmayanlar karşı
     <br/>
     <br/>
     <br/>
     <br/>
     Başkanlık Sistemi’ne karşı çıkanların iktidar adayı parti liderleri olduğunu, iktidar şanslarının ve parti içindeki ağırlıklarını kaybedecekleri için karşı çıktıklarını söyleyen Özal, parti başkanıyken bu sisteme itiraz edip, şimdi yararlı olacağını düşünen Demirel’i buna örnek gösteriyor. Özal, yine zamanında Demirel tarafından ileri sürülen “başkanlığın eyalet sistemiyle birlikte düşünüleceği, bunun da ülkenin parçalanmasına yol açacağı” şeklindeki görüşlerin zihin bulandırmaktan başka bir anlam ifade etmediğini belirtiyor.
     <br/>
     <br/>
     <br/>
     <br/>
     Korkut Özal: Yoksa mezara gireceğiz
     <br/>
     <br/>
     <br/>
     Sistemde ne kusur var ki, her fırsatta değiştirilmesi gerektiğini söylüyorsunuz?
     <br/>
     <br/>
     Problemlerin biri, yapısal  diğeri konjonktürel. Konjonktürü değiştiremezsiniz, fakat daha kabiliyetli liderlerin çıkmasına imkan veren ve yapısal bozukluğu minimuma indiren bir sistem kurmak elinizdedir. Ben bu sistemin Başkanlık Sistemi olduğu kanaatindeyim. Mevcut sistem partileri aşiretleştiriyor. Hükümet kontrol edilemeyecek kadar güçlü ve denetimsiz, fakat küçük bir sarsıntıda gidecek kadar çelimsiz. Bu yönetimde,  başarılı yöneticiler tesadüfen çıkar. Yasama ve yürütme bir elde toplandığı için, her adaletsizlik yapılabiliyor. Abimin çıkardığı seçim kanunu bunun en güzel örneği. Açıkça adaletsizdir, ama kimse engelleyememiştir.  Başkanlıkla, hükümet de, Meclis de tam yetkili, fakat kendi alanlarında.
     <br/>
     <br/>
     — Başkanlık Sistemi ile bugünkü sistem arasındaki en mühim fark ne peki?
     <br/>
     <br/>
     Bir kere yürütme tamamen ayrı bir seçimle ve tam yetkili olarak sabit bir süre için başa geliyor. Bu sistemde milli iradenin hakimiyeti açıkça tezahür ediyor. Ama şimdi, partilerin bölünmesi, liderlerin koltuklarını bırakması sonucu, demokrasinin şahsi sorumluluk mekanizmaları devre dışı kalıyor. Mesela, Çiller millet iradesinin değil, DYP delegelerinin iradesidir. Ayrıca partiler bölünüyor ve hükümet zaafiyeti yaşanıyor. Bugün belediyelerimizdeki istikrar hükümette yok.
     <br/>
     <br/>
     — Mevcut parlamento yapısıyla Başkanlık Sistemi başarılı olur mu?
     <br/>
     <br/>
     Dar bölge, iki turlu seçim sistemiyle parlamentonun mahiyeti değiştirilmeli. Dar bölgede, halk gerçekten ehliyetli birisini seçer, o da bu güçle o bölgenin çıkarlarını savunur. Parti başkanı karşısında güçlü olur. Parti hegemonyası sarsılır. Şimdi milletvekilleri zamanlarının çoğunu parti merkezinde geçiriyor, çünkü aday olmaları listeye girmelerine, bu da başkanlarına gösterdikleri itaate bağlı. Işte dalkavukluk sisteminin kaynağı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21274), [web.archive.org (arşiv bağlantısı)](http://web.archive.org/web/20061027080955/http://www.aksiyon.com.tr:80/detay.php?id=21274)
