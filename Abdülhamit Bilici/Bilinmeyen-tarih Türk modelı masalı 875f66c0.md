# Türk modelı masalı

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227031558im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031558im_/http://www.aksiyon.com.tr/resim/361/26.jpg" vspace="5"/>
  </p>
 </font>
 <font class="content">
  Türkiye'nin İslam dünyası için taşıdığı liderlik ya da modellik potansiyelini galiba kimse inkar edemez. Ancak Batı'nın özellikle ihtiyaç duyduğu dönemlerde yaptığı Türk modeli edebiyatı kimseye inandırıcı gelmediği gibi, kaygılara da neden oluyor. Körfez Savaşı'nda da benzer övgüler yapılmış, işleri bitince bizi açılan daha büyük yaralarla başbaşa bırakıp gitmişlerdi. Batı, demokratik bir İslam dünyası istiyor mu ki buna uygun model arasın? Türkiye bir modelse, Kıbrıs'tan Avrupa Birliği'ne niçin Batı'yla bu kadar sorun yaşıyor?
 </font>
 <br/>
 <p>
  <font class="content">
   Türkiye, 1920’lerde çoğu hâlâ Batılı sömürgeci güçlerin çizmesi altında kıvranan dünyadaki mazlum milletler için ilham kaynağı ve gerçek model olmuştu. Hindistan, Pakistan, İran, Cezayir ve Afganistan gibi birçok ülke Türkiye’nin emperyalistlere karşı verdiği mücadeleyi gıptayla izlemiş, karınca kararınca desteklemişti.
   <br>
    <br>
     İslam dünyasında Türkler'in Selçuklular ve Osmanlılar'la oynadığı bin yıllık göz kamaştırıcı rolü de biliyoruz.
     <br>
      <br>
       Ancak son zamanlarda şahit olduğumuz yeni bir modellik tartışması daha var. Özellikle bir kısım Batılılar, Türkiye’nin laik, demokratik yapısıyla İslam dünyası için bir model oluşturduğunu söylüyorlar. Yabana atılmayacak bir gerçeklik de taşıyan bu değerlendirmede tuhaf olan taraf, bu meselenin Türkiye’nin desteğe ihtiyaç duyduğu zamanlarda hiç hatırlanmayıp Türkiye’ye ihtiyaç duyulduğu zamanlarda sık sık gündeme getiriliyor olması. Bu tezin sahiplerine göre, sırf bu modellik konumu bile, Türkiye’nin Batı tarafından desteklenmesi için fazlasıyla yeterli bir sebep teşkil ediyor. Kriz dönemlerinde Batı gazetelerinde büyük puntolarla yer alan bu yaklaşımın içeride de, dışarıda da hararetli müşterileri mevcut. Mazlum milletlere bağımsızlık açısından ilham kaynağı olan birinci modellikle, ikincisi arasında dikkat çeken önemli bir fark var. Kısaca birincisinde bir fiili durum varken, ikincisinde daha çok bir senaryo var.
       <br/>
       <br/>
       İran modelinin hiç şansı yok
       <br/>
       <br/>
       Artık suyu çıkan bu edebiyatla ilgili en son ciddi değerlendirmeyi Ortadoğu üzerine uzmanlığıyla bilinen Profesör Bernard Lewis yapmıştı, hem de bir karşı modelle birlikte. Lewis’e göre sayıları 50’yi aşkın İslam ülkesi içinde devlet olma ehliyetine sahip ve içine yuvarlanılan çaresizlikten bu dünya için bir kurtuluş alternatifi olabilecek model sunan iki ülke var: İran ve Türkiye. Lewis, Türkiye’yi de yakından tanımanın avantajıyla analizinde sürpriz olmayan bir sonuca varıyor. Ona göre başarı şansı olan, Batılılaşma’yı hedef almış olan Türk modelidir. Suriyeli gazeteci Hüsnü Mahalli de İslâm dünyasında kimsenin İran'ın hiçbir özelliğine gıpta etmediğini söylüyor.
       <br/>
       <br/>
       Bu yeni model tartışmasına edebiyat dememiz sizi şaşırtabilir. Ancak bunun nedeni, değerlendirmenin içeriğinden çok amacıyla ilgili. Çünkü Batı, en azından son 50 yıldır Türkiye’nin sırtını sıvazlamak gerektiğinde ya da Türkiye’den elde etmek istediği çıkarları olduğunda hep bu bahsi açar. Ama pek bu değerlendirmenin doğrultusunda hareket etmez.
       <br/>
       <br/>
       Burada Türk modelinin yalnız İslam dünyası için önerilen versiyonundan söz ediyoruz. Halbuki kavramın uluslararası ilişkiler literatüründe daha yaygın bir kullanım alanı var. Örneğin, Batı’daki bazı önemli isimler arasında, İslam dünyasını bir tarafa bırakın, Rusya’ya bile Türk modelini önerenler bulunuyor. Amerikalı ünlü stratejist Brzezinski bu bağlamda ilk akla gelenlerden biri. Brzezinski, Rusya’nın Osmanlı sonrası Türkiye’nin seçtiği rotayı taklit etmekten başka bir seçimi olmadığını söyler.
       <br/>
       <br/>
       Nasıl Türkiye, 1. Dünya Savaşı öncesinin büyük devletlerinden biriyken topraklarını kaybederek dünya siyasetinde marjinal bir yeri olan ulus devlet olmaya razı olmuşsa, Rusya da dünya siyasetinin iki belirleyicisinden biri olarak sivrildiği Sovyetler Birliği hayallerini unutup Türkiye gibi 'haddini bilerek' bir ulus devlet olmaya razı olmalıdır.
       <br/>
       <br/>
       Batılılar’ın öne sürdüğü bu ilginç teklife Ruslar nasıl bakıyor bilmiyoruz. Ancak hem Türk modeli kavramının ne kadar yaygın bir kullanım alanına sahip olduğunu göstermesi, hem de Batı'nın gözünde Osmanlı'dan Türkiye'ye geçişin ne anlama geldiğini kavramamıza yardımcı olması bakımından önemli bir karşılaştırma. Bu noktada Batı'nın Soğuk Savaş'ın mağlubu Rusya'ya karşı izlediği siyasetle I. Dünya Savaşı'nın mağlubu Türkiye'ye karşı izlediği siyaseti kısaca karşılaştırabiliriz.
       <br/>
       <br/>
       SSCB'yi oluşturan 15 cumhuriyetten biri olan Rusya'nın Sovyetler Birliği'nin vârisi kabul edilerek BM Güvenlik Konseyi'ndeki ayrıcalıklı veto hakkını koruması ve ekonomik sıkıntılarına rağmen zenginler kulübü G—7'ye alınması Moskova'ya yapılan ayrıcalıklı muamelenin iki göstergesi. Rusya'nın imtiyazlı nükleer klüpteki varlığını sürdürmesi, NATO ile özel ilişkisi, eski SSCB üzerindeki etkisine saygıyla bakılması Moskova'ya geçiş dönemini rahat atlatması için verilmiş diğer çok önemli avanslardan bazıları.
       <br/>
       <br/>
       Halbuki Batı Türkiye'yi zengin petrol kaynaklarını barındıran Ortadoğu'dan koparmakla kalmamış, ülke anakarasını, hatta başkentini bile işgal etmişti. Azınlıklara Anadolu toprakları üzerinde birkaç devlet sözü verilmiş, Yunanistan'ın ülkeyi işgali teşvik edilmişti. Cumhuriyeti kuran Lozan'la dış ticarete yönelik bile sınırlamalar getirilirken, Musul—Kerkük önce çözümsüzlüğe sürüklenmiş, sonra koparılmış, Boğazlar'da  Türkiye'nin egemenliği sınırlandırılmıştı.
       <br/>
       <br/>
       Pahalı giriş bileti
       <br/>
       <br/>
       Osmanlı'dan miras kalan Batılılaşma projesini tamamen hayata geçirmiş olmasına rağmen Türkiye, Stalin'in 1940'lardaki tehditleriyle karşılaştığında Batı'da hemen hazır dostlar bulamadı. NATO'ya girmek istediğinde (İtalya dışında hiçbir üye desteklemedi) Batılılar, Türkiye'nin neredeyse kendisinin bile unuttuğu Müslüman kimliğini hatırlatarak bu talebe soğuk yaklaştılar. En insaflıları, Türkiye'nin Ortadoğu'da kurulacak bir savunma örgütüne girmesini istedi. NATO kapılarının açılması, 4 bin 500 Türk askerinin Kore Savaşı'na katılmasından sonra 1952'de mümkün oldu.
       <br/>
       <br/>
       Türkiye'nin, savunmasını da Batı'ya bağlayarak Hıristiyanlar'dan oluşan bu dünyanın biricik Müslüman üyesi olması, ona çok zor bir misyon yüklemişti. Kimi zaman bağımsızlık mücadelesi veren Müslüman milletleri kırma pahasına Doğu'da Batı'nın savunucusu oldu. İsrail politikası, Bağdat Paktı macerası tamamen Batı ile içine girdiği bu ilişkinin bir bedeliydi. O kadar ki Cezayir’in bağımsızlığı için yapılan oylamada Ankara, Fransa ile birlikte oy kullanacaktı. Bağlantısızlar toplantısında tarafsız olmanın sakıncalarını, Batı ile hareket etmenin faziletlerini anlattı. Bu durum geçmişte bağımsızlıklarına model olduğu dünyayı Türkiye'den uzaklaştırdı.
       <br/>
       <br/>
       Türkiye, 1960'larda Batı tarafından yalnız bırakıldığı Kıbrıs meselesinde bu politikaların acı sonuçlarını BM'de yapılan oylamalarda acı acı hissedecekti. Çünkü izlenen Batı yanlısı politika, Kıbrıs'ta olaylar tırmanıp adadaki Türkler bir soykırımla karşı karşıya kaldığında işe yaramamıştı. Uluslararası anlaşmaların verdiği garantörlük hakkını kullanarak adaya müdahale etme isteği, Batı'dan sert tepki gördü. Dış politika tarihimizde bir dönüm noktası olan bu olayı sembolleştiren belge ise, Amerikan Başkanı Johnson'ın gönderdiği zehir zemberek mektuptu. Adadaki olaylar çığrından çıkıp müdahaleden başka alternatif kalmayınca Türkiye gereğini yapacak, ancak baş müttefiki ABD'nin silah ambargosuna da maruz kalacaktı. Kıbrıs'ın dış politikamızda birinci gündem maddesi haline geldiği günden bu yana Batı'nın izlediği siyaset herkesçe biliniyor. Adada iki halk olduğu halde dünya yalnız Rum yönetimini meşru görüyor. Avrupa Birliği, Rumlar'ın adanın tümü adına yaptığı başvuruyu uluslararası anlaşmaları hiçe sayarak kabul ediyor.
       <br/>
       <br/>
       1963 Ankara Anlaşması'ndan bu yana Türkiye'nin ortağı olduğu AB, Soğuk Savaş'ın hemen ardından eski defterleri bir kenara bırakıp apar topar eski Demir Perde ülkelerini adaylık listesinde Türkiye'nin önüne koyuyor. Tam üye olmadan Gümrük Birliği anlaşmasını imzalayan tek ülke olan Türkiye'nin, ekonomik alanda bütün kapılarını birliğe açmış olmasına rağmen tam üyelik başvuruları 1987'den 1999'a kadar reddediliyor. Helsinki Zirvesi'nde adaylık statüsü veriliyorsa da, Türkiye'ye hiçbir zaman diğer aday ülkeler gibi normal bir gözle bakıl(a)mıyor. Her seviyede birçok Avrupalı, bütün şartları yerine getirse de Türkiye'nin Müslüman kimliğini tam üyeliğe engel görüyor.
       <br/>
       <br/>
       AB Bulgaristan'a bile vize uygulamasını kaldırırken, Türkler hâlâ Batı ülkelerinin konsolosluklarında gece yarılarından itibaren vize kuyruklarındalar. AB ile ticaretin Türkiye'ye zararının 50 milyar'a çıktığı söyleniyor. Komünist Çin, dünyada en fazla uluslararası yabancı sermaye alan ülke olurken, İslam dünyasına model olarak sunulan Türkiye yabancı yatırımlardan en az nasiplenen ülkelerin başında geliyor.
       <br/>
       <br/>
       Bütün bu süreç içinde Türkiye enerjisinin büyük bölümünü önce ASALA, sonra PKK terörüyle boğuşarak harcarken, Batı terörle mücadele eden Türkiye'den çok terör gruplarından yana gibi davrandı. Körfez Savaşı'nda yine Batı lehine yapmış olduğu fedakarlık da katlanarak Türkiye'nin aleyhine döndü. Çünkü Irak'ta ABD'nin kendi hesapları çerçevesinde yarım bırakılan savaş, Türkiye'nin sınırı dibindeki Kuzey Irak'ta hâlâ doldurulamayan bir boşluk doğmasına, Irak'la ticaretin kesilmesiyle Doğu ve Güneydoğu'daki ekonomik hayatın iyice altüst olmasına neden oldu. Böylece 1990'larda ortaya çıkan Orta Asya'ya açılma fırsatını, Türkiye Doğu'daki terör belasına harcayarak büyük oranda ıskaladı. Halbuki Batı o günlerde de laikdemokratik Müslüman Türkiye'nin Orta Asya'da İran'a karşı bir alternatif model olduğunu söyleyip duruyordu.
       <br/>
       <br/>
       İşte Batı'nın genellikle kriz zamanlarında hatırladığı "İslam dünyası için Türkiye modeli" söyleminin gerçek resmi. Peki Türkiye Batı için neler yapmış? Son günlerde Afganistan dolayısıyla önemi anlaşıldığı söylenen Türkiye için yapılan övgülerde Batılılar adeta birbiriyle yarışıyor. Türk modeli konusunu işlemeyi düşündüğümüz günlerde Wall Street Journal'ın 25 Ekim tarihli nüshasında Türk modeli başlıklı yazıda (özetle) bakın ne deniyor:
       <br/>
       <br/>
       "Yıllarca Batı'nın çıkarlarına hizmet eden Türkiye'den daha ne bekleyebiliriz? Türkiye, Sovyetler'e karşı konuşlandırılan kıtalararası balistik füzelere ev sahipliği yaparak, Moskova'nın nükleer saldırı listesinde ilk sırayı almayı kabul etti. Çok kıymetli ticaret ortağı Irak'a karşı üslerini ABD'ye kullandırdı. Bosna, Azerbaycan ve Çeçenistan'da katledilen etnik kuzenlerini savunma adına maceralara girişmekten kaçındı. En başarılı Müslüman—laik—demokrat ülke olarak Türkiye, Hong Kong'un Çin için oynadığı misyonu İslam dünyası için oynayabilir."
       <br/>
       <br/>
       Övülmek güzel, hele biz Türkler için daha bir güzel. Ama alelacele yapılan bu tahlillerde Hong Kong'la karşılaştırılan Türkiye'nin ekonomik iflasın eşiğinde değil içinde olduğuna değinilmiyor. Düne kadar krediler verdiği Türkmenistan'ın bile bu ülkenin Dışişleri Bakanı'na "Batı'ya yalvarmaktan, onların kapılarında dolaşmaktan vazgeçin. Biz size destek veririz" dediği sanki görmezden geliniyor. Demokratik standartları İslam dünyasının birçok yerine göre iyi olsa da, Batı standartlarına göre çok sorunlu olduğu gözardı ediliyor. Siyasi partilerden hiçbirinin yüzde 10'un üstünde halk desteğine sahip olmadığı ve içerideki sorunların oluşturduğu çığın altında siyasi yapının adeta paralize olduğu unutuluyor. Batı'nın bu maksatlı pohpohlaması öyle bir noktaya gelmiş ki ABD Başkanı Bush'un 29 Ekim Cumhuriyet bayramı mesajına Oktay Ekşi bile "Hayır, üstü kalsın" diyor.
       <br/>
       <br/>
       Durum böyle iken tabii insan sormadan edemiyor; acaba hangi İslam ülkesi böyle bir Türkiye modelini izlemek ister? Türkiye'nin eksik de olsa demokrasisi, devlet geleneği, stratejik konumu, Batı ile hayli sorunlu da olsa mevcut ilişkileri elbette önemli kazanımlar. Ancak Türkiye bugüne kadar Batı'ya karşı izlediği neredeyse bir 'iç güveyi'ni andıran politikalarından nasıl olumlu neticeler almış ki, bu siyaset tarzı başkalarına da model olsun? Bugün Batı ile ilişkileri bakımından Türkiye ile mukayesesi mümkün olmayan ve anayasasında 'dini İslamdır' ibaresi bulunan Mısır'ın ABD'den aldığı destek bizden fazla.
       <br/>
       <br/>
       Körfez Savaşı'nın zararlarının tazmini konusunda Ürdün'e bile Türkiye'den daha fazla toleranslı davranılıyor. Amman adeta ambargoyu hiçe sayarak Irak’la çok tatlı bir ticaret yaparken, Türkiye’nin Irak’la ticareti artırmak için ek kapı açmasına Batı (ABD) karşı çıkıyor. Ama İncirlik’te üslenmiş olan Amerikan—İngiliz ortaklı Keşif Güç, Türkiye’nin çıkarları aleyhine olmasına rağmen Kuzey Irak’taki Kürt yönetimini koruma misyonunu sürdürüyor. Irak toprakları sık sık bombalanarak Ankara—Bağdat ilişkileri tedavisi kuşaklar alacak bir şekilde zedeleniyor.
       <br/>
       <br/>
       Buna karşın Türkiye, en basit bir Kıbrıs sorununu çözemiyor. Stratejik müttefiki ABD’nin Kongesi’nden sözde soykırım yasa tasarısının geçmesini önlemek ancak Amerika’nın nasırlarına basılması sayesinde mümkün oluyor. Başka bir Batı ülkesi olan Fransa ise en üst düzey tepkileri umursamadan meclisinden bu yönde bir karar geçirmekte sakınca görmüyor.
       <br/>
       <br/>
       Bütün bu noktalar alt alta konup değerlendirildiğinde Türkiye bölgeye ve dünyaya şöyle bir imaj veriyor: Türkiye, gerektiğinde Batı’ya elindeki ekmeği de veriyor. Ama Batı'dan pek karşılığını alamıyor. Üstelik şamaroğlanı olmaktan bir türlü kurtulamıyor.
       <br/>
       <br/>
       Tarih, medeniyet ve siyasi birikim bakımından İran ve Türkiye modellerinin İslam dünyası için iki alternatif olduğu söylenebilir. Ancak ikisinin de gerçek bir model olması için reforma ihtiyacı var. Belki İran'ın din, Türkiye'nin ise laiklik anlayışını gözden geçirmesi, geri kalmışlık problemini çözmeleri gerekiyor. Siyasi, ekonomik ve kültürel alanda bu açılımı gerçekleştiren kim olursa, belki model de o olacak.
       <br/>
       <br/>
       Kim İslam dünyasında demokrasi ister?
       <br/>
       <br/>
       Açık söylemek gerekirse, bugün Türkiye'de dindar insanlara karşı yapılan muameleler, model olmamız beklenen İslam dünyasında hiç de hoş izlenimler oluşturmuyor. Halbuki aksi yöndeki politikaların İslam dünyasını bir anda nasıl heyecanlandırdığı da görülüyor. Cumhurbaşkanı Sezer Filistin'le ilgili küçük de olsa bazı lehte tavırlar sergileyince, İslam dünyasında bir anda kahraman ilan ediliverdi. Yine Dışişleri'nin Filistin politikasında dengeli yaklaşımları kısa zamanda Türkiye’yi bu sorunun çözümü için eksen ülkelerden biri haline getirdi. Ankara'nın Kudüs'e sahip çıkması İslam dünyasında dalgalanmaya sebep oldu.
       <br/>
       <br/>
       Bu model tartışmasında birkaç önemli nokta daha var: Birincisi, Batı gerçekten İslam ülkelerinin demokratik yönetimlere sahip olmasını istiyor mu ki bunu kısmen de olsa başaran Türkiye’yi onlara model olarak sunmak istesin. Batı, Cezayir’de seçim sandığını ortadan kaldıranları tercih etti. İran'da ABD Şah ile çalışıyordu. Ortadoğu'daki krallıkların demokratikleşmesi yönünde Batı'nın en ufak bir talebi yok. Bugün ABD'nin İran'la arası iyi değil, ama şimdi de Almanya'nın, Fransa'nın bu ülkeyle çok iyi ilişkileri var. Türkiye'deki darbelerin arkasında oldum olası Batı'nın rolü kabul edilir. Son olarak Avrupa İnsan Hakları Mahkemesi’nin siyasi parti kapatma konusunda aldığı karar Müslüman Demokrat bir çizginin oluşmasını teşvik edici tarzda değil. Petrol tekellerinin desteğinde yürüyen Orta Asya politikasında da demokrasiyi hatırlayan yok.
       <br/>
       <br/>
       Ayrıca Batı’nın Türkiye üzerinde yaşadığı Avrupa—ABD ya da Almanya—ABD şeklindeki rekabet de, varlığı tartışmalı olsa da modellik iddiasını büsbütün buharlaştırıyor. Çünkü bir kanadın ak dediğine, diğeri kara diyor. PKK konusunda bu iki kanadın siyasetlerindeki çelişkiler herkesçe görüldü. 11 Eylül sonrasında teröre karşı uluslararası işbirliğinden bahsedildiği bir ortamda bile Avrupa, PKK ve DHKPC gibi örgütleri terör listesine koymak istemiyor. Almanya stratejik açıdan ABD etkisinde gördüğü Türkiye'yi değil, İran'ı kendisine daha yakın görüyor. Tabii Türkiye'nin AB perspektifi bu arada toz dumana karışıyor.
       <br/>
       <br/>
       Pek telaffuz edilmek istenmeyen ama Türkiye'nin AB üyeliği tartışmalarında yer yer ortaya çıkan bir nokta da şu: Türkiye'nin demokratikleşmesini istiyoruz, ama bu aynı zamanda onun daha fazla İslamlaşması anlamına gelmez mi? Öyleyse bunu kabule hazır mıyız? Buna yeni sorular eklenebilir. Türkiye'nin ya da İslam dünyasının demokratikleşmesi, yöneten—yönetilen uyumunun sağlanması bu ülkelerin güçlenmesi anlamına gelmez mi? O halde karşımıza yeni Osmanlılar çıkarmaya hazır mıyız?
       <br/>
       <br/>
       Atatürk’ün hedefi yakalansaydı...
       <br/>
       <br/>
       Peki 3—5 ay öncesine kadar iflasını ilan ettikleri Türkiye’yi Batı niçin göklere çıkarıyor olabilir?
       <br/>
       <br/>
       Bir Müslüman ülke olan Afganistan’da ABD müttefikleriyle beraber bir savaş veriyor. Göründüğü kadarıyla birçok İslam ülkesine ve bu arada Türkiye’ye, kısmen operasyonel anlamda, kısmen de görüntüyü kurtarmak için ihtiyaç duyuyor. Birincisi, Türkiye’nin Batılı ülkeler arasında en azından bayrak göstermesi bile savaşın Hıristiyan—Müslüman savaşı olarak görünmesini önleyebilir. İkincisi, Türkiye’nin teröre karşı verdiği mücadeleden edindiği deneyim ve ölüme seve seve giden Mehmetçik’e sahip. Üçüncüsü, Türkiye’nin Batı’nın da en fazla güvendiği Kuzey İttifakı içinde Özbek ve Türkmen unsurlar gibi tabii müttefikleri bulunuyor. Dördüncüsü, Türkiye’nin genel olarak Afganistan ile ve bölgeyle sağlam tarihi, kültürel ilişkileri mevcut. Bu arada 11 Eylül sonrasında ortaya çıkan medeniyetler çatışması tehlikesini bertaraf etmek için Batı’yla iyi ilişkilere sahip bir Müslüman ülke olarak Türkiye’nin bir rol oynayabileceğini samimi olarak düşünenler de olabilir.
       <br/>
       <br/>
       Liste uzadıkça, dünya medyasında Türkiye'nin önemine yönelik atıfların sayısı da tabii olarak artıyor. Ancak bütün bu güzel sözler, sadece bunları ilk kez duyanların kulağına hoş geliyor. Çünkü olayları yakından izleyenler, aslında değişen bir şey olmadığını bilirler. Galiba aslolan birilerinin bir başkası için uygun gördüğü model olmak değil, kendi dinamiklerini harekete geçirip, kendi yolunu çizebilmek. Yoksa bugün seni model seçen yarın başkasını seçer.
       <br/>
       <br/>
       78’inci yaşını kutlayan Cumhuriyetimiz, Atatürk’ün hedef gösterdiği muasır medeniyet düzeyini gerçekten yakalamış olsaydı, bir Almanya, bir İtalya olabilseydi, elbette bugün yalnız İslam dünyasına değil kuruluşundaki gibi tüm dünyaya model olabilirdi. Ancak ekonomisi iflas etmiş, iç düşman vehimleriyle kendi halkından korkar hale gelmiş Türkiye’nin ne Atatürk’ün gösterdiği hedefle, ne de modellikle ilgisi var.
       <br/>
       <br/>
       Prof. Dr. Ali İhsan Bağış (Hacettepe Ün. Uluslararası İlişkiler Bl. Bşk., Hidropolitik ve Stratejik Araştırmalar Merkezi):
       <br/>
       <br/>
       Türkiye’yi pohpohluyorlar
       <br/>
       <br/>
       Coğrafyası dolayısıyla Türkiye her zaman önemliydi. 11 Eylül’ün getirdiği yeni bir dönem var. Türkiye zaten Batı’ya angaje bir ülke. Şimdi de bana Batılılar tarafından biraz fazla pohpohlanıyor gibi geliyor. Türkiye’nin tonlarca siyasi, ekonomik sorunu var. Şayet ekonomisi başarılı olsaydı, siyasi sorunları olmasaydı, İslam dünyasına model olurdu. Ancak şimdi Batı başkentlerinde borç dileniyoruz. Türkiye’yi şişirmelerinin bir sebebi de, Türkiye’de sorun çıkmasını önlemek olabilir. Türkiye, Avrupa Birliği ile ilişkileri konusunda sıkıntı yaşıyor, tavizler vermesi gerekiyor. Diğer yanda İsrail’le ilişkileri İslam dünyasıyla sıkıntıya sebep oluyor. Bence Ortadoğu dışındaki Malezya, Endonezya, Afrika ülkeleri gibi İslam ülkelerinin Türkiye’den beklentileri daha fazla. Ancak Türkiye’nin bu perspektif üzerine yeterince kafa yorduğunu söyleyemeyiz.
       <br/>
       <br/>
       <br/>
       <br/>
       Yusuf Şerif (El Cezire
       <br/>
       <br/>
       Televizyonu Türkiye Temsilcisi):
       <br/>
       <br/>
       Daha özgür Türkiye model olabilir
       <br/>
       <br/>
       Batı, elbette İslam dünyasında Türkiye gibi kendisiyle işbirliği yapan ülkeler görmek istiyor. Ancak Arap ülkelerinin laiklik uygulamaları ile Türkiye’ninki birbirine hiç uymuyor. Tunus, Ürdün, Mısır, Suriye, Irak yüzde 100 laik ülkeler. Bunlarda bir İslami parti yok. Ancak hiçbir İslam ülkesinde ramazan geldiğinde çalışma saatlerinin yeniden düzenlenmesi sorun olmaz. Halbuki Türkiye’de Erbakan böyle bir şey yapmaya kalkınca partisi kapatıldı. Başbakan Ecevit’in teşebbüsü de büyük tepki çekti. Ortadoğu’da laiklik hukuki metinlere girmiş değil belki ama siyasi alanda Türkiye’den daha sıkı uygulanıyor. Memurlar için, üniversite öğrencileri için başörtüsü sorun olmuyor. Dolayısıyla Türkiye’de şikayetçi de olunsa var olan demokratik ortam sade insanların ilgisini çekiyor. Demokratik ve hilesiz seçimler de öyle. Ancak Türkiye’nin laiklik anlayışı Ortadoğu’da soğuk karşılanıyor. İsmail Cem’in son Orta Asya turunda da ortaya çıktığı gibi, Türkiye’nin sürekli Batı’nın peşinde koşan, ama bir türlü de tam kabul görmeyen politikaları İslam dünyasında olumlu bir imaj oluşturmuyor.
       <br/>
       <br/>
       Yaşar Yakış (Emekli Büyükelçi, Türkiye’nin İslam Konferansı
       <br/>
       <br/>
       Teşkilatı Genel Sekreter Adayı):
       <br/>
       <br/>
       Batı işine geldiğinde över
       <br/>
       <br/>
       Türkiye’nin demokratik—laik düzeninin İslam dünyası için bir model olduğu teşhisi, bunu söyleyenler samimi olsun ya da olmasın, doğrudur. Ancak İslam dünyasının hemen bu modeli benimseyeceği beklentisi yanlıştır. Bu ancak zamanla gerçekleşecek bir durumdur. Tunus ve Ürdün, bazı Afrika ülkeleri, Güneydoğu ülkeleri gibi Türk modeline sıcak bakan ülkeler vardır, ama İslam dünyasının büyük çoğunluğu gerek laik düzeni, gerek Batı ile ilişkileri dolayısıyla Türkiye’ye mesafeli yaklaşır.
       <br/>
       <br/>
       Afganistan operasyonu ve başka hesapları dolayısıyla Türkiye’nin İslam dünyasına model olduğunu söyleyen Batılı ülkeler, bunu ‘Alavere dalavere Kürt Memet nöbete’ mantığıyla söylüyor olabilirler. Batı’nın yalnız Afganistan’a asker gerektiği zaman değil, her zaman bu yaklaşımı sürdürmesini istemek, bunu sağlamak bizim görevimizdir. Körfez Savaşı’nda da Batı’nın böyle güzel sözler söyleyip sonra bizi unuttuğu doğrudur. Ancak bu değerlendirmelerden yararlanmak, Batı’yı söyledikleriyle yaptıkları arasında uyumlu olmaya çağırmak bizim hükümetlerimize düşer. Yoksa Batı elbette çıkarına uygun olduğunda böyle söyleyip, uygun olmadığı zaman başka şekilde davranacaktır.
       <br/>
       <br/>
       Ömer Laçiner (Birikim Dergisi Editörü):
       <br/>
       <br/>
       Kendi kendimize propoganda
       <br/>
       <br/>
       Şu haliyle Türkiye’nin model olduğu lafı, kendi kendimize yaptığımız bir propagandadan başka bir şey değil. Koca İslam dünyasına model olmaktan bahsediliyor, bu konunun Pakistan’da, Malezya’da, Mısır’da kısaca İslam dünyasında tartışılıyor olması gerekir. Böyle bir şey yok. Ayrıca Batı’nın da Türkiye’yi İslam dünyasına model yapma çabası, kaygısı yok. Ayrıca hepimiz bu ülkede yaşıyoruz, siyasi yapısını, din—devlet ilişkilerini, yaşam tarzını ve ekonomi alanındaki sıkıntılarını biliyoruz. Bunun neresi, kime model olacak. Boş, temelsiz bir argüman. Bunu olsa olsa Türkiye’yi yedek güç olarak gaza getirmek, kendi çıkarları doğrultusunda kullanmak isteyenler ileri sürüyor olabilir. Nitekim Afganistan operasyonunda ve dünyanın bundan sonraki biçimlendirmesinde işe yarayacak bir söylem. ABD bu söylemi kullanır, geçmişte ılımlı İslam ya da yeşil kuşak diye bir söylemleri vardı. Şimdi kendilerine düşman üreten Suudi Arabistan gibi bir yönetim de bunun parçasıydı. Bu söylemi içeride ve dışarıda kullananlar kendi çıkarlarını sürdürmek için kullanıyorlar. Yoksa ciddi, elle tutulur, samimi bir sosyolojik analize dayanmıyor.
       <br/>
       <br/>
       <br/>
       <br/>
       <br/>
       <br/>
       Hüsnü Mahalli (BBC Ortadoğu Muhabiri):
       <br/>
       <br/>
       Piskolojik zemin var, icraat yok
       <br/>
       <br/>
       Türk modelinin Türkiye’ye özgün özellikleri olduğu gibi, bu modeli izlemeleri istenen İslam dünyasının da kendine göre şartları var. Diyelim Ürdün’e, Mısır’a model olur, ama ayrı tarihi, sosyal gerçeklikleri olan Cezayir’e, Malezya’ya olur mu? Son dönemde Batı, ılımlı İslam anlayışı ve laik yapısı nedeniyle Türkiye’yi sanki Taliban’ın anti—tezi gibi İslam dünyasına pazarlamaya çalışıyor. Ama Ortadoğu’da Taliban’ın yandaşı yok ki. Modellik rolünü Batı’nın pazarlaması da ayrı bir handikap.
       <br/>
       <br/>
       Sözgelimi İran’la karşılaştırıldığında Türkiye’nin model olması için piskolojik zemin vardır. İran’ın mezhepsel farklar dolayısıyla model olma şansı yok. İnsan sevdiğini çok eleştirirmiş. Türkiye de, İslam dünyasına model olma potansiyelinden dolayı eleştiriliyor. Daha iyi olması isteniyor. Sıkıntılarına rağmen demokratik yapısına gıpta ediliyor. Dinle ilgili problemleri, Ortadoğu politikasındaki açmazları, demokrasi ve ekonomiyle ilgili sorunları çözmüş bir Türkiye’nin model olmaması için hiçbir neden yok. Bugün her açıdan iflas etmiş Türkiye. İncirlik’ten kalkan uçaklar Irak’ı bombalıyor. Başörtülü öğrenciler üniversiteye giremiyor. İslami duyarlılığı olan siyasi partiler kapatılıyor. İsrail’le ileri derecede ilişkiler kuruluyor.
       <br/>
       <br/>
       E—Posta: a.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12405), [web.archive.org (arşiv bağlantısı)](http://web.archive.org/web/20050227031558/http://www.aksiyon.com.tr:80/detay.php?id=12405)
