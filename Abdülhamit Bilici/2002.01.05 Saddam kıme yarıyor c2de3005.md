# Saddam kıme yarıyor?

*Abdülhamit Bilici 2002.01.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, ABD'nin Irak'a yapmayı düşündüğü operasyona karşı itirazını yükseltirken, Irak muhalefetinin örgütlendiği Ulusal Kongre'nin Şii kökenli lideri Ahmet Çelebi, Saddam'ı devirmek için İran eksenli  planlar hazırlıyor
  </font>
 </div>
 <div id="newsText">
  <font class="detail-text">
   Mars'tan mavi gezegenimize teşrif eden bir uzaylıya, son günlerde dünyanın ateşi en yüksek bölgesinin neresi olduğunu sorsak, büyük ihtimalle ya Filistin'i, ya Çeçenistan'ı ya da Afganistan'ı söyler. Bu bölgelerde yaşananları gördükten sonra Irak'ı aklından bile geçirmez her halde. Çünkü Irak'ta Saddam, halkına yönelik füzelerle saldırıda bulunmadığı gibi, bu ülkeden intihar saldırısı haberleri de gelmiyor. Ama uzaylıların bile rahatlıkla tesbit edebileceği bu gerçek, kimi dünyalılar tarafından görülemiyor. Ve uluslararası gündemin birinci maddesini Irak oluşturuyor.
   <br/>
   <br/>
   Cumhurbaşkanından borsaya girmeyi düşünen en küçük yatırımcıya kadar hepimiz ABD'de yaşanan sesli diplomasi tartışmasına kulak kesilmiş, şahinlerin mi güvercinlerin mi kazanacağını bekliyoruz. Arap, Kürt, Türkmen, Sünni ve Şii bütün unsurlarıyla Iraklılar da, Irak yönetimi de bekliyor. Irak'ın komşuları İran, Suriye, S. Arabistan, Kuveyt ve Türkiye bekliyor. Bütün Müslümanlar ve Arap dünyası bekliyor. Rusya, Avrupa, Çin ve hasılı bütün dünya güçleri ve bu arada Mardin Kızıltepe'deki Irak'tan petrol taşıyarak geçimini sağlayan 12 bin kamyon şoförü bekliyor.
   <br/>
   <br/>
   Ekonomik kriz içinde çırpınan Türkiye, haklı olarak 10 yıldır milyarlarca dolar zarara yol açan Irak meselesi yüzünden daha fazla kaybetmek istemiyor. Yaşanacak savaşın yüzbinlerce Iraklı göçmeni sınıra yığmasından, ticaretin uzun süre kesilmesinden, Irak'ın bölünerek kuzeyde yalnız adı konmamış Kürt devletinin kurulmasından kaygılanıyor.
   <br/>
   <br/>
   Ama bir yandan ABD'nin muhtemel bir Irak operasyonundan duyduğu kaygıları dile getirirken, bir yandan da Sam Amca'nın savaş kararı vermesi durumunda önüne geçme şansı olmadığının bilincinde olarak konunun dışında kalmamanın ve belki işin içinden en az zararla çıkmanın hesaplarını yapıyor. Bu yüzden yetkililerin birbiriyle çelişen açıklamalarını alt alta koyduğunuzda, rahatlıkla her iki tutumu da destekleyecek ifadeler bulabiliyorsunuz. Öteden beri Irak'ta müdahaleye Türkiye'nin karşı olduğu, hatta Irak'ın parçalanmasını savaş sebebi saydığı bilindiği halde Washington Büyükelçisi Loğoğlu'nun "Kanıt gösterilirse yeniden değerlendiririz" sözleri ilk kafa karıştıran açıklamaydı. Kısa zaman içinde cevap Başbakan Ecevit'ten geldi. Büyükelçinin Irak'a saldırı için kanıt bekliyormuşuz şeklindeki sözlerine karşı çıktı. Ardından Milli Savunma Bakanı Çakmakoğlu, "Yeni şartlar, yeni değerlendirmeleri gündeme getirebilir" açıklamasıyla esnek çizgiyi ortaya koydu. Başbakan'ın "Irak'ı bölecek girişim ve gelişmelere karşıyız" açıklamasına paralel olarak yapılmış Genelkurmay Başkanı Kıvrıkoğlu'nun değerlendirmesi tabloyu biraz daha netleştirdi.
   <br/>
   <br/>
   İyi de oldu, çünkü Newsweek dergisi yayınladığı ABD'nin Irak operasyonu planında belirsizleşen tablodan Türkiye'nin sessizce müdahaleyi desteklediği sonucunu çıkarmıştı. Org. Kıvrıkoğlu, Katar Emirinin onuruna verilen resepsiyonda, ABD'nin Irak'a müdahalesinin bölge için çok tehlikeli olduğunu, dergideki haberin yalan olduğunu, "biyolojik silahların Irak'a müdahale gerekçesi olamayacağını söyledi. Aynı gün Cumhurbaşkanı Sezer de bu çizgiye katılarak Türkiye'nin, Irak'ın toprak bütünlüğünün ve ulusal birliğinin korunmasına çok büyük önem verdiğini açıkladı. Hatta Kıbrıs konusundaki radikal çıkışıyla dikkat çeken TÜSİAD bile "Müdahalenin ekonomiyi sıkıntıya sokacağını ve bu nedenle karşı olduklarını" ortaya koydu. Türkiye'nin bu olumsuz tavrı önemliydi. Çünkü Amerika'da Irak'a saldırıyı şiddetle destekleyen çevrelerin önemli bir ismi olan CIA eski Başkanı James Woolsey, İsrail'de kendisini hayranlıkla izleyen üst düzey istihbarat, asker ve siyasetçilere tezlerini açıkladığı bir konuşmada bu operasyonu gerçekleştirmek için ABD'nin kalabalığa ihtiyaç duymadığını, yalnız Türkiye'nin desteğinin hayati olduğunu söylüyordu. 3 unsurdan kaynaklanıyordu bu önem: Irak'a yakın Arap üslerine geçiş, Kuzey Irak'a girmek için kara geçişi ve ordusunun askeri mükemmeliyeti. Türkiye'nin bu soğuk tavrına karşın eski CIA Başkanının hem Türk askerini, hem üslerini, hem topraklarını yapılacak bir operasyon için hayati görmesi çok büyük bir çelişki oluşturuyordu. Bu çelişki, Başbakan Ecevit'in 1516 Ocak tarihli Wanhington ziyaretinin önemini de artırıyordu.
   <br/>
   <br/>
   Gerçi Woolsey'in konuşmasında yer alan bir itiraf samimi ise Org. Kıvrıkoğlu'nun konuşmasındaki bir nokta ile çakışıyordu. CIA şefi, artık Ortadoğu'da demokrasi davasından vazgeçilmeyeceğini, şimdiye kadar realpolitiğin gereği olarak diktatörlerle çalışmalarının kendilerini 11 Eylül'e getirdiğini belirtiyordu. Kıvrıkoğlu da Irak'ta demokrasi olmadığı için açık tartışma ve konuşmanın mümkün olmadığını, demokratik bir ortama sahip olsa bu konuların demokrasi içinde tartışılıp çözülebileceğini vurguluyordu.
   <br/>
   <br/>
   Ancak Amerika'nın dünya stratejistlerinin soğuk dünyasında demokrasi gibi ideallere ne kadar yer olduğu hayli tartışmalıydı. Nitekim Amerika'nın dünya politikası için yeni bir büyük strateji öneren yazarlar The Atlantic Monthly adlı derginin ocak sayısında şöyle diyorlardı: "Amerikalılar'ın çoğu, birleşik ve demokratik bir Kore'nin tartışmasız biçimde ABD'nin lehine olacağını zandederler. Halbuki Brzezinski, Satranç Tahtası adlı kitabında (Ki bu eser Amerika'nın soğuk savaş sonrası stratejisini en cesur ve açık ifade eden stratejik değerlendirmedir) böyle bir gelişmenin Amerika'nın tek kutuplu stratejisini nasıl baltalayacağını tekrar tekrar açıklamaya çalışır: "Bu durum orada Amerikan askerlerinin bulunma gerekçesini ortadan kaldıracak, dolayısıyla ABD'nin Güney Asya'dan çekilmesini sonuç verecek. Bu da Japonya'nın askeri olarak güçlenmesine ve bölge ülkeleri arasında askeri rekabetin artmasına neden olacaktır. Bu yüzden Amerikan askerlerinin orada ebediyyen kalmasını sağlayacağı için en iyi durum Kore'de statükonun sürmesidir."
   <br/>
   <br/>
   Nitekim şimdilik Batı'nın bölgedeki politikalarına karşı duyulan güvensizlik Ankara'da öne çıkmış ve ABD eski başkanlarından Nixon'un ruhuyla telefon görüşmesi yaparak Irak operasyonuna dahil olması karşılığında Türkiye'ye Musul petrollerini öneren New York Times yazarı William Safire'in sondajları karşılıksız kalmış görünüyor. Güneri Civaoğlu'nun aktardığına göre, Genelkurmay Başkanlığı'nın Stratejik Araştırmalar ve Etüd Merkezi'nde bu güvensizliğin altını çizen ilginç anekdotlar aktarılıyormuş: II. Dünya Savaşı arefesinde Almanya, Polonya'ya saldırıda bulunmayacağının güvencelerini veriyordu. Aynı binanın bir başka odasında ise Almanya'nın Polonya'yı istilasından sonra Sovyetler Birliği'ne bırakılacak topraklar için gizli sınır anlaşması imzalanıyordu. Bir hafta sonra Alman orduları güvence verdikleri Polonya topraklarına girmişlerdi."
   <br/>
   <br/>
   11 Eylül saldırılarıyla Irak rejimi arasında somut bir bağlantı kurulana kadar değişmeyeceğe benzeyen Türkiye'nin bu tutumu Saddam'a rahat bir nefes aldıracağı gibi Washington'daki tartışmada güvercinlerin elini güçlendirmesi beklenebilirdi. Ancak Amerikan halkının neredeyse yüzde 80'i Bush'a, Saddam'ı alaşağı etmesi için destek veriyor. Afganistan'da kazanılan zaferde izlenen stratejinin Irak için de model olacağını söyleyen önemli çevreler var. Bush'un Kuveyt gezisi sırasında babasına suikast düzenlemeye kalkan Saddam'ı affetmeyeceği, Saddam'ın 1998'de ülkeden çıkardığı BM silah denetçilerini kabul etmeyerek müdahaleye zemin hazırlayacağı da şahinlerin kullandığı argümanlar arasında yer alıyor. İşin güzel yanı Amerikalılar'ın bazı tezlerini diğerlerinin çürütüyor olması. Mesela "yerel muhalefet ile işbirliği, havadan akıllı bombardıman ve Amerikan özel birliklerinin nokta operasyonları" şeklinde özetlenen Afgan modelinin Irak'a uyarlanabilirliği tezine Dışişleri Bakanı Powell karşı çıkıyor ve "İki farklı ülke, iki farklı rejim ve iki farklı askeri kapasite. Fark o kadar belirgin ki, Afgan modelini hemen Irak'a uygulayamazsınız" diyor.
   <br/>
   <br/>
   11 Eylül ile ilişkisi kanıtlanmadıkça uluslararası konjonktür de Saddam'ın lehine görünüyor. Örneğin Fransa Dışişleri Bakanı Hubert Vedrine, Irak'a yönelik askeri eylemin, ABD'nin terörizme karşı savaşı kapsamında haklı olamayacağını, somut deliller sunulması gerektiğini savunuyor.
   <br/>
   <br/>
   Kötü haber, Türkiye'nin ve dünyanın olumsuz tutumuna rağmen ABD'nin operasyon hazırlığı içinde olduğunu gösteren gelişmeler. 20 binden fazla Amerikan askerinin Katar ve Kuveyt'e konuşlandırıldığı, Amerika'nın Ortadoğu ve Orta Asya'daki askeri operasyonlarını yürüten 3'üncü ordunun merkezinin Katar'a nakledildiği, Çek Cumhuriyeti'nin terörle mücadele kapsamında göndermeyi söz verdiği 400 askerin Kuveyt'e ulaştığı, Amerikan Dışişleri'nden Ryan Crocker başkanlığında bir heyetin Kuzey Irak'taki Kürt liderlerle görüşmek üzere bölgeye gittiği biliniyor. Amerika'nın uluslararası muhalefeti dikkate alarak dışarıdan bir saldırı yerine muhalefeti güçlendirip Saddam rejimini içerden yıkmayı planladığı, ancak Bağdat'ın silah denetçilerini kabul etmemesi durumunda güç kullanılabileceği de söyleniyor.
   <br/>
   <br/>
   İran, ABD'ye destek verirse
   <br/>
   <br/>
   Bu arada merkezi Londra'da olmasına rağmen Şii, Kürt, Türkmen bütün Irak muhalefetinin temsil edildiği tek kuruluş olan bütün Irak Ulusal Kongresi(IUK) de alternatif planlar hazırlığında. 1996'daki girişimi Barzani'nin Saddam'la uzlaşması, Saddam'ın 36'ıncı paralelin üstüne çıkmasına rağmen ABD'nin müdahale etmediği için fiyaskoyla sonuçlanan IUK'un yeni planındaki ilginç nokta İran'ın vereceği desteğin altının çiziliyor olması. Amerikan Kongresi'nin 1997'de Saddam'ı devirmesi için 97 milyar dolar yardım verdiği IUK'nın Başkanı Ahmet Çelebi'nin kimliğiyle birleşince bu bilgi daha bir önem arzediyor. Çünkü Amerika'nın Irak'ın başında görmek istediği ideal lider adaylarından 56 yaşındaki Çelebi, Iraklı zengin bir Şii ailenin çocuğu. Uzun yıllar sürgün hayatı  yaşadığı Lübnan'da bankacılık yapmış ve bu ülkenin vatandaşlığını almış. Irak nüfusunun çoğunluğunun Şii (yüzde 55) olduğu ve Saddam'ın Sünniler'e dayandığı dikkate alınırsa bu veriler daha çok dikkat çekiyor.
   <br/>
   <br/>
   Çelebi, Afganistan'da elde edilen başarının benzerini ABD tarafından yetiştirilmiş 3 bin Iraklı asker, Afganistan tarzı bombardıman, Amerikan özel kuvvetlerinin operasyonları ve İran'ın büyük desteğiyle gerçekleştirilebilir. Ayrıca Amerika'nın ciddiyetini göstermesi, Saddam saflarında kırılmaya yol açacaktır. Çelebi İran'ın 8 yıl boyunca savaştığı Saddam'ı devirmek için Amerikalılar'a yardım etmeye hazır olduğunu söylüyor. Irak içindeki Şiiler'le yakın ilişki içinde olan İran'ın rol sahibi olması, doğu bölgesinde Şii nüfus bulunan Suudi Arabistan'ı ve bölge dengeleri açısından Türkiye'yi rahatsız edecek bir gelişme.
   <br/>
   <br/>
   Çelebi'nin İran eksenli planı şu anda Washington'daki Saddam karşıtı lobinin beyni durumundaki Paul Wolfowitz'in (Savunma Bakan yardımcısı) 3 yıl önce bir kongre komitesine açıkladığı planla paralellikler taşıyor. Çünkü onun planı da Irak'ın güneyine, yani Şiiler'e dayanıyordu. Plana göre Bağdat'a büyük bir Amerikan saldırısına gerek yok. Bunun için güneyde Kuzey Irak'taki yapıya benzer korumalı bir güvenli bölge oluşturulur. ABD hava gücü ve özel birlikleriyle korunan bu bölgede kurulacak geçici hükümet, rejime karşı muhalefetin odağı olur. Irak'ın en büyük petrol kaynaklarını ele geçirip işletmeye başlar. Saddam saflarından ayrılanların sığınacağı bir ortam sağlar.
   <br/>
   <br/>
   Tahran alternatifine Washinton'ın sıcak bakmayacağı tahmin edilse de, bu senaryoların devreye girmesi durumunda, Türkiye'nin Irak etrafında dönen olayların dışında kalması ne şimdiki kadar kolay, ne de uygun olacak. ABD'nin Afganistan operasyonunu en önemli karşıtları olan Rusya ve İran'ın işbirliğiyle yapmış olması, bu senaryonun uzak bir ihtimal olmadığını gösteriyor.
   <br/>
   <br/>
   Irak'ın parçalanmaması ve Saddam sonrası kurulacak sistemle ilgili kesin garantiler elde ettikten sonra Türkiye'nin 'Saddamlı Irak' konusunda bu kadar ısrarcı olmaması gerektiğini düşünenler de var. Sonuçta Irak'ın parçalanarak Kuzey Irak'ta Kürt devletinin fiilen kurulmuş olması, 20 yıldır halkın iflahını kesen gereksiz savaş ve ambargolar, Türkiye'nin milyarlarca dolarlık zararı Saddam sayesinde olmuyor mu?
   <br/>
   <br/>
   EPodsta: a.bilici@aksiyon.com.tr
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8374-saddam-kime-yariyor.html), [web.archive.org (arşiv bağlantısı)](http://web.archive.org/web/20120829040412/http://www.aksiyon.com.tr:80/aksiyon/haber-8374-saddam-kime-yariyor.html)
