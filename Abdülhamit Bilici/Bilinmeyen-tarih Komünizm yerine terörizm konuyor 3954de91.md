# Komünizm yerine terörizm konuyor

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20041026184644im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20041026184644im_/http://aksiyon.com.tr/resim/405/44.jpg" vspace="5"/>
  </p>
 </font>
 <font class="content">
  Dünyanın önde gelen uluslararası hukuk adamlarından Prof. Francis Boyle’la ilk kez Bosna katliamının en feci günlerinde İstanbul’da düzenlenen bir konferansta karşılaşmıştık. Onu birçok hukukçudan ayıran en önemli yanı, vicdanının sesine kulak vermesiydi. O günlerde Bosna Hersek Devlet Başkanı Aliya İzzetbegoviç’in hukuk danışmanlığını yapıyordu.
 </font>
 <p>
  <font class="content">
   Son dönemde Uluslararası Adalet Divanı’nda Rusya’ya karşı açılan davada Çeçenistan’ı temsil eden Boyle’u Amerika’daki ofisinden telefonla aradığımızda bilgisayarına yapılan İsrail merkezli organize bir saldırıyla baş etmeye çalışıyordu. O gün profesörün nasibine 55 bin e-mail düşmüştü.
   <br/>
   <br/>
   Filistin’in haksız İsrail işgaline karşı direnişinin teröre indirgenmesine isyan eden ve yıllardır her seviyede Filistin meselesine hukuk desteği veren Boyle, her gün boyutu farklı başka bir cyber saldırıyla karşılaşmaktan şikayetçiydi. Ama İrlandalı geçmişinin de yardımıyla pes etmek taraftarı değildi. Nitekim kendisiyle 11 Eylül’ün Amerika ve uluslararası arenada yol açtığı etkileri konuşurken de hiç çekinmeden inandıklarını söyledi. Konuşmamız daha başında anlayamadığımız bir nedenle kesilince, yarı şakayla ‘saldırı altında mıyız?’ diye düşündük. Anlaşılan meşhur özgürlük abidesiyle tanınan ülkede 11 Eylül’ün hortlattığı hava, ‘eleştiri kültürü’nü ve özgürlükleri fena tahrip ediyordu. Boyle da, Kissinger, Huntington, Brzezinski gibi marka isimlerle Harvard’daki aynı doktora programından geçmişti, ama olaylara hayli farklı bir bakış açısına sahipti.
   <br/>
   <br/>
   11 Eylül saldırısına karşı Bush yönetiminin uyguladığı politikanın ABD’yi bir muz cumhuriyetine dönüştürebileceğini söyleyen Prof. Boyle, hadiseyi askeri/kapitalist yapının varlığını devam ettirmek, kaynakları ve Amerikan halkını seferber etmek için, çöken komünizm yerine terörizmi koyma çabası olarak görüyor.
   <br/>
   <br/>
   -Hukukun hiçe sayılması içinde yaşadığımız dünyanın rutinlerinden. 11 Eylül bu rutine ne gibi ilaveler yaptı?
   <br/>
   <br/>
   Dünyanın tek süper gücü Amerikan yönetiminin uluslararası hukuk ve uluslararası kurumların hiçbir anlamı yokmuş gibi hareket etmek istediğini görüyoruz. Amerikan Anayasası ağır biçimde ihlal ediliyor. Türkiye’deki insanlar bu tersliklerin yalnız dünyada değil, içerde de yaşandığını unutmamalı.
   <br/>
   <br/>
   -Genelde aydınların savaş karşıtı olduğunu bilirdik, ama savaş isteyen deklerasyonlara imza atıyorlar. Halk da savaş politikasını destekliyor. Yeni bir döneme mi giriyoruz?
   <br/>
   <br/>
   Şoke edici bir eğilim bu. Şayet bu deklarasyonu imzalayan 60 yaşın üstündeki aydınlara yakından bakarsanız, hepsinin American Enterprise Institute, Heritage Foundation, The Manhattan Institute, Federalist Society gibi entellektüel spektrumun sağ ya da aşırı sağında yer alan kurumlarla irtibatlı olduklarını görürsünüz. Eleştirel bakanlar dışlanıyor. Halk ise merkez medyanın yalana dayalı bombardımanının etkisinde. Savaşa destek veren kamuoyu yoklamaları sürpriz değil.
   <br/>
   <br/>
   -Amerika’nın bir ‘muz cumhuriyeti’ne, bir polis devletine döndürülmek istendiğini söylüyorsunuz. Bu vahim sonuçlara sizi ulaştıran faktörler neler?
   <br/>
   <br/>
   25 yıldır lisanslı avukat, 24 yıldır da hukuk profesörüyüm. Yurt içinde, dışında, uluslararası kurumlarda yıllardır hukukun içindeyim. Şu anda yalnız yabancılar değil, Amerikan vatandaşları bile yakalanıyor, askeri hapishanelere konuyor ve avukatla görüşme hakları engelleniyor. Kayıplar hadisesi var. 2 bin yabancının yakalanıp aylarca dünyayla iletişimsiz bırakıldığını biliyoruz. Latin Amerika ülkelerine bu uygulamalar yüzünden muz cumhuriyeti deniyordu. Maalesef şimdi bizde oluyor.
   <br/>
   <br/>
   -Anayasa Mahkemesi gibi prestijli yüksek yargı buna nasıl izin veriyor?
   <br/>
   <br/>
   Şu ana kadar pek birşey yapmadılar. Yüksek Mahkeme’deki 5 Cumhuriyetçi yargıcın Oğul Bush’a başkanlığı verdiğini unutmayınız. Bush halk tarafından değil mahkeme tarafından seçildi. Benim korkum Bush’a başkanlığı veren 5 Cumhuriyetçi yargıcın onun bu polis devleti politikalarına da göz yumuyor olması. (Toplam 9 üyesi var)
   <br/>
   <br/>
   -Türkiye de terörle mücadele etti ve eleştirildi. Şimdi Amerika eleştiriliyor.
   <br/>
   <br/>
   Demokratik bir ülkede güvenlik ihtiyacı ile özgürlükleri dengeleyecek bir formül var mı?
   <br/>
   <br/>
   Elbette. 1976’da Birleşmiş Milletler’de uluslararası terörizmle ilgili bir komite kuruldu. 25 yılda uluslararası terörün farklı türleriyle mücadele etmek için 12 değişik uluslararası yasa hazırladılar. Ayrıca 1949 Cenevre Konvansiyonu’na ilave 1 ve 2 numaralı ek protokoller var. Bush yönetimi bu anlaşmaları yok sayıyor. Ulusal ve uluslararası hukuk çerçevesinde terörle mücadele yerine savaşı tercih ettiler. BM Şartı’nı ihlal ederek askeri güce başvurdular. Mükemmel olmasa da mevcut yasaların terörle mücadele için yeterli olduğuna inanıyorum.
   <br/>
   <br/>
   -Bu eğilim, diğer yönetimlerde de sürecek mi, yoksa Bush yönetimine özel bir durum mu?
   <br/>
   <br/>
   Burada yaşanan şu: Komünizmin çökmesinden sonra kaynakları toplumsal refah projelerinden dev askeri yatırımlara kaydırmak için meşru bir gerekçeye ihtiyaç var. Şimdi global düşman komünizm yerine global terörizm konuyor. Listeye dikkatle bakarsanız, Amerikan hükümetinin yaptıklarına itiraz eden kim varsa hepsinin terörist olarak tanımlandığını görürsünüz. İsrail’in Lübnan’daki işgaline karşı direnen Şii örgüt Hizbullah Amerika’nın terör listesinde. İsrail’in yasa dışı işgaline karşı mücadele eden Filistinliler’e de terörist deniyor. Askeri/kapitalist yapı bu işten kazandıkça, siyasetçiler politik sermaye elde ettikçe sürecin devam edeceğinden korkuyorum. Amerikan halkını dünya çapındaki saldırgan ve askeri hedeflere mobilize edebilmek için de bu gerekiyor.
   <br/>
   <br/>
   -Amerika Guantamano’daki şüphelileri yargılamak için kanguru mahkemeleri denen askeri komisyonlar kurdu. Şayet suçlu olduklarına inanılıyorsa, hukuk çerçevesinde yargılanmalarının sakıncası ne?
   <br/>
   <br/>
   Yönetimin hukuk tanımazlığının bir parçası bu. Bunu yalnız yabancılara değil, ABD vatandaşına da yapıyorlar. Cenevre Konvansiyonu’nu ihlal ediyorlar ve umurlarında değil. Biz dünyanın tek süper gücüyüz ve ne istersek onu yaparız. Bizim dışımızdaki herkes bizim dediğimizi yapmalı. Bunun için savaş dahil herşeyi yaparız. Bu çerçeve içinde uluslararası hukukun yeri yok. Aynı çevre, Uluslararası Ceza Mahkemesi’ni yıpratmak için ne gerekiyorsa yapıyor. İstediğiniz yerde silah kullanma niyetinde iseniz, bu mahkemenin üzerinizde gözetleyici olmasını istemezsiniz.
   <br/>
   <br/>
   -Peki siz başkan olsaydınız, bu trajik olaya karşı nasıl mücadele ederdiniz? Afganistan’a savaş açar mıydınız?
   <br/>
   <br/>
   Daha önce de yapıldığı gibi uluslararası ve ulusal hukuk çerçevesinde mücadele ederdim. Bu yetmezse Lockerbee vakıasında olduğu gibi BM’ye başvururdum. Bana göre Afganistan’a müdahale 11 Eylül’den önce kararlaştırılmıştı. 11 Eylül’den önce Afganistan’a saldırı için çok yoğun hazırlıkların yapıldığı biliniyor ve bu ABD’de kamuoyuna da yansımış bilgidir. Amerikan savaş gemileri Basra Körfezi’ndeydi. İngiltere hükümeti, Fakland savaşından bu yana en büyük donanmasını hazırlamış ve Basra körfezine getirmişti. Planı 1997’ye kadar gidiyor. 11 Eylül iyi bir bahane oldu, her halükarda oraya müdahale edilecekti.
   <br/>
   <br/>
   -Yani 11 Eylül’ün El Kaide ya da bin Laden tarafından organize edildiğine inanmıyor musunuz?
   <br/>
   <br/>
   Kimin yaptığını bilmiyorum. Ama bu konunun üstünün başarılı biçimde örtüldüğünü biliyoruz. FBI’ın, CIA’in ve NSA’in büyük saldırı hakkında ellerinde istihbarat olduğunu, Bush’a konuyla ilgili brifing verildiğini, ama hiçkimsenin birşey yapmadığını da biliyoruz. Ayrıca Adalet Bakanı Ascroft’un bile ticari uçakların tehlikesi konusunda uyarıldığı için o dönemde özel jetle seyahat ettiğini biliyoruz. Sanki birileri birşeyler olacağını biliyordu, yalnız ben gerçekten bu saldırıların arkasında kim olduğunu ve nedenini bilmiyorum.
   <br/>
   <br/>
   -Bir hukukçu olarak mevcut delillerin olayı El Kaide ya da bin Laden’le irtibatlandırmak için yeterli olmadığını mı söylüyorsunuz?
   <br/>
   <br/>
   Doğru dürüst bir delil sunulmadı. Tek delil Blair tarafından açıklanan Beyaz Rapor (White Paper).
   <br/>
   <br/>
   -Videolar, orada bin Laden’in söylediği sözler vs.? Birçok uzman bu videoları inceledi ve birçok şüphe ortaya attı. Tercümeyle ilgili kuşkular ortaya çıktı. Bu video, CIA tarafından bombalanan Celalabad şehrinde bulunmuştu. Bu kuşkuları artırıyor. 11 Eylül’de gerçekten ne olduğuyla ilgili İrangate, Watergate soruşturmaları gibi açık ve çaplı bir soruşturmaya ihtiyaç var. Ama yönetim bunu engelemeye çalışıyor.
   <br/>
   <br/>
   -Eldeki delillerle bin Laden normal bir mahkemede yargılansa suçlu bulunamaz mı?
   <br/>
   <br/>
   Yalnız ben değil, FBI Başkanı Muller ve CIA direktör yardımcısı halka açık şekilde şimdiye kadar Afganistan’da 11 Eylül saldırılarıyla irtibatlandırılabilecek hiçbir delil bulamadıklarını söyledi. Amerikan ordusu Afganistan’da istediğini yapabiliyor, ama ortaya çıka çıka CIA’nin bulduğu videolar çıktı. CIA videolarına inananıyorsanız, birşey söyleyemem.
   <br/>
   <br/>
   -11 Eylül sonrasında terörün tanımıyla ilgili olarak mutabakat mı, keyfilik mi artıyor?
   <br/>
   <br/>
   Şimdiye kadar terörün uluslararası düzeyde kabul edilen bir tanımı bulunamadı. Filistin gibi özgürlük mücadelesi veren hareketlerin durumu uzlaşmayı zorlaştırıyor. Bu yüzden tanım yerine, bahsettiğim 12 anlaşmada failinin devlet, birey ya da grup olduğuna bakılmaksızın uçak kaçırma, sivilleri bombalama gibi belli eylemleri yasaklayan düzenlemeler yapıldı. Bush yönetimi terörizm kavramını, ABD ve İsrail politikalarına karşı çıkanların itirazlarını gayri meşrulaştırmak için kullanıyor. Rusya, Hindistan, Çin gibi ülkeler ve özellikle İsrail ise Amerikan kamuoyunu düşmanlarının ortak olduğuna inandırmaya çalışıyor. Filistin özgürlük hareketini El Kaide ve Taliban’la özdeşleştirmeye gayret ediyor. Bu bir propaganda, ama maalesef Bush yönetimi ve Amerikan medyasının büyük bölümü bu çizgide gidiyor.
   <br/>
   <br/>
   -ABD başta İsrail’in bu çabalarına mesafeliydi, sonra neden tamamen suyuna gitti?
   <br/>
   <br/>
   -İsrail lobisi ve destekçileri için propaganda malzemesini bu yönde kullanma biraz zaman aldığı içindir. ABD büyük medyası birbirinden farksız. En kötüsü Fox, ama hiçbiri iyi değil. İsrail’e destekte, Filistin’e ve İslam dünyasına düşmanlıkta hemfikirler. Bütün bu haber kanalları Amerikan hükümeti tarafından lisans verildiği için dikkatli davranıyorlar. Ortalama Amerikalı’nın sağlıklı bilgi alması ve propagandadan kurtulması çok zor.
   <br/>
   <br/>
   -Brzezinski teröristlerle mücadelenin meşru ama terörün hedefini medeniyet, özgürlük düşmanlığı ile açıklamanın çarpıtma olduğunu söylüyor. Bu bağlamda Amerika’da bir bilinçlenme var mı?
   <br/>
   <br/>
   Halk, yönetimin Ortadoğu’da izlediği politikalardan habersiz, yeterli hassasiyeti de yok. Medya yüzünden aksini beklemek zor. Brzezinski doğru bir noktaya temas ediyor ama Huntington gibiler olayı medeniyete karşı bir savaş gibi göstererek gerçekleri örtüyor. Amerika’daki İsrail politikalarının destekçileri ve Bush yönetimindeki birçok isim bu anlayışa hayli yakın maalesef.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=1828), [web.archive.org (arşiv bağlantısı)](http://web.archive.org/web/20041026184644/http://aksiyon.com.tr:80/detay.php?id=1828)
