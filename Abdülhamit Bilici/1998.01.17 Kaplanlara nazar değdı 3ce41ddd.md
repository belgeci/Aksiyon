# Kaplanlara nazar değdı

*Abdülhamit Bilici 1998.01.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nüfus bakımından dünyanın dördüncü, İslam ülkelerinin ise birinci büyük ülkesi Endonezya, 30 yıl boyunca istikrar içinde ortalama her yıl yüzde 6.5'lik bir büyüme göstererek,
  </font>
 </div>
 <div id="newsText">
  <font class="detail-text">
   IMF'nin üçüncü dünyaya sunduğu bir başarı modeli haline gelmişti. Model, ülkenin demir yumruklu lideri Suharto ile halkı arsındaki yazılı olmayan bir sözleşmeye dayanıyordu. Suharto sürekli artan oranlarda zenginlik sunuyor, buna karşılık halk da onun otoriter yönetim şekline, hatta ekonomiyle içli dışlı olan aile fertleriyle ilgili skandal söylentilerine ses çıkarmıyordu.
   <br/>
   <br/>
   Geçtiğimiz günlerde yaşanan gelişmeler bu sözleşmede büyük bir yara açacağa benziyor. Çünkü istikrarın yerini kriz, işsizlik ve paranın değer kaybı almıştı. Suharto ekonomik gerçekleri gözardı eden 198889 bütçesini sunduğunda Endonezya'nın milli parası rupiah ve borsası hızlı bir düşüşe geçti. Rupiahın değer kaybı, dolar bazında kriz öncesi 1130 dolar olan kişi başına milli geliri 340 dolara geriletmişti.
   <br/>
   <br/>
   Bağımsız gözlemcilerin tahminleriyle Suharto'nun vizyonu arasında bir uçurum vardı. Bütçenin açış takdim konuşmasında dile getirilen 1998'e ait ekonomik veriler şöyleydi: Enflasyon yüzde 9, ekonomik büyüme yüzde 4.1 dolar 4 bin rupiah. Ekonomistler ise enflasyonun yüzde 30.1, doların 15 bin rupiah olacağını, ekonomik büyümenin negatif bile çıkacağını söylüyorlardı.
   <br/>
   <br/>
   7 Ocak'tan itibaren bir hafta boyunca her gün ortalama yüzde 10 değer kaybeden rupiah, bir ara dolar karşısında 11 binle rekor seviyede düşmüş oldu. Halbuki geçtiğimiz temmuz ayında bu rakam, yani 1 doların Endonezya parası cinsinden karşılığı 2 bin 500'dü. Aynı hafta borsadaki düşüş yüzde 16 idi. Bu gelişmeler karşısında paniğe kapılan ve elinde parası olan insanlar iki tepki gösterdi. Marketlere hücum edip temel gıda maddelerinin fiyatı daha fazla yükselmeden mümkün olduğunca fazla alışveriş yapmak ve eldeki paranın buharlaşmasını önlemek için dolar almak. Batılı firmaların krizin derinleşmesiyle yaşanabilecek sosyal patlamalara karşı çalışanlarını kurtarma planları yaptığı söylentileri duyuldu.
   <br/>
   <br/>
   Halbuki ekim ayında ABD'nin de desteklediği IMF inisiyatifiyle ekonomileri zora giren Tayland, Endonezya ve G. Kore'ye 117 milyar dolarlık kurtarıcı bir paket açılmıştı. Bu acil IMF paketi çerçevesinde G. Kore'ye 57(IMF'nin tarihinde verdiği en yüksek borç), Tayland'a  17.2, Endonezya'ya 43 milyar dolar verildi. IMF'nin acı reçetesinde her zaman olduğu gibi kamu harcamalarının kısılması, ticaretin daha fazla libarelleştirilmesi başı çekiyordu. İster Suharto'nun IMF'ye verdiği sözü tutmamasına, ister başka bir nedene bağlansın, Endonezya'da son bir hafta içinde başgösteren kriz, tedbirlerin şimdilik bir istikrar sağlamadığını gösterdi.
   <br/>
   <br/>
   Halkın süpermarketlere üşüşmesi, milli paranın hızlı değer kaybı ve istifa çağrıları karşısında Suharto geri adım atmaya karar verdi, 15 büyük altyapı yatırımı ertelendi. Bu kararda, Clinton'ın Suharto ile yaptığı 25 dakikalık telefon görüşmesinin ve geçen pazartesi günü Cakarta'ya gelen üst düzey IMF yetkililerinin acı reçetenin uygulanmaması halinde 43 milyar doların  ödenmeyeceği uyarısının etkili olduğu saklanmıyor.
   <br/>
   <br/>
   130 milyar dolar dış borcu bulunan Endonezya'da krizin sürmesi durumunda, borç ertelemesi  ve döviz kontrollerinin gündeme gelebileceği, bunun da kısa vadeli bir rahatlama sağlarken uzun vadede yabancı yatırımları kaçıracağı için ekonomiyi iyice felç edeceğinden korkuluyor. Daha şimdiden krizin sosyal faturası oldukça kabarık. Endonezya'nın en büyük işçi sendikasının verdiği istatistiklere bakılırsa son 4 ayda 800 bin kişi işini kaybetmiş. Mart ayına kadar sayının 1.5 milyona yükselmesi bekleniyor. Bir başka çarpıcı bilgi de, bugün muhasebe defterleri kapatılsa Endonezya borsasına kayıtlı şirketlerin yüzde 70'inin iflas edeceği.
   <br/>
   <br/>
   Geçen hafta rupiahın düşüşünü Malezya, Tayland ve Güney Kore paralarının izlemesi, krizin kolayca ülke sınırlarını aşabildiğini gösterdi. Örneğin Malezya'nın krize karşı bulduğu, 2 milyonun üzerindeki yabancı işçiyi ülkelerine gönderme planının Endonezya'nın krizini derinleştireceği ortada. Çünkü bu işçilerin yaklaşık dörtte üçü Endonezyalı. Bu krizden nasipsiz kalmayacak bir ülke de Çin. Sözkonusu ülkelerde yaşanan hızlı develüasyon, Çin'in dünya piyasalarındaki saltanatını sarsabilir. Çünkü bu ülkelerin malları Çin mallarına karşı hergün biraz daha ucuzluyor. Borçların ödenememesi halinde önce Japonya'nın, sonra tüm dünyanın krizin etkisine gireceğinden endişeleniliyor. Batı'nın cömertliğinin altında biraz da bu endişeye dikkat çekiliyor.
   <br/>
   <br/>
   Kriz neticesinde ortaya çıkan sosyoekonomik tablonun siyaseti de derinden etkileyeceği görülüyor. Çünkü daha önce pek görülmemiş bir şekilde çeşitli kesimler, bu sene koltuğunda 32'nci yılını dolduracak olan 76 yaşındaki emekli general Suharto'nun görevi bırakmasını istemeye başladılar. Bazı sağlık problemleri de yaşayan Suharto'nun halefini belirlememiş olması, önümüzdeki mart ayında başkanlık için parlamentoda seçime gidecek Endonezya'nın önünde ciddi bir problem olarak duruyor. Bir halef belirlemesi ve Suharto'nun görevi bırakması normal senaryo. Bunun olmaması durumunda, şimdiye kadar Suharto'nun arkasında duran ordunun devreye girebileceği de söyleniyor. Suharto'nun halefleri arasında sayılan iki önemli ismin asker kökenli olması da bu iddiaya güç kazandırıyor (Genelkurmay Başkanı Viranto ve Enformasyon Bakanı Em. General Hartono). Suharto'nun büyük kızı Rukmana da adaylar arasında. Muhalefet de boş durmuyor. Suharto'nun devirdiği Sukarno'nun kızı Megavati ile iki İslamcı partinin ittifakı muhalefeti güçlendirmiş durumda. IMF reçetelerinin iktidar değiştirici yan etkisi çoktandır kabul edilen bir gerçek. Mesela en son, IMF ile anlaşan G. Kore'de iktidar el değiştirdi.
   <br/>
   <br/>
   Bu krizin siyasi açıdan Cakarta'ya ne getireceği tam olarak bilinmiyor, ama Güneydoğu Asya mucizesinin arkasındaki değerler daha şimdiden kirize karşı devreye sokulmuş durumda. Tayland, IMF'den aldığı borcu ödemek için vatandaşlarının yastık altlarına yönelik bir kampanya başlattı. Güney Kore'de benzer bir kampanya başlatan devlet televizyonu, halkın elinde 2000 ton, yani 20 milyar dolar değerinde altın olduğuna inanıyor. Bakalım Asyalı değerler krize ne kadar dayanabilecek?
   <br/>
   <br/>
   Krizin üstesinden geleceğiz
   <br/>
   <br/>
   Şu anda Güneydoğu Asya'da sözü edilen durum bölgesel bir krizdir. Bu da herhangi bir gelişme ya da parasal bir krizin bölgedeki diğer ülkeleri de etkisi altına alacağı anlamına gelmektedir. Güneydoğu Asya bölgesi, on yıllardır yüksek bir ekonomik gelişme oranı sergilemekte ve ekonomik globalleşmede yeni bir bin yıllık devreye girmeye hazırdır. Ekonomik globalleşmeyle, daha özgür bir pazar ve geniş imkanlarından yararlanmayı becerebilen ülkelere çıkar sağlayacak daha şeffaf bir ekonomik sistem kastediliyor. Ancak, aynı zamanda gelişmekte olan ülkelerin başa çıkması gereken pekçok zorluk, belirsizlik ve risk de göz önünde bulundurulmalıdır. Büyük miktarlarda kapitalin yer değiştirmesini sağlayan uluslararası finans pazarlarının sebep olduğu para piyasalarındaki hızlı, düzensiz ve sert değişiklikler, kolayca sağlam para politikalarını etkileyebilmektedir.
   <br/>
   <br/>
   Endonezya Hükümeti, ekonomik sistemini, global ekonomik sisteme göre ayarlaması gerektiğinin farkındadır. Bu sebeple, ekonomik reform, hükümetin dikkate alınacak temel vaadidir. Bu krizin başlangıç aşamasında, Endonezya Hükümeti krizin gelecekteki ekonomik gelişmelerini etkileyeceğinin de farkındaydı. Bu yüzden hükümet, yabancı yardımların krizin aşılmasında gerekli olduğunu düşünmektedir. Bu bağlamda Endonezya Hükümeti, uluslararası yardım kuruluşlarına olduğu kadar, Endonezya'ya olan yardımlarından ötürü diğer ülkelere de minnettardır. Diğer taraftan Endonezya Hükümeti'nin vaadleri arasında, uluslararası yardım kuruluşlarının koşullarını yerine getirmek kadar, dış borçlarını ödemek de ilk sıralardadır.
   <br/>
   <br/>
   En son krizden bahsetmek gerekirse, Merkez Bankası, "Bank Indonesia"nın Müdürü J. Soedradjad Djiwandono, 'rupiah'ın düşüşünün geçici olduğunu belirtmiştir. Djiwandono'ya göre, 'rupiah'ın ABD Doları karşısındaki son büyük düşüşü, pazarlardaki aşırı hassasiyetten kaynaklanmıştır. Pazarlardaki bu hassasiyet, dolara karşı güçlü bir talep başlatmış ve bu durum sadece Endonezya'da değil, Güneydoğu Asya ve bazı Doğu Asya ülkelerinde de görülmüştür.
   <br/>
   <br/>
   Kriz, yıl sonunda özel sektöre ait yabancı borçların ödenmesi gerektiği için kötüye gitmiştir. Rupiahın dolar karşısındaki anlamsız değer kaybı paniğe ve dolar alımına sebep olmuştur. Bunların dışında, Ramazan ayına girerken Endonezyalılar, Türk halkı gibi temel ihtiyaçlarını toptan sağlama çabasına girmişlerdir. Bu da halkın marketlerdeki yiyecek stokları ve muhtemel fiyat artışları ile ilgili endişe duymasına sebep olmuştur. Ancak dünya çapında çıkan haberlerde belirtildiği üzere Endonezya halkının temel ihtiyaçları için kuyruklar oluşturmaları abartılmıştır. Endonezya Hükümeti, Ulusal Lojistik Kuruluşu kanalıyla, süpermarketlere yeterli miktarda temel ihtiyaç maddeleri sağlamaya hazırdır ve fiyatları dengede tutmaya çalışmaktadır.
   <br/>
   <br/>
   Endonezya'daki krizin geçici bir sorun olduğuna inanmaktayım ve hepimiz bu meselenin üstesinden gelme konusunda iyimseriz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BBD3FCCB67DAB795DDB5E6E8E9125865?newsId=3391), [web.archive.org (arşiv bağlantısı)](http://web.archive.org/web/20141025134803/http://www.aksiyon.com.tr:80/aksiyon/newsDetail_getNewsById.action;jsessionid=BBD3FCCB67DAB795DDB5E6E8E9125865?newsId=3391)
