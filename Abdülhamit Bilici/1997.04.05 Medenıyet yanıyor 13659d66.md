# Medenıyet yanıyor

*Abdülhamit Bilici 1997.04.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Avrupa'da bir yangın var. Kurbanlar belli. Türkler, Araplar, Afrikalılar. Kısaca Avrupalı olmayanlar. Misafir işçiler ya da zulümden kaçıp Avrupa'nın adaletine sığınan mülteciler.
  </font>
 </div>
 <div id="newsText">
  <font class="detail-text">
   Failleri de belli. Ruhlarında kin, nefret ve ten kibirinden başka insanlık adına hiçbir değer kalmamış Dazlaklar, faşistler, ırkçılar. Seyircileri de belli. Dillerinden insan haklarını, ellerinden 'Beyaz İnsanın Yükü' diye tanımladıkları medenileştirme kamçılarını düşürmeyen ve ikide bir Ankara'nın yollarını aşındıran Avrupalı devlet adamları, parlamenterler, gazeteciler, avukatlar...
   <br/>
   <br/>
   Daha bir hafta önce Türkiye'ye, kafasını kapıların üst eşiklerine vuracak kadar göklere kaldıran bir Alman devlet adamı geldi. Ülkemizdeki insan hakları problemlerinin Avrupalı sayılmamıza engel olduğunu yüzüncü defa yineledi. Tecelli bu ya, yüreğimizi yaksa da samimiyetsizliği, yani kendi ülkesinde insan haklarının en birincisi olan yaşama hakkının dahi olmadığı hemen o hafta kendi Dazlak vatandaşlarınca ortaya kondu.
   <br/>
   <br/>
   26 Mart'ta Hollanda'nın Lahey şehrinde Kösedağ ailesinin 6 kurban verdiği faciadan 4 gün sonra Krefeld'de Demir ailesi 3 kurban verdi. Avrupa'nın hunhar yönünü deşifre eden bu olaylar ne ilkti, ne de son olacağa benziyor.
   <br/>
   <br/>
   Son 6 yılda Türklere karşı düzenlenen ırkçı saldırılarda 31 vatandaşımız hayatını kaybederken, 48'i yaralandı. Irkçı saldırılarda birincilik 19 kurbanla Almanya'da. Almanya'yı Fransa ve Hollanda izliyor. Fransa'da, 1993  yılında bir Türk ailesinin evinin yakılması sonucu 6 kişi ölmüş,  suçlular yakalanamamıştı. Hollanda'da ise 1994'ten itibaren artan saldırılar, 26 Mart'ta Lahey'de doruk noktasına ulaştı; aralarında  40 günlük bebeğin de olduğu 6 kişi öldü,  2 çocuk yaralandı.
   <br/>
   <br/>
   1991 yılında şiddetlenen Türk düşmanlığı aynı yılın kasım ayında ilk ölümü getirdi. Berlin'de 3 Alman Dazlağın saldırısına uğrayan Mete Ekşi hayatını kaybetti. Saldırılar devam etti; ancak Almanya'daki Türk toplumu NeoNazilerin çirkin yüzüyle 23 Kasım 1992'de Möln'de karşı karşıya geldi.  Türk vatandaşlarına ait 2 evin yakılması  sonucu 3 kişi ölürken, 9 kişi de yaralandı.
   <br/>
   <br/>
   28 Kasım 1992'de Köln'de Ahmet Yolun isimli vatandaşımızın ölümünün ardından Nazi döneminden sonra Almanya'da yaşanan en büyük ırkçı şiddet Solingen'de hortladı. 29 Mayıs 1993'te 25 yıldır Almanya'da bulunan Durmuş Genç'in 20 kişilik ailesinin yaşadığı ev kundaklandı. Aynı aileden 5 kişi öldü, 2 kişi yaralandı. Olayın faillerini Alman istihbarat servisinden bir ajanın eğittiği ortaya çıktı. Saldırının dünyada yarattığı nefretin etkisiyle Alman Dışişleri Bakanı Kinkel Türklere güvence vererek olayların tekrar etmeyeceğini, çifte vatandaşlık düzenlemesinin yapılacağını söz verdi. Hadisenin sıcaklığı geçince sözler unutulmakla kalmadı, 18 yaşın altındakilere vize uygulaması getirildi. 16 Ekim 1996'da Karlsruhe'de 2 Türk ailesinin ve bir İranlı  vatandaşın yaşadığı 3 katlı binadaki kundaklama eylemi neticesinde Alaattin ve Fethiye Yılmaz ile Hüseyin Evcim can verdiler.
   <br/>
   <br/>
   Hollanda'daki saldırılarda Türk iş yerleri, vakıf, cami, konsolosluk binaları ve kültür merkezleri nasibini aldı.
   <br/>
   <br/>
   Bu ırkçı saldırılar sadece Türkleri hedef almıyor. 1994 yılı içinde 33 yaşındaki bir Vietnamlı, Doğu Almanya'nın Leipzig kentinde öldürüldü. 25 yaşındaki Ganalı bir göçmen 4 dazlak tarafından Berlin'de trenden atıldı. 1994'te faşist saldırılara uğrayan 48 yaşındaki âmâ bir Yahudiye, polis, İsrail'e gitmesi tavsiyesinde bulundu, Luebeck'te bir sinagog yakıldı.
   <br/>
   <br/>
   Türkler Avrupa'ya 1960'lı yılların başında davetli olarak gitmişlerdi. Çoğunluğu kırsal kökenli misafir işçilerin maksatları orada bir miktar tasarruf yapıp geri dönmekti. Bu yüzden başlangıçta ailelerini götürmemişlerdi. İşçilerin karşılaştığı engelleri aşmak için Türkiye ev sahibi ülkelerle çeşitli anlaşmalar imzaladı. 1970'li yıllarda petrol krizinin de etkisiyle Avrupa ülkeleri yeni işçilerin gelmesini istemediler; mevcut işçilerin topluma uyumunu sağlayacak ve orada sürekli kalmalarını temin edecek tedbirler almaya başladılar. Yılar yılları kovaladı. İkinci ve üçüncü kuşak Türkler Alman okullarında okumaya, çeşitli sektörlerde işverenliğe yükselmeye başladılar. Alman bankalarındaki birikimlerinin boyutu 5060 milyar markı geçti. Bugün yurtdışındaki 3.37 milyon vatandaşımızın yüzde 88'inin Batı Avrupa'da yaşadığı, bu miktarın yüzde 84'ünün ise Avrupa Birliği içinde olduğu görülmekte. Batı Avrupa'daki vatandaşlarımızın 1.96 milyonu Almanya'da, 268 bini Fransa'da, 264 bini Hollanda'da, 150 bini Avusturya'da, 85 bini Belçika'da, 78 bini İsviçre'de, 51 bini İngiltere'de, 35 bini İsveç'te yaşıyor.
   <br/>
   <br/>
   Toplam nüfusun üçte birini gurbette doğan ikinci ve üçüncü kuşağın teşkil ettiği vatandaşlarımız, bugün bulundukları ülkelerde hukuki, siyasi ve kültürel entegrasyonun gerçekleşeceği günleri bekliyor. Vergileriyle yaşadıkları topluma katkıda bulunduklarından iş hayatında, siyasette ve eğitim alanında eşitlik istiyor.
   <br/>
   <br/>
   Ancak ev sahiplerinin muamelesi Avrupa tarihinin ırkçılık açısından gözden geçirilmesini gerektiriyor. Birleşmiş Milletler Ayrımcılıkla Mücadele ve Azınlıkların Korunması Alt Komitesi'nin 1992/5 sayılı kararı ırkçılığın özellike Kuzey Amerika ve Avrupa'da görüldüğünü belirtiyor. Yine BM İnsan Hakları Komisyonu'nun 1993/3 sayılı kararı ırkçılığın gelişmiş ülkelere has bir problem olduğunu ortaya koyuyor. Tarih de ırkçılığın en vahşi boyutlarının Batı Avrupa'da ve bu ülkelerin sömürgelerinde yaşandığına şahitlik ediyor. Amerika'da yerli medeniyetlerin ortadan kaldırılışı, Avustralya'nın yerli halkı Aborjinlerin içinde bulundukları durum, Katolik İspanya'nın ve Nazi Almanyası'nın Yahudilere karşı giriştiği cinayetler Avrupa'nın sicilinde büyük yaralar açıyor. Irkıçılık açısından Hıristiyanlığın çeşitli mezhepleri karşılaştırıldığında Protestanların daha fazla ırkçı oldukları sonucuna varılıyor. Hollanda Reformist Kilisesi, Güney Afrika'daki resmi ırkçı politikayı Allah'ın isteği olarak görüp destekliyor. Yaratılışta ırklar arasında bir derecelendirme olduğu, siyah ırkın köleliğe yatkın olduğu da bir kısım reformist Protestan kiliselerin öğretileri arasında yer alıyor.
   <br/>
   <br/>
   Krallıklar döneminde Yahudiler 1290'da İngiltere'den, 1394'te Fransa'dan ve 1492'de İspanya'dan sürülürken (Bu Yahudiler'i Osmanlı Devleti'nin himaye ettiğini herkes biliyor), modern tarihte Hitler ve Mussoloni örnekleri Avrupa'nın ırkçı temayülünü adeta belgelediler.
   <br/>
   <br/>
   Bugüne dönüldüğünde, Avrupa Birliği ülkelerindeki ekonomik durgunluk, işsizlik ve Para Birliği'nin gerektirdiği sosyal harcamalardaki kısıtlamaların toplumda meydana getirdiği rahatsızlıklar çıkıyor karşımıza. Almanya'da yapılan bir kamuoyu araştırmasından çıkan sonuçlar bu konuların müreffeh Avrupa için ne kadar da önemli olduğunu ortaya koyuyor. Almanların gözünde en önemli mesele işsizlik (yüzde 66). İkinci sırada yüzde 17 ile iltica ve göçmen problemleri var. Bunları asayiş, çevre ve konut problemi takip ediyor. Doğu ve Batı Almanya'daki bakış açılarında da farklılık gözleniyor. İşsizliğin birinci problem olduğu noktasında hemfikirler; ancak batıda yaşayan Almanların yüzde 63'ü, doğuda yaşayan Almanların yüzde 75'i işsizliği birinci problem olarak görüyor. 4 milyon işsizin bulunduğu ülkede 1993 yılı içinde 322 bin iltica başvurusu oldu.
   <br/>
   <br/>
   Fransa'da halkın yüzde 46'sı Kuzey Afrikalıları sempatik bulmazken, yüzde 33'ü en fazla İslami fundamentalizmden korkuyor. Hollanda'da ise gençlerin yüzde 68'i Hollanda'nın yabancılarla dolu olduğu inancında. Lise öğrencilerinin üçte ikisi aşırı sağ görüşlere açık, halkın beşte biri yabancıları tehdit olarak görüyor. Avrupa'daki   NeoNazi hareketlerini en yakından izleyen Yahudi teşkilatlarının ülke ülke tarayarak hazırladığı Antisemitism Raporu'nun (Institute of Jewish Affairs, Londra) ortaya koyduğu bu gerçekler Avrupa Birliği'nin niçin içinde bulunduğumuz yılı Irkçılıkla Mücadele Yılı ilan ettiği konusunda daha iyi fikir veriyor.
   <br/>
   <br/>
   Irkçı bir parti ve lideri Le Pen:
   <br/>
   <br/>
   Kov kurtul
   <br/>
   <br/>
   Avrupa'daki ırkçı hareketin en somut ve örgütlü temsilcisi Milli Cephe bugünlerde Fransa'yı fena karıştırdı. Batı Avrupa'daki ırkçı tırmanışı iyi anlayabilmek için geçtiğimiz hafta sonu Strasburg'da düzenledikleri olaylı kongreleriyle yeniden gündeme gelen Jean Marie Le Pen liderliğindeki Milli Cephe'nin savunduğu görüşlere bir göz atmakta fayda var. Kongresi başta ırkçılık karşıtları olmak üzere yüzbinlerce Avrupalı tarafından şiddetle protesto edilen ırkçı partiye göre göçler, işsizlik, doğum oranlarındaki düşüş ve AIDS Fransa'nın varlığına karşı en önemli tehditleri oluşturuyor. Kültürleri ve insanları karıştırmayı amaçlayan kosmopolit düşüncelere karşı olduğunu açıklayan parti, bu önemli problemlerin çözülmesi için 4 milyon yabancının Fransa'dan kovulmasını, Avrupa Para Birliği'nden çıkılmasını ve annelere nüfusa katkılarından dolayı maaş bağlanmasını teklif ediyor.
   <br/>
   <br/>
   İzleyecekleri yeni stratejiyle 1988 seçimlerinde en az 20 milletvekili çıkarmayı tasarlayan parti şu anda Meclis'te temsil edilmiyor. Başkanlık seçimlerinde 4.5 milyon oy alarak yüzde 15'lik bir başarı gösteren partinin Meclis'te yer almayışını Le Pen şöyle izah ediyor: "Fransa'da demokrasi işlemiyor. 1988'de MC'nin bir sandalye kazanması için 2.4 milyon oy gerekiyordu; bir sosyalist için ise 40 bin. Partinin 11 seçim bölgesindeki oyu yüzde 40'ı, 55 seçim bölgesinde ise yüzde 30'u geçti. Tek turlu seçim olsa, Meclis'te 64 sandalyesi olacak.''
   <br/>
   <br/>
   "Avrupalı Avrupa'da, Fransız Fransa" sloganıyla kozmopolit bir Avrupa Birliği'ne de karşı çıkan Le Pen (69), babasını II. Dünya Savaşı'nda kaybetmiş; okuluna devam edebilmek için önce balıkçılık yapmış, ardından madende çalışmış. Siyaset bilimi ve hukuk okuyan Le Pen, öğrencilik yıllarında Paris Hukuk Öğrencileri Derneği'nin başkanlığını yapmış. Fransa'nın Vietnam, Cezayir ve Süveyş serüvenlerinde yer almış. 1953'te Hollanda sular altında kaldığında arkadaşlarıyla bu ülkeye yardıma gitmiş. 1956'da 27  yaşında en genç parlamenter olarak Meclis'e Paris'ten giren Le Pen, Milli Cephe'yi 1972'de kurdu. Tarih romanları basan bir matbaası bulunuyor.
   <br/>
   <br/>
   ALMANYA
   <br/>
   <br/>
   Almanya'daki en önemli ırkçı parti Die Republikaner, yani Cumhuriyetçiler'in en önemli tezi, kanun ve düzenin sağlanması için yabancıların sınırdışı edilmesiydi. Cumhuriyetçiler'in ırkçı damgası yememek için gizlenmeleri üzerine Alman Ligi ve Alman Halkı Birliği gibi açıktan ırkçılık yapan siyasi hareketler ortaya çıktı. Anayasayı Koruma Ofisi'nin verilerine göre 27'si NeoNazi olmak üzere 77 aşırı sağcı grup ve 6 bin Dazlak bulunuyor. Solingen'de 5 Türk'ün hunharca öldürüldüğü 1993'te 2232 ırkçı şiddet vak'ası yaşandı. Irkçı partilerin yükselişi iktidardaki CDUCSU'yu 18 yaş altındakilerden vize istenmesi gibi milliyetçi uygulamalara itiyor. Polis ve orduya NeoNazilerin sızdığı söyleniyor. 1995'te 53 askere ırkçı davranışlarından dolayı dava açıldı. Almanya'nın sorunlarından yabancıları sorumlu tutan 15 profesörün Heidelberg Manifestosu ırkçılara ivme kazandırdı.
   <br/>
   <br/>
   HOLLANDA
   <br/>
   <br/>
   Centrum Democraten ve Centrum Partij (CP) yabancı düşmanı aşırı sağcı partiler. CP'nin oy oranı % 78 civarında. Partinin sloganı 'Hollanda Hollandalılar için'. Neo-Nazi bir başka grup Milli Sosyalistler Hareket Cephesi. Faşizm Araştırma Merkezi'nin rakamlarına göre ülkede aşırı sağın 2 bini militan, 250'si Dazlak 10 bin taraftarı var. 264 bin vatandaşımızın yaşadığı ülkede Kösedağ ailesinden 6 kişi Lahey'de hunharca katledildi.
   <br/>
   <br/>
   FRANSA
   <br/>
   <br/>
   Irkçılık hareketinin önderliğini Le Pen'in Milli Cephe'sinin yaptığı Fransa'da 1993'te iktidara gelen sağ hükümetin çıkardığı yeni vatandaşlık yasası Fransa'da doğma ve Fransızla evlenme neticesinde vatandaşlık elde etmeyi durdurdu. Polisin yabancılara karşı yetkileri artırıldı. Ülkedeki dazlaklar özellikle Kuzey Afrikalıları hedef alıyor. Gittikçe artan bir İslami fundamentalizm korkusu var. 268 bin vatandaşımızın yaşadığı ülkede Türklere karşı Mulhouse'da girişilen saldırıda 6 kişi hayatını kaybetti.
   <br/>
   <br/>
   BELÇİKA
   <br/>
   <br/>
   Filip De Winter'in liderliğindeki Flamenler Bloku Belçika'nın ve Avrupa'nın en önemli aşırı sağ partilerinden biri. Tam bir Hitler hayranı olan parti; yerel, milli ve Avrupa düzeyinde temsil ediliyor. Polis içinde 2 bin kadar sempatizanı olduğu söyleniyor. 1991 seçimlerinde partinin oy oranı yüzde 10'un üstündeydi. Partinin Jirinovski, Le Pen ve Alman ırkçı partilerle işbirliği var. 85 bin vatandaşımızın yaşadığı ülkede, aşırı sağdaki diğer parti Milli Cephe.
   <br/>
   <br/>
   AVUSTURYA
   <br/>
   <br/>
   Resmi rakamlara göre 20 bin kadar NeoNazi'nin bulunduğu ülkede yabancılara karşı 1994 yılı içinde 525 şiddet olayı yaşanmış. Meclis'teki partilerden sadece Özgürlük Partisi yabancı düşmanlığına açıkça karşı çıkmıyor. Partinin lideri, göçmen karşıtı kampanyada 417 bin imza topladı. Hükümet aldığı bir kararla sınıfların yüzde 70'inin Avusturyalılardan oluşmasını kararlaştırdı. Ülkede 150 bin vatandaşımız yaşıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2439), [web.archive.org (arşiv bağlantısı)](http://web.archive.org/web/20131205220904/http://www.aksiyon.com.tr:80/aksiyon/newsDetail_getNewsById.action;jsessionid=D82F8095A94B631B08BD8F0B33EE9236?newsId=2439)
