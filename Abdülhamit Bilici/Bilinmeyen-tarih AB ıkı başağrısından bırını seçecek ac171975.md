# AB ıkı başağrısından bırını seçecek

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050225005943im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005943im_/http://www.aksiyon.com.tr/resim/378/52.jpg" vspace="5"/>
  </p>
 </font>
 <font class="content">
  Güneydoğu Avrupa Derneği Başkanı Dr. Brey'e göre Avrupa Birliği, Kıbrıs konusunda Yunanistan ile Türkiye arasında sıkışmış durumda. Türkiye'nin istediği gibi çözüm bulunana kadar Kıbrıs'ın üyeliği ertelenirse Yunanistan tüm genişleme sürecini veto edecek. Bir çözüm bulunmadan Rum tarafını üyeliğe kabul ederse adanın kuzeyini entegre edecek olan Türkiye ile karşı karşıya gelecek
 </font>
 <br/>
 <p>
  <font class="content">
   Uzun yıllar Türk dış politikasının bir numaralı uğraşı olan Kıbrıs meselesinde geri sayım sürüyor. Çünkü bilindiği gibi Rumlar’ın sözde Kıbrıs Cumhuriyeti olarak Avrupa Birliği’ne yaptıkları üyelik başvurusu son aşamasına doğru ilerliyor.
   <br>
    <br>
     Brüksel, genişlemeden sorumlu Avrupa Komiseri Alman asıllı Verheugen’in ağzından sık sık sorun çözülmese de Kıbrıs’ı üyeliğe kabul edeceklerini, bu politikalarını Türkiye’ye tutsak yapmayacaklarını açıklıyor.
     <br>
      <br>
       Avrupalılar, Kıbrıs’ı Türkiye’ye tutsak yapmamaya özen gösterirken veto gücü dolayısıyla Yunanistan’a tutsak duruma düştüklerinin hatırlatılmasından da pek hoşlanmıyorlar.
       <br/>
       <br/>
       Ankara da hem kendi üyeliğinin bir şartı haline getirilen, hem de adadaki durumu kökten değiştirecek olan Kıbrıs konusunda bu defa gerçekten bir sona yaklaşıldığını hissediyor.
       <br/>
       <br/>
       Bir yandan da KKTC Cumhurbaşkanı Rauf Denktaş’ın inisiyatifiyle 16 Ocak’ta başlayan doğrudan görüşmeler sürüyor. Adadaki iki lider şimdiye kadar 14 kez görüştü.
       <br/>
       <br/>
       Üyelik öncesi bir çözüm bulunabilecek mi? Bulunamazsa Avrupa, Türkiye ile Kıbrıs’ta karşı karşıya mı gelecek? Askeri olarak karşı karşıya gelirse, ordusu olmayan AB, NATO üyesi Türkiye’ye karşı ne yapacak?
       <br/>
       <br/>
       Bütün bu ihtimalleri Kıbrıs, Türkiye ve Yunanistan’ı yakından izleyen bir Alman araştırmacı Dr. Hansjörg Brey’la konuştuk. Dr. Brey, 1996’dan beri bilim, siyaset, medya çevrelerinden 750’den fazla üyesi bulunan Güneydoğu Avrupa Derneği’nin başkanlığını yürütüyor. Merkezi Münih’te bulunan bu kuruluş, diğer güçler yanında Almanya’nın da önemli etkiye sahip olduğu Güneydoğu Avrupa bölgesiyle ilgili araştırmalar yapıyor, etkinlikler organize ediyor.
       <br/>
       <br/>
       -Kıbrıs’ta herkesi tatmin eden çözüm bulunacak mı?
       <br/>
       <br/>
       Kıbrıs çok zor bir mesele. Soruna bir çözüm bulmak, Türkiye için çok önemli. Çünkü AB Türkiye’den bunu istiyor. Doğrudan görüşmelerden sonuç çıkacağı konusunda iyimserim. Zaten bu da son şans.
       <br/>
       <br/>
       -40 yıldır çözülemeyen mesele 6 ayda çözülebilir mi?
       <br/>
       <br/>
       AB, Kıbrıs’ın üyeliği konusunda tavrını açıkça koydu. Çözüm olmazsa, güneyi tek başına kabule hazır. Ancak bence AB içinde sorunun bu noktaya gelmesini kimse istemiyor. Herkes üyelik öncesi bir çözüm için bastırıyor. Türkiye ve Kıbrıs Türkleri de, bu sürece katkıda bulunmak ve bazı tavizler vermek zorunda olduğunu anlamalı.
       <br/>
       <br/>
       -Türkiye, çözüm olmadan Rumlar’ın üyeliği durumunda Kuzey’i entegre edeceğini söylüyor.  Kıbrıs’ta Türkiye ile karşı karşıya gelmemek için AB, Türkiye’nin üyelik sürecini hızlandırmayı niye  düşünmüyor?
       <br/>
       <br/>
       Tek taraflı üyelik, elbette çok büyük problemler çıkaracak. Çok önemli hukuki sorunlar yaşanacak. Mesela adadaki ateşkes hattı Yeşil Hat AB’nin sınırı olacak. Ancak AB, Kuzey Kıbrıs’ın ilhakı ya da entegrasyonunun Türkiye’nin kendi üyelik sürecine çok ciddi engel olacağını net olarak açıkladı. Bu yüzden birşeyler yapması için Türkiye üzerinde yoğun baskı var.
       <br/>
       <br/>
       Rumlar da taviz verecek
       <br/>
       <br/>
       -Cebinde AB bileti olan güneye de baskı uygulamadan müzakerelerden sonuç alınabilir mi?
       <br/>
       <br/>
       Onlara baskı yapılıyor. Tek taraflı olarak birliğe alınmaları durumunda çıkacak problemleri biliyorlar. Taviz vermeleri gerektiğini biliyorlar. Son yakınlaştırma toplantılarında bunun işaretleri görüldü. Mesela Kuzey’de kalan mallar konusunda tüm göçmenlerin geri dönmesini savunmuyorlar. Zararların karşılıklı telafi edilmesine razılar. Tüm mültecilerin topraklarına dönmesini istemiyorlar. Türkiye’den gelip Kuzey’e yerleştirilen Türkler’in de geri dönmesini istemiyorlar. Çözüm istenirse tavizler verilebilir. Kuzey’in bağımsızlığı veya konfederasyon tezlerinin kabul edilmesi ise bence mümkün değil.
       <br/>
       <br/>
       -Niçin?
       <br/>
       <br/>
       Konfederasyon iki bağımsız devlet demek. Bu, adanın iki tarafını birleştirmek isteyen AB’nin gözünde çözüm değil. En fazla çok gevşek bir federasyon olabileceğini düşünüyorlar. Verheugen’in de söylediği gibi adada tek ses olmalı, iki ses değil.
       <br/>
       <br/>
       -1960 düzeni adada Türk ve Yunan dengesi üzerine kurulmuştu. Türkiye, AB üyesi olmadıkça gevşek bir federal çözüm bile dengeyi Yunanistan lehine bozuyor. Türkiye’nin aksine Yunanistan, adada tamamen özgür oluyor. Bu nasıl giderilecek?
       <br/>
       <br/>
       Eski sistemin adanın geleceği için iyi bir mekanizma olmadığı ispatlandı. Her halde yeni bir çözüm bulmak zorunluluktur. Şimdi iki taraf için mükemmel bir fırsat var. Çünkü mutlak bir güvenlik garantisi sözkonusu. AB üyesi bir Kıbrıs’ta herkes Kıbrıslı Türkler’in güvenliğinden emin olabilir. Hatta anlaşmadan sonra Türk ordusunun bir kısmının kalmasına bile belli süreliğine izin verilecek. Endişeyi ve çekinceleri haklı buluyorum.
       <br/>
       <br/>
       -Yalnız güvenlik endişeleri değil, ekonomik dengesizlikler var. Rumlar ve Yunanlılar gelip fakir Kuzey’i tamamen satın alabilirler mesela. AB’nin getirdiği bazı temel özgürlüklerde kısıtlama gerekli.
       <br/>
       <br/>
       Temel özgürlüklerin tam olarak uygulanmayacağı bir moratoryumun da AB tarafından kabul edileceğini  biliyorum. Böylece Kıbrıslı Türkler’in mal varlıklarının satın alınacağından korkmasına gerek kalmayacak. Diğer yandan büyük ekonomik uçurumun kapatılması için de AB üyeliği büyük bir fırsat. Brüksel de şimdiden Kuzey’in AB fonlarından yararlanacağını açıkladı. Güney Kıbrıs’ta büyük işgücü açığı var. Bu da Kuzey için bir fırsat.
       <br/>
       <br/>
       -Avrupa başına sorun açacağını ve 1960 sistemine aykırı olduğunu bile bile niçin Rumlar’la bu ilişkiyi başlattı. Yunanistan mı etkili oldu?
       <br/>
       <br/>
       Güney’deki Kıbrıs Cumhuriyeti dünya tarafından kabul edilen meşru bir yönetim. Adaylık başvurularının kabul edilmesi normal. Uluslararası düzeyde Kıbrıs Cumhuriyeti’nin Kıbrıs’ı temsil ettiği noktasında bir sorun yok. Üyelik çözüme bağlanmalı mı, bağlanmamalı mı noktasında Yunanistan’ın baskısı akla geliyor. Elbette Yunan baskısı var. Ancak AB içinde de Kıbrıs meselesinin Türkiye’ye tutsak edilmemesi şeklinde ortak kanaat var.
       <br/>
       <br/>
       Türkiye’ye mi, Yunanistan’a mı tutsak?
       <br/>
       <br/>
       -Şimdi ise AB Kıbrıs konusunda Yunan’a esir olmuş görünüyor. Çünkü özellikle Almanya’nın desteklediği doğuya genişleme sürecini veto tehdidi var.
       <br/>
       <br/>
       Herkes çözüme endeksli ama çözüm olmazsa ne olur? Evet, Yunanistan’ın veto tehdidi var. Ama Türkiye’nin öngörülemeyen entegrasyon ya da ilhak tehdidi var. Bu herkes için çok büyük başağrısı demek.
       <br/>
       <br/>
       -AB hangi başağrısını seçecek sizce?
       <br/>
       <br/>
       Fark şurada ki, Yunanistan AB içinde ve veto hakkı bulunuyor. Bu gayet net. Diğer tarafta AB’ye girmek isteyen Türkiye var. Türk toplumu içinde de AB isteği var. Bu arzunun üstün geleceğini arzuluyorum. Elbette Türk siyasi eliti içinde AB’nin tek seçenek olduğunu düşünmeyen çevreler de var.
       <br/>
       <br/>
       -O halde AB, Türkiye’nin Kıbrıs’tan dolayı göstereceği reaksiyon konusunda biraz ciddi olmadığını düşünüyor?
       <br/>
       <br/>
       Türkiye’ye AB’den çok açık bir mesaj verildi. Bu mesaj şuydu: Kıbrıs’ta statükonun sürmesi ya da fiili bir bölünme Türkiye’nin üyelik perspektifini bitirir. Bu baskı sayesinde Denktaş ve Klerides bugün Kıbrıs’ta masadalar.
       <br/>
       <br/>
       -Almanya’nın farklı bir bakışı var mı? Önceleri bazı ülkeler çözüm olmadan Kıbrıs’ın üyeliğini kabul etmeyeceklerini açıklamışlardı?
       <br/>
       <br/>
       Özel bir Alman tutumu yok bence. AB’nin bu konuda ortak bir tavrı var. Şu anda tek ülke bile çözümü Kıbrıs’ın üyeliği için şart koşmuyor. Ülke parlamentoları Kıbrıs’ın üyeliğini onaylayacaktır. Şu anda kötü senaryoyu, yani Rumlar’ın tek taraflı üye olacağı ihtimalini kimse düşünmüyor, herkes çözüme kilitlenmiş durumda. Aksi halde güvenlik sorunu ortaya çıkacak. Türkiye’nin alacağı tavra göre yeni bir politika geliştirilmesi gerekecek. Kimse Kıbrıs’ın Güneyi’nin Türkiye’ye karşı savunulacağını düşünmüyor. Çünkü AB içinde birçokları Türkiye’nin de Avrupa için çok değerli olduğunu düşünüyor.
       <br/>
       <br/>
       -Türkiye’nin üyeliği gerçekleşse Kıbrıs meselesi anında marjinalleşir. AB, Türkiye’nin sürecini hızlandırarak, üyelik perspektifini somutlaştırarak sorunu çözmeyi düşünmüyor mu?
       <br/>
       <br/>
       Hiç kimse üyelik müzakerelerinin ne kadar süreceğinin garantisini veremez.
       <br/>
       <br/>
       -Ancak Güney Kıbrıs dahil 10 ülkeye verildi?
       <br/>
       <br/>
       Her ülke kendi şartları içerisinde ilerliyor. Güney Kıbrıs bu süreçte en başarılı adaylardan biri. Türkiye’nin aynı anda halletmek zorunda olduğu birçok sorunu var. Bütün yönleriyle Kopenhag kriterlerine uyum sağlaması gerekiyor. Bu yüzden Türkiye’ye kimse “Bu problemleri unut. Müzakerelere başlıyoruz” diyemez.
       <br/>
       <br/>
       -Türkiye’den ev ödevlerini yapmayalım diyen yok. Ancak hepsini yaptıktan sonra, bir de Rum vetosu ekleneceği için dışarıda kalma riski var.
       <br/>
       <br/>
       Bu olası bir senaryo değil. Örneğin AB içindeki büyük ve önemli bir ülke olan Almanya’nın Türkiye’nin AB içinde olmasından büyük çıkarı var.
       <br/>
       <br/>
       -Niçin?
       <br/>
       <br/>
       Türkiye’yi Avrupa’nın güvenlik sistemine bağlamak önemli. Dışarıda kalmış ve Doğu’ya, Batı’ya, başka yönlere bakan bir Türkiye bir risk. Devlet adamlarımız bunu görüyor. Ayrıca önemli bir pazar. Bazıları büyük bir göç ihtimalinden dolayı endişe etse de, Türkiye aynı zamanda nüfus açığını karşılayacak bir potansiyel.
       <br/>
       <br/>
       -Nüfusu dolayısıyla Türkiye, Almanya’dan sonra AB içinde çok etkili olacak. Avrupa bunu kabule hazır mı?
       <br/>
       <br/>
       Böyle endişeler var. Siyasetçilerimiz seçmenleri, Türkiye gibi büyük bir ülkenin üyeliği konusunda ikna etmek için gerçekten çok çalışmalılar. Sağlam argümanları olmalı. Türkiye, güvenilir bir ortaktır, ihtiyacımız var demeliler. AB’nin Hıristiyan bir birlik olup olmadığı çok tartışıldı. Ancak seküler bir Türkiye’nin üyeliğine bu yaklaşımın engel olacağını düşünmüyorum. Zaten Türkiye denince akla Müslüman değil seküler bir ülke geliyor. Elbette Türkiye Müslüman bir ülke aynı zamanda.
       <br/>
       <br/>
       İslamcılar’ın AB taraftarlığı
       <br/>
       <br/>
       -Kapıda uzun süre bekletirsek, Türkiye’de anti-demokratik güçlerin güçleneceği ve bölgede bir ikinci İsrail’e ya da İran’a benzeyeceği gibi endişeler var mı?
       <br/>
       <br/>
       Türkiye’yi iyi bilenler, Erbakan hükümeti döneminde yaşandığı gibi bir durumdan endişeleniyorlar. Türkiye’deki Batı eğilimli çevrelerin desteklenmesi gerektiğine inanıyoruz. Ben şahsen Türkiye’yi siyasi ve ekonomik olarak kendi haline bırakırsak, diğer güçlerin iktidara gelme ihtimalinin yükseleceğini düşünüyorum. Ayrıca 11 Eylül’den sonra bir kısım elit, Türkiye’nin stratejik öneminin arttığını düşünüyor. ABD’nin her bakımdan kendilerine yardım edeceğini düşünüyorlar. Avrupalılar’ın da üyelik konusunda böyle davranmasını bekliyorlar. Bu dar görüşlü bir yaklaşım. ABD’nin desteğini alabilirsiniz. ABD sizin AB’yi hak ettiğinizi söyleyebilir, ama AB’nin kendi karar mekanizmaları var. ABD’nin onlar üzerindeki etkisiyse hayli sınırlı.
       <br/>
       <br/>
       -AB’ye uyum konusundaki itirazların önemli kısmı temelde, Cumhuriyet’in kazanımlarını bitireceği, ülkeyi böleceği gibi kaygılarla sizin Batı eğilimli dediğiniz çevrelerden geliyor. Avrupa, Batıcılar’ı yeniden Batılılaştırmakla karşı karşıya olduğunu biliyor mu? İslamcılar’ın çoğu AB’yi destekliyor.
       <br/>
       <br/>
       İlk dönem Batıcılar’dan kasıt Kemalistler ise onlar arasında farklı tutumlar var. Avrupa’nın uzlaşma demek olduğunu bilenler var. Almanya’nın, Fransa’nın yaptığı gibi milli bağımsızlığın bazı alanlarını devretmek gerektiğini kabul edenler ve buna soğuk bakanlar var. Türkiye geleceğini belirleyecek bir kavşakta bugün. Bu, elitlerden hangi grubun etkili olacağına bağlı. Bazıları ordunun olumsuz tavır takındığını söylüyor. Ama ben ordu içinde AB konusunda iyimser yaklaşanlar olduğunu biliyorum. İslamcılar’ın bu konuda ne kadar samimi olduklarını bilmiyorum. Avrupa’nın isteklerini bildiklerini ve bunları kabul ettiklerini söyleyebilir miyiz bilmiyorum.
       <br/>
       <br/>
       AB içinde Alman politikası
       <br/>
       <br/>
       -Başında bulunduğunuz kurum tam olarak Almanya’nın dış politikada etkisini artırmak istediği bölgeler üzerinde çalışıyor. Almanya’nın bu çabaları eski endişeleri uyandırmıyor mu?
       <br/>
       <br/>
       Güneydoğu Avrupa’da Almanya’nın tek taraflı bir siyaset izlediği görüşünüze katılmıyorum. Ekonomik olarak bölgede Almanya’nın etkili olduğu doğru. Alman ekonomisi için bölgenin elbette önemi var. Almanya da bu ülkeler için çok önemli bir ticari ortak. Ancak dış politika açısından Almanya’nın bölgedeki etkisi çok taraflı bir etki. AB politikasının, İstikrar Paktı’nın ve diğer uluslararası aktörlerin etkisinin bir parçası.
       <br/>
       <br/>
       -AB’ye rağmen Yugoslavya’da Avrupalı aktörler farklı davrandılar. Almanya, birlikten çıkan ülkeleri ilk tanıyan ülke oldu. Hatta bu yüzden suçlandı. AB içinde önemli oranda ülkelerin milli siyasetleri de sürüyor değil mi?
       <br/>
       <br/>
       Almanya o dönemde çok zor durumdaydı. Evet Hırvatistan’ın bağımsızlığını tanıyan ilk ülke Almanya oldu. Ancak o dönemde Doğu Almanya ile birleşmiştik ve milletlerin bağımsızlık hakkı konusunda ülkedeki duyarlılık çok yüksekti. Birçokları ‘Almanya tarihi rolüne geri mi dönüyor?’ sorusunu sordu. 1980’lere kadar Almanya bölgeye dönük hiçbir özel siyaset izlemedi. Genel sistemin bir parçasıydılar. Şimdi ise diğer ülkelerin de kendisinden rol almasını beklediği bir durumla karşı karşıya. Çünkü ekonomik olarak güçlü. Madalyonun iki yüzü var. Bir taraftan rol alması isteniyor, diğer taraftan rol alınca ‘Almanya ne yapıyor?’ diye kuşkular gündeme getiriliyor. Bu çok zor süreçte Almanya kendi yolunu bulmalı. Size katılıyorum, AB’nin doğuya genişlemesi konusunda Fransa’nın, İspanya’nın Almanya kadar çıkarı olmayabilir.
       <br/>
       <br/>
       -Dolayısıyla AB içinde ülkeler milli politikaları pekala sürdürebilirler. Mesela üye olursa Türkiye de aynı şeyleri yapabilir mi?
       <br/>
       <br/>
       AB içinde her ülkenin farklı rolü ve milli politikası var. Gelecekte de böyle olacak. Diğer taraftan da süreç ortak politikaların tesbitine doğru ilerliyor. Özellikle güvenlik ve dış politika alanında. Şu anda Avrupa bu alanlardaki stratejisini tesbit etmeye çalışıyor.
       <br/>
       <br/>
       -Türkiye Avrupa Ordusu konusunda engel olmaktan vazgeçti. Yunanistan’la AB, AGSK konusunda anlaşabilecek mi?
       <br/>
       <br/>
       Yunanistan’nın, AB’nin Türkiye ile vardığı uzlaşıyla ilgili bazı çekinceleri var. Yunanistan, Türkiye ile ilgili ihtilaf noktalarının Avrupa Ordusu’nun operasyon alanı dışında bırakılmasına itiraz ediyor. Bu sorunun aşılması bazı diğer faktörlere bağlı. Özellikle de Yunanistan ile Türkiye arasındaki ilişkilerin Kıbrıs ve Ege’de nasıl gelişeceğine. Mevcut diyalog ortamı sürerse, korkular azalır ve uzlaşma sağlanır.
       <br/>
       <br/>
       E-Posta: a.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12076), [web.archive.org (arşiv bağlantısı)](http://web.archive.org/web/20050225005943/http://www.aksiyon.com.tr:80/detay.php?id=12076)
