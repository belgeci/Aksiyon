# Kopenhag bırlığe karşı

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050302181152im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181152im_/http://www.aksiyon.com.tr/resim/305/56.jpg" vspace="5"/>
  </p>
 </font>
 <font class="content">
  Bir televizyon programında değişik partilerden milletvekilleri Avrupa Birliği’ne üyelik için yapılması gereken siyasi, hukuki değişiklikleri konuşuyorlardı.
 </font>
 <br/>
 <p>
  <font class="content">
   Dikkat çeken en önemli nokta hiçbir partinin AB’ye üyelik fikrine karşı çıkmaması ya da öyle olmasına rağmen bu cesareti kendinde görememesiydi.
   <br>
    <br>
     Programa katılan siyasilerin hemen hepsi, söze şöyle başlıyorlar: “Şayet Avrupa Birliği’ne girmek istiyorsak, şunları şunları yapmalıyız”. İyi de bu ifadenin başında kocaman bir şayet gelirse, bu kadar önemli değişiklikler niçin yapılsın? AB üyeliği konusundaki kararlılık, koca bir şüphe düzeyinde ise gerekli adımlar hangi iradeyle atılabilecek. Dolayısıyla hayli eleştiri almış olsa da, Aydın Menderes’in AB’ye üyelik konusunda halkın fikrinin sorulmasını teklif etmesi ve açık yüreklikle kendisinin karşı olduğunu açıklaması (11 Eylül 2000) birçok yönden bir ilkti.
     <br>
      <br>
       Aslında üyelik kararını referandumla verme fikri yeni değil. Nitekim Avrupa Birliği üyesi olan Danimarka, üyelik sürecinde birliğe katılma dahil birçok kritik konuyu referandum yoluyla halka sordu. 1992’de yapılan referandumda Danimarka, ekonomi, dış politika ve savunma alanlarında daha sıkı entegrasyonu amaçlayan Maastricht Anlaşmasını reddetti. 1993’te yenilenen referandumda, Brüksel’den koparılan önemli bazı tavizlerden sonra ancak anlaşma onaylandı. Hatta bu referandumlar dolayısıyla Danimarkalılar’ın Avrupa Birliği meseleleri üzerinde en bilgili toplum haline geldikleri söyleniyor.
       <br/>
       <br/>
       Geçtiğimiz perşembe günü (28 Eylül) yapılan 6’ncı referandumda, ekonomik entegrasyon sürecinin en kilit konularından biri olan Avrupa Para Birliği’ne üyelik konusu oylamaya sunuldu. “Evet” oyu Danimarka Kronu’nun yerini Euro’ya bırakması anlamına geliyordu.
       <br/>
       <br/>
       Sıkı bir yarış içinde geçen referandum sürecinde Danimarkalılar, konunun siyasi, ekonomik yönlerini tüm çıplaklığıyla tartıştılar. Sanıldığı gibi tek sesli bir koro ortaya çıkmadı. Toplum kendi içinde onlarca nüansı taşıyan iki blok haline geldi. Milliyetçi partiler, kamuoyu baskısından korkarak düşüncelerini açığa vurmaktan çekinmediler. Onlar, AB’ye üyeliğin (1973) Danimarka’nın bağımsızlığını zedelediğini, para birliğine girmenin de tamamen bitireceği temasını işlediler.
       <br/>
       <br/>
       Aşırı sağcı Danimarka Halk Partisi lideri Pia Kjærsgaard Euro tartışması çerçevesinde bağımsızlık ve çok kültürlülük konularını gündeme getirdi. Daha soldaki partiler ise “Dünya Avrupa Birliği’den daha büyük. AB zenginler kulübü yaratıyor” fikrini savundu.
       <br/>
       <br/>
       Kökten demokratlar, Avrupa Birliği’nin insanların kendi gelecekleri üzerinde karar verme yetkisini götürdüğünü ve Brüksel’deki eurokratları fazla söz sahibi yaptığını, ekonomik meselelerde karar verme özgürlüğünün Frankfurt’taki birkaç bankere (Avrupa Merkez Bankası) bırakılamayacak kadar önemli olduğunu savundular.
       <br/>
       <br/>
       Solcular, AB’nin zaten tarihte eşi görülmemiş bir kapitalist proje olduğunu, insani değerleri dikkate almadan mümkün oldukça büyük bir pazar yaratmaktan başka bir amacı olmadığını vurguladılar.
       <br/>
       <br/>
       Hayırcılar, elde ettikleri zaferin Federal Avrupa fikrine karşı vurulmuş bir darbe olduğunu düşünüyorlar. Birliğin küçük üyeleri Federal Avrupa’nın siyasi ağırlığı nüfus yapısına endeksleyeceği için milli bağımsızlıklarını ortadan kaldıracağı endişesini taşıyorlar. Danimarka’daki tartışmalarda, Avrupa Birliği’nin kendileri gibi küçük bir ülke olan Avustarya’yı bir siyasi partinin iktidara ortak olması dolayısıyla köşeye sıkıştırması da gündeme geldi. Evet kampında yer alan hükümet, bu kaygıyı gidermek için AB içinde Avusturya’ya karşı yaptırımların kaldırıldığını açıklayan ilk hükümet oldu.
       <br/>
       <br/>
       AB Merkez Bankası başkanının Euro’nun onaylanması durumunda Danimarka’da emeklilere ödenen aylıkların gözden geçirilmesi gerekeceği açıklaması Avrupa’nın bu en geniş refah ülkesinde evetçilerin kampanyasına tuz biber ekti. Ücretliler ve emekliler iyice ürkütüldü. Hükümetin yüksek vergi, cömert refah devleti geleneğinin Euro döneminde de sürdürülebileceği garantisi seçmenleri ikna etmeye yetmedi.
       <br/>
       <br/>
       5,2 milyon nüfuslu Danimarka Krallığı’nın ekonomik yapısında önemli yeri olan bir kurul var. Siyasetten bağımsız ve ekonomi konularında önemli yetkilere sahip bu kurulun Euro’nun geleceğinin belirsiz, en iyi durumda bile Danimarka’ya getirisinin çok az olacağı yorumunun hayırcılara katkısı büyük oldu.
       <br/>
       <br/>
       Oylamanın yapıldığı dönemde Euro’nun hâlâ kötü bir durumda olmasının da hayır oyunun yarışı önde bitirmesinde etkili olduğuna inanılıyor. Euro, Ocak 1999’daki starttan bugüne dolar karşısında yüzde 30 oranında değer kaybetmiş bulunuyor. 7 sanayileşmiş ülkenin oluşturduğu G—7 Euro’nun durumunu düzeltmek için birkaç kez girişimde bulundu. Referandumdan çıkan olumsuz sonucun, Euro’nun durumunu daha da güçleştireceğine inanılıyor.
       <br/>
       <br/>
       Yeşiller, balıkçılar, çiftçiler de hayır kampının diğer parçalarıydı. Haziran Hareketi adlı karşıt bir grup, “Tek paraya geçecekseniz, tek hükümet ve tek parlamentoya da sahip olmalısınız. Bu ikisini gerçekleştirmeye hazır değilseniz, tek paraya da geçmemelisiniz” tezini savundu.
       <br/>
       <br/>
       Mali güç ve etkinlik bakımından “evet” kampı aslında daha güçlü. İş dünyası, siyasi iktidar, medya, büyük siyasi partiler ve önemli sendikalar Euro’cuydu. Evet kampındakiler, propaganda çalışmalarında para birliğine üyeliğin ekonomiyi güçlendireceği, ülkeden para çıkışını önleyeceği, kur farklarından doğan kayıpların sona ereceği tezlerini öne çıkardılar. Danimarka TÜSİAD’ı, hayır oyu çıkmasının işsizliği artıracağı ve faizleri yükselteceği uyarısında bulundu.
       <br/>
       <br/>
       Daha önce marka endekslenmiş olan kron, 1999 başından bu yana Euro’ya endekslenmiş durumda. Bu yüzden evetçiler, Euro kulübüne üye olmakla fazla bir şeyin değişmeyeceğini, ancak ülkelerini de etkileyecek paranın kaderi hakkında söz sahibi olacaklarını savundular. Ama halkı ikna etmekte başarılı olamadılar.
       <br/>
       <br/>
       Medyanın da genel olarak Euro’cu kanatta yer aldığı referandum sonrasında Kopenhag Post gazetesinin, kulübe katılmak için hâlâ fırsat olduğu yorumuna yer vermesi dikkat çekiciydi. Gazete evet kampının yeni bir referandum için bastıracağını, 5 yıl içinde yeni referandum yapılabileceğini yazdı. Buna karşılık Euro karşıtları, referandum sonucunun daha önceki referandumdaki gibi bıçak sırtında bir sonuç olmadığını, ikinci kez tekrarı gerektirmeyecek kadar açık ve net olduğunu savunuyor.
       <br/>
       <br/>
       Bu günlerde Avrupa başkentlerinde referandumdan çıkan hayır oyunun etkisinin, Danimarka’nın AB içindeki ağırlığından fazla olacağı düşünülüyor. Çünkü Danimarka oylamasının İsveç ve İngiltere için örnek teşkil edeceğine ve birlik içinde ikinci halkanın doğması fikrini güçlendireceğine inanılıyor.
       <br/>
       <br/>
       Euro ligine Yunanistan, istekli olmasına rağmen kriterleri tutturamadığı için alınmamış, İngiltere kulübe üye olmak istememişti. Geriye 15 üyeli AB topluluğundan Danimarka ve İsveç kalıyor. Yunanistan’ın yakın zamanda üyeliğe kabul edilmesi bekleniyor. Henüz Euro dışında olan İsveç’in ise en erken 2002 yılında üyelik konusunu referanduma sunması bekleniyor.
       <br/>
       <br/>
       Danimarka’nın Euro üyeliğini reddetmesi ile İngiltere’nin birlik içinde yalnız kalma ihtimali ortadan kalkmış oluyor. Blair hükümeti Euro’dan yana olduğunu söylüyor, ama İngiltere’de halk nezdinde Euro pek popüler olmadığı için, hükümet konuyu referanduma götürüp kaybetmekten çekiniyor. İngiltere’de Euro’cuların en büyük tezi, kulübe üye olmaması durumunda Londra’nın ekonomik olarak dışlanacağıydı. Danimarka referandumu sonrasında İngiltere’deki belirsizlik havasının daha çok karşıtlığa meyletmesi bekleniyor.
       <br/>
       <br/>
       AB nüfusunun yüzde 2’sini teşkil eden Danimarka’nın Avrupa Birliği projesinin çok önemli bir ayağını reddetmesi, Türkiye açısından ilginçlik arzediyor. Çünkü bu ülkenin başkentine binaen isimlendirilen Kopenhag Kriterleri, Türkiye’nin AB ile üyelik müzakerelerine başlayabilmesi için önşart olarak ileri sürülüyor.
       <br/>
       <br/>
       Dikkat çeken başka bir nokta ise Avrupalı bir ulusun, Avrupa Birliği’ne katılma konusunda taşıdığı bu ikileme rağmen, Avrupalılığı tartışmalı olan Türk toplumunun tamamının birliğe üyelik taraftarı gibi görünüyor olması. Gerçekliği hayli tartışmalı böyle bir görüntü karşısında “Bu konuyu referanduma götürelim” tartışması oldukça absürd kaçıyor ama bir taraftan da üyelik için atılması gerekli adımlar karşısına binbir türlü engel çıkarılıyor. Bu bir çelişki diyorsanız, evet öyle. Çünkü burası Türkiye.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13865), [web.archive.org (arşiv bağlantısı)](http://web.archive.org/web/20050302181152/http://www.aksiyon.com.tr:80/detay.php?id=13865)
