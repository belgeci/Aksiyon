# Müslüman bır Yunanlı

*Abdülhamit Bilici 1998.04.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstanbul Büyükşehir Belediyesi Kültür Dairesi'nin '2000'ler Perspektifi' konulu toplantısına katılan yabancı konuklar arasında en çok ilgimizi çeken Muammer Patsalides'ti.
  </font>
 </div>
 <div id="newsText">
  <font class="detail-text">
   Çünkü toplantının broşüründe yer alan konuklarla ilgili küçük bilgi notunda Patsalides'in Avusturalya'daki Müslüman Yunanlılar Derneği'nin başkanı olduğu yazılıydı.
   <br/>
   <br/>
   Doğrusu önce aklımıza Yunanistan'ın Batı Trakya'daki soydaşlarımıza yönelik politikasının temelini oluşturan ifade geldi. Yani bu Yunanlı aslında bir Türk, Pomak ya da Yunanistan'da yaşayan Müslüman gruplardan birine mensup olabilir diye düşündük. Çünkü resmi Yunan politikasına göre bu insanlar 'Müslüman Yunanlı' diye tanımlanıyordu. Sanki zihnimizdeki tarihi imaj, bir Yunanlı'nın Müslüman olabileceğini düşünmemizi engelliyordu. Ama Muammer Patsalides kelimenin tam manasıyla Yunan asıllı bir Müslümandı.
   <br/>
   <br/>
   Patsalides'in İslam'ı seçişinin kısa öyküsü şöyle: Girne'ye 6 km mesafedeki Labito'da (Bu bölge, 1974 müdahalesinde Türk tarafının eline geçmiş ve ailesi Güney Kıbrıs'a gitmek zorunda kalmış) 1942'de dünyaya gelmiş Patsalides. 17 yaşında abisinin yanına, Avusturalya'ya gitmiş ve orada kalmış. İşletme eğitimi görmüş Avusturalya'da. İş için gittiği Libya'da karşılaştığı bir Müslüman'la tanışmış, konuşmuşlar. Sohbetleri İslam üzerine de kaymış bu arada. Arkadaşı bir Kur'an tercümesi hediye etmiş. Aslında dinine pek de bağlı olmayan Patsalides, bir gece Kur'an ve İncil'i yanyana koymuş ve Kur'an'dan bazı bölümler okumuş. Değişik duygular yaşamış. Bu merakla çevresindeki Müslüman arkadaşlarından İslam'ı öğrenmek için yardım istemiş. Arkadaşları da kendisine küçük kitaplar vermişler. 1990'da Kopenhag'a yaptığı bir seyahatte oradaki Mısırlı bir Müslüman arkadaşına Müslüman olmak istediğini söylemiş ve bir camiye giderek şehadet getirmiş. İslam'ı daha iyi öğrenmek için Pakistan'daki Uluslararası İslam Üniversitesi'nde 3 ay eğitim görmüş.
   <br/>
   <br/>
   Döndüğünde ise şu anda başkanı olduğu derneği kurmuş Patsalides. 270 üyeden 70'ini Patsalides gibi Yunan asıllı Müslümanlar oluşturuyor. Ezher Üniversitesi'ne mektup yazarak Yunanca'ya tercüme edilmiş bir Kur'an göndermelerini istemişler ve çok geçmeden kendilerine ulaştırılmış. Üye sayısı ve mali imkanlar bakımından mütevazı derneğin önemli iki projesi var. Birincisi tüm dünyada Yunan kökenli Müslümanlar'ın birbiriyle irtibatını sağlamak. İkincisi, 50100 bin adet Yunanca tercümeli Kur'an'ı bastırarak Yunanistan ve dünyanın diğer ülkelerinde yaşayan Yunanlar'a dağıtmak.
   <br/>
   <br/>
   Peki tepkiler nasıl oldu? İslam'ın mesajının evrenselliğini bildiğimiz halde bir Yunan'ın Müslüman olması bizi bile şaşırtıyorsa Yunanlılar bu konuda ne düşündüler? Patsalides'in cevabı bir Yunanlı için Müslüman olmanın ekstra zorluklarını ortaya koyuyordu. Çünkü bir Yunanlının Müslüman olması, mesela bir Çeçen'in Ortodoks olması gibiydi. Arada tarihi problemler vardı ve Yunanlılar'ın gözünde Müslümanlık Türkler'le eşitti. Türkler'le ilişkileri de en azından 1 asırdır düşmanlık temaları üzerine kuruluydu. Zaten Patsalides'in Müslüman olduğunu öğrenenler de ona muhtemelen bu yüzden 'Ne, Türk mü oldun?' gibi normalde saçma ama Balkanlar bağlamında düşünüldüğünde anlamlı tepkiyi göstermişlerdi. Kendisini hain ve inançsız diye niteleyenler de vardı. Önceleri Patsalides'in bu tepkilere cevabı çok sert olmuş. Adeta bütün eleştirenleri öldürmek istediğini ifade ediyor. Daha sonra eleştirenlerin kendi dinlerini de yeterince bilmediklerini, onların da İslam'ın mesajına ihtiyacı olduğunu, İslam'ın Yahudilik'ten, Hıristiyanlık'tan özde farklı olmadığını farketmiş. Ve tepki gösterenlere 'Gelin konuşalım' demeye başlamış.
   <br/>
   <br/>
   Tebliğde Hıristiyanlar 1 milyon adım önde
   <br/>
   <br/>
   Eşi ve çocuklarının da Müslüman olması için sürekli dua ettiğini söyleyen Patsalides'e göre, Hıristiyanlık'la İslam arasındaki en ciddi problem Hıristiyanlar'ın Hz. İsa'nın Allah'ın oğlu olduğuna inanmaları. İnciller'in orijinalliğini koruyamamış olması, birden fazla sayıda olması ve içlerindeki bariz çelişkiler ise Hıristiyanlar'ın en zayıf noktası Patsalides'e göre. Kur'an'ın tek noktasının dahi değişmemiş olmasının ise Müslümanlar'ın en güçlü tarafı olduğunu söylüyor. Bu açık farka rağmen Hıristiyanlar'ın niçin İslam'a daha çok sayıda girmedikleri sorumuzu ise Müslümanlar'ın tebliğ konusundaki metod ve gayret eksikliğine bağlıyor. "Hıristiyanlar tebliğde 1 milyon adım önünde Müslümanlar'ın. İslam'a çağırmakta başarılıyız, ama insanların İslam'a döndükten sonra Müslüman kalmasını sağlayamıyoruz' diyor.
   <br/>
   <br/>
   Dinlerarası diyalog girişimlerini çok olumlu bulduğunu belirten Patsalides, din savaşları diye bir olgu olmadığını, aslında bu tür savaşların temelde başka sebepleri olduğunu, dinlerin maske olarak kullanıldığını savunuyor.
   <br/>
   <br/>
   Müslümanlığı seçtiğinde Türk olmakla suçlandığına göre Patsalides'in TürkYunan problemlerine bakışını öğrenme merakımızı ne kadar gizledikse de kontrol edemedik ve sorduk. Cevabı şöyle oldu: 'Türkiye ile Yunanistan arasındaki problem İstanbul'un fethine kadar geri gidiyor. Ben asla siyasi konulara girmek istemiyorum. Tek hedefim dünyanın neresinde yaşarsa yaşasın İslam'ın mesajını Yunanlılar'a ulaştırmak.'
   <br/>
   <br/>
   Yusuf İslam da Yunan asıllı
   <br/>
   <br/>
   Patsalides ne ilk ne de son Yunanlı Müslüman. Batı dünyasında İslam'a dönüş hareketinin en medyatik örneği olan Yusuf İslam, eski ismiyle Cat Stevens da annesi tarafından Güney Kıbrıslı. Bir bakıma Patsalides'in hemşehrisi. Belki de bu yüzden aralarında iyi bir diyalog var. Yusuf İslam'ın İngiltere'de inşa ettikleri Londra İslam Okulu'ndan bahsettiği son mektubunun tarihi 3 Şubat 1998. Yusuf İslam Patsalides'in başkanı olduğu derneğe 6 bin sterlinlik (2.5 milyar TL) yardımda da bulunmuş.
   <br/>
   <br/>
   Aslında kavramlarla ilgili bir problem daha var. Türkiye ısrarla Rum ve Yunan kelimelerini birbirinden ayrı kullanmaya çalışıyor. Kıbrıs'ta ve İstanbul'da yaşayan Ortodoks dini mensuplarına Rum, aynı dinin Yunanistan'da yaşayan mensuplarına Yunan deniyor. Ama örneğin Lozan anlaşmasına göre yapılan nüfus mübadelesinde Yunanistan'daki Türkler'e karşılık İstanbul'daki 'Rumlar' Yunanistan'a gitmişler. Yunanlar ise kendilerine 'Helen' diyorlar. Türkiye'deki bu ayrımın altında Rumlar'ı Fatih'in yıktığı Doğu Roma İmparatorluğu'nun (Bizans'ın) varisi olarak, Yunanlılar'ı ise Bizans'la bu şekilde bir bağı olmayan bir topluluk olarak görme yatıyor. Mesela İngilizce'de Kıbrıs ve Yunanistan ayrımı yapılmadan her ikisine de Greek kelimesi kullanılıyor ve bu kelimenin Türkçe karşılığına bakıldığında karşımıza Yunan çıkıyor. Bu durumda gerek Yusuf İslam, gerek Patsalides için etnik bakımdan Yunan mı Rum mu diyeceğimiz biraz tartışmalı; ama ikisi de evrensel bir mesajı olan İslam'ı seçtiklerine göre etnik kökenin ne önemi olabilir ki.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8C5857622EC4EC7FD178E96B94DE94DB?newsId=3635), [web.archive.org (arşiv bağlantısı)](http://web.archive.org/web/20140901192215/http://www.aksiyon.com.tr:80/aksiyon/newsDetail_getNewsById.action;jsessionid=8C5857622EC4EC7FD178E96B94DE94DB?newsId=3635)
