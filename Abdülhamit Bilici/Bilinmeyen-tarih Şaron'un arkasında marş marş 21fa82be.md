# Şaron’un arkasında marş marş

*Abdülhamit Bilici Bilinmeyen-tarih*

<div>
 <p>
  <font>
   ABD Başkanı Bush’un haftalardır beklenen Ortadoğu Barış Planı nihayet açıklandı. Uzmanların ‘Sanki Şaron tarafından yazılmış’ diye nitelediği plana göre Bush, Filistin devletine vereceği desteği Filistinliler’in yapılacak ilk seçimlerde Arafat’ın liderliğine son vermesi şartına bağlıyor. Peş peşe gelen intihar saldırılarından sonra Batı Şeria’nın tamamının İsrail güçlerince yeniden işgal altına alındığı ve Arafat’ın karargahının ikinci kez kuşatma altında olduğu bir sırada yapılan bu açıklamanın, İsrail’e çok istediği Arafat’tan kurtulma planında verilmiş bir vize olarak algılanmasından kaygı duyuluyor.
   <br/>
   <br/>
   Amerikan yönetimini Arafat'la ilgili bu olumsuz tavra iten hadisenin, bu ülkede yaklaşan Kongre seçimleri kadar Arafat’ın intihar saldırılarıyla adını duyuran El Aksa Tugayları’na yardımda bulunduğunu gösteren istihbarat raporlarının da etkili olduğu konuşuluyor. Filistin yönetiminin önde gelen isimleri, Filistin liderinin gökten gelmediğini, Amerika ya da İsrail tarafından da seçilemeyeceğini söyleyerek açıklanan plana sert tepki gösterirken, güvercin tavrıyla dikkat çeken Dışişleri Bakanı Powell da Filistin halkının Arafat’ı seçmemesini umduğunu söyledi. Bu baskılar yüzünden dünya medyası Arafat’ın muhtemel haleflerine odaklanmış durumda. Filistin’de devlet başkanlığı ve parlamento seçimleri 10—20 Ocak 2003’te yapılacak.
   <br/>
   <br/>
  </font>
 </p>
 <p>
  <font>
   (Bu yazı 45 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1451), [web.archive.org (arşiv bağlantısı)](http://web.archive.org/web/20050301163458/http://www.aksiyon.com.tr:80/yazdir.php?id=1451)
