# Çeçenler'de uluslararası hukuk sevinci

*Abdülhamit Bilici 1997.05.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kremlin'de biraraya gelen Çeçen ve Rus liderler imzaladıkları siyasi ve ekonomik iki anlaşmayla aralarındaki 400 yıllık savaş durumunu sona erdirdiklerini ilan ettiler.
  </font>
 </div>
 <div id="newsText">
  <font class="detail-text">
   31 Ağustos 1996'da Lebed ile Yandarbiyev arasında imzalanan ve 21 ay süren savaşı sona erdiren ateşkesten sonra gerçekleştirilen ve Çeçen lider Mashadov'un 1991'de bağımsızlığı ilan edilen "Çeçen İçkerya Cumhuriyeti" adına imza attığı anlaşmada, Çeçenler'in en büyük kazancı aralarındaki sorunların uluslararası hukuka göre çözüleceğini Rus tarafına kabul ettirmeleri oldu. Önceki anlaşmada 5 yıllığına dondurulan Çeçenistan'ın statüsü konusu yine 2001 yılına kadar ertelendi. Hazar petrollerini Novorossisk'e ulaştıracak boru hattının Çeçenistan kısmıyla ilgili kesin bir anlaşmaya hâlâ varılamazken, problemin çözümünün bundan sonra daha kolay olacağına inanılıyor.
   <br/>
   <br/>
   Ankara-Bağdat bayram havası
   <br/>
   <br/>
   Enerji Bakanı Recai Kutan'ın 4 günlük Irak temasları sırasında yıllık 10 milyar metreküp kapasiteli 1.200 km uzunluğunda bir doğalgaz boru hattı anlaşması imzalandı. Irak gazeteleri haberi manşetten duyurdular. Bazı petrol yataklarında TPAO'nun yatırım yapmayı düşündüğünü söyleyen Kutan, 2.5 milyar dolar gibi yüksek maliyetli bir boru hattı projesinin bugünden yarına gerçekleşmeyeceğini açıkladı. Irak ayrıca kendi hapishanelerindeki 15 Türk'ün iadesini kabul etti.
   <br/>
   <br/>
   Barış için ambargo
   <br/>
   <br/>
   ABD Dışişleri  Bakanlığı, Türkiye'nin parasını ödediği halde teslim alamadığı üç fırkateyn ile ilgili sorunun Amerikan Kongresi'nden kaynaklandığını açıklarken, Savunma Bakanı Tayan'ın İsrail ziyaretinde teslimatı engelleyen Rum lobisine karşı Yahudi lobisinin desteğinin gündeme getirildiği belirtiliyor. Clinton geçen yılki  ABD ziyaretinde Cumhurbaşkanı Demirel'e bu konuda söz vermişti. Yunan Mega TV'nin haberine göre yönetim barışa ayak diremesi yüzünden Yunanistan'a da silah satışını durdurma kararı aldı.
   <br/>
   <br/>
   "Batı'ya git"
   <br/>
   <br/>
   Çin resmi haber ajansı Xinhua, yıllardır Doğu Türkistan'a Çinli göçünün teşvik edildiği haberlerini doğruladı. Çin'in 2000 yılı hedefinin Sincan'da yılda 10 milyon ton petrol ve 3 milyar metreküp doğalgaz çıkarmak olduğunu belirten Xinhua, Pekin hükümetinin, nüfus yoğunluğu, baraj ve benzeri yapılanmalar  yüzünden bölgenin boşaltılması gibi sorunların bulunduğu yerlerde  yaşayanların Sincan Uygur Özerk  Bölgesi'ne göç edebilmeleri için "Batı'ya git" sloganıyla çeşitli kampanyalar düzenlediğini bildirdi. Bu arada Doğu Türkistan Milli Merkezi, Pakistan'ın 13 Doğu Türkistanlı sığınmacıyı Çin'e iade kararını cinayet olarak niteledi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2597), [web.archive.org (arşiv bağlantısı)](http://web.archive.org/web/20140108154239/http://www.aksiyon.com.tr:80/aksiyon/newsDetail_getNewsById.action;jsessionid=3A17FABC31273DF89FBD64030649AF25?newsId=2597)
