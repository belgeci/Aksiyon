# Kuzey Irak’ta kırmızı çizgi korunuyor

*Abdülhamit Bilici Bilinmeyen-tarih*

<div>
 <p>
  <font>
   ABD’nin Irak’a ne zaman operasyon yapacağı tartışıladursun Türkiye’nin şimdiden bölgedeki stratejik mevkileri kontrolü altına aldığı, Ankara’yı ziyaret eden KYB lideri Celal Talabani’nin açıklamalarıyla ortaya çıktı. Türkmenler davet edilmediği için katılmadığı Washinton’daki Irak rejim muhaliflerinin toplantısı öncesinde Ankara’yı ziyaret eden Talabani, ABD’nin kış aylarında askeri müdahale yapmasını beklediklerini ve Kuzey Irak’ta Saddam rejiminden kalma Bamerna havalimanının Türkiye’nin denetiminde olduğunu söyledi.
   <br/>
   <br/>
   Türkiye Irak’ın kuzeyindeki güvenli bölgede bir Kürt devleti kurulmasını, federal bir yapı oluşmasını ve Kürtler’in Musul—Kerkük petrollerini kontrol etmesini kabul edilmeyecek şartlar olarak görüyor ve bir oldu bittiye izin vermemek için stratejiler geliştiriyor. Kürt liderlerden Talabani, önceliklerinin demokratik bir Irak kurmak olduğunu, bağımsız Kürt devleti niyetleri olmadığını belirtirken, KDP lideri Barzani Kürtler’in de kendi devletlerinin olması gerektiğini, ancak bunun günün şartlarında gerçekçi olmadığını, uygun çözümün federal yönetim olduğunu söylüyor.
   <br/>
   <br/>
  </font>
 </p>
 <p>
  <font>
   (Bu yazı 982 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1676), [web.archive.org (arşiv bağlantısı)](http://web.archive.org/web/20050220213238/http://www.aksiyon.com.tr:80/yazdir.php?id=1676)
