# İran'la yeniden yumuşama

*Abdülhamit Bilici 1997.09.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   BM 52'nci genel kuruluna ev sahipliği yapan New York geçtiğimiz hafta lider kaynıyordu.
  </font>
 </div>
 <div id="newsText">
  <font class="detail-text">
   ABD Başkanı'nın katılarak başka ihtilafların yanısıra 'TürkYunan ihtilafının da çözülmesi' arzusunu dile getiren bir konuşma yaptığı törenler sırasında Dışişleri Bakanı Cem'in en önemli teması, İran'ın yeni Dışişleri Bakanı Hazari ile oldu. İki bakan, ilişkilerin normalleştirilerek, geri çekilen büyükelçilerin tekrar atanmasını kararlaştırdılar.
   <br/>
   <br/>
   NATO tatbikatına katılmıyoruz
   <br/>
   <br/>
   23 Eylül9 Ekim tarihleri arasında NATO, Güney Avrupa bölgesindeki en büyük tatbikatı gerçekleştiriyor. Fransa, NATO'nun askeri faaliyetlerine katılmadığı için, Türkiye ise ittifakın Yunanistan'a fazla taviz verdiği gerekçesiyle tatbikata katılmıyor. Dynamic Mix 97, Türkiye'nin böyle bir itirazla katılmadığı ilk tatbikat oldu.
   <br/>
   <br/>
   Kıbrıs Türkleri esasen Rummuş
   <br/>
   <br/>
   Kıbrıs'ta yapılan bir araştırmada Rumlar'ın yüzde 77'sinin güvensizlik duygusu  içinde olduğu ortaya çıktı. Rumlar'ın yüzde 38'i S300'lerin konuşlandırılacağına inanırken, yüzde 48'i Yunanistan'ın desteğinden memnun. Her halde Türk tarafında benzer bir araştırma yapılsa yine benzer sonuçlar çıkar. Aslında bu sonuçlar dünyanın istediği çözümün (tek devlet) ne kadar gerçek dışı olduğunu haykırmıyor mu? Bu arada Rum Kesimi'nin dini lideri Başpiskopos Chrysostomos'un Kıbrıs'ın federasyon için çok küçük ve Kıbrıslı Türkler'in de aslında Rum olduğu açıklaması çözümün neresinde olduğumuzu göstermesi bakımından oldukça ilginç.
   <br/>
   <br/>
   Demirel zaten 'başkan' gibi
   <br/>
   <br/>
   Türkiye'de başkanlık sistemini tartışmaya açan Demirel, yaşına rağmen gösterdiği performansla adeta bir başkan gibi çalışıyor. Geçen hafta Mısır'ı ziyaret eden Demirel, bu hafta da Hırvatistan'daydı. İki günlük ziyarette, çifte vergilendirmeyi önleme anlaşması imzalandı. 24 milyonla sınırlı olan iki ülke ticaretinin Hırvatistan'ın talip olduğu CASA tipi nakliye uçakları satışıyla canlanması umut ediliyor.
   <br/>
   <br/>
   ÇinKazakistan petrol anlaşması
   <br/>
   <br/>
   Çin ve Kazakistan 5.6 milyar dolarlık bir petrol anlaşması imzaladılar. Çin başbakanının Kazakistan ziyaretinde yapılan anlaşmaya göre, Çin Batı Kazakistan'daki Aktöbe ve  Özen petrol yataklarını işletme hakkı elde etti. Çin ayrıca 3 bin km'lik bir boru hattı inşa edecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3016-iranla-yeniden-yumusama.html), [web.archive.org (arşiv bağlantısı)](http://web.archive.org/web/20120204044236/http://www.aksiyon.com.tr:80/aksiyon/haber-3016-iranla-yeniden-yumusama.html)
