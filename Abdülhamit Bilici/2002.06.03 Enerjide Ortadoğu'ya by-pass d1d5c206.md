# Enerjide Ortadoğu’ya by-pass

*Abdülhamit Bilici 2002.06.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Diplomasi trafiği geçtiğimiz hafta hayli hızlı aktı. ABD Başkanı Bush’un Berlin ziyareti ve Moskova’da Putin’le yaptığı iki ülke ilişkilerini stratejik ortaklık seviyesine çıkaran tarihi zirve en önemli gelişmelerdi. Bu zirvede nükleer silahların üçte bir oranında indirilmesinde anlaşıldı.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Belki bunun kadar önemli bir anlaşma da ABD’nin ve genel olarak Batı’nın Ortadoğu enerji kaynaklarına bağımlılığını azaltacak ve nihai olarak OPEC’in etkisini azaltacak şekilde iki liderin enerji konusundaki uzlaşmasıydı. Dünyanın Suudi Arabistan’dan sonra en büyük enerji ihracatçısı olan Rusya ile en fazla enerji tüketicisi ABD arasındaki bu somut işbirliği, 28 Mayıs’ta NATO ile Rusya arasında kurulacak özel ilişkinin de temelini oluşturacaktı. Bazı değerlendirmelere göre Amerika 11 Eylül sonrası konjonktürü kullanarak yaptığı bu hamleleriyle bir yerde Avrupa Birliği’nin de önüne geçmiş oldu. Çünkü 11 Eylül’den önce Avrupa, Rusya ve Çin’le ilişkilerini hızlı bir şekilde geliştiriyordu. Türkiye kamuoyunun hiç kafa yormadığı NATO–Rusya ilişkilerinin tepe noktaya çıkarıldığı zirveye Cumhurbaşkanı Sezer katılırken, Başbakan Yardımcısı Devlet Bahçeli Ankara’daki kriz ortamına rağmen 8 günlük Çin gezisine çıktı. Bahçeli’nin gezisi orada yapılan temaslardan çok Apo ve AB’yle ilgili açıklamalarıyla gündeme oturdu.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14), [web.archive.org (arşiv bağlantısı)](http://web.archive.org/web/20061019210306/http://www.aksiyon.com.tr:80/detay.php?id=14)
