# Jandarmaya helikopter sattık

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050302181646im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302181646im_/http://www.aksiyon.com.tr/resim/303/57.jpg" vspace="5"/>
  </p>
 </font>
 <font class="content">
  Egemen ama bağımsız değil. Ülkesini temsil ediyor ama diplomat değil. Temsilcilik ama konsolosluk değil. Post—modern uluslararası ilişkiler anlayışının çok ilginç bir örneği olan bir ülkeden sözediyoruz.
 </font>
 <br/>
 <p>
  <font class="content">
   Bulmacanın cevabı sırasıyla şöyle: Hemen hemen Anadolu insanıyla aynı kıvamda Türkçe konuşulan Tataristan; 28 yaşındaki Türkiye ‘Yetkili Temsilcisi’ Ramil Mavlyutov; İstanbul’daki Tataristan Temsilciliği.
   <br>
    <br>
     Tatarlar ve Çeçenler. İkisi de yaklaşık olarak aynı dönemde, daha Sovyetler Birliği dağılmadan başlamışlar egemenlik mücadelesine. İkisi de Gorbaçov’un yıkılışın eşiğindeki Sovyetler’i kurtarmak için üzerinde çalıştığı yeniden yapılanma projesinden yararlanarak otonom bölge olmaktan kurtulup Kazakistan, Ukrayna, Azerbaycan gibi cumhuriyet statüsüne geçmek istedi. Plan suya düşüp birlik dağılmadan önce ikisi de egemenliklerini ilan ettiler. 1992’de Rusya Federasyonu yeni şeklini alırken kendisini oluşturan 21 cumhuriyetle yaptığı federasyon anlaşmasını reddederken de beraberdiler. İki Müslüman kardeş halkın yolu 1994’te ayrıldı.
     <br>
      <br>
       Çeçenler, Dudayev liderliğinde silaha sarılırken, Tatarlar Semiyev liderliğinde müzakere masasına oturdu ve federasyon içinde adeta devlet içinde devlet gibi bir statü elde ettiler. 1994’te başlayıp 1996’da biten ilk ve 1999’da başlayıp hâlâ süren ikinci Çeçen direnişinin elim sonuçları çok yakından biliniyor. Tatarlar ise geçtiğimiz ay, egemenliklerinin 10’uncu yılını kutladılar. Bugün gelinen noktada Çeçenistan adına para toplamak bile binbir güçlükle karşılaşırken, Tatarlar 14 ülkede resmi temsilcilik açtılar. RF içinde olmalarına rağmen alfabelerini Latin’e çevirmeyi kararlaştırdılar. Kendi dillerinde eğitim başlattılar, ekonomilerini kişi başına 3 bin dolarlık milli gelirle Rusya ortalamasının üstüne çıkardılar. Tüm yerel yönetimler Putin’in Rusya’yı 7 bölgeye ayırarak kazanılan ayrıcalıkları geri alma planlarını üzerinde Demokles’in kılıcı gibi algılarken, Tataristan bu sıkıntıların da müzakerelerle aşılabileceğine inanıyor. Ve diğer yerel birimlerin tabii önderliğini yapıyor.
       <br/>
       <br/>
       Ramil Bey ile petrol zengini, uçak ve helikopter üretebilen Tataristan’ın 10 yılda aldığı büyük mesafeyi konuştuk:
       <br/>
       <br/>
       —İsterseniz temsilciliğin hikayesiyle başlayalım?
       <br/>
       <br/>
       Temsilciliğin 3 yıllık mazisi var. Hiç kesilmeyen kültürel ilişkileri saymazsak Tataristan—Türkiye resmi ilişkileri 1990’da başlıyor. Demir Perde açıldıkça, ilişkiler geliştirildi. 1992’de ilk kez cumhurbaşkanımız Türkiye’yi ziyaret etti. Cumhurbaşkanımızın yurtdışına yaptığı ilk ziyaretti bu. Türkiye’den şu ana kadar en fazla bakan seviyesinde ziyaret oldu Tataristan’a. 1995’te Türkiye ile Tataristan arasında imzalanan bir anlaşmaya göre, Tataristan’ın başkenti Kazan’da Türk Konsolosluğu, İstanbul’da da Tataristan Temsilciliği açıldı. Daha önce ilişkiler 1992’de faaliyete geçen Tataristan Dış Ticaret Şirketi tarafından yürütülüyordu.
       <br/>
       <br/>
       —Tataristan’ın RF’yi oluşturan 89 birim içinde çok farklı bir statüsü var. Bu noktaya nasıl gelindi?
       <br/>
       <br/>
       SSCB 15 cumhuriyetten oluşuyordu. Dağılma olmasa, tüm yapıya yeni bir şekil verilecekti. Bu sürece Tataristan da katılıyordu. Süreç devam etseydi, Tataristan 16’ncı cumhuriyet olacaktı. Bu amaçla Tataristan, 30 Ağustos 1990’da egemenliğini ilan etti. Geçtiğimiz 30 Ağustos’ta 10’uncu egemenlik yılını kutladık. Ama sonra bilinen gelişmeler oldu ve SSCB dağıldı. Bu gelişmeler Tataristan’ın kendisi için bir yer arayışını başlattı. Bu RF dışında bir arayış değildi. Neticede 1994’te Rus Devlet Başkanı Yeltsin ile Tatar Cumhurbaşkanı Şemiyev arasında halen yürürlükte olan anlaşma imzalandı. Akşamdan sabaha yoluna girecek basit bir konu değil bu. Nitekim şimdi RF’nin başında yeni bir lider var ve ülkenin yönetim şekli konusunda kendi görüşleri var. Daha güçlü, etkin bir yönetim istiyor. Bunun belli nedenleri ve haklı gerekçeleri de var. Ancak bu düzenlemeler federal ve yerel yönetimlerle birlikte, karşılıklı saygı içinde şekillenmeli.
       <br/>
       <br/>
       —Putin’in RF’yi 7 bölgeye ayırma planı gibi projeleri bir geri dönüş değil mi? Tepkiler nasıl?
       <br/>
       <br/>
       Bu yöndeki görüşmeler her düzeyde sürüyor. Statik değil dinamik bir süreç bu. 1 yıl içinde de tamamlanacak bir süreç değil. Tataristan, RF’nin yeniden yapılanmaya ihtiyacı olduğuna katılıyor. Ancak bunun federal ve yerel yönetimlerin görüşleri birlikte dikkate alınarak ve zamana yayılarak yapılmasını öneriyor. Şu anda tam düzenlenmiş ve işlemeye başlamış bir yapı değil.
       <br/>
       <br/>
       —Tataristan, RF’yi oluşturan 21 cumhuriyet arasındaki özgün konumunu neye borçlu?
       <br/>
       <br/>
       Tataristan, ekonomik gücü ve Moskova ile ilişkilerde geliştirdiği siyaseti ile bir model. Tatarlar, RF içinde 10 milyon nüfusu ile Rus halkından sonra ikinci büyük topluluk. Tataristan gibi dışarıda temsilciliği olan cumhuriyet yok.
       <br/>
       <br/>
       —Aynı dönemde egemenlik mücadelesi başlatan Çeçenistan niçin Kazan’ı izlemedi. Bir Tatar olarak orada yaşananları nasıl görüyorsunuz?
       <br/>
       <br/>
       Kardeş halk Çeçenler’in durumunu üzüntüyle izliyoruz. Bize göre, Çeçenistan da bu modeli örnek alarak, bir yandan kendi kimliğini koruyup geliştirirken, bir yandan da mevcut problemleri çatışma değil, görüşme yoluyla halledebilirdi. Modern dünyada savaş dili artık geçerli değil. Bizim modelimizi izleselerdi, sonuç bu kadar acı olmazdı.
       <br/>
       <br/>
       —Egemenlik, Tataristan’a ne getirdi?
       <br/>
       <br/>
       Birincisi Tatar kültürünün gelişmesine büyük katkı sağladı. Eskiden başkent Kazan’da 1990’a kadar Tatarca eğitim veren okul yoktu. Tatarca eğitim imkanı hiçbir yerde yoktu. Şu anda isteyen Tatarca, isteyen Rusça eğitim alabilir. Tataristan’ın iki resmi dili var. Tatarca eğitim gören çocuk Rusça’yı; Rusça eğitim gören bir öğrenci de zorunlu ders olarak Tatarca’yı öğreniyor. Okulların 3’te biri Tatarca eğitim veriyor. Egemenlik olmasaydı, bu sonuç alınamazdı. Çünkü hem kaynak, hem de gayret gerekiyordu. Yeni statünün bir başka getirisi ekonomi alanında görüldü. Yerinden yönetim sorunların çözülmesini kolaylaştırdı. Şimdi Tataristan’ın milli marşı, bayrağı, anayasası, parlamentosu, cumhurbaşkanı var. Bunlar 1990 öncesi olmayan şeylerdi. Bunlar yapılırken Ruslar rahatsız edilmedi. Kaydadeğer bir göç olmadı. Diğer ülkelerdeki Tatarlar Tataristan’a dönüyorlar. Bunun için özel bir teşvik yok. Ancak dönenlere her türlü kolaylık gösteriliyor.
       <br/>
       <br/>
       —Latin alfabesine geçme kararı ne zaman uygulanacak?
       <br/>
       <br/>
       Halen Kril alfabesi kullanılıyor. Meclisimiz, geçen yıl 10 sene içinde Latin alfabesine geçilmesini kararlaştırdı. Önce iki alfabe birlikte kullanılacak, sonra tamamen geçiş sağlanacak. Kril alfabesi Tatar dilindeki sesler için yetersiz kalıyordu. Bunu önlemek için önce 6, sonra 3 harf eklenince dünyada az rastlanan 42 harfli bir alfabe ortaya çıktı. Latin alfabesine geçince bu problem ortadan kalkacak.
       <br/>
       <br/>
       Petrol ülkesi
       <br/>
       <br/>
       —Şu anda Tataristan’da ticaret, özellikle dış ticaret serbest mi, devletin kontrolünde mi?
       <br/>
       <br/>
       Dış ticaret serbest. Ancak Tataristan’ın dış ticaretinin yüzde 90’ı petrol ve petro—kimyaya bağlı olması ve bu sektörlerin de ağırlıkla devletin kontrolünde olması dolayısıyla kamunun ağırlığı sürüyor.
       <br/>
       <br/>
       —Petrol üretimi ne durumda?
       <br/>
       <br/>
       Yıllık üretim 26 milyon ton. Ancak her şeyin Sovyetler’in kontrolünde olduğu 1970’lerde yıllık 100 milyon tondu. Bir yandan rezervler azalıyor, bir yandan da kolay çıkarılan petrol devri bittiği için yeni yatırımlar gerekiyor. Mevcut teknolojiyle bu üretim düzeyi 40 yıl daha sürdürülebilir.
       <br/>
       <br/>
       —Enerji zengini eski SSCB ülkeleri birçok nedenden dolayı bunları paraya çeviremiyor. Tataristan’ın böyle bir sıkıntısı yok galiba?
       <br/>
       <br/>
       Tataristan, RF’nin içinde bulunmanın avantajını kullanıyor. Rusya’nın boru hatları sistemini kullanıyor. Ayrıca petrolünü dilediği ülkeye satabiliyor.
       <br/>
       <br/>
       —Yani petrolün satışında Tataristan tamamen özgür.
       <br/>
       <br/>
       Elbette. Doğrudan alıcıya, dünya fiyatlarında satıyoruz. 1990’ların başından beri kendi petrolümüzü kendimiz satıyoruz. Anayasamıza göre, Tataristan’daki bütün doğal kaynaklar Tataristan’a aittir. Elbette Federasyon içindeki belli kuruluşlarla koordine edilerek yapılıyor tüm bunlar. Neticede bu petrolü yurtdışına taşımak için boru hattına ihtiyacınız var. Bizden bir geçiş ücreti alıyorlar o kadar.
       <br/>
       <br/>
       —Tatar petrolünün en büyük müşterileri kim?
       <br/>
       <br/>
       En büyük müşterimiz Batı Avrupa, özellikle Almanya. Sonra Ukrayna geliyor. 26 milyon tondan 10 milyon tonu içeride tüketiliyor ya da petro—kimya tesislerinde kullanılıyor. Yaklaşık 8 milyon ton RF içindeki diğer rafinerilere veriliyor. 8 milyon ton da ihraç ediliyor. Ayrıca normal petrolden daha yoğun olan 5 milyar ton bitum petrol rezervimiz var. Gelecekte işlenecek bir kaynak.
       <br/>
       <br/>
       —Hazar’da olduğu gibi yabancı şirketlerle Tataristan arasında anlaşmalar yapıldı mı?
       <br/>
       <br/>
       Bir kısım anlaşmalar yapıldı. Toplam petrolün 8 milyon tonunu yerli— yabancı özel şirketler çıkarıyor. Yabancı şirket olarak özellikle Shell etkin.
       <br/>
       <br/>
       —Petrol dışında ekonomide hangi sektörler var?
       <br/>
       <br/>
       SSCB döneminde en büyük petro—kimya sanayii Tataristan’da bulunuyordu. Sentetik kauçuk ve çeşitli hammaddeler büyük ölçeklerde üretiliyor. Yine SSCB’nin en büyük kamyon fabrikası KamAZ Tataristan’da. Yıllık 150 bin adet kapasiteli tesis, 30 bin kapasiteyle çalışıyor.
       <br/>
       <br/>
       —KamAZ kamyonlarını Türkiye’de göremiyoruz?
       <br/>
       <br/>
       Türkiye’ye 200 kadar kamyon gelmiş durumda. Bunun dışında helikopter fabrikası var. Nakliye helikopterleri üretiliyor. Türk jandarması da şu anda bu helikopterlerden 20 tanesini kullanıyor. Satış 1994’te gerçekleşti. Helikopterler, Rusya adına silah ticareti yapan devlet şirketi Rosvoorujeniye firması aracılığıyla satıldı. Askeri malzeme olduğu için bu şirketin aracılığı ve federal hükümetin onayı gerekiyor. Tataristan’daki fabrikada üretilen sivil helikopterlerin satışında engel yok. Ayrıca Tupulov uçaklarının üretildiği fabrika da Tataristan’da. TU—214 yolcu uçağı burada üretiliyor.
       <br/>
       <br/>
       —Diğer Türk devletlerinden oldukça farklı bir tablo bu. O ülkelerde pamuk varsa, iplik fabrikası yok, petrol varsa, rafineri yok. Ama Tataristan’da hem petrol, hem rafineri, hem petro—kimya var. Niçin bunca ayrıcalık?
       <br/>
       <br/>
       Haritaya bakarsanız, Tataristan’ın RF’nin tam ortasında olduğunu görürsünüz. Volga ve Kama nehri buradan geçer. Moskova—Sibirya yolu hâkezâ. Güney—Kuzey tren yolları da buradan geçiyor. Lojistik ve ulaşım açısından kilit bir noktada Tataristan. Ayrıca 1970’lerde şimdikinin 5—6 katı petrol üretiliyordu. Ve bunun bir kısmının yatırım olarak geri dönmesi gerekiyordu.
       <br/>
       <br/>
       —Tataristan’ın ekonomik durumu oldukça iyi olmalı?
       <br/>
       <br/>
       Kişi başına milli gelir 3 bin dolar civarında. RF’den daha yüksek. Federasyon içinde değişik statülerde 89 birim var ve bunlardan yalnız 17’si merkeze aldığından daha çok veriyor. Tataristan bu listenin ilk sıralarında. Moskova, Başkurdistan, St.Petesburg da bizim gibi.
       <br/>
       <br/>
       —Küçük nüfus, güçlü sanayi yapısı ve zengin doğal kaynaklarla Tataristan’ın milli gelir bakımından Avrupa’yı yakalama hedefi var mı?
       <br/>
       <br/>
       Halkın hedefi elbette geliri artırmak, ekonomiyi geliştirmek. Bu Rusya Federasyonu’nun ortalamasından bir miktar yüksek olabilir. Ama Avrupa’yı yakalamak ancak RF içindeki ekonomik gelişmelere bağlı. Tataristan RF’nin tam ortasında. Ada değil. Aynı ekonomi içinde. Tek başına o gelir düzeyine çıkması kolay olmaz. Son verilere göre RF ekonomisi kriz öncesi düzeye ulaşmamış olsa da, bir toparlanma var. Bunda petrol fiyatlarının artışının da katkısı var tabii.
       <br/>
       <br/>
       —Jandarma helikopteri bile aldığına göre renkli bir ilişkiler ağı olmalı iki ülke arasında?
       <br/>
       <br/>
       Bazı projeler gerçekleşti, ama bunlar birkaç kalem. En önemli ticaret petro—kimya alanında yaşanıyor. Türkiye’deki araba lastiği üreten Pirelli, Petlas gibi tüm büyük şirketler Tataristan’dan sentetik kauçuk alıyor. Henkel bazı hammaddeler alıyor. Büyük kuruluşlardan bazıları hammadde alıyor. Plastik maddeler alınıyor. Tataristan konumu dolayısıyla Rusya geneline hitap eden yatırımlar için düşünülebilir. 200—300 km çevresinde zengin bölgeler yer alıyor. Para transferinde problem yok. 5 yıllık yerel vergi muafiyeti var.
       <br/>
       <br/>
       —Listede petrol niçin yok?
       <br/>
       <br/>
       Şu anda bu konuda çalışmamız var. Tüpraş’la görüşüyoruz. ‘500 bin — 1 milyon ton alabiliriz’ dediler. Bir geçmişi olmadığı için petrol ticaretine sıfırdan başlamak zor. Bence petrol gelmesi gerekiyor. Ama Türkiye’nin karar vermesi gerekiyor bir kere. İkincisi, petrol uzun dönemlik kontratlarla yapılan bir ticaret. Dolayısıyla ortada başkasına söz verilmemiş petrol olması lazım. Tabii bir de gayret. Biz çabalıyoruz. Taşınma problemi yok. Boru hattı ile Novorossisk’e, oradan gemi ile Türkiye’ye. Sorun şurada: Türkiye petrol üreticilerine komşu. Alternatifi bol. Rusya, İran, Irak, vs. Bu yüzden bazı ülkelerden dünya fiyatı altında petrol alabiliyor. Tataristan’ın bu şartlarda fiyat kırması çok zor. Bence Türkiye’nin Tataristan’dan almayı tercih etmesi lazım.
       <br/>
       <br/>
       —Tataristan’da Türk liseleri var. Tatar yönetimi okullardan memnun mu? Türkiye’deki tartışmaları izliyor musunuz?
       <br/>
       <br/>
       Tatarca, Rusça, Türkçe, İngilizce de öğreten 6 lise var. Kaliteleri tartışılmaz. Buradaki tartışmalar Türkiye’nin içişlerine girer, ancak Tataristan’ın bu okullardan hiçbir şikayeti yok. Zaten okullar Tataristan Milli Eğitim Bakanlığı’na bağlı çalışıyor ve denetleniyor.
       <br/>
       <br/>
       E—mail: abilici@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13918), [web.archive.org (arşiv bağlantısı)](http://web.archive.org/web/20050302181646/http://www.aksiyon.com.tr:80/detay.php?id=13918)
