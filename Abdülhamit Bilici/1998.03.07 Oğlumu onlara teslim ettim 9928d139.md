# Oğlumu onlara teslim ettim

*Abdülhamit Bilici 1998.03.07*

<div class="pNewsDetailMainContent" itemprop="articleBody">
 1944'te henüz bir yaşındayken Stalin'in kanlı çizmesini ensesinde hisseder Mustafa Cemil Kırımoğlu. Ailesiyle birlikte vatan haini damgasını yiyerek Özbekistan'ın Andican bölgesindeki bir köye sürgüne gider. Bu damga eğitim hayatı ve her türlü teşebbüsünün önünde bir kale gibi durmaktadır. Belki de bunun sağladığı motivasyonla 1961'de Kırım Tatar Gençleri Milli Teşkilatı'nı kurar arkadaşlarıyla. Çalışma kampları, sürgünler ve hapisle dolu 15 yıl geçirir. 303 gün süren bir açlık greviyle Kırım davasının Sovyetler Birliği ve dünya genelinde duyulmasını sağlar. 1989'da yani tam 45 yıl sonra atayurdu Kırım'a döner. 1991'de Kırım Tatar Milli Kurultayı'nı oluşturur ve Kurultay'ın seçtiği 33 kişilik Milli Meclis'in başkanlığına getirilir. Artık kendi topraklarındadırlar, özgürdürler, ama kendi ülkelerinde azınlık durumundadırlar, ekonomik durumları içler acısıdır.
 <br>
  <br>
   Şimdi iki hedef için çalışıyor Kırım Tatarları. Birincisi hâlâ Kırım dışında yaşayan 200300 bin civarındaki soydaşlarını Kırım'a getirerek azınlık statülerini az da olsa değiştirmek. İkincisi Ukrayna ile ilişkileri geliştirerek Rus milliyetçilerin Kırım'ı yeniden Rusya'ya bağlama emellerinin önüne geçmek. Ukrayna'ya bağlı Özerk Cumhuriyet statüsündeki Kırım'ın nüfusu 2.6 milyon. Bu toplam içinde 1 milyon 630 bin ile Ruslar birinci, 625 binle Ukraynalılar ikinci, 300 binle Türkler üçüncü sırada geliyor. Yeni bir gelişme ise Kırımoğlu'nun 29 Mart'ta yapılacak Ukrayna meclis seçimlerine katılacak ve büyük ihtimalle de seçilecek olması. Bunun hem TürkiyeUkrayna ilişkilerine, hem de KırımUkrayna ilişkilerine olumlu tesirleri olacağına inanılıyor. Kırımoğlu'na şimdiden Meclis'te TürkiyeUkrayna Parlamenter Grubu'nun başkanlığına getirilebileceği söylenmiş. Şubat ayının son haftasını Türkiye'de geçiren ve cumhurbaşkanından Meclis başkanına, başbakan ve muhalefet parti liderlerine kadar hemen bütün üst düzey yetkililerle görüşen Kırımoğlu ile hayatı ve son gelişmeler üzerine konuştuk:
   <br>
    <br>
      Dünyada başka milletler de sizin gibi mağdur olmuş. Siz daha çok hangi mazlum millete benziyorsunuz?
     <br>
      <br>
       194344 yılları arasında 14 millet sürgün ve soykırıma uğramış; Çeçenler, İnguşlar, Balkarlar, Kalmuklar, Karaçaylar, vb. Ama Kırım Tatarları gibi zulme uğrayan başka millet olmadı. Hanlığımız var iken yarımadanın yüzde 95'ini Kırım Tatarları oluşturuyordu. 20'nci yüzyılın başında yüzde 21'lik bir milli azınlık haline geldik. II. Dünya Savaşı'nda ise tamamen topraklarımızdan çıkarıldık. Tarihi mirası en çok tahrip edilen topluluk da biziz. Çeçenlere 1957'de vatanlarına dönme hakkı verildi ve kendi cumhuriyetlerini kurabildiler.
       <br/>
       <br/>
        Bu sürgün kararında Stalin'in özel bir kini mi vardı?
       <br/>
       <br/>
       Bizim toprağımız Rusya'nın eline geçtiğinde politika belliydi. Kırım yarımadası stratejik açıdan çok önemliydi ve Müslümanlar'ın çıkartılıp Ruslar'ın getirilmesi planlanmıştı. Stalin döneminde bu politika daha keskince uygulandı.
       <br/>
       <br/>
        Kırım'a dönen insanlar kendi topraklarını alabiliyorlar mı?
       <br/>
       <br/>
       İspat etseler bile alamıyorlar. Zaten ortada tapu kaydı bırakmamışlar. Geri dönenlere ev yapmak için şehir dışında boş alanlar gösteriliyor. Fakat imkanlar dar. Kimi yalnız temel atabilmiş, kimi çatı seviyesine gelmiş, kimi hiçbir şey yapamamış. Toprakların geri verileceği yönünde kanunda bir hüküm yok. Ukrayna'nın kanunlarında 'Ukrayna devleti vatanlarına dönen Kırım Tatarları'na yardım edecektir' deniyor. Ama imkanlarına göre. Her sene bir miktar para ayrılıyor, ama acil ihtiyaçlar dolayısıyla bu para başka işlerde kullanıyor.
       <br/>
       <br/>
        Sürgünde iken size destek olan bir Yahudi şairden bahsediyorsunuz. Bir istisna mıydı, yoksa diğer gruplardan destek görüyor muydunuz?
       <br/>
       <br/>
       Sovyetler içinde bize destek veren insanlar vardı. Yahudi şair İlya ile 1970'de beraber tutuklandık. Serbest bırakıldıktan sonra intihar etti. İnsan hakları konusunda herkese destek veriyorlardı. İlya özellikle Kırım Tatarları'ıyla ilgileniyordu.
       <br/>
       <br/>
        Kırım doğumlu muydu yoksa?
       <br/>
       <br/>
       Azerbaycan doğumluydu. Azerbaycan'daki Yahudi mezarlığına gömülmek istemişti.
       <br/>
       <br/>
        Şu anda da resmi rakamlara göre Kırım'da 17 bin Yahudi bulunuyor. Bir Ermeni varlığı da söz konusu. İlişkileriniz nasıl?
       <br/>
       <br/>
       Yahudiler bir milli grup gibi değiller. Dernek ve gazeteleri var. Çoğu Ruslar'la bütünleşmiş durumda. Çoğunun pasaportunda Rus ya da Ukraynalı yazıyor. Ermeniler'in nüfusu 5 binden fazla. Son zamanlarda dönen çok Ermeni var. İlişkilerimiz iyi değil. Ermeniler'in de teşkilatları var. Dış destekleri çok iyi.
       <br/>
       <br/>
        Başkanı olduğunuz Kırım Milli Meclisi'nin statüsü nedir?
       <br/>
       <br/>
       Resmi olarak bir statüsü yok, ama Kırım Tatarları'nı temsil eden tek organ. Tüm halkımızın problemleri ele alınıyor, ama esas olarak siyasi bir organ. De facto bir varlığı sözkonusu. Resmi geçerliliği olması için Ukrayna Parlamentosu tarafından tanınması gerekiyor. 1995'te Kırım Tatar Meclisi'nin statüsüyle ilgili bir karar çıkmıştı, kabul edilmedi.
       <br/>
       <br/>
        Peki Kırım yönetimi içindeki yeriniz nedir?
       <br/>
       <br/>
       96 kişiden oluşan Kırım Parlamentosu'nda 14 üyemiz bulunuyor. Bunlar Kırım Tatar Kurultayı tarafından gösterilen adaylar arasından seçildi. Halkımızın yüzde 95'i oylarını bizim gösterdiğimiz insanlara verdi. İktidarın Meclis'te kahir bir çoğunluğu olmadığı için milletvekillerimiz anahtar rolü oynuyorlar ve bu problemlerimizi gündeme getirme imkanı veriyor. Yasamadaki durum böyle. Yürütmede ise Kırım Otonom Cumhuriyeti'nde başbakan yardımcısı bir Kırım Tatarı'dır. Milletlerarası İlişkiler Bakanı, Sosyal Güvenlik Bakanı ve birkaç bakanlıkta ise bakan yardımcılıkları bizim elimizde.
       <br/>
       <br/>
        Meclis'te aleyhinize alınacak bir kararı veto imkanınız yok.
       <br/>
       <br/>
       Meclis'te yok, ama bakanlarımız sayesinde hükümette veto yetkimiz var denebilir.
       <br/>
       <br/>
        Kıbrıs'ta Türkiye'nin kontrolünde bazı Rum toprakları var. KKTC hâlâ bunlar için tapu veremiyor. Rumlar uluslararası mahkemelere başvurunca haklarını kazanıyorlar.
       <br/>
       <br/>
       Burada bambaşka. Camilerimizi bile geri vermiyorlar. Kravçuk döneminde camilerin geri verilmesi yönünde bir karar çıkmıştı. Burada bazı camilerde Ruslar oturuyor. Bize dendi ki 'Tamam burayı size verelim ama bu insanları nereye yerleştireceğiz?'
       <br/>
       <br/>
        Bir de Kırım denince akla gelen Türkiye'nin 1000 konutluk yardım hikayesi var. Bu konutlar için arsa ve projeler hazır mı?
       <br/>
       <br/>
       Elbette hazır, ama para gelmedi.
       <br/>
       <br/>
        Bu ziyaretinizde üst düzey temaslarınız oldu. Somut bir adım sözkonusu mu?
       <br/>
       <br/>
       Süleyman Bey'le görüştüğümüzde 1000 konutu hatırlattım. 'Merak etmeyin, 1000 konuttan fazlasını yapacağız' dedi. Geçen sonbaharda TİKA üzerinden 1 milyon dolar para ayrıldı. Hazır ev almak daha ekonomik olduğu için bu parayı sıfırdan projelere vermedik. 300 bin doları bize ulaştı. Harcama yapıldıkça gelecek. (Kırım Tatar Meclisi'nin Türkiye Temsilcisi Zafer Karatay, bu paranın Abdullah Gül'ün gayretleri ile temin edildiği için kendilerine minnettar olduklarını söylüyor.)
       <br/>
       <br/>
        1992'den bugüne Türkiye'nin Kırım'a bakışında bir değişiklik ya da gelişme oldu mu?
       <br/>
       <br/>
       Bir kere Türkiye'nin Ukrayna ile ilişkilerinde Kırım konusu öncelikli bir yer kazanmış bulunuyor. İki ülke arasındaki çeşitli seviyelerdeki toplantı ve görüşmelerde bu konu mutlaka ele alınıyor. Kırım konusunun milli politika olması moral verici bir gelişme. Daha önce böyle bir politika yoktu.
       <br/>
       <br/>
        Türkiye'nin Kırım'la ilgisi Ukrayna'yı rahatsız ediyor mu?
       <br/>
       <br/>
       Demokratik güçler olumlu, komünistler olumsuz bakıyorlar. Özellikle Sovyetler döneminde komünizmin baskısına uğramış Ukraynalılar'ın zihninde Kırım eşittir Kırım Tatarları şeklinde bir anlayış var. Kırım'ı Ukrayna toprağı olarak görenler de var.
       <br/>
       <br/>
        Meclis seçimlerinde bir Ukrayna partisinin listesinden aday oluyorsunuz. Şansınız var mı?
       <br/>
       <br/>
       Ukrayna Meclisi'ne 450 milletvekili seçilecek. Bunların yarısı parti listelerinden, yarısı ise yerel bölgelerden gelecek. Bölgelerde seçilme şansımız az. Çünkü hem Kırım'da dağınık durumdayız, hem de soydaşlarımızın yarısının vatandaşlığı yok. Parti kurmamız mümkün değil, çünkü Ukrayna kanunları en az 14 bölgede teşkilatlanmayı şart koşuyor. Biz sadece Kırım'dayız. Bu yüzden Milli Demokratik Ukrayna Halk Partisi'nden seçime giriyoruz. Bu parti Sovyetler döneminden beri bize yakınlık duymuş, komünizme karşı mücadele etmiş insanların oluşturduğu bir parti. Başkanı ile bir sene sürgünde beraber bulunmuştuk. Bize biri 9'uncu sıradan, diğeri 45'inci sıradan iki yer teklif edildi. Birincisi garanti, ikincisi biraz zayıf. Bu parti komünist partisinden sonra ülkenin en büyük partisi.
       <br/>
       <br/>
        Kiev'e gitmeniz Kırım'daki hareketi zor durumda bırakmayacak mı?
       <br/>
       <br/>
       Sanmıyorum. Yardımcılar yükselecek.
       <br/>
       <br/>
        Kırım Tatarları'nın yarısının vatandaşlığı olmadığını söylediniz, niçin?
       <br/>
       <br/>
       Bu en önemli siyasi problemlerimizden biri. Ukrayna çifte vatandaşlığı kabul etmiyor. Başka bir ülkenin vatandaşı olmadığınızı ispatlamanız gerekiyor. Bu konuda en fazla soydaşımızın bulunduğu ülke olan Özbekistan, işleri yokuşa sürüyor. Vatandaşlıktan çıkabilmeniz için 15 belgeyi onaylatmanız, 103 dolar para ödenemiz gerekiyor. Bu bir yıl alıyor. Türkiye'den devreye girmesini istedik. Kırım'da nüfus olarak oranımız yüzde 1213 ama yarısının vatandaşlığı olmadığı için temsil gücümüz azalıyor.
       <br/>
       <br/>
        Son değerlendirmelere bakıldığında, Amerika'nın Ukrayna'ya büyük önem verdiği görülüyor. Sanıyorum bu sizin de çıkarınıza uygun.
       <br/>
       <br/>
       Rusya eski şekline dönmeye kalksa, potansiyeli itibariyle belki buna Ukrayna karşı çıkabilir. ABD'nin bunu anlaması çok iyi. Daha önce bu gerçeği Amerikalılar'a ifade ettiğimde bazıları 'Niye Ukraynacılık yapıyorsun?' diye soruyordu. Halbuki biz Ukrayna'yı Rusya'ya tercih ederiz. Ukrayna güçlü olmazsa Kırım tekrar Rusya'nın eline geçebilir.
       <br/>
       <br/>
        Tecrübeli bir özgürlük hareketi lideri olarak benzer hareketlere sempatiyle baktığınız anlaşılıyor. Kravatınızın tokası Bosna bayrağını sembolize ediyor. Çeçenistan'a da yardımlarınız oldu herhalde.
       <br/>
       <br/>
       Manevi yardımımız vardı. Pratik kampanyalar da yaptık. İlaç topladık. Yaralı Çeçenler'e yardımcı olduk. Konferanslarda haklı davalarını dile getirdik.
       <br/>
       <br/>
        Sizin hayatınızla Çeçen lider Dudayev arasında paralellikler bulunuyor. Mesela sürgünde iken öldüğünüz haberi yayılmış. Sağ olduğunuz ortaya çıkınca herkes çok sevinmiş. Dudayev öldüğü zaman da çok kimse inanmamıştı. Hâlâ bir yerden çıkacağına inananlar var. Dudayev de aslında sizin gibi ölmemiş olabilir mi?
       <br/>
       <br/>
       Geçen sene Aslan Mashadov'un cumhurbaşkanlığı törenine katılmıştım. O törende Dudayev'in yerine vekalet eden Yandarbiyev'le görüştük. Bana kendi eliyle toprağa verdiğini söyledi.
       <br/>
       <br/>
        Sizi nasıl öldü sandılar?
       <br/>
       <br/>
       Açlık grevinin 4'üncü ayında annem beni görmek için hapishaneye geliyor. Yetkililer 'Oğlunuz burada yok' diyorlar. Annem öldüğümü sanıp Moskova'ya gidiyor, insan hakları gruplarıyla bir basın toplantısı yapıyorlar. Ölme ihtimali var denildi, ama bu dünyaya 'öldü' diye yayıldı.
       <br/>
       <br/>
        Azınlık durumundaki Türkler genelde kendi aralarında bütünlük içinde değiller. Siz bu açıdan bir istisnasınız. Bunu nasıl sağlıyorsunuz?
       <br/>
       <br/>
       Bizde de bir kriz yaşandı. Ama bizim güçlü bir Kurultay geleneğimiz var. Kurultay'ı topladık. Kim haklı kim haksız, karar verildi. Karşı çıkanlar Meclis'ten çıkarıldı. Diğer bölgelerde ise belki onların başına bizim başımıza gelenler gelmedi.
       <br/>
       <br/>
        Bazıları Fethullah Gülen Hocaefendi'nin teşvikçi olduğu eğitim çalışmalarından rahatsız oluyor. Kırım'da da açılmış böyle iki okul var. Siz bunları nasıl görüyorsunuz?
       <br/>
       <br/>
       Biz sonsuz minnettarız. 3 çocuğum var. İlk ikisi artık hayata karıştılar. Son oğlumu onlar tarafından açılan okula verdim.
       <br/>
       <br/>
        Bir gününüz nasıl geçiyor?
       <br/>
       <br/>
       Sabah Meclis'e gidiyorum. 45 saat ziyaretçileri, gazetecileri kabul ediyorum. Toplantılara katılıyorum. Esas çalışmalarımı gece saat 3'e kadar gerçekleştiriyorum.
       <br/>
       <br/>
        Özel bir hobiniz var mı?
       <br/>
       <br/>
       Türk müziğini çok seviyorum. Geniş bir koleksiyonum var. Her geldiğimde 1015 kaset alıyorum. Belli bir sanatçıyı sevmiyorum. Her sanatçının güzel bazı parçaları oluyor. Seçici davranıyorum.
       <br/>
       <br/>
        Takım tutuyor musunuz?
       <br/>
       <br/>
       Hayır. Bizde Türkiye'deki kadar fanatik yok. Herhalde bir milli takımımız olmamasından kaynaklanıyor.
       <br/>
      </br>
     </br>
    </br>
   </br>
  </br>
 </br>
</div>


Kaynak: [www.aksiyon.com.tr](http://www.aksiyon.com.tr/soylesi/oglumu-onlara-teslim-ettim_503520), [web.archive.org (arşiv bağlantısı)](http://web.archive.org/web/20151006071953/http://www.aksiyon.com.tr/soylesi/oglumu-onlara-teslim-ettim_503520)
