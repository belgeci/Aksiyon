# Pakistan ve Hindistan endişelendiriyor

*Abdülhamit Bilici 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın endişe ile izlediği Hindistan ile Pakistan arasında yaşanan nükleer deneme yarışından sonra ortaya çıkan durumu görüşmek üzere,
  </font>
 </div>
 <div id="newsText">
  <font class="detail-text">
   BM'nin desteklediği Silahsızlanma Konferansı'nın acil olarak toplanacağı bildirildi. Avustralya Dışişleri Bakanı Alexander Downer, merkezi Cenevre'de bulunan Konferans'a acil toplantı çağrısı yaparak, hükümetinin ortaya çıkan gerilime çözüm yolu aramak için bütün uluslararası forumları kullanacağını açıkladı. Bu arada İslam Konferansı Örgütü (İKÖ), Hindistan ve Pakistan'ın yaptığı nükleer denemelerden kaygı duyduğunu bildirerek, her iki ülkeye görüşmelerde bulunması için çağrıda bulundu. İKÖ Genel Sekreteri İzzedin Laraki adına yapılan açıklamada, örgütün, Güney Asya'da nükleer silahtan arındırılmış bir bölge kurulmasını istediği belirtildi.
   <br/>
   <br/>
   Kıbrıs, BM merceğinde
   <br/>
   <br/>
   Kıbrıs'ta görev yapan bin iki yüz otuz BM Barış Gücü askerinin görev süresini yıl sonuna kadar uzatan Güvenlik Konseyi, Kıbrıs ile ilgili olarak 2 ayrı karar tasarısını oy birliğiyle kabul etti. Adaya yerleştirilmesi düşünülen S300 füzelerinin sadece adada değil tüm bölgede gerginliği artıracağına dikkat çeken Konsey kabul ettiği ikinci tasarıda tüm ülkelere Kıbrıs'ın parçalanmasına veya bir başka ülke ile birleşmesine yol açaçak davranışlardan kaçınma çağrısında bulundu.
   <br/>
   <br/>
   AB bayrağı artık Avusturya'da
   <br/>
   <br/>
   Yıllardır girmek için çabaladığımız Avrupa Birliği'ne üç yıl boyunca tam üye olan Avusturya, 6 yıl sürecek olan AB dönem başkanlığını üstlendi. Gözlemciler Avusturya'nın dönem başkanlığı sırasında işsizlik, AB'nin doğuya yönelik genişlemesi gibi konulara öncelik vereceğini ve karşılacağı en önemli sorunun Avrupa ortak para birimi "EURO" ile ilgili düzenlemeler olacağını söylüyorlar. Avusturya'nın başkanlığı döneminde AB'nin dış politikası konusunda ciddi bir değişiklik beklenmezken, Türkiye ve Kıbrıs konularında değişikliğe gidilmeyeceğinin sinyalleri daha önceden verilmişti.
   <br/>
   <br/>
   Türkmen gazı geliyor
   <br/>
   <br/>
   Türkmenistan doğalgazını Türkiye ve Avrupa'ya taşıyacak olan boru hattının inşa planı aralarında ABD'nin petrol devi Amaco'nun da bulunduğu konsorsiyum tarafından açıklandı. Üç yılda bitirilmesi ve 2.4 milyara mal olması düşünülen boru hattı Erzurum'a kadar uzanacak. Yılda 10 milyar metreküp gazı Türkiye'ye getirmesi beklenilen hattın güzergahının belirlenmesinde ABD'nin desteği ve vaadettiği büyük krediler büyük rol oynamıştı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3875-pakistan-ve-hindistan-endiselendiriyor.html), [web.archive.org (arşiv bağlantısı)](http://web.archive.org/web/20120627044022/http://www.aksiyon.com.tr:80/aksiyon/haber-3875-pakistan-ve-hindistan-endiselendiriyor.html)
