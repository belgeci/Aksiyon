# "Kürt meselesı sıstemın ürünü"

*Abdülhamit Bilici 1997.02.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1963'ten sonra Kıbrıs'ta Türklere karşı Rumların giriştiği vahşet, o yıllarda İstanbul'da Rumların hayatını da zorlaştırmıştı.
  </font>
 </div>
 <div id="newsText">
  <font class="detail-text">
   İşte bu yıllarda şimdi kapalı olan Heybeliada'daki Ruhban Okulu'nda, şu andaki Rum Patriği Bartholomeos'un 3 sınıf altında okuyordu Dr. Heinz Gstrein. Okulun bitmesine 1 yıl kala Avusturya'ya, Viyana Üniversitesi'ne geçti. Teoloji doktorasını da burada tamamladı. 197980 yılları arasında İstanbul'a bu sefer gazeteci olarak dönmüştü. Katolik dedesinin değil de Ortodoks annesinin dinini seçen Dr. Gstrein, evlilik çağı geldiğinde de Heybeliada yıllarında tanıştığı İstanbullu bir Rum kızını tercih etmişti.
   <br/>
   <br/>
   Halen ikamet ettiği Atina'da Avusturya Haber Ajansı, Vatikan Radyosu ve İsveç Din Ajansı için çalışan 57 yaşındaki Gstrein'in gazetecilik hayatı Moskova, Kahire, Kıbrıs, Tunus, Arnavutluk, Roma gibi merkezlerde geçti. Tıp doktoru vizesiyle Afganistan'a gidip mücahitlerle 2 ay birlikte yaşadı ve Viyana'da öğrencilik yıllarında hocalarının etkisiyle kendisinde gelişen İslam sempatisi ve Hz. Muhammed'in(s.a.v) gerçek peygamber olduğu düşüncesi bu cihat ortamında daha iyi pekişti.
   <br/>
   <br/>
   1976 yılında İslam Tasavvufu ve 1981'de yine dini muhtevalı Herkes İçin Bir Allah kitap çalışmalarını tamamladı. Bunun dışında gazetecilik mesleğiyle ilgili olarak çeşitli konuları ele aldı. Yunan Diktatörlüğü, Kürt Meselesi, Etiyopya Devrimi, Marx ya da Muhammed, Yahudi Tasavvufu, Üç Tek Tanrılı Dinde Melek Akidesi, Arap Siyasi Düşüncesi gibi çalışmalarını kitaplaştırdı. Bu renkli kişiliğe sahip Dr. Gstrein'in İstanbul'a bu defaki geliş maksadı Fethullah Gülen Hocaefendi ile görüşmek ve düşüncelerini daha yakından tanımaktı.
   <br/>
   <br/>
   Fethullah Gülen Hocaefendi ile bir mülakat yaptınız. Ve onun görüşlerini gücünüz yettiğince Batıya tanıtacağınızı söylüyorsunuz. Özellikle neleri sordunuz Hocaefendi'ye?
   <br/>
   <br/>
   İlk sorum dünya üzerindeki birçok İslamî hareket arasında kendi farklarının ne olduğu idi. En önemli fark bu hareketin bir Nur hareketi olması. Sadece insan ruhuna değil, zihnine de hitap ediyor. Bu hareketin içinde bilimin de önemli bir rolü olduğunu söyledi. Ortaçağ'dan bu yana tabii bilimlere verilen önemin azalmasını bir eksiklik olarak niteliyor. İkinci öğrenmek istediğim şey, cemaatin bir tarikat olup olmadığı idi. İkisi arasında kısmî benzerlikler bulunasa da cemaatin tarikat olmadığını öğrendim. Nur hareketinin Afgani, Abduh gibi aydınlardan etkilenip etkilenmediğini sorduğumda da hiçbir ilişkinin olmadığını söyledi. Yazışmalar dışında bizzat kendisiyle de görüşerek bu mülakatı tamamlayıcı bazı sorular sordum.
   <br/>
   <br/>
   Özellikle Fethullah Gülen Hocaefendi'nin ilginizi çekmesinin sebebi nedir?
   <br/>
   <br/>
   Utanarak söylemem gerekirse, bu insanla ilgili çok şey bilmiyordum. Bir defasında cemaatin Almanya'da kurduğu bir okul hakkında bir yazı okumuştum. 1980'lerin başında Türkiye'de olduğum zaman da fazla haberim olmamış maalesef. Arnavutluk ve Moskova'da iken de dış dünyadan bir şeyler öğrenmek çok zordu. Geçen sene Yunanistan'da, Batı Trakya Türkleri aracılığıyla tanıdım Hocaefendi'yi. Bundan sonra bizzat görmek istedim.
   <br/>
   <br/>
   Diğer din adamlarıyla arasında önemli bir fark gördünüz mü?
   <br/>
   <br/>
   Bendeki şahsi etkisini söylemek istiyorum önce. Modern İslam'ın önemli figürleriyle; Humeyni, Kaddafi, Mısırlı ilim adamları ve din adamları ile görüştüm. Bir insanla görüştüğünüz zaman maneviyatının gücünü hissediyorsunuz. Gördüklerim arasında en güçlüsü Humeyni idi kuşkusuz. Ancak onun gücü Hocaefendi'nin manevi etkisi kadar değildi. Cemaatin mensupları da çok sempatik ve sevgi doluydu.
   <br/>
   <br/>
   İslam'ı Allah'a inanan bütün insanlığı kuşatan geniş bir perspektifle ortaya koyduğu için düşüncelerinden çok etkilendim. Sadece atalarından gördüğünü yaşayan dindar bir adam değil. Bir başka önemli nokta, sözleri ile yaptıklarının birbirine uygunluğu. Hoşgörü ve diyalogdan bahsediyor, ardından da Türkiye gibi bir ülkede çok az insanın cesaret edeceği ilişkiler kuruyor. Mesela Ermeni Patriği ile, Fener Patriği ile iyi münasebetler geliştiriyor. Kendisine gelecek tepkiyi bilmesine rağmen... Bu noktalar çok ikna edici.
   <br/>
   <br/>
   Hıristiyanlar için zihninde nasıl bir yer var?
   <br/>
   <br/>
   Onların aynı Allah'a inandıklarını, kötü davranılmaması, sevilmeleri, Müslümanlar ve Hıristiyanlar'ın birlikte tek Allah inancını yaymaya çalışmaları gerektiğini söyledi. İlişkiler sadece toleransla sınırlı kalmayacak, bu üç dinin birgün gerçekten bir arada bulunabileceği perspektifini gördüm onda. O gün bir Müslüman aynı zamanda Hıristiyan, Hıristiyan da aynı zamanda Müslüman olacak.
   <br/>
   <br/>
   Batı'da Hocaefendi'de gördüğünüz yaklaşımlara benzer düşünceleri olan Hıristiyan büyükleri var mı?
   <br/>
   <br/>
   Elbette var. Ancak bunlar azınlıkta ve tek tekler. Yani arkalarında bir grup yok. Etkili olmaları bu yüzden çok zor onların.
   <br/>
   <br/>
   Batıda toplum ve insan dinden çok uzak duruyor. Birkaç asırdır bu eğilimin neticelerini Türkiye'de de görüyoruz. Hıristiyan bir ilahiyatçı olarak sizce bunun sorumlusu kimdir? Bir kısım insanlar bundan kurum olarak kiliseyi sorumlu tutuyorlar. Bu gidişi durdurmak için neler yapılıyor?
   <br/>
   <br/>
   Hocaefendi ile bunu da konuştuk. Batı aydınlanmasının sadece zihne, akla münhasır kaldığını, kalpte bir aydınlanmanın olmadığını söyledi. Bu aydınlanma rasyonel olmayan herşeyi bir kenara itti. Bu aydınlanmaya karşı savaş veren Katolik ve Protestan Kilisesi sonunda aydınlanma içinde ne varsa farkına varmadan hepsini içine taşıdı. Buna kilisenin rasyonalizasyonu diyebiliriz. Kilise orijinal bir çok değerini kaybetti. Bu asrın başında  ise kilisenin modernizasyonu yaşandı. Yani kilisenin günün şartlarına uyarlanması süreci başladı. Kısaca toplumu kaydığı yerden kurtarmak yerine kilise de toplumun yanına indi. Bu nedenlerden dolayı kilise Batı'daki etkisini kaybetti. Topluma kendi kurallarını adapte edeceğine, kendisini onlara adapte etti.
   <br/>
   <br/>
   Türkiye'de İslam eğilimli bir parti iktidarda. Batı'da da Hıristiyan Demokrat gibi isimlerde dindar partiler var. Bu durum Batı'da nasıl karşılanıyor? Laiklikle nasıl bağdaşıyor?
   <br/>
   <br/>
   Almanya'da Hıristiyan Demokratlar varsa, Müslüman partiler olmasına da izin verilmeli. Bunu tartışma konusu yapmak saçmadır. Ancak Avrupa sadece Batı Avrupa'dan ibarettir. Bu parça Batı Hıristiyanlığı tarafından oluşturulmuştur. Brüksel'de de bu hava hakimdir. Bu AB başkentinde ne Ortodoksluğa ne de İslam'a yönelik bir anlayış bulamazsınız. Yunanistan bir şans eseri Avrupa Birliği'ne girdi ve bu süreç kapandı. Dört önemli bölüm var: Batı Hıristiyanlığı, Doğu Hıristiyanlığı(Ortodoksluk), İslam ve Yahudilik. Avrupa birliğini savunanların çoğu bu birliğin sadece Batı Hıristiyanlığı mensuplarından ibaret olmasını savunuyor. Diğer üç unsuru Avrupa'nın dışında tutmak gerekiyor. Hatta bunlar, özellikle de İslam, bir tehdit olarak algılanıyor. Hatta daha şiddetlisi politikacılar Amerika ve İsrail'le problem çıkarmamak için susuyorlar ama Yahudilere tepki duyuluyor.
   <br/>
   <br/>
   Şöyle söyleyebilir miyiz, Brüksel'deki insanlar günlük yaşantılarında çok laik davranan kimseler. Ancak zihinlerinde birçok çekince taşıyorlar. Ve insanları dinlerine göre kategorize ediyorlar.
   <br/>
   <br/>
   Evet. Örneğin istese Vatikan'ı AB'ye almakta bir sakınca görmezler. Ancak İslam ülkelerine itiraz ederler, hatta Ortodoks ülkelerine de. Yeni adaylar Polonya, Macaristan, Çek, Slovakya ve Hırvatistan. Dikkat edilirse bunların hapsi de Katoliktir. Günlük hayatlarında dinin hiçbir yeri yok, ancak politik konularda dinî önyargılar hemen devreye giriyor maalesef.
   <br/>
   <br/>
   Türkiye ya da genel olarak İslam ülkelerinden korkularının sebebi ne? Tarih mi?
   <br/>
   <br/>
   Bugünlerde tarihi bilen insan çok az. Bu, cehaletten kaynaklanan bir korku. Bu cehalet neticesinde her Müslümanı ikinci Humeyni ya da Hizbullah'ın militanı sanıyorlar. Bilmiyorlar ki Katolik İspanya Yahudiler'i kovduğunda onlara kucak açan Müslüman Türkiye idi. Mesela Hocaefendi'den haberleri yok.
   <br/>
   <br/>
   Yıllardır Yunanistan ve Türkiye'de bulundunuz. Bu iki ülke arasındaki problemleri nasıl değerlendiriyorsunuz. Bunun sebebi nedir?
   <br/>
   <br/>
   Başlangıcı 19'uncu yüzyıla gidiyor. Yunanlar Osmanlı'ya karşı ayaklandığında, Osmanlı çok kültürlü, çok dinli bir yapıdaydı. Bu dönemde oluşturulan Yunanistan aşırı miliyetçi temellere, Rum Ortodoksluğuna dayanıyordu. Bu yüzden başka din ve milletlere yer yoktu. Bu süreç hâlâ sürüyor. Anayasa değişti, ancak sergilenen tavır ve eğitimin şekli değişmedi. Yasalarda din ve Yunan Milliyetçiliği konusunda açıkça ayrımcılığa varan unsurlar hâlâ var. 1981'den bu yana AB üyesi olan bir ülkede Müslüman Türk azınlığa karşı olmaması gereken tutumlar hâlâ sürüyor. İkincisi, Kıbrıs'ta 1963'ten sonra yaşananların faturasını nasıl İstanbul'daki Rum cemaati ödediyse, bunun neticesi olarak Yunanistan da faturayı Batı Trakya'daki Müslümanlara kesti. Hareket serbestileri, mülkiyet ve eğitim hakları sınırlandı. İskeçe ve Gümülcine'ye her gittiğimde Yunan Dışişleri beni çağırıyor ve kendi ülkesindeki Pomakların, Türklerin durumunu yazmam yerine İstanbul'daki Rumların ne kadar kötü durumda olduklarını yazmamı istiyorlar. Halbuki başkalarının yaptığı kötü şeyler sizin yaptıklarınızı haklı gösteremez. Özellikle siz AB üyesi iseniz. Yunanistan buradaki Rum Kilisesi'ni de düşman ilan etmiş durumda. Başbakanın yanında Ortodoks din adamı ve müftü bulunur, ama müftüye ne hoşgeldin denir ne de konuşmasına izin verilir. Müslümanların çoğunlukta olduğu bir yerdeki açılışta bile bu böyle. Yunan Kilisesi'nin durumu değişmedikçe ülkedeki durumun değişme şansı çok az. İskeçe, Gümülcine kağıt üzerinde İstanbul'a bağlı ancak, fiilen Yunanistan'da. Buraya güneyden papazlar geliyor. Bunlar başka dinlere mensup insanlarla karşılaşmamış, dar görüşlü insanlar. En küçük bir iş, caminin tamiri, minare merdiveninin onarımı, okulun açılması vb. şeyler Ortodoks din adamının onayına bağlı. Bu sadece Müslümanlar için değil, Katolikler için de aynı. Pireos'ta Katolik kilisesinin çan kulesine çıkılan merdivenler yıkılmıştı. Papaz onarımı için izin vermeyince çan çalmak için kuleye tırmanarak çıkmaya başladılar. Bir Avrupa ülkesi için bu konuda tolerans gösterilemez.
   <br/>
   <br/>
   Avrupa'yla ilişkilerimizi engelleyen temel faktörlerden biri de Güneydoğu'daki olaylar. Siz de Kürt problemini bir kitabınızda ele alıyorsunuz. Olaya hangi açıdan bakıyorsunuz?
   <br/>
   <br/>
   Çok karmaşık bir konu. Osmanlı döneminde Kürtler bir millet teşkil etmiyordu. Türkler gibi ümmetin bir parçasıydı. Bu problemin en önemli sebebi bu yüzyılda birliği sağlayıcı tutkalı olan İslam'ın etkisini yitirerek Türk milliyetçiliğinin öne geçmesi oldu. Kötü bir şey söylemek istemiyorum ancak; Enver Paşa, Talat Paşa gibi Genç Türkler kendilerini İslam'a değil Türk milliyetçiliğine adadılar. Allah'a imanları sağlam değildi. Cumhuriyeti kuranlar için de durum farklı değildi. Türk milliyetçiliği önde geliyordu. Bu sebeple Kürtler ile Türkler arasındaki din birliği kırıldı. Böylece kültür ve medeniyet farkı olmayan bu iki grup arasındaki dil farkı ön plana çıktı. 1980'den sonra Marksist, din dışı, radikal grupların (PKK) bu potansiyelin sözcülüğüne soyunmasıyla olay daha da kötüleşti. Bence PKK Kürtlerin sözcüsü olamaz. Ümit ediyorum ki, bu cemaatte olduğu gibi, iyi anlaşılmış İslam'ın yeniden canlandırılmasıyla bu mesele halledilebilir. Bu Kürtler ile Türkler arasında kardeşliği yeniden tesis edecektir. Atatürk'ün yaptığı gibi alfabeyi değiştirebilirsiniz, ancak ömür boyu sürecek değerleri değiştiremezsiniz. 1979'da yazdığım Marx or God (Marx ya da Allah) adlı kitabın Kemalizm'le ilgili bölümünde de şunu ifade etmiştim: Atatürk'ün yaptığı İslam'ın yerine Türk milliyetçiliğini koymak olmuştur. Atatürk büyük bir tarihi rol oynamıştır, bu doğru.
   <br/>
   <br/>
   Türkiye'de sizin dediklerinize yakın noktaları gündeme getiren insanlar var. Ancak "Dinin toplumdaki yerini güçlendirelim" teklifi sürekli "Laiklik elden gider" tepkisiyle karşılaşıyor. Bu yüzden İslami gelişmelere iyi gözle bakılmıyor...
   <br/>
   <br/>
   Ben sadece sekülarizmin iyi bir şey olduğunu düşünmüyorum. Bütün dini değerlerin bir kenara bırıkılmasını istemek güzel değil. Din üzerine öyle çalışmak gerekir ki artak sekülarizme gerek kalmasın. Sekülarizm yerine aydın bir din anlayışı üzerine durmalıyız. Osmanlı'nın son döneminden başlayarak yapılan hataların ön önemlisi başka bir kültürden bazı unsurların aynen alınıp uygulamaya konması olmuştur. Tabiatıyla halka yabancı şeylerdi bunlar. Abdülhamid'in politikası olan Panİslamizm de Ermenilere zarar verdi. Tabii bu arada Ermenilerin Ruslar tarafından kışkırtıldığını, kullanıldığını unutmamak gerekiyor.  Atatürk Genç Türkler'in bir kısım hatalarını düzeltti ancak, İslam'a soğuk bakma noktasında pek farklı değildi. Onun döneminde Türkiye'de azınlıklar bir zarar görmediler.
   <br/>
   <br/>
   Orta Asya'da açılan okulların çok önemli olduklarını söylemiştiniz. Bu okulları önemli kılan şey nedir sizce?
   <br/>
   <br/>
   Orası bakir bir saha. Dış dünyadan Hıristiyanlar da bütün farklılıklarıyla oraya giriyorlar, Müslümanlar da... Mesela İran ve S. Arabistan da orada okullar açıyor, Türkiye de. İslam'ın aydınlık mesajını Türkiye'nin götürebileceğine inandığım için bu okulları önemli görüyorum. Hıristiyanların da aydın formları oraya girse orada güzel bir buluşma gerçekleşir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=42902D9F8EE85B456E4D1935F8D046F1?newsId=2292), [web.archive.org (arşiv bağlantısı)](http://web.archive.org/web/20130929100942/http://www.aksiyon.com.tr:80/aksiyon/newsDetail_getNewsById.action;jsessionid=42902D9F8EE85B456E4D1935F8D046F1?newsId=2292)
