# “Sonuna kadar demokrasi”

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050302224013im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224013im_/http://www.aksiyon.com.tr/resim/293/26.jpg" vspace="5"/>
  </p>
 </font>
 <font class="content">
  Modern zamanların Suriye’si denince ilk olarak akla Hafız Esed kadar, onun kendi halkına karşı gerçekleştirdiği katliamların en büyüğü olan Hama olayı ve bu olayın kurbanları olan bu ülkedeki İhvanı Müslimin, Türkçe’siyle Müslüman Kardeşler gelir.
 </font>
 <br/>
 <p>
  <font class="content">
   Müslüman Kardeşler 20 binden fazla canlarını bu olayda kaybetmenin ötesinde, yüzde 10’un altındaki bir azınlık tarafından yönetilen ülkede çoğunluğu temsil eden en güçlü muhalif odak. Hafız Esed’in ölüm haberinin geldiği gün onun yerine geçecek Beşşar’la ilgili haberler şüphesiz önemliydi. Esed’in kardeşi Rıfat’ın saltanatın babadan oğula geçişine itirazı da. Zaten objektifler de bu noktalara odaklanmıştı.
   <br>
    <br>
     Bütün bu konularla ilgili sayısız değerlendirmeler yer aldı ulusal ve uluslararası medyada. Bizim ise ölüm haberini alır almaz değerlendirmelerini merak ettiğimiz taraf, 1982 yılındaki katliamdan sağ kurtulanları 18 yıldır sürgünde yaşayan Müslüman Kardeşler’di. Esed’in öldüğü 10 Haziran gününün hemen ertesinde Amman’da yaşayan Suriye Müslüman Kardeşler örgütünün lideri Ali El Beyanuni’nin yakınlarına ulaştık. Söz verildi, telefonla ya da e—maille sorularımızı cevaplayacaktı. Uzun soru listesi hazırlandı, karşı tarafa iletildi ve beklemeye başlandı. Pazar, pazartesi, salı ve derken derginin baskı zamanı gelmişti, ama Amman’dan hâlâ bir haber yoktu. Nadiren başvurduğumuz bir iş yaparak, kapak dosyasının çalışılmasını bir gün erteledik, ama nafile. Esed’in ölümü es geçilecek bir olay değildi, kapak yapacaktık, ama öne çıkaracağımız yeni unsur Müslüman Kardeşler’in olaya yaklaşımı, Esed sonrası dönemle ilgili planları olacaktı. Medya bu konuyu adeta atlamıştı. Acaba İhvan, belirsiz ortamdan yararlanarak bir ayaklanma başlatmak ister miydi? Başka seçenek yoksa Beşşar ve Rıfat’tan hangisini desteklerdi? Cumhurbaşkanı Sezer’in, katilleri Esed’in cenaze törenine katılmasına gönülleri kırılmış mıydı?
     <br>
      <br>
       Umutlar sona erdi, cevap gelmemişti. Beyanuni Londra’ya gitmiş ve iletişim kurulması, soruların beklenen zaman içinde cevaplanması mümkün olmamıştı. Ve o hafta bu unsur olmadan, ‘Şam Mat’ kapağıyla geçti. Ama içimizde bir ukde kalmıştı, yayın kuruluna karşı da mahcup olmuştum, söz verip işi çıkaramamıştım. Temasları orada kesmeyip sürdürdüm, çünkü konuyla ilgili hâlâ bir değerlendirme medyada yer almamıştı. Mevzu bekaretini koruyordu. Geçtiğimiz hafta Amman’ı arayıp hâlâ soruların cevabını merak ettiğimizi, cevaplanması durumunda yayınlayacağımızı söyledim, daha sözümü bitirmeden Sayın Beyanuni’nin oğlu beni çok şaşırtan haberi verdi. Babası Londra’dan İstanbul’a geliyordu. Ve İstanbul’a ayak basar basmaz ilk arayacağı kişi ben olacaktım.
       <br/>
       <br/>
       Gerçekten gelir gelmez aradı ve zamanında soruları cevaplayamadığı için özür dileyip röportaja hazır olduğunu söyledi. Protokolsüz, mütavazı ziyaretin sebebi başlı başına merak konusuydu. Diğer iktidar odaklarından Rıfat Esed’in gizli Türkiye ziyaretini andırıyordu. Acaba Suriye’nin geleceğine ilişkin gizli görüşmeler mi yapılacaktı? Zaten Şam’ın PKK’ya açık destek verdiği dönemlerde Türkiye ile Müslüman Kardeşler arasındaki istihbari ve operasyonel dayanışma kitaplara konu olmuştu. Bu ilişkiler yeni bir aşamaya mı geçecekti?
       <br/>
       <br/>
       Gerçekten bu açık, ama Aksiyon dışında hiçbir medya kuruluşunda yer almayan, dolayısıyla kamuoyuna yansımayan  ziyaretin gizemini tam çözemediğimi itiraf etmeliyim. Beyanuni’ye bu soruyu elbette sordum, ama cevap oldukça diplomatçaydı. Ziyaretin bu tür bir amacı yoktu.
       <br/>
       <br/>
       1979 yılından bu yana 21 yıldır ülkesi dışında yaşayan Ali El Beyanuni, bu yönüyle Hafız Esed’in baskıcı politikaları yüzünden ülkesini terkeden 800 bin Suriyeli’nin kaderini paylaşıyor. Şam Üniversitesi’nde hukuk eğitimi gören, 1938 Halep doğumlu El Beyanuni Suriye’den ayrılmadan önce Şam’da avukatlık yapıyormuş. Bir çok alim yetiştiren köklü Sünni bir aileden gelen Beyanuni’nin kardeşi Muhammed Ebu Nasr el Beyanuni 1980’lerin başında tüm Esed muhalefetini bünyesinde toplayan İslami Cephe’nin Genel Başkanıdır. Hama katliamı ailelerinden bir çok kurban almıştır.
       <br/>
       <br/>
       1975—77 yılları arasında kendisinin “Hapishane Okul mu?” adlı şiiriyle anısını ebedileştirdiği Şeyh Hasan Hapishanesi’nde 1 yılı tek kişilik hücrede olmak üzere 2 yıl hapis yatar. 1977’den beri Müslüman Kardeşler’in üst düzey liderleri arasında yer alan Beyanuni, örgütün 4 yıldır fiilen liderliğini sürdürüyor. Türkiye’ye bir kaç kez gelen Beyanuni İslami hayatın canlılığının ve tarihi mekanların kendisini heyecanlandırdığını söylüyor.
       <br/>
       <br/>
       El Beyanuni’nin karmaşık konulara getirdiği yaklaşımları, vizyonu ve hatta enerjik, canlı kanlı fiziki görünümünün bizi şaşırtmadığını söylesek haksızlık etmiş olurum. Örneğin demokrasi konusunun üzerinde o kadar çok durdu ki bu hareketi dünya ve bu arada Türk medyası nasıl terörist hareketlerle birlikte anıyor anlam vermekte zorlanır oldum. Ona göre demokrasi İslam’ın özüdür. Çoğulculuğun altını o kadar çizdi ki birkaç kez tek başlarına Suriye’de iktidarı ele geçirmek gibi bir planları olmadığını vurguladı. Biz, geçmişin öcünü alma hesapları yapıyorlar mı merakıyla Hama’yı gündeme getirdik, ancak o geçmişi fazla eşelemektense geleceğe bakmanın önemine işaret etti. Sezer’in kendilerine ve birçok gruba zulmeden Esed’in cenazesine gitmesine gönül koymuştur diye tahmin ederken, aksine memnun olduğunu öğrendik. İnsanların ortalama ömrü 40 yaş civarında olan Arap toplumunun bir üyesi olarak 62 yaşında, çökmüş, göbek bağlamış bir dede beklerken günlük spor yapan, ping—pong oynamaktan zevk duyan, basketbolda dereceleri olan dinamik bir liderle karşılaştık. Hatta kendisiyle oracıkta bir masa bulup masa tenisi oynayarak bu durumu hem test ettik, hem belgeledik. Röportajı okurken bakalım siz hangi noktalarda yanıldığınızı farkedeceksiniz:
       <br/>
       <br/>
       ***
       <br/>
       <br/>
       —Suriye halkının, Hafız Esed’in ölümü karşısında beklenenin aksine büyük üzüntü duyduğu yansıdı ekranlara. Bir diktatörün arkasından Suriyelilerin gösterdiği tepkiyi anlamak hayli güçtü. Bunu nasıl değerlendirdiniz, halk Esed’i seviyor muydu yoksa?
       <br/>
       <br/>
       Bunlar, gerçekten uzak görüntülerdir ve asla Suriye halkının duygu ve düşüncelerini yansıtmamaktadır. Suriye’nin iç yüzünü bilen yabancılar da kabul ederler ki, bu tepkilerin kaynağı halkın rejime karşı duyduğu büyük korkudur. Emniyet, askeriye ve çeşitli istihbarat servislerinin halkın içine saldığı korku herkesin malumudur. Bu sözlerimden, halktan küçük bir azınlığın onun ölümüne üzülmediği sonucu çıkarılmamalı. Böyle bir grup da vardır elbette. Genelde bence millet onun ölümüne üzülmedi.
       <br/>
       <br/>
       —Sizin gözünüzde Hafız Esed kimdir? İsrail’e karşı savaşan, Suriye’ye 30 yıl süren istikrar getiren bir lider mi, yoksa halkına karşı silah kullanmaktan çekinmeyen bir diktatör mü?
       <br/>
       <br/>
       Sadece biz değil, herkes biliyor ki Hafız Esed çok cepheli bir diktatördü. Bir şahsa dayalı diktatörlük kurduğu da yine herkesin malumu. Bu demek değil ki İsrail karşısında bazı zamanlarda sert politikalar izlemiş olmasına engel değildir.
       <br/>
       <br/>
       —Peki Suriye ile özdeşleşen Esed’in ölümünün sizce ülkeniz için anlamı nedir?
       <br/>
       <br/>
       Şüphesiz Esed’in ölümü Suriye ve bölge için çok şey ifade ediyor. Bize göre onun ölümü bir aşamadan başka bir aşamaya geçildiğinin işaretidir. Herkes ve bu arada Suriye’deki eski yeni sorumlular da biliyor ve kabul ediyor ki, ülkede her alanda büyük reformlara, iyileştirmelere ihtiyaç vardır. Dr. Beşşar bile Suriye’nin iktisadi, siyasi, sosyal büyük reformlara ihtiyaç olduğunu söyledi. Yani bu alanlarda Esed döneminde büyük problemler, bozukluklar olduğunu itiraf etti. Bundan dolayı şu andaki Suriye lidelerinin önünde bu problemleri çözmek, reformları yapmak için iyi bir fırsat bulunuyor.
       <br/>
       <br/>
       Beşşar’ın reformlarını gönülden destekleriz
       <br/>
       <br/>
       —Beşşar’ın babasından daha iyi şeyler yapacağından ümütli misiniz?
       <br/>
       <br/>
       Dr. Beşşar zannımca bu reformları yapmaya yöneliyor, ama mesele acaba bunlara güç yetirebilir mi, nereye kadar gidebilir? Bunu da zaman gösterecek. Şimdi cumhurbaşkanı konumuna geldikten sonra kendinden beklenen nedir? İlk önce siyasi reformlar beklenmektedir. Hapisteki siyasi tutukluları salıverecek ve kendinden ayrı düşünen insanların peşini takip etmekten vazgeçecek. Bu bir. İktisadi reformlara, liberal ekonomik politikalara yönelecek. Siyasi açılıma gidecek. Çok partili sisteme, yani demokrasiye yönelmesi bekleniyor. Aynı zamanda yolsuzluklarla da mücadele edecektir. Biz ilan ettik ki bu konularda yapacağı işlerin destekçisiyiz. Bu reformların tamamen arkasındayız ve onu destekleriz.
       <br/>
       <br/>
       —Bunları, özellikle siyasi reformları yapacağı yönünde bir sözü, açıklaması oldu mu?
       <br/>
       <br/>
       Kendisinin ve çevresindeki insanların beyanatları var. Siyasi açılımı aşama aşama(piecemeal) ve tedricen(gradual) gerçekleştirmesi beklenmeli.
       <br/>
       <br/>
       —Belki biraz karamsar yaklaşım ama genelde siyasi reformların, sırtını bir azınlığa dayamış Beşşar’ın sonunu getireceğine, dolayısıyla onun bindiği dalı kesmeyeceğine inanılıyor. Böyle bir şey yapar mı?
       <br/>
       <br/>
       Önce sınırlı bir açılım olacak ve daha çok ekonomik alanda olacak. Ama hakiki bir açılım istiyorsa, azınlıkla millet arasındaki ilişkileri yeniden ele alması gerekir. Şimdiki vaziyet bir gerilim ortamıdır. Bu gerilimin giderilmesi tüm Suriye halkının yararınadır ve bu da ancak kapsamlı bir açılım programıyla mümkün olabilir.
       <br/>
       <br/>
       —Yani Beşşar’ın babasının azınlığa dayalı diktatörce politikalarını sürdürme imkanı yok mu demek istiyorsunuz?
       <br/>
       <br/>
       Açılım şarttır, siyasi açılımın ölçüsünün ne kadar olacağını kimse bilmiyor, zaman gösterecek.
       <br/>
       <br/>
       —Açılım olursa Müslüman Kardeşler Suriye içinde örgütlenecek, siyasete talip olacak mı?
       <br/>
       <br/>
       Bizim tabii çalışma alanımız Suriye’dir. Biz anormal şartlardan dolayı dışarı çıkmış bulunuyoruz. Şartlar o kadar ağırlaştırılmıştı ki, harekete üye olmak idamlık bir suçtu. Anormal şartlar giderilirse, normal çalışmamıza elbette döneceğiz.
       <br/>
       <br/>
       —Suriye bölge politikalarının kesişim noktasında yer alıyor. Lübnan’da 35 bin askeri var. İsrail’le barış süreci, Golan Tepeleri, vs. Beşşar’ın dış politikada değişiklikler yapmasını bekliyor musunuz? Kimileri egemen güçlerin onun iktidarını lehlerine olumlu değişiklikler elde etmek için destekledikleri ileri sürülüyor?
       <br/>
       <br/>
       Dış etkenler onun oraya gelmesinde çok etkili olmamıştır, ama şu anda orada yerini sağlamlaştırması için gerek Arap âleminde, gerek Avrupa’da ve gerek Amerika’da destek var. Dış politika konularında herhangi bir değişiklik olacağını ben şahsen beklemiyorum. Çünkü Lübnan ve Golan meseleleri Suriye halkının beyninde belli bir biçimde yerleşmiştir.
       <br/>
       <br/>
       —Siz örneğin Filistin politikasına nasıl bakıyorsunuz? Eskiden hareketinizin İsrail’in tamamen ortadan kaldırılmasına yönelik siyaseti vardı. Arap liderlerin ve Filistinlilerin benzer politikaları değişti. Sizin barış sürecine ilişkin tutumunuz nedir? Filistin topraklarında İsrail ve Filistin devletleri yanyana olabilir mi?
       <br/>
       <br/>
       Bizim Filistin meselesine bakışımız diğer İslami hareketlerin yaklaşımından farklı değildir. Bu yaklaşımı şu şekilde özetleyebiliriz: Bir, orada bir toprak var. Zorla ve zulümle milletin elinden alındı. Hiç kimsenin müstemlekeciye hak verme yetkisi yoktur. Şimdiki Arap yönetimlerinin bu yerleri geri almaya gücü yoksa, gelecek nesillerin ellerinden bu hakkı almaya da yetkileri yoktur. Şimdiki zayıf durum karşısında, bütün hakların geri alınmasına yönelik çalışmaları destekleriz.
       <br/>
       <br/>
       —Dolayısıyla Ürdün ve FKÖ’nün barış sürecindeki tutumlarını desteklemiyor musunuz? Bu konudaki politikanızın İslami hareketlerle aynı olduğunu söylediniz. Ama İslami hareketlerin yeknesak bir politikası yok. FKÖ başka, Ürdün başka, örneğin HAMAS başka politikalar ileri sürüyor?
       <br/>
       <br/>
       Şu anda İsrail ile Araplar arasındaki kuvvet dengesi çok büyük oranda İsrail’in lehine olduğu için sağlıklı bir barış gerçekleştirilmesi imkansızdır. Çünkü kuvvet dengesi aleyhimizedir. Bu süreçte yaşanan her şey İsrail’in lehine cereyan edecektir.
       <br/>
       <br/>
       —Şu anda Suriye ile irtibatınız ne düzeyde? Siyasi anlamda neler yapıyorsunuz? Yarın siyasi reformlar yapılsa ve seçimlere girseniz ne kadar oy alırsınız? Geçmişte 30’a kadar milletvekili çıkarmıştınız.
       <br/>
       <br/>
       Biz öncelikle Suriye’deki Sünni çoğunluğu temsil ediyoruz. Bizim hareketimiz tüm dünyadaki İslami uyanışın bir parçasıdır. Şu anda tabii olarak Suriye içinde bir örgütlenmemiz yok. Yasaklıyız, buna kalkışan idam edilir. Ancak Suriye halkının bize yöneldiğini ve desteklediğini gözlüyoruz. Bundan dolayı ileride gerçek bir seçim olursa, bundan büyük bir pay alacağımıza inanıyoruz.
       <br/>
       <br/>
       —Üyeliği idamla cezalandıran kanun hâlâ geçerli mi?
       <br/>
       <br/>
       Evet hâlâ geçerli, ancak birkaç yıldır uygulanmıyor.
       <br/>
       <br/>
       Teknoloji yasakları yıkıyor
       <br/>
       <br/>
       —İnternette site açmışsınız. Ziyaret ettim. Suriye halkına ulaşmak için bu imkandan ne kadar yararlanıyorsunuz? Çünkü siyasi yasakları ve sınırları ortadan kaldıran bir imkan bu.
       <br/>
       <br/>
       İnternetten yararlanmak istiyoruz, sitemizi açtık, fikirlerimizi ve geleceğe dönük görüşlerimizi ve Suriye’nin kalkınmasıyla ilgili tekliflerimizi oradan duyuruyoruz. Bu imkanı kullanıyoruz. Ancak bizden değil, karşı taraftan kaynaklanan bir problem var. O da internet Suriye’de çok sınırlı. Yavaş yavaş yayılıyor. Biz biliyoruz ki internet ve uydu kanalları vasıtasıyla bizden haberdar olan Suriye halkı fikirlerimizi öğrenebiliyor şimdilerde. Öğrendikçe ilgi de artıyor. Halbuki bundan önce tam yasaklama vardı. Millet bizim cemaatimizi ve fikirlerimizi istese de öğrenemiyordu.
       <br/>
       <br/>
       —Hafız Esed ülkeyi yüzde 10’dan az bir azınlığa dayanarak nasıl yönetebildi? Sünni çoğunluk nasıl buna karşı bir şey yapamadı? 30 yıl geçtikten sonra bu noktada bir muhasebe yapabilir misiniz?
       <br/>
       <br/>
       Bu mesele çok önceden planlanmıştır. İçinde Hafız Esed, Salah Cedid ve Muhammed Umran’ın bulunduğu askeri bir komite bu planı seneler önce yapmıştı.
       <br/>
       <br/>
       —Üçü de Nusayri mi?
       <br/>
       <br/>
       Evet üçü de Alevi. Esed daha sonra iktidarı alınca bunların ikisini de ortadan kaldırdı. Umran’ı öldürttü, Cedid’i de ölene kadar hapiste tutarak etkisiz hale getirdi. Orduda ise yavaş yavaş bir temizleme harekatı yaptılar, Sünni subayları birer birer temizledi ve bu şekilde bir azınlık iktidarı kurdular.
       <br/>
       <br/>
       —Sünniler orduya önem vermediler mi?
       <br/>
       <br/>
       Belki yeterli derecede önem vermediler, ama olanlar da temizlenmeye maruz kaldılar.
       <br/>
       <br/>
       —Esed Alevi azınlığa dayandı, ama Genelkurmay Başkanı ve Dışişleri Bakanı gibi önemli bazı makamlarda uzun zaman Sünnileri tuttu. Sizce bunun anlamı nedir?
       <br/>
       <br/>
       Biz azınlık ve mezhep çatışmasını yeniden ateşlemek istemiyoruz. Ama bir gerçek var ki hâlâ da Suriye’de tüm güç bu sözkonusu mezhebin elindedir. Bu iki kişinin istisna olarak o makamlarda bulunması da bu gerçeği değiştirecek bir delil değildir. Ellerinde gerçek bir güç de yoktur zaten.
       <br/>
       <br/>
       —Beşşar’ın şu anda ismi açıklanmış tek muhalifi amcası Rıfat Esed. Özellikle Müslüman Kardeşler’e yönelik sicili çok daha kötü. Hama katliamının başaktörü. Ama nasıl oluyorsa bir kısım odaklar onu liberal diye tanımlıyor. İktidar mücadelesi olur mu, açıkça Beşşar’ı Rıfat’a tercih eder misiniz?
       <br/>
       <br/>
       Rıfat Esed, hürriyet, demokrasi, liberalizm adına konuşacak en son kişidir. Buna hiç hakkı da yoktur. Onun adı bir sürü katliamla hatırlanır Suriye halkınca. 27 Haziran 1980 tarihindeTedmür askeri hapishanesinde 1000 Müslüman Kardeşler üyesini katletti. Ürdün televizyonunda bu itiraf olarak yayınlandı. Bu katliamı yapan Ürdün’de tutuklandı ve televizyonda kabul etti. Hama, Halep, Itlip ve diğer şehirlerdeki katliamları unutulmamıştır. Onun güce dayalı devrimci teorisi vardı. Tüm muhaliflerin ortadan kaldırılması gerektiği düşüncesindedir. Bu yüzden halk tarafından hiç kabul edilmeyecek bir isimdir. Kendi taraftarları arasında büyük tutuklamalar oldu. Şu anda şansı çok azdır. Liberal olduğuyla ilgili iddialara gelince bir şeyi iddia etmek kolaydır, ben de çok şey iddia edebilirim. Ama önemli olan onu tatbik etmektir.
       <br/>
       <br/>
       —Suriye’den 1979’da çıktınız, ama kardeşiniz Hama’da yok edilmeye çalışılan ve tüm İslami grupları bünyesinde birleştiren İslami Cephe’nin lideri. Ailece hareketin merkezinde yer alıyorsunuz. Hama katliamı sizin zihninizde nasıl canlanıyor? Yakınlarınızı kaybettiniz mi?
       <br/>
       <br/>
       Öncelikle mazi hakkında çok konuşup yaraları tekrar açmak istemiyorum. O yaralarla dolu bir sayfa. Biz istikbale yönelmek istiyoruz ve bunu başkalarının yeni bir sayfa açmasına fırsat doğması için istiyoruz. Benim hissiyatım, bu zulümden çok çeken tüm Suriyelilerle aynıdır. Bir çok akrabamı kaybettim. Damadımı benim damadım olduğu için idam ettiler. Amca oğullarım, kız kardeşlerimin oğulları ve yakın akrabalarım ya hapsedildi ya da hapiste idam edildiler. Bu Suriye halkının genel bir ızdırabıdır. Bizim ümidimiz, herkesin geçmişi unutması, eski yaraları deşmemesi ve yeni bir umutla istikbale bakmasıdır. Eskiyi bırakalım. Umuyoruz ki bu kanlı sonuçlar veren politikalar da terkedilir.
       <br/>
       <br/>
       Demokrasi ve insan haklarından yanayız
       <br/>
       <br/>
       —Tarihi sürekli yaşamamak lazım elbette, ama unutmamak da gerekiyor? Bu soruları ilk kez en üst düzeydeki bir Müslüman Kardeşler yetkilisi ile konuştuğumuz ve olayların içinde bir insan olduğunuz için soruyoruz. Hadisenin Türk halkı tarafından daha iyi anlaşılması için.
       <br/>
       <br/>
       Bu olayların unutulması asla mümkün değildir. Hareketimizi anlatmak için diyoruz ki biz iyiye yönelen, orta çizgide, ılımlı bir hareketiz. Şiddeti içeren her metodu reddederiz. Yolumuz, Allah’a iyilik ve hikmetle, güzellikle davet etmek yoludur. Bizim fikrimizi paylaşmayanlarla diyalog ve güzel sözle ilişki kurmaktan yanayız. Demokrasi döneminde siyasi hareketin parçasıydık. Millet Meclisine girdik, hükümette yer aldık ve dışımızdaki tüm parti ve hareketlerle işbirliği yaptık. Ilımlı bir hareketiz. Suriye’de din, siyaset, mezhep, ırk bakımından çeşitlilik var ve biz bu çeşitlilikle bir arada yaşadık. Bütün taraflardan bizim arkadaşlarımız, dostlarımız, temas içinde olduğumuz, yardımlaştığımız insanlar vardı. 1963’te Baas iktidarı darbeyle ele geçirip, demokrasiyi tek şahsın mutlak idaresiyle değiştirmesinden sonra mesele değişti. Biz de tabii olarak tüm hürriyetleri reddeden, tüm grupları reddeden yönetimin karşısında yer aldık. Biz eskiden de şimdi de hürriyete, demokrasiye, siyasi çoğulculuğa ve insan haklarına saygıyı savunuyoruz. Suriye halkının bu haklara sahip olma hakkı vardır.
       <br/>
       <br/>
       —1970’lerin ortasından 1982’ye kadar yaşanan mücadele ile ilgili Batılı tüm kaynaklar Müslüman Kardeşler’in ve işbirliği yaptığı grupların iktidarı ele geçirmek için başkaldırdığını yazıyor. Bu, hareketin kurucusu Hasan El Benna’nın ihtilali reddeden yaklaşımıyla pek örtüşmüyor. Gerçek böyle mi, yoksa Müslüman Kardeşler rejim tarafından temizlenmekle karşı karşıya kalınca kendilerini savunmak zorunda mı kaldılar?
       <br/>
       <br/>
       Kesinlikle gerçek ikinci şıktır. Biz her fırsatta böyle bir çatışmayı önlemek için büyük çaba harcadık. Ancak yönetimdeki bazı odaklar sadece Müslüman Kardeşler’e karşı değil, tüm gruplara karşı savaş açtı. Yönetimin bu tutumuna yalnız Müslüman Kardeşler değil, tüm gruplar şiddetle karşı çıktı. Haziran 1979’da yönetim Müslüman Kardeşler’e karşı savaş ilan etti. Bu tarihten 3 ay sonra bu karara karşı nefsi müdafaa başladı. Bütün halk da bu kararı desteklemişti.
       <br/>
       <br/>
       —1970’lerde İhvan ile Esed arasındaki en ciddi tartışma anayasaya konulacak devletin diniyle ilgili bir maddeden kaynaklanıyor. Şimdilerde İslam dünyasında bazı Müslüman aydınlar “hükmi bir şahsiyet olan devletin dini olmaz, din insanı ilgilendirir” gibi görüşler ileri sürüyorlar. Sizin düşüncelerinizde bir değişiklik var mı?
       <br/>
       <br/>
       Bizimle Baas arasındaki tartışma eskidir ve ideolojik bir farklılıktır. Biz diyoruz ki İslam bu milletin akidesidir. Ve milletin siyasetine yansımalıdır. Baas partisi ise İslam’ın böyle bir yönelişine karşıydı. Bu çatışmanın bir neticesiydi anayasa tartışması da. Bu mesele yalnız Müslüman Kardeşler’in değil, Suriye halkının ve İslam alimlerinin itirazına sebep olmuştu. Bunun üzerine bazı İslam alimleri tutuklandı, halk protesto gösterileri yaptı. Bu mesele yalnız Müslüman Kardeşler üzerine yıkılmamalı.
       <br/>
       <br/>
       —Bazı Müslüman aydınların bu konudaki değişik düşüncelerini paylaşıyor musunuz? Yoksa o zamanki düşüncelerinizde ısrarlı mısınız?
       <br/>
       <br/>
       Biz başkasının fikirlerini baskı altında tutmayız. Karşı görüşlere her zaman saygı duyarız. Aynı zamanda fikirlerin zorla empoze etmesine de karşıyız. Bu konu Baas’ın kendi fikriydi ve 1973’te dayatmayla kabul ettirdi. Başkasıyla görüşümüz farklı olduğu zaman seçime, sandığa başvururuz. Herkes boyunun ölçüsünü orada alır. Netice ne olursa onu kabul ederiz.
       <br/>
       <br/>
       İslamın devri
       <br/>
       <br/>
       gelmedi ki iflas etsin
       <br/>
       <br/>
       —Türkiye’deki siyasi İslami çizgiyi temsil eden Fazilet Partisi’nden şüphesiz haberdarsınız. Onlar Batı tipi bir laikliğin kendilerince kabul edilebilir olduğunu söylüyorlar. Bu yaklaşıma siz ne diyorsunuz?
       <br/>
       <br/>
       Her ülkenin kendi şartları ve özellikleri vardır. Bizim ahlakımız başkalarının işlerine karışmamaktır. Biz Suriye meselesiyle uğraşıyoruz, çünkü Suriyeliyiz. Diğerlerinin Suriye’nin geleceğini belirlemede nasıl hakkı varsa, bizim de hakkımız var. Diğer devletlere, diğer hareketlere ve diğer düzenlemelere karışmayız.
       <br/>
       <br/>
       —Sudan, Afganistan, hatta İran örneği verilerek siyasi İslam’ın iflas ettiği söyleniyor, bu konuda kitaplar yazılıyor. Geleceğin laikliğin ya da sekülerizmin olacağı söyleniyor. Bu düşünceleri izliyor musunuz, nasıl değerlendiriyorsunuz?
       <br/>
       <br/>
       Biz tam aksine inanıyoruz. Şimdiye kadar Arap ülkelerinde uygulanan model laiklikti ve şimdi iflas eden bu politikalardır. İslam ise, onun devri daha başlamadı ki. İslam gelecek.
       <br/>
       <br/>
       —Suriye’deki İhvan’a dönersek. Yakın zamanda hapisteki 5 bin kadar üyenizin serbest bırakıldığını biliyoruz. Esed de ölmeden önce bazı diyalog çabalarında bulunuyordu. Hapiste ne kadar daha üyeniz bulunuyor? Bu barış çabalarını nasıl değerlendiriyorsunuz?
       <br/>
       <br/>
       Evet, gerçekten bazı diyalog girişimleri oldu Suriye hükümetiyle. 1980, 1984, 1987’de bu tür girişimler oldu, bazı iyi niyetli aracılar devreye girdi. Tüm bu teşebbüsler olumlu bir netice vermedi. Çünkü yönetimin temeli hürriyetlerin yasaklanmasına dayanıyordu. Son birkaç yıl içinde çeşitli görüşlerden 5 bine yakın siyasi mahpus hapisten çıkarıldı. Bu çabaları her zaman destekliyoruz ve devamını arzuluyoruz. Halen Suriye hapishanelerinde 5 bin siyasi tutuklu var. 5 dakikalığına karakola götürülüp 20 yıldır içeride yatan kardeşlerimiz var. Vahim tarafı, bu insanların akıbetinden yakınlarının haberi olmadığı gibi görüşmeleri de mümkün değil. Kim hayatta, kim idam edildi sayı hakkında bilgimiz yok.
       <br/>
       <br/>
       —Müslüman Kardeşler’in önde gelenlerinden Şeyh Abdulfettah Gudde’nin hareketin onayını almadan Esed’in daveti üzerine Şam’a gittiği, bazı diğer cemaat ileri gelenlerinin buna karşı çıktığı söyleniyor. Böyle bir fikir ayrılığı var mı?
       <br/>
       <br/>
       Şeyh Gudde, 1995’te Suriye hükümetinin resmi davetiyle Şam’a gitti. Orada 1 sene kaldı, ama bu süre zarfında Esed’le görüşme imkanı bulamadı ve orada görüşme olmadan 1997 Mart ayında vefat etti. Şeyh’in daveti kabulü tüm cemaatin onayıyla gerçekleşti. Cemaat bu en önemli problemi çözmek için uğraşıyor. Bu yöndeki her adım bizde kabul görür ve desteklenir.
       <br/>
       <br/>
       —Suriye’deki muhalif odaklardan en önemlisinin İhvan olduğunu biliyoruz. Belki tek başına olmasa da iktidarı paylaşacaksınız, sizin Suriye’nizde neler farklı olacak?
       <br/>
       <br/>
       Öncelikle rejimi tek başımıza ele geçirme gibi bir niyetimiz yok. İkincisi, bizim yönetimi ele geçirmek gibi herhangi bir çabamız yok. Sadece siyasi hayatta diğer fikirlerle birlikte bizim de katkımızın olmasını istiyoruz. Ülkemizin içinde bulunduğu kötü durumdan nasıl kurtulabileceği konusunda diğerleriyle beraber görüşlerimize yer verilmesini istiyoruz. Bu problemler, ekonomik sıkıntılar, siyasi alanda hürriyetlerin olmaması ve emniyet istihbarat teşkilatlarının tahakkümüdür. Bizim hedefimiz Suriye halkını bu sıkıntılardan kurtarmaktır. Bu bizim hem hakkımız, hem ödevimizdir. Biz bir başkasının fikirlerinin yasaklanmasından değil, tüm halkın fikirlerine değer verilmesinden yanayız.
       <br/>
       <br/>
       —Yani gerçek bir demokrasiden yanasınız?
       <br/>
       <br/>
       Kesinlikle. Biz idealimizdeki Suriye’nin nasıl olduğunu hazırladığımız bir programla ilan ettik. Gelecek Suriye’nin Medeni Planı. Bu planımız internette de bulunuyor. Bu sadece Müslüman Kardeşler’e özel bir plan değil. Tüm Suriye halkının, dini, siyasi, iktisadi özlemlerini içermektedir ve olamazsa olmaz düşünceler de değildir, diyaloğa, tartışmaya, değişikliğe açıktır. Suriye’nin geleceği hepimizi ilgilendirir.
       <br/>
       <br/>
       —İslam dünyasında Sudan, Arabistan, Afganistan, İran ve Türkiye gibi çeşit çeşit modeller var. Siz hangisini kendinize daha yakın hissediyorsunuz?
       <br/>
       <br/>
       Biz bu ülkelerden herhangi birini taklit etmek zorunda değiliz. Suriye’de bizim kendi şartlarımız var. Suriye’de büyük çeşitlilik var. Bizim için önemli olan tüm grupların üzerinde uzlaşacağı bir bağlaşma (misak) yapabilmektir. Bu anlaşmada önce hürriyet vurgulanacak. Sonra siyasi ve fikri çoğulculuk vurgulanacak. İnsan haklarına saygı yer alacak. Ortak meselelerde tüm tarafların istişare ile karar vermelerine imkan sağlanacak.
       <br/>
       <br/>
       —Her ülkenin elbette kendi şartları var, taklit etmeleri de gerekmez. Ama hangi model daha yakın görünüyor size?
       <br/>
       <br/>
       Bunu söyleyemeyiz. Her ülkenin kendi şartlarının ürünü olan sistemleri var. Ancak genel bazı prensipler var ki onlar olmadan demokrasi olamaz.
       <br/>
       <br/>
       Türkiye’ye ajanlık yapmadık
       <br/>
       <br/>
       —Demokrasiyi küfür gibi gören bazı hareketler var. Hatta bunların bazıları Müslüman Kardeşler’in içinden doğmuş. Bir Müslüman Kardeşler lideri olarak demokrasiyi savunuyorsunuz. Bu olguyu nasıl değerlendiriyorsunuz?
       <br/>
       <br/>
       Önce de söylediğim gibi biz İslami, ılımlı, orta yolu benimsiyoruz. Şayet demokrasi hürriyet demekse, siyasi çoğulculuk demekse, yönetimin kansız bir biçimde değişmesi ise, halk arasında eşitlik ise, insan haklarına saygı duyulması ise, yönetimde güçler ayrılığı ise, bu İslam’ın tam özüdür. Bizim tavrımız budur.
       <br/>
       <br/>
       —Peki demokrasi karşıtı İslami hareketler nereden, niçin çıkıyor sizce?
       <br/>
       <br/>
       Bu hareketler, ılımlı İslami orta çizginin önüne engel konulduğu zaman ortaya çıkar. Ilımlı olanları yasaklarsınız, uç hareketler ortaya çıkar. Bunlar, yönetimlerin zulmüne, baskılarına, diktatörlüklere karşı gösterilen bir reaksiyondur. Ilımlı hareketlerin önü açıldığı gün, bunlar kendiğiliğinden ortadan kaybolur. İslam dini muhabbet dinidir, birlikte yaşama dinidir. Dinde zorlama yoktur. Dolayısıyla İslam herkesi kucaklar.
       <br/>
       <br/>
       —Müslüman Kardeşler’in değişik ülkelerdeki dalları arasında işbirliği var mı, bir üst çatı sözonusu mu?
       <br/>
       <br/>
       Arap ülkelerindeki tüm Müslüman Kardeşler, Şehit İmam Hasan el—Benna’nın kurduğu cemiyetin devamıdır. Hepsi de ılımlı, orta yolda yürüyen İslam fikrini benimsiyor. Şiddeti reddediyorlar. Hükümete karşı silah kullanılmasını kabul etmezler. Değişik ülkelerdeki kollar arasındaki ilişki yardımlaşma ilişkisidir. Kimse kimsenin iç işlerine karışmaz. Her ülkenin kendi özel durumu var. Üst bir birim var. İrşad Bürosu diyoruz buna. Ben buraya üye değilim. Ruhi bir bağlantı sağlıyor bu. Organik bir bağlantımız yok.
       <br/>
       <br/>
       —Ilımlı çizgiye sahip bu hareketin dünya medyasınca terörist diye nitelenmesi, hareketin merkezi olan Mısır’da getirilen yasaklar neden?
       <br/>
       <br/>
       Komünizm yıkıldıktan sonra başkaları onun yerine İslam’ı koyup kendilerine yeni düşman yaratmak istiyorlar. Sanki İslam Batı’nın
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14196), [web.archive.org (arşiv bağlantısı)](http://web.archive.org/web/20050302224013/http://www.aksiyon.com.tr:80/detay.php?id=14196)
