# 'Romanya KEİ'yi istiyor'

*Abdülhamit Bilici 1994.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      "Rusya ile Türkiye arasındaki çifte vergilendirme iki ülke arasındaki ticaret önünde büyük bir engel oluşturuyor, hükümetler bu konuda uzlaşmışlar, fakat yasaların Meclis’lerden geçmesi gerekiyor. Sözkonusu yasa, TBMM’de 400’üncü, Rus Duma’sında ise 160’ıncı sıradaydı. Karadeniz Ekonomik Işbirliği Parlamenter Asamblesi (KEIPA)’nde konuyu görüştük ve meclislerin bu yasayı öne almalarını kararlaştırdık. Önümüzdeki ay yasa iki meclisten de aynı zamanda çıkacak”
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   KEIPA Genel Sekreteri Faik Kaytancı, bu sözlerle önümüzdeki şubat ayının 26’sında 2 yaşını dolduracak olan kurumun iyi değerlendirildiği takdirde bölge ülkeleri arasında nasıl hayati fonksiyonlar icra edebileceğini anlatıyor. Kaytancı, Özal’ın önderliğinde hayata geçirilen Karadeniz Ekonomik Işbirliği(KEI) projesine hükümetin ilgisizliğine çok üzülüyor. “Her 15 günde bir üye ülkelerin başkentlerine uğruyor, orada yöneticilerle, basınla birlikte oluyorum. Örgüt hakkında büyük umut besliyorlar. Fakat Türkiye’de son 7–8 aydır ne Başbakan’ın, ne de Dışişleri Bakanı’nın ağzından KEI lafı çıktı. Maalesef Türkiye adeta önderliğini yaptığı bu projeyi unutmuş görünüyor. Işin kötü tarafı, Türkiye’nin KEI’yi boşladığının diğer üye ülkeler tarafından da anlaşılmış olması. Geçenler Romanya Cumhurbaşkanı açıkça (Eğer size yük oluyorsa, KEI ve KEIPA merkezlerini Bükreş’e taşıyabiliriz) dedi. Her nedense, Türkiye bütün dış politika önceliklerini AB ve ABD’ye endekslemiş görüntüsü veriyor. Doğurusu bu boşlamanın sebebini anlamakta güçlük çekiyorum” diyor Kaytancı.
   <br>
    <br>
     ABD Başkanı Clinton, bir taraftan ülkesiyle Meksika ve Kanada arasında kurulan NAFTA Anlaşması’nı Kong-re’den geçirmek için 2.5 ay uğraşırken, bir diğer yandan da Japonya ve Pasifik’in yeni kalkınan ülkelerini kuşatan APEC’e öncülük ediyor. NAFTA’nın kuruluşundan sonra Meksika, Kanada ve ABD arasındaki ticaret hacminde 30 milyon doların üstünde bir artış olmuş. Fakat Türkiye mal satmakta hiç zorlanmayacağı ve ticari ilişkileri hızla gelişen bir bölgeyle arasında bağ olacak KEI’yi dışlıyor, bu inanılacak gibi değil.
     <br/>
     <br/>
     Halbuki Türkiye’nin sadece Rusya ile olan ticaret hacminin 5 milyar dolara ulaştığı, 2–3 yıllık geçmişine rağmen Karadenize kıyısı olan ülkelerle gerçekleştirdiği dış ticaretin toplamın yüzde 10’unu aştığı biliniyor. Avrupa ile yaptığımız dış ticaretin Türkiye’nin toplam dış ticaretinin yüzde 50’sini oluşturduğunu belirtenler, küçük ama önemli bir noktayı gözardı ediyorlar: Avrupa ile ticari ilişkilerimiz yüz yıllık bir tarihe dayanıyor, halbuki KEI üyelerinden en büyüğü olan Rusya ile ticari münasebetlerimiz başlayalı daha 3–4 yılı geçmedi. Buna rağmen, örgütün iki büyük üyesi Rusya ile Türkiye arasında Antalya Kemer’de gerçekleştirilen Iş Konseyi toplantısı 650 kişinin rekor katılımıyla gerçekleştirildi. 1993 yılı ortası itibariyle yurt dışında çalışan 40 müteahhitlik firmasından 15’i Rusya’da, 2’si Ukrayna’da iş yapıyor. 2500’e yakın küçük ve orta ölçekli işletme Romanya’da faaliyet gösteriyor. Ayrıca bu yıl turizm sektöründe yaşanan krizin ucuz atlatılmasında Rus turistlerinin etkili olduğu ve Laleli’de dönen “bavul ticareti”nin Türkiye’ye 5 milyar dolar bıraktığından bahsediliyor. Bunlara 100–150 yıllık zengin petrol ve doğalgaz kaynaklarını, yetişmiş insan potansiyelini, 350 milyonluk nüfus potansiyelini eklemek gerekiyor.
     <br/>
     <br/>
     KEI’yi Türkiye açısından cazip kılan bir başka unsur ise, üye ülke ekonomilerinin birbirleriyle rekabetçi bir ilişki içinde olmaması. Otomotiv, elektronik gibi sektörlerde kıran kırana rekabet içinde olan ABD ve Japonya’nın APEC çerçevesindeki işbirliğiyle karşılaştırıldığında, Rusya–Türkiye, Türkiye–Ukrayna işbirliği modelleri daha mümkün ve sıkıntısız görünüyor. Örgütün ekonomik alanda sağladığı bu işbirliği imkanlarının siyasi barışa da hizmet etmesi bekleniyor. Ortak iş hacmi 5 milyar dolara ulaşan ve Parlamento binası işadamlarımızca onarılan Rusya ile aramızda büyük bir problem çıkabileceğine kimse ihtimal vermiyor. Ayrıca görüştüğümüz yetkilileri, Azeriler’le Ermeniler’in, Moldovalılar’la Ukraynalılar’ın ilk kez KEIPA çatısı altında bir araya geldiklerini hatırlatıyorlar.
     <br/>
     <br/>
     Parlamenter kanatı teşkil eden KEIPA, üye ülkeler arasında gümrüklerin uyumlu hale getirilmesi, vize uygulamalarının kolaylaştırılması gibi çalışmalarla, hükümetler arası bir organ olan KEI’ye hukuki zemin hazırlıyor. Yetkililer birçok uluslararası teşkilatla karşılaştırıldığında, Ermenistan–Azerbaycan, Moldova–Ukrayna, Rusya–Ukrayna, Gürcü–Abhaz ihtilaflarına rağmen KEI, KEIPA ve KEIK(Karadeniz Ekonomik Işbirliği Konseyi)’in oldukça hızlı sayılabileceğini belirtiyorlar.
     <br/>
     <br/>
     Cumhurbaşkanı Demirel, “Türkiye Orta Asya ile iyi ilişkiler kuracaksa, bunun yolu Kafkaslar’dan ve Kuzey’den geçer. Türkiye bir yandan Balkanlar’la, bir yandan Kafkaslar’la iyi ilişkiler sürdürecekse, Kuzey’le ilişkileri de çok güzel olmalı” diyor, fakat bu devlet politikasına yansımıyor, yansımadığının en bariz delili ise, Kaytancı’nın başlangıçta aktardığımız sözleri.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21322), [web.archive.org (arşiv bağlantısı)](http://web.archive.org/web/20070630072727/http://www.aksiyon.com.tr:80/detay.php?id=21322)
