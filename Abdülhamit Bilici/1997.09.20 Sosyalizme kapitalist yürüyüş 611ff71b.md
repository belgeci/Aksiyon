# Sosyalizme kapitalist yürüyüş

*Abdülhamit Bilici 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Deng'in ölümünden sonra, onun yerine geçen Zemin'in liderliğinde gidilen ilk kongrede Çin'in sosyalizm adı altında kapitalist yürüyüşünü sürdüreceğinin işaretleri görüldü.
  </font>
 </div>
 <div id="newsText">
  <font class="detail-text">
   Zemin'in kongreye sunduğu raporda asker sayısında 500 binlik bir indirim talebi ve sayıları 100 bini bulan devlet işletmelerinin piyasa şartlarında başarılı olamadıkları takdirde iflas edeceklerini açıklaması bu yöndeki en güçlü belirtiler. 'Skolastik' sosyalist rakiplerinden gelecek eleştirilere karşı Zemin'in savunması daha önce Deng'in kullandığı argümanın aynısı. Bu teze göre Çin hâlâ  sosyalizmin ilk aşamalarında. Bu yüzden bu tür kapitalist uygulamaları normal karşılamak gerekir.
   <br/>
   <br/>
   Doğu Avrupa'da etnik sürtüşmenin ayak sesleri
   <br/>
   <br/>
   Demir Perde'nin arkasından çıkan Doğu ve Orta Avrupa'da Balkanlar'ın aksine sükunet hakimdi. Halbuki bu bölgede de Balkanlar gibi etnik sınırlarla ülke sınırları uyumluluk arz etmiyor. Romanya nüfusunun yüzde 7'si, Slovakya nüfusunun yüzde 11'i Macar. Çekler Romanya'da, Slovaklar Macaristan ve Hırvatistan'da barış içinde yaşıyorlar. Birçok bölge ülkesinde çeşitli oranlarda Alman azınlıklar mevcut. Bu yapı asırlarca Osmanlı'nın Avrupa'daki en önemli rakibi Habsburg İmparatorluğu'nun mirası. Halklar ve yöneticiler bunun bilincinde olduğu için karşılıklı iyi niyet ve dostluk anlaşmalarıyla birçok kavga önlenmiş oluyordu. Ancak bugünlerde Macaristan'la Slovakya arasında bir problem yaşanıyor. Macaristan, Slovakya'nın Macar azınlığa ticari faaliyetlerinde kendi dilini kullanma hakkı vermemesinden tedirgin. Slovakların okullarda Macarca'ya sınırlamalar getirmesi ve milliyetçi başbakanın Macarların gönüllü geri gönderilmesinden bahsetmesi tehlike sinyalleri olarak algılanıyor.
   <br/>
   <br/>
   Endonezya demokrasi istiyor
   <br/>
   <br/>
   Geçtiğimiz aylarda ABD, Endonezya'nın sipariş ettiği F 16'ların satışını bu ülkenin bozuk sicili yüzünden iptal etmişti. Endonezya buna tepki olarak silah pazarında Rusya alternatifinin açık olduğunu kaydetti, ama eleştirilerin gittikçe artması üzerine insan hakları dosyasında ciddi adımlar atmaya hazırlanıyor. Hazırlanan yeni iş kanunu ile işçilerin sendikal haklarında iyileştirmeler planlanıyor. Sivil kuruluşlar adım adım da olsa insan hakları ve demokrasi konusundaki bu projeleri olumlu bulurken, ekonomistler bu politikaların Endonezya'nın en önemli silahı olan ucuz emek avantajını ortadan kaldıracağını düşünüyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2992-sosyalizme-kapitalist-yuruyus.html), [web.archive.org (arşiv bağlantısı)](http://web.archive.org/web/20120204040402/http://www.aksiyon.com.tr:80/aksiyon/haber-2992-sosyalizme-kapitalist-yuruyus.html)
