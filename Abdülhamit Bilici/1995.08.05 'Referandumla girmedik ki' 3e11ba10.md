# 'Referandumla girmedik ki'

*Abdülhamit Bilici 1995.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çeçenistan konusunda son günlerde en çok merak edilen konu, barış görüşmelerinin nasıl sonuçlanacağı. Şamil Basayev'in başarılı operosyonundan sonra başlayan barış görüşmelerinin askeri kısmı tamamlandı. Rusya, Çeçenistan'ın federasyon içinde biraz daha fazla haklarla Tataristan gibi bir statüye sahip olmasını arzuluyor. Çeçenler ise, savaştan önce Ruslar'ın önerdiği statüye zaten sahip olduklarını, Ruslar'ın kendilerini kandırmaya çalıştığını, tam bağımsızlıktan başka alternatif olmadığını, verecekleri en büyük tavizin BDT içinde yer almak olabileceğini belirtiyorlar.
  </font>
 </div>
 <div id="newsText">
  <font class="detail-text">
   Bir aya yakın süredir ülkemizde bulunan Dudayev'in sözcüsü Seyit Hasan Ebu Müslim'le Çeçenistan'da yaşanan son gelişmeleri görüştük. Ülkedeki son durum kısaca şöyle: Çeçenler, ülkenin dağlık ve gerilla savaşına elverişli kuzey kısmına çekilmiş durumdalar. Güneyden savaşa katılmak isteyenler, kuzeye kayıyor. Şehirlerin kontrolü genel olarak Ruslar'ın elinde gözüküyor, tabii gündüzleri. Çatışmalar yer yer sürüyor, ancak hava bombardımanı yok. Kırsal alana tamamiyle hakim olan Çeçenler'in mevcut durumu, 56 sene önceki Afgan mücahitlerini andırıyor. Afgan tecrübesinden ders almış görünen Ruslar, bu sefer temkinli davranıyor ve şimdiden kendilerini savaşın galibi ilan etmekte acele etmiyorlar.
   <br/>
   <br/>
   Ebu Müslim'in barış görüşmelerinin en çetrefilli kısmını oluşturan bağımsızlık konusunda söyledikleri açık ve net: "Bağımsızlıktan asla taviz yok. Bu konuda verilecek en büyük taviz, Çeçenistan'ın BDT içinde kalmasıdır".
   <br/>
   <br/>
   Peki, ya Ruslar 'tam bağımsızlığa' razı olmazlarsa ne olacak? Moskova Üniversitesi Tarih Bölümü mezunu ve son 200 yılda Rusya'nın Çeçenistan üzerine yürüttüğü siyaset üzerine doktora yapmış cumhurbaşkanı sözcüsüne göre bu sorunun cevabı da çok kolay: "Çeçenistan'ın Rusya'ya karşı yürüttüğü direniş yeni değil. Biz bu konuda 400 yıllık tecrübeye sahibiz. Şayet Rusya'nın bu istilacı siyaseti olmasaydı, bugün Çeçenler'in sayısı 1 milyon yerine 65 milyon olacaktı".
   <br/>
   <br/>
   <br/>
   <br/>
   REFERANDUM RUS HILESI
   <br/>
   <br/>
   <br/>
   <br/>
   Basına yansıdığı kadarıyla, Rusya Çeçenistan'da önce bir seçim yapılmasını, sonra bağımsızlık konusunun referanduma sunulmasını istiyor. Halbuki Ebu Müslim bunun alışılmış bir Rus hilesinden başka bir şey olmadığını söylüyor:
   <br/>
   <br/>
   "Bizzat ben 5 kez barış görüşmelerine katıldım. Referandum bizim mantığımıza ters ama, bir ara, kan dökülmeden neticeye ulaşmamıza imkan tanır düşüncesiyle bu görüşe meylettik ve Rus delegelerine sorduk: 'Diyelim ki uluslararası gözlemci denetiminde bir referandum yapıldı ve Çeçen halkı bağımsızlıktan yana oy kullandı. Bunu kabul edecek misiniz?' Cevapları tereddütsüz "Hayır" oldu. Bir de biz Rusya'ya gönüllü olarak, referandumla girmedik ki. Bizim ülkemizi zorla işgal ettiler. Onların önerdiği Tataristan tipi bağımsızlık, yani ipler kendi ellerinde olacak. Ama ipin boyu biraz daha uzun olacak. Bu ecdadımızın ve sayıları 50 bini bulan şehitlerimizin kemiklerini sızlatır."
   <br/>
   <br/>
   Çeçen sözcü, sonunda ağır suçlamaları için özür diliyor, ancak Müslüman ülkelere kırgınlığını dile getirmekten kaçınmıyor:
   <br/>
   <br/>
   "Müslüman olmasaydık, şimdi bağımsızdık. Türkiye'nin ve diğer Müslüman devletlerin devlet olarak yardımı Baltık ülkelerinden, Polanya'dan çok geri, binde biri mesabesinde kaldı. Bu ülkeler demokrasi adına, Rusya'nın husumetini üzerlerine çekme pahasına cepheye kadar geldiler".
   <br/>
   <br/>
   Ebu Müslim, dünyada hiçbir milletin zor kullanarak başka bir milleti dizgini altında tutamayacağını ve bunu Inguşetya konusunda bizzat kendilerinin yaşadığını söylüyor: "Inguşlar bizimle aynı dini, aynı kültürü paylaşıyorlar. Dilleri de bizimle aynı. Sadece bir şive farkı var. Sayıları 100 bin civarındaki Inguş bizimle birlikte yaşamak istemediklerini açıkladı. Biz de kabul ettik. Sorun halledildi gibi görünüyor, yani bizim için sorun yok ama, milliyetçilik öne çıkarıldığında bölünmenin arkası gelmeyecek. Onun için "Önce Müslüman, sonra Çeçeniz" diyoruz. Türkiye'de yaşayan Kürtler'e de bunu diyoruz. Yoksa Müslümanlar parça parça oluyor ve kuvvetten düşüyorlar. Müslümanlar bir ülke gibi yaşamalı".
   <br/>
   <br/>
   <br/>
   <br/>
   YA BAĞIMSIZLIK YA ÖLÜM!
   <br/>
   <br/>
   <br/>
   <br/>
   Peki ya Türklük. Çeçenler'in bu konuda kafaları karışık değil. Türkiye'deki yaygın kanaatin aksine Türklüğe sahip çıkmıyor ve "Biz Çeçeniz" diyor Ebu Müslim.
   <br/>
   <br/>
   Çeçenistan'ın Osmanlı zamanında da yeterince yardım alamadığını ve Şeyh Şamil'in Osmanlı Şeyhülislamı'na yazdığı mektupta "Bunun hesabını nasıl vereceksiniz?" diye sorduğunu belirten Seyyit Hasan, Sultan Abdülhamit'in Kafkaslar'dan Rusya'nın sürgün ettiği halkları geri dönmeleri şartıyla kabul ettiğini, bugün Türkiye'nin de bu yönde politika geliştirmesi gerektiğini söylüyor.
   <br/>
   <br/>
   Rusya hâlâ Çeçenistan'a kendi toprağı gözüyle bakıyor ve bu kalıplar içinde bir çözüm arıyor. Ancak Çeçen heyetini oluşturan delegeler, Dudayev'in ve Çeçen halkının takdirini toplamış Adalet Bakanı Osman Imayev, Kültür Bakanı Ahmet Zekayev, Genelkurmay Başkanı Asker Mashadov ve Yükseköğretim Bakanı Hoca Ahmed Yerihanov hepsi deneyimli ve ne yaptığını bilen insanlar. Çeçen halkının bağımsızlık yoluna başkoyduğunu ve bu neticeye ulaşmadan geri adım atmayacağını çok iyi biliyorlar. Hatta bazı genç Çeçen mücahitler, "Dudayev bağımsızlıktan vezgeçse de biz savaşırız" diyorlar. Yani, ne istediklerinin bilincinde ve ne kadar gayret gerektirdiğinin farkındalar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=6682913D917CCDFA1E5D5161987803B4?newsId=163), [web.archive.org (arşiv bağlantısı)](http://web.archive.org/web/20131107032007/http://www.aksiyon.com.tr:80/aksiyon/newsDetail_getNewsById.action;jsessionid=6682913D917CCDFA1E5D5161987803B4?newsId=163)
