# İsrail F 15'leniyor

*Abdülhamit Bilici 1998.01.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsrail, Boeing firması ile yaptığı 2.5 milyar dolarlık anlaşma  uyarınca, 2 yıl içinde alacağı 25 F 15'in ilk ikisini teslim aldı.
  </font>
 </div>
 <div id="newsText">
  <font class="detail-text">
   Yakıt ikmali yapmadan 4500 kilometre uçabilen ve 11 ton füze ile  bomba taşıyabilen F 15 uçakları, İran, Irak ya da Libya'da herhangi  bir hedefi her türlü hava koşulunda vurup İsrail'e dönebilecek kapasiteye sahip. Türkiye ile yapılan askeri eğitim işbirliği anlaşmasında yer alan Türkiye'nin hava alanının İsrailli pilotların eğitiminde kullanılması hükmünün, bu uzun menzilli uçaklarla ilgili olduğu böylece kesinleşmiş oldu.
   <br/>
   <br/>
   Cezayir eski başbakanı:Vahşet ordu kaynaklı
   <br/>
   <br/>
   Cezayir eski başbakanlarından Abdülhamid Brahimi, ülkedeki katliamların arkasında ordunun bulunduğunu öne sürdü. CBS  televizyonuna yaptığı açıklamada Brahimi, "katliamları Cezayir ordusunun  gerçekleştirdiğini ve suçu müslümanların üzerine attığını, amacın müslümanları kötülemek ve altı yıl  önceki seçimlerde İslami partilere oy verenleri cezalandırmak" olduğunu ileri sürdü. Bu arada AB troykasını temsilen üç üst düzey yetkili Cezayir'de kim tarafından işlendiği noktasında şüphelerin iyice yoğunlaştığı katliamları araştırmak üzere Cezayir'e ulaştı.
   <br/>
   <br/>
   İhtiyarın iktidar hırsı
   <br/>
   <br/>
   Endonezya Devlet Başkanı Suharto mart ayındaki seçimlerde 7'nci kez başkan adayı olacağını açıkladı. 76 yaşındaki Suharto'nun adaylığını açıklaması formaliteden başka bir anlam taşımıyor. Çünkü başkanı seçecek Danışma Meclisi'ndeki bin üyenin üçte ikisi Suharto  tarafından atanmış kişilerden oluşuyor. Geçen hafta IMF ile anlaşarak Batı ile ilişkilerini yeniden rayına oturtan Suharto, 1965'te, komünist bir darbenin bastırılmasından sonra  iktidara geldi ve o tarihten bu yana hep iktidarda kaldı.
   <br/>
   <br/>
   Rus Çarı'nın kemikleri
   <br/>
   <br/>
   Bolşevik Devrimi'nin ardından Rusya'nın orta  kısmındaki Urallar bölgesine götürülen ve burada 1918 yılında kurşuna dizilerek idam edildikten sonra rastgele bir çukura atılan son Rus  Çarı II. Nikolay ve aile fertleri için düzenlenecek resmi cenaze töreni, Yeltsin'in kararını bekliyor. Urallar'da bulunan kemiklerin Çar'a ait olduğu DNA testleriyle tesbit edildi. Tesbit işleminde Çar ailesi ile  akrabalığı bulunan İngiltere kraliyet ailesi fertlerinden alınan DNA  örneklerinden de yararlanıldı.
   <br/>
   <br/>
   İsrail'li politikacının Refah değerlendirmesi
   <br/>
   <br/>
   Askeri ataşelerin davetli olduğu bir toplantıda RP'nin kapatılması kararını "Ortadoğu'da iki demokratik ülke vardı. Şimdi bire indi" sözleriyle değerlendiren İsrail Meclis Başkanı Dan Tikhon, daha sonra sözlerinden dolayı özür dileyerek "Türkiye'ye saldırmak istememiştim" dedi.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3414-israil-f-15leniyor.html), [web.archive.org (arşiv bağlantısı)](http://web.archive.org/web/20120619215721/http://www.aksiyon.com.tr:80/aksiyon/haber-3414-israil-f-15leniyor.html)
