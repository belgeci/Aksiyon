# Tarihin modernizmi yendiği şehir

*Abdülhamit Bilici 1996.11.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şehir kültürüne, ancak tarih ve hatırat kitaplarında rastlayabilen biz 'modern' zamanlar İstanbulu çocuklarının Viyana karşısında içine düştüğü durum,
  </font>
 </div>
 <div id="newsText">
  <font class="detail-text">
   oksijen zehirlenmesine benziyordu. Tuna Nehri'nin iki yakasına serpilmiş şehirde, geçmişle bugün arasında hiçbir perde yok. Meclis ilk açıldığı yerde, belediye sarayı gerçek bir sarayda... Tarihi mekanların hemen hepsi bakımlı; üstelik kullanılıyor. Şehirdeki tüm restorasyonlar tarihi mimariye sadık kalınarak yapılıyor.
   <br>
    <br>
     Nüfus artışı sıfır noktasında olduğu için Viyana'da ne çevre, ne gecekondu, ne de trafik problemi var. Her mahallede bütün çöpler kağıt, cam, plastik, vs. diye ayrı ayrı 6 kutuya atılıyor. Böylece hem çevre kirliliğinin hem de israfın önüne geçiliyor.
     <br>
      <br>
       İhtiyacın çok üstündeki hastanede tedavi olmak için ne aracı bulmaya, ne de sedye üzerinde sahipsiz kalma riskini göze almaya gerek var. Başbakanın aldığı maaş bir işçinin maaşının taş çatlasa iki katı, bilemediniz üç katı kadar.
       <br>
        <br>
         Mozart'ın çocukluğunun geçtiği, Freud'ün haytı boyunca yaşadığı Viyana'da halk sanata, tarihe düşkün. Konserlerde boş yer bulmak için iki üç gün önceden yer ayırtmak gerekiyor. 1314 yaşlarındaki çocuklar Allah'a inanmadıklarını açık açık söyledikleri halde, adeta şehrin sembolü St. Stephan Katedrali'nin restorasyonu için sürahi şeklindeki kumbaralarıyla meydan meydan, sokak sokak dolaşıp yardım topluyorlar. Bu işe öğretmenleri tarafından teşvik edildiklerini öğreniyoruz. Osmanlı Hanedanı gibi 1200'lerde devletlerini kuran ve yine Osmanlılar gibi I. Dünya Savaşı ile tasfiye olan Avusturya Kraliyet ailesi Habsburglar'ın, özellikle Franz Josef'in sanat düşkünlüğü Viyana'yı adeta bir açık hava müzesine çevirmiş. Dünyada geçtiğimiz yüzyılda bizzat müze olarak inşa edilen iki dev binaya sahip ender, belki de tek şehir. Karşılıklı inşa edilen ikiz müzelerin biri sanat, diğeri tabiat tarihiyle ilgili. Tarihi eserleri ve şehir merkezini gezerken Almanca bilmeyen bir insanın delirmesi işten bile değil. Çünkü tek kelime İngilizce yazı yok. Camilerinin önüne 3 dilde açıklama tabloları asan, dükkanlarının ismini yabancı dilde koyan Türkiye'nin sudaki ters aksi gibi Viyana. Doğrusu AngloSakson medeniyetine bir kafa tutuş seziliyor bu tavırda. Bu açığı kapatacak sistemleri de geliştirmemiş değiller. 'Infomat' bilgi kutularına bozuk para atarak tercih ettiğiniz üç dilde bilgi alabiliyorsunuz.
         <br/>
         <br/>
         Tarihi korurken günümüz ihtiyaçlarına cevap verecek sistemleri de unutmamışlar. Şehrin altını köstebek yuvası gibi delik deşik eden yer yer üç dört katlı metro, metronun ulaşamadığı yerleri kapsayan troleybüs sistemi o kadar programlı işliyor ki, dakikalık gecikmeler büyük gerginliğe yol açıyor. Hiçbir toplu taşıma aracında ayakta yolculuk yapmıyorsunuz. Bindiğiniz troleybüslerde, otobüslerde şoförle bilet at, kart göster kavgası yaşamıyor kimse. Haftalık, günlük, 12 saatlik kartlardan alıyorsunuz ve bütün toplu taşıma sistemlerinden yararlanıyorsunuz. Genel kontrol olursa, kartınızı gösteriyorsunuz o kadar. Kartınız yoksa 50 dolar kadar ceza veriyorsunuz. Bunun ne önemi var demeyin, geçtiğimiz ay İstanbul'da yolcuyla girdiği tartışma yüzünden geçirdiği kalp krizi bir belediye şoförünün hayatına mal olmuştu.
         <br/>
         <br/>
         Uzun yıllar burada yaşamış insanlar, "Viyana, Avusturya'dır. Avusturya da Almanya'nın küçük bir yumrusu" diyorlar. Dil bakımından Almanlar'la aralarında sadece ağız farkı var. Protestan Almanlar'ın aksine Avusturyalılar Katolik. Merzifonlu Kara Mustafa karşısında da Almanlar'dan değil, Lehler'den yani kendileri gibi Katolik Polanyalılar'dan yardım almışlardı. Almanya gibi üretimleri de yok. Kişi başına milli gelir miktarı Almanya'nın hemen peşinden geliyor. Yaklaşık 20 bin dolar.  8 milyonluk toplam nüfusun ancak yüzde 21'ine sanayide iş verebilen Avusturya'da artan işsizlik yabancı düşmanlığını körüklüyor. Açıkça ırkçılık yapan bir partinin oy oranı yüzde 20'lerin üstüne çıkmış durumda.
         <br/>
         <br/>
         YENİÇERİ YERİNE İŞÇİLER
         <br/>
         <br/>
         Avrupa genelinde yaşayan toplam 3 milyon Türk vatandaşının yüz bini Avusturya'da bulunuyor. Gece gündüz çalışıp bir an önce memlekette iyi bir standart tutturabilecek para biriktirmekten başka şey düşünmeyen Türkler burada da kendi ortamlarını oluşturmuşlar. Hemşehrilik esasına göre oluşan bölgelerde apartman altlarında tutulmuş dairelerde bir cami, alışveriş yaptıkları Ülker çikolata ve Uludağ gazozları bulunduran kantinleri, Türk televizyon kanallarını izleyebildikleri kahveleri... Duvarın bir köşesinde cemiyet üye listesi, diğer köşesinde hacca gitmek isteyenlerin isimlerinin yazıldığı bir liste... İşte Avusturya'daki gurbetçilerin yaşadığı küçük bir birim. Ancak görüntüler Avrupalı olmaktan çok, bir Anadolu köyünü andırıyor.
         <br/>
         <br/>
         OTAĞDAN BULAŞIKÇILIĞA
         <br/>
         <br/>
         Ayağımızı Viyana'ya atar atmaz dedelerimizin 1529 ve 1683 tarihli Viyana kuşatmalarını hatırlıyor, özellikle tarihimizde çok önemli bir dönüm noktası teşkil eden II. Viyana kuşatmasının hüzün dolu izlerini sürüyoruz. Bu tarihi olay, Viyanalılar'ın terminolojisinde, Avrupa'nın "inançsız Türkler'in istilasından" korunması şeklinde yer almış. Kuşatmaların birincisini Kanuni 1529'da gerçekleştirmiş. Seferin asıl amacı Mohaç Savaşı'yla topraklarına kattığı Macaristan'ı Avusturya'nın işgalinden kurtarmaktı. Kanuni Macaristan'ı ele geçirdikten sonra Avusturya Arşidükü Ferdinand ile karşılaşmak arzusuyla Viyana yakınlarına kadar geldi. Eylül ayında başlayan kuşatma ordunun hazırlıksızlığı ve havaların soğuması nedeniyle daha fazla sürdürülemedi, ordu geri çekildi.
         <br/>
         <br/>
         Padişah 4. Mehmet döneminde gerçekleştirilen ikinci kuşatmaya Kırım Hanı Giray ve tecrübeli komutanlardan İbrahim Paşa'nın muhalefetine rağmen yolda karar verildi. Seferin aniliği Avusturya kralını hazırlıklar açısından zor durumda bırakmış, ancak Osmanlı ordusu da Viyana gibi muhkem surlarla çevrili bir şehri almak için ihtiyaç duyacağı büyük topları getirememişti. Buna Sadrazam Merzifonlu Kara Mustafa Paşa'nın Avusturya Habsburg imparatorunun mamuresi olan Viyana'yı yıkmadan alma endişesiyle top yekun saldırıyı geciktirmesi, Kırım Hanı Gazi Giray'ın Leh kralı Sobieski'nin komutasındaki yardım kuvvetlerinin geçeceği Tuna üzerindeki köprüyü tutmaması eklenince Osmanlı orduları Viyana'dan mağlup döndüler.
         <br/>
         <br/>
         Bütün bunlar artık tarih sayfalarında yerini almış durumda. Osmanlı iyisiyle kötüsüyle ömrünü tamamlamış, kendi hesabını da kendisi verecek. Asıl yürek parçalayıcı olan, dün Osmanlı Sadrazamı'nın fetih maksadıyla otağ kurduğu Leopoldsberg'te yapımına Osmanlı'nın mağlubiyetinden hemen sonra başlanan St. Leopold Kilisesi'nin hemen yanıbaşındaki restoranda bugün bir Müslüman Türk'ün bulaşıkçılık yapıyor olması. Bu bir rastlantı mı kasıt mı bilinmez, ama ülkemizin Avrupa'daki konumunu göstermesi yönünden ilginç bir örnek. Türk ve İslam düşmanlığını bir kenara bırakırsanız, aslında Avrupa'nın Türkiye'yi kabulde bu kadar ayak diremesinin altında yatan sebep de bu.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1912-tarihin-modernizmi-yendigi-sehir.html), [web.archive.org (arşiv bağlantısı)](http://web.archive.org/web/20131031010207/http://www.aksiyon.com.tr/aksiyon/haber-1912-tarihin-modernizmi-yendigi-sehir.html)
