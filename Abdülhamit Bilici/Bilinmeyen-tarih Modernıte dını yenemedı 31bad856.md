# Modernıte dını yenemedı

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20050227160829im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160829im_/http://www.aksiyon.com.tr/resim/355/3.jpg" vspace="5"/>
  </p>
 </font>
 <font class="content">
  Söze küçük bir itirafla başlamak gerekirse, Fukuyama ile röportaj yapmanın kolay bir iş olmayacağını düşünüyordum. Ne de olsa kitapları onlarca ülkede yayınlanmış, lehinde aleyhinde ciltler dolusu kitap ve makale yazılmış bir insanla ha dendiğinde görüşülebilir miydi?
 </font>
 <br/>
 <p>
  <font class="content">
   iki hafta önce kişisel bir merakımı gidermek için elektronik posta adresine bir mektup gönderdim. Her şeye rağmen kabul edebileceği ümidiyle, kendisiyle röportaj yapabileceğimizi de not ettim.
   <br>
    <br>
     Galiba röportajı kabul etmesinde bu mektupta yer alan ve bam teline dokunduğunu sandığım tema önemli rol oynadı.
     <br>
      <br>
       Fukuyama’nın ‘liberal demokrasinin insanlığın geleceği son nokta olduğu’nu ilan ettiği günlerde, İslam dünyasında Hasan el Benna, Mevdudi, Seyyid Kutup, Medine vesikası gibi kodlar etkisini sürdürüyordu. Sol kanatta başgösteren tedirginlik henüz İslami hareketlere sıçramamıştı. Güven hissi o kadar güçlüydü ki, en mütevazı bir Müslüman hareket mensubu bile Fukuyama’ya ‘Haydi oradan’ deyip geçebiliyordu.
       <br/>
       <br/>
       Fukuyama’nın böylesi bir ‘hezeyana’ düşmesinin arkasında, olsa olsa Müslümanlar’ın (İslamcılar kavramı daha uygun olabilir) Batılı değerlerin karşısına kendi kavramları ve sistemleriyle gümbür gümbür çıkmakta olduğundan habersiz olması vardı.
       <br/>
       <br/>
       Çünkü liberal demokrasiyi tarihin sonu olarak kabul etmek bir yana, demokrasi, laiklik gibi kavramlar o günlerde İslami hareketlerin düşünce dünyasıyla teğet bile geçmiyordu. Hatta bu kavramları küfür olarak görenler bile vardı.
       <br/>
       <br/>
       Ne var ki geçen 10 yılda köprünün altından çok su aktı. Sadece Türkiye’de değil genel olarak İslam dünyasında Batılı anahtar kavramlara yerli karşılıkları bulunmaya başlandı. Demokrasiye karşılık şura, laikliğe karşılık Medine vesikası ya da millet sistemi vardı.
       <br/>
       <br/>
       Kimilerinin oryantalizme karşı oksidentalizm olarak tarif ettiği bu tutum da beklendiği gibi yeterli olmadı. Sonra bu dalga yerini sözkonusu kavramların aslında içeriklerinin güzel olduğu, sorunun yanlış tariflerden kaynaklandığı söylemine bıraktı. “Gelin şu laikliği tarif edelim” sözleri bu dönemin en çok duyulan cümlesiydi. Türkiye’deki tek problem demokrasinin ve laikliğin Batı’da olduğu gibi uygulanmıyor olmasıydı.
       <br/>
       <br/>
       Daha sonra bu aşama da geçilerek Amerika’da ve Avrupa’da uygulandığı biçimiyle ‘gerçek demokrasi’ ve ‘gerçek laiklik’le kimsenin problemi olmadığı telaffuz edilmeye başlandı. Demokrasiden dönülmeyeceği söyleniyordu. Şu meşum mansetler ve başkalarının değişme hakkına vize vermeyenler de olmasa hiçbir mesele kalmayacaktı.
       <br/>
       <br/>
       Elbette marjinal de olsa bugün hâlâ annelerinin ideolojisine bağlı kalanlar yok değil, ancak genel olarak bakıldığında kimse büyük bir değişim yaşandığını inkar edemez.
       <br/>
       <br/>
       Fukuyama’ya gönderdiğim mektubun içeriğine gelirsek, samimi olarak kafama takılan bir sorunun cevabını istemiştim.
       <br/>
       <br/>
       Kendisini bu kadar kıyasıya eleştiren insanların 10 yılda gösterdikleri bu değişime karşılık Fukuyama hâlâ aynı yerde mi duruyordu? Yoksa yer yer hakarete varan eleştiriler ve yaşanan olaylar onun da düşüncelerinde bazı değişikliklere neden olmuş muydu? Acaba ona 10 yıl kadar önce bu kadar kafa tutan insanlar geçirdikleri değişimden sonra Fukuyama’yı arayarak ya da makaleler yazarak yanılmış olduklarını itiraf etmişler miydi?
       <br/>
       <br/>
       Son dönemde büyük darbe yiyen materyalist determinizmin ve dolayısıyla Marx’ın da fikir babası olan Hegel’i ilham kaynağı olarak kabul eden Fukuyama’ya yönelik eleştirilerin geçen 10 yılda doğrulanmaması, onun haklı çıktığı anlamına gelmiyor. Hele insanlık tarihi içinde 10 yılın önemsizliği ve 2-3 terörist saldırıyla dünya tarihinin yön değiştirebileceğinin anlaşıldığı şu günlerde. Karl Popper’a göre Fukuyama’nın analizlerine temel aldığı Hegel’in düşünce tarihinde yaptığı en büyük tahribat, haklılıkla güçlülüğü özdeşleştirmesiydi. Galiba Popper yaşasaydı Fukuyama da aynı eleştiriden nasibini alacaktı. Çünkü o da Hegel gibi siyasi, ekonomik üstünlüğü ele geçiren Amerika’nın hakkaniyet bakımından da üstünlüğü ele geçirmiş olduğunu öne sürüyordu. Şayet ABD yeryüzünde en güçlü ülke ise aynı zamanda en haklı, en iyi, aşılması imkansız sisteme sahipti.
       <br/>
       <br/>
       Bu arada teorisyen Fukuyama’nın Amerikan siyasetiyle ilişkisiyle, düşünce kalıplarını ödünç aldığı Hegel’in Prusya yönetimiyle ilişkisi arasındaki büyük paralellik hayli dikkat çekici. Nitekim Popper’ın naklettiğine göre Alman felsefeci Schopenhauer, Prusya hükümetinin kiralık ajanı olarak gördüğü Hegel için şunları söylüyor: “Yukarıdaki güçler tarafından ruhsatlı Büyük Felsefeci olarak tayin edilen Hegel, en ipe sapa gelmez, akıl sır almaz sözleri yanyana dizmekte yüzsüzlüğün sınırına varmış, dar kafalı, yavan, tiksindirici, okuması yazması olmayan bir şarlatandı. İktidardaki güçler tarafından sağlanan manevi etki alanı, ona bütün bir kuşağı ifsat etme imkanı vermişti. Yukarıdan devlet çıkarlarına, aşağıdan kişisel çıkarlara alet edilen bir felsefe...”
       <br/>
       <br/>
       Bu çekinceleri de zihnimizin bir yerinde saklı tutarak, Fukuyama’yla konuştuk. Röportaj, New York ve Washington’daki terörist saldırılardan 1 hafta önce yapıldığı için, daha sonra 1 soruyla da olsa son olayların tahlilini istedik. Geçen 10 yılda tezlerini değiştirecek bir gelişme yaşanmadığını söylüyor. Medeniyetler çatışması tezinin sahibi Huntington’ı eleştiriyor ve onun dünyadaki değişimin fotoğrafını eksik çektiğini söylüyor. İslam’ın liberal demokratik değerlerle temelde barışık olduğunu belirten Fukuyama, son dönemde gözlenen dini yükselişin modernleşmenin mutlak bir sekülerleşmeye yol açacağı görüşünü boşa çıkardığını düşünüyor. Kendisine yapılan İslam’ı Batı’ya karşı en önemli tehdit olarak gördüğü şeklindeki atıfları yalanlıyor ve İslam dini ile onun fundamentalist yorumlarını kesin bir çizgiyle ayırmak gerektiğinin altını çiziyor.
       <br/>
       <br/>
       İsterseniz sözü burada Yeni Dünya Düzeni’nin popüler düşünürüne bırakalım:
       <br/>
       <br/>
       -Babanız 4 yıl Türkiye’de öğretmen olarak bulunmuş. Türkiye hakkında sizinle paylaştığı özel bir değenlendirmesi var mıydı?
       <br/>
       <br/>
       Türkçe’yi çok akıcı olarak konuşmayı öğrenmişti. Kayseri’deki Amerikan Okulu’nda İngilizce öğretmenliği yapıyordu. 1946’dan 1949’a kadar sanıyorum. Gençliğimde bana hayatındaki bu tecrübeye çok değer verdiğini söylerdi. Türkler’i çok sevdiğinden ve orada harika zaman geçirdiğinden bahsederdi. Türkiye’ye tekrar gitmek istiyordu. Ancak buna imkanı olmadı, çünkü 6 yıl önce vefat etti. Türkiye’yle ilgili hatıralarını yazmıştı. Örneğin bir yerde şunu yazmıştı: Türkçe’yi o kadar güzel konuşuyordu ki gittiği bir kasabada onun Türkiye’nin Doğu Anadolu kısmında yaşayan bir Türk vatandaşı olduğunu sanmışlardı. Babamın Türkiyeliliği ve bunun benimle ilişkisi işte böyle.
       <br/>
       <br/>
       -Babanızın hayatındaki bu hatıra dolayısıyla Türkiye’ye özel bir ilginiz oldu mu, Türkiye’yi izler misiniz?
       <br/>
       <br/>
       Türkiye’yi sürekli takip etmeye çalışırım. Siyasi nedenlerle Türkiye’ye sempati duyuyorum. Son 10 yılda iki kere Türkiye’ye gittim. İyi olmasını istediğim bir ülke. Ziyaretlerimden de çok memnun ayrıldım.
       <br/>
       <br/>
       -Babanız çok dindar bir insanmış. Bir Hıristiyan misyonerlik grubunun üyesi olarak burada bulunmuş. Daha sonra da kilise hiyerarşisinde yükselmiş, sonunda da üniversitede teoloji dersleri vermiş. Babanızın bu kadar dindar olmasından size kalan bir miras var mı, sizin dinle ilişkiniz nasıl?
       <br/>
       <br/>
       Şunu açıklamalıyım. Babam dindardı, ancak Amerika’daki liberal bir Protestan mezhebine bağlıydı. Birçoğu liberaldir. Onun dindarlığını bir fanatiklik ya da aşırılık değil ahlaki (moral) konuları ciddiye alma olarak anlayabiliriz. Bu onun için önemliydi. Siyasi konularda her zaman oldukça ilericiydi (progressive).
       <br/>
       <br/>
       -Sizin dinle ilişkiniz nasıl?
       <br/>
       <br/>
       Bir dini cemaatin önde gelenlerindendi, ancak öyle sanıyorum ki ben dini onun ciddiye aldığından daha fazla ciddiye alıyorum. Örneğin o muhafazakar bir din anlayışını sürekli eleştirirdi. Protestan fundamentalizmi hakkında kaygı duyardı. Ve diğer dinlerdeki muhafazakarlıklara karşı da tavrı soğuktu. Ben bu anlayışlara karşı daha fazla saygı duyuyorum.
       <br/>
       <br/>
       -Meşhur “Tarihin Sonu ve Son İnsan” adlı kitabınızdan sonra 2 kitap daha yazdınız ama isminiz hep ilk kitapla anılıyor. O kitabı bu kadar ilgi çekici, popüler kılan neydi?
       <br/>
       <br/>
       Bence bu bir tarih kazasıydı. Çünkü kitap komünizmin çöküşü, bunu takip eden ve dünya tarihinde sık rastlanmayacak olaylarla ilgiliydi. Bence kitabın bu büyük olayların içinde ve onları anlamaya dönük bir çaba olması sorunuzun cevabı.
       <br/>
       <br/>
       -Öyle görünüyor ki önce makale, sonra kitap haline gelen ‘Tarihin Sonu’ teziniz Huntington’ın ‘Medeniyetler çatışması’ teziyle popülerlikte yarış içindeydiler. O önümüzdeki dönemi önemli medeniyetler arasındaki çatışmaların belirleyeceğini söylerken, siz insanlığın liberal demokrasi üzerinde uzlaşmaya vardığını söylüyordunuz. Aradan geçen 10 yıl hanginizin projeksiyonlarını doğruluyor, yoksa ikisini de doğrulamıyor mu?
       <br/>
       <br/>
       Sanıyorum iki tez için de bir açıklama yapılabilir. Bence o (Huntington) dünyanın hızla daha büyük bir homojenleşme eğilimi gösterdiği gerçeğini görmezden geldi. Özellikle de modern toplum için kabul edilebilir siyasi kurumların ne olduğu konusunda. Ekonomik modernizasyon ve teknoloji globalleşmeyi ve homojenleşmeyi hızlandırıyor. Bu yüzden kültürlerin birbirinden ayrı, birbirinden izole edilmiş şekilde yaşamaları artık çok zor. Bu önceleri belki mümkündü, ancak şimdi herkes bir anlamda aynı yol üzerinde yürüyor. Elbette bu, dünyanın bazı bölgelerinde onun bahsettiği türden çatışmalar olmadığı anlamına gelmiyor. Ama bence bütün dünyayı bu şekilde görmek eksik bir bir resim yapmaktır.
       <br/>
       <br/>
       Tezlerimin arkasındayım
       <br/>
       <br/>
       -Yaşanan gelişmeler ve yapılan itirazlar yüzünden kendi tezinizde değişikliğe gitme lüzumu duymuyor musunuz?
       <br/>
       <br/>
       Yazdığım ilk makalenin 10’uncu yıl dönümü münasebetiyle aynı dergide (National Interest) bir makale yazdım. Orada gerçekte dünya siyasetinde yaşanan gelişmelerden hiçbirinin benim değerlendirmelerimin yanlış olduğunu düşünmeye sevketmediğini belirttim. Bu dönemde en önemli gelişme, bilim ve teknoloji alanında yaşandı, özellikle biyoteknoloji devrimi. Bu olayın çok önemli siyasi sonuçlar doğurma potansiyeli olduğunu düşünüyorum. Gelecek yıl yayınlanacak yeni kitabımın konusu da bununla ilgili olacak. Biyoteknolojinin dünya siyasetini ve liberal demokrasiyi ne yönde etkileyeceğini inceledim.
       <br/>
       <br/>
       -Yani görüşlerinizin arkasında duruyorsunuz?
       <br/>
       <br/>
       Kesinlikle. Elbette bu, siyasi sahnede yaşananlardan ders alınacak bir şey olmadığı anlamına gelmiyor. İnsanlar liberal demokrasiye geçiş konusunda yersiz denecek kadar iyimserdiler. Temelde haklı olduğumu düşünüyorum.
       <br/>
       <br/>
       -Amerikan Dışişleri’nde iki kez görev aldınız. Orada dışişleri bakanına uzun vadeli politikalar konusunda danışmanlık yapan bir takımın üyesiydiniz. Rand gibi ünlü think tank için çalışıyorsunuz. Kısaca sizi Washington establishment’inin bir parçası sayabiliriz. Sizin bu konumunuzu ve o dönemde hayli popüler olan Yeni Dünya Düzeni, Amerikan Üstünlüğü gibi retorikleri dikkate alırsak, sanki kitabınız bu siyasi argümanları bilimsel açıdan haklı gösterme çabası gibi görünüyor. Böyle mi, yoksa teziniz bir entellektüelin samimi çabasından ibaret mi?
       <br/>
       <br/>
       Bir kere ben orijinal makaleyi Dışişleri’nde göreve başlamadan önce yazmıştım. Kitabı ise görevden ayrıldıktan sonra yazdım. Benim bir siyasi yönetimin ufkunu aşan bir perspektifim vardı. İkincisi, kimse görmek ya da kabul etmek istemiyor ama Bush yönetiminde görevliyken Başkan Bush ve Dışişleri Bakanı Baker benimle ters düştüler, tarihin sonu tezinin yanlış olduğunu söylediler. Ben yalnız kendi perspektifimi doğrulamak için bir kitap yazdım, yönetimle bire bir ilişkisi yok.
       <br/>
       <br/>
       -Kendinizi bir an 11’inci yüzyılda Bağdat’ta yaşayan bir Müslüman alim yerine koyup, “İslam insanlığın bulabileceği en son, en başarılı sistemdir” diyebilir misiniz? Bağdat’ı değil de eski Mısır ya da eski Yunan’ı da tercih edebilirsiniz?
       <br/>
       <br/>
       Mantıklı bir soru. Bir insanın geçmişte böyle yaptığını tasavvur edebilir ve yanlış yaptığını görebilirsiniz. Ancak diğer taraftan dünya o tarihlerde tek bir global sistem halinde birlik teşkil etmiyordu. Zamanımızdaki teknolojik ve ekonomik gelişmeler dünyanın bir yanında birbirinden habersiz ve alternatif kültürler olmasını imkansızlaştırıyor. Bizim durumumuz böyle değil. Yalnız dünyanın farklı yerlerinde değil, tarih boyunca da değişik yönetim biçimleri, değişik kurumlar hakkında tecrübelerimiz var. Şu anda tekil tarihsel bir dünya sistemi içinde yaşıyoruz. Ekonomik açıdan modern olmak isteyen ülkelere, bu sistem toplumlarını nasıl örgütleyecekleri, ne tür kurumlara sahip olacakları konusunda çeşitli zorunluluklar yüklüyor.
       <br/>
       <br/>
       -Eskiye göre bu tür dünya çapında genellemeler yapmak için şimdinin daha  elverişli olduğunu mu söylüyorsunuz?
       <br/>
       <br/>
       Evet bunu yapmak için daha fazla imkan olduğunu düşünüyorum.
       <br/>
       <br/>
       Fransız Devrimi aşılamadı
       <br/>
       <br/>
       -Karl Marx, sınıfsız toplumla birlikte dünyada cennetin kurulacağı şeklinde bir tarihin sonu tezine sahipti. Doğru olmadığı anlaşıldı. Daniel Bell II. Dünya Savaşı sonrasında ideolojilerin sonunu ilan etti. Soğuk savaş bunu boşa çıkardı. Şimdi siz liberal demokrasiyi tarihin son durağı ilan ediyorsunuz. Bunca yanlıştan sonra acaba geçmişten ders almamakta biraz fazla direnmiyor muyuz?
       <br/>
       <br/>
       Benim tarihin sonu tezim esasen yeni bir iddia değil. Alman filozof Hegel’e ait bir tez bu. Ben Hegel’in bu iddiasında haklı olduğunu söylüyorum, çünkü aradan geçen 200 yılda birçok şey yaşandı. Ancak bu tezin esası şuydu: Fransız Devrimi’nin ortaya koyduğu ilkeler bu zaman zarfında daha ileriye götürülemedi. Birçok devrimler oldu, acı olaylar yaşandı, ancak sonuç olarak Fransız Devrimi ilkelerinin ötesine geçilemedi. Hâlâ onlar yürürlükte. Dolayısıyla ben tarihin sonu tezinin gerçekten ciddiye alınması gerektiğini söylüyorum.
       <br/>
       <br/>
       -Size yapılan eleştirilerin çoğu soldan geldi. Halbuki sizin ilham kaynağınız, Marx’ın da ilham kaynağı olan Hegel. O halde solun bu ithamlarda bulunma hakkı var mı? Neticede komünizm ve kapitalizm materyalist dünya görüşünden doğmuş ikiz kardeşler değil mi?
       <br/>
       <br/>
       Gerçekten kaydadeğer eleştirilerin çoğu, tarihi benzer şekilde anlayan Marksistler’den geldi. Dediğinizde haklısınız, gerçekten de Marksim Batı aydınlanmasının diğer bir şubesinden başka bir şey değil. Bu yüzden eleştirilerin daha çok dini ve geleneksel çevrelerden gelmesi beklenirdi.
       <br/>
       <br/>
       -Sizce en kuvvetli eleştiri hangisiydi?
       <br/>
       <br/>
       Bana göre 1997’de yaşanan Asya krizine kadar tezime karşı getirilen en önemli eleştiri şuydu: Otoriter rejimlere sahip olmalarına rağmen, Güneydoğu Asya ülkeleri büyük ekonomik kalkınma gösterdiler. Bunlar ne siyasi açıdan demokratik, ne de külterel açıdan Batılılar.” Evet o zaman Asya modeli, Batı modeli dışında bir gelişme alternatifi olabilirdi. Ancak Asya krizinden sonra bu eleştiri gücünü yitirdi.
       <br/>
       <br/>
       -19’uncu yüzyılda Batılı aydınların çoğu dinin gittikçe önemini yitireceğini ve sonunda ortadan kalkacağını öngörüyorlardı. Halbuki şimdi Hindistan’dan Cezayir’e, Rusya’dan Amerika’ya din gündemin ilk sıralarında yer alıyor. Yoksa tarih geri mi dönüyor?
       <br/>
       <br/>
       Bence tarih, özgürlükçü aydınlanmanın ve oluşturulan siyasi kurumların kazanımlarını yok sayma anlamında geri dönmüyor. Bahsettiğiniz eğilim, birçok sosyal bilimcinin yıllardır düşündüğü gibi modernleşmenin sekülerleşmeye delalet etmediğini, onu tazammun etmediğini gösteriyor. Bu bence iyi bir gelişme. Din insanların dünyayı anlamalarında onlara önemli bir perspektif sunmaya devam ediyor. Niçin modern bilimin ilerlemesinin mutlaka dini tahrip edeceğini düşünelim? Ancak ben dinin tabiatında da bir evrim olduğunu, liberal kurumlarla birlikte yaşayabilmek için daha çok toleranslı, daha az siyasi hale geldiğini düşünüyorum. Dünyadaki genel eğilimin daha fazla sekülerleşme yolunda olmadığı tesbitinize katılıyorum.
       <br/>
       <br/>
       -Modernlikle dinin barış içinde el ele yürüyebileceği noktasında bir konsensüse mi varıldığını söylüyorsunuz?
       <br/>
       <br/>
       Evet. Dinin liberal yorumlarının kesinlikle modernlikle birlikte olabileceğini düşünüyorum.
       <br/>
       <br/>
       İslam Batı’ya düşman değil
       <br/>
       <br/>
       -Sizden alıntı yapan Türkçe bir kitapta, sizin İslam’ın Batı değerlerine karşı çıkabilecek tek alternatif ve İslam ülkelerininse Batı için bir karşı kutup olduğunu düşündüğünüz yazıyor. Gerçekten böyle mi düşünüyorsunuz?
       <br/>
       <br/>
       Asla böyle bir şey söylemedim. Doğru değil. Ne İslam’ın Batı’nın düşmanı olduğunu ne de karşı kutbu olduğunu söyledim. Bence sorun İslam değil, onun İran, Afganistan örneklerinde görüldüğü gibi fundamentalist yorumları. Bunlar modern demokrasiyle ve özgürlükçü (liberal) değerlerle bağdaşmaz. İslam’ın özde bu değerlerle uyuşmaz olduğunu düşünmüyorum.
       <br/>
       <br/>
       -İslam dininin içindeki dinamikler gerçekten Batılı değerlerle rekabet edebilecek, belki yerini alabilecek bir alternatif potansiyeli taşıyor mu?
       <br/>
       <br/>
       İslamın liberal bir yorumunun bunu başarmasına bir engel görmüyorum. Bence sorun, ekonomiye müdahale eden ruhban sınıfı anlayışından ve siyasetin içinde yer alan muhafazakar yorumdan kaynaklanıyor. Liberal düşüncelerle uyum gösterebilen birçok din var yeryüzünde. İslam dünyasının da bence ihtiyaç duyduğu şey, İslam’ın içinde bir dönemler var olan özgürlükçü anlayışların tekrar diriltilmesi.
       <br/>
       <br/>
       -Özellikle eski NATO Genel Sekreteri Claes’in ve birçok Batılı siyasetçi, düşünürün düşman olarak komünizm yerine İslam’ı koyma fikrini telaffuz etmeleri, Müslümanlar’ın birçoğunun kafasına yerleşmiş durumda. Siz bu tanımlamayı paylaşmıyor musunuz?
       <br/>
       <br/>
       Kesinlikle hayır. Bu şekilde konuşmanın çok zararlı olduğunu ve İslam’la Batılı değerlerin özde uyuşabileceğini düşünüyorum.
       <br/>
       <br/>
       Tarihin sonuna Müslüman eleştirisi
       <br/>
       <br/>
       -Şimdi birçoğu demokrasiye, laikliğe sıcak bakmaya başlasalar da Müslümanlar da tezlerinizi çok eleştirdi. Bunlardan haberdar mısınız? En önemlisi hangisiydi?
       <br/>
       <br/>
       Bence en önemli eleştiri, İslam’ın Batı’nın bir rakibi olduğu, Batının ürünü olan ve benim de tarihin üreteceği son model olarak sunduğum modernliğe karşı yaşayabilir bir alternatif üretebileceği görüşüydü. Ama ben bu görüşe katılmıyorum. İslam, önceki dönemlerde olduğu gibi kitleleri kendi inanç sistemine sokacak ileri fetihler yapamıyor artık. Muhafazakar anlayışın ise modern ekonomik sistem ve modern bilimle sorunları var. Bazı Müslümanlar’ın İslam’ın bütün insanlığın geleceği olacağı görüşüne katılmıyorum. İslam geçmişte önemli fetihler yaptı ve hızla yayıldı. Ancak şimdi İslam, zaten Müslüman olan insanlar arasında ilerlemeye çalışıyor.
       <br/>
       <br/>
       -Bir yerde köleliği savunanların da, karşı çıkanların da kendilerine dini metinlerden dayanak bulduklarını söylüyorsunuz. Dini metinler bu kadar esneklik taşıyorsa, niçin hâlâ dini metinlerden yola çıkarak insanlar, milletler, halklar suçlanıyor? Tarih, siyaset, ekonomi gibi daha nesnel veriler üzerinde durulması gerekmez mi?
       <br/>
       <br/>
       Bence böyle yapılmamalı. Bütün büyük dinlerin ilk bakışta anlaşılması zor, çok kompleks yapıları var. Aynı kaynaklara bakarak bile zıt tartışmalar yapılabiliyor. Maalesef metinleri yanlış okuyarak, bazen milletler, insanlar üzerine yanlış değerlendirmeler yapılabiliyor.
       <br/>
       <br/>
       -Güçlü bir küreselleşme ve güçlenen küreselleşme karşıtı bir hareket var. Son 200 yılı değerlendirirsek, insanlık ilerleme mi gösterdi, yoksa büyük bir felaketle mi karşı karşıyayız? Tarih Hegel’in mi, Nietzche’nin mi yanında?
       <br/>
       <br/>
       Ben küreselleşmeye çok olumlu bakıyorum. Dünya üzerindeki en manidar dinamiklerden biri. Birçok insanın yoksulluk problemiyle karşı karşıya olduğu doğru. Ancak bu sorunun daha önce de alternatifi yoktu.
       <br/>
       <br/>
       İslamın liberal yorumları diriltilmeli
       <br/>
       <br/>
       -Müslümanlar Çeçenistan’da, Bosna’da, Filistin’de kurban durumunda, ama onların imajı tehdit, tehlike gibi. Ne yapılmalı?
       <br/>
       <br/>
       Bir tek çözüm olduğunu düşünmüyorum. Her biri özel koşulları olan sorunlar. Genel olarak İslam ile modern demokrasinin uyuşabilirliği noktasında bir sorun var. Türkiye, uzun bir zaman sürecinde bu ikisini birarada uzlaştırabilmiş ve bunu belli ölçüde başarabilmiş tek ülke. Bence bu tür liberal İslam yorumları ortaya çıkmadıkça, bu sorunun aşılması kolay değil. Dinin ortadan kaldırılmasının değil, ben dinin bir çeşit içsel evriminin çözüm olduğunu düşünüyorum.
       <br/>
       <br/>
       -Türkiye’de önceden belki sizi kıyasıya eleştirmiş birçok dindar insan demokrasi, laiklik gibi kavramlara sıcak bakmaya başlıyor. Sizce Müslüman demokrat bir kimliğin şansı nedir?
       <br/>
       <br/>
       Bence bu çok önemli. Türkiye bu konuda örnek olabilir. Ben bu anlamda dinin iptal edilmesinden yana değilim. Din, insanlarınızın kimliklerinin çok önemli bir parçası. Türkiye’de Kemalist geleneğin çok militan bir laiklik anlayışıyla dini tamamen baskı altına almış olması da uygun değil. Türkiye için bence en sağlıklı yol, modern demokrasi ile dini uzlaştırmaktan geçiyor. Dinin toleranslı yorumları da dışlanmamalı.
       <br/>
       <br/>
       -ABD’de yaşanan olaylardan önce görüştüğümüzde son 10 yılda düşüncelerinizi değiştirecek bir hadise olmadığını söylemiştiniz. Son olayları nasıl değerlendiriyorsunuz?
       <br/>
       <br/>
       Bu olay, size verdiğim röportajda ortaya koyduğum temel düşünceleri değiştirmedi. Ancak ortaya nasıl bir durum çıkacağını ABD yönetiminin ve teröristlerin alacağı tavırlar belirleyecek. ABD’nin askeri operasyonunun uzaması ve hedefini kaçırması gibi bir tehlike mevcut ve bu İslam dünyasındaki düşmanlık duygularını artıracağı gibi, uzun süreli çok gergin ilişkilere neden olacaktır. Bu olmamalı. Çünkü bence İslam dünyasında teşvik edilmesi ve desteklenmesi gereken ılımlı ve liberal çok akım var.
       <br/>
       <br/>
       E-Posta: a.bilici@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12837), [web.archive.org (arşiv bağlantısı)](http://web.archive.org/web/20050227160829/http://www.aksiyon.com.tr:80/detay.php?id=12837)
