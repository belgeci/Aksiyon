# İsrail'le ilişkilerde hedef Batı

*Abdülhamit Bilici 1998.01.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Askeri Eğitim İşbirliği anlaşmasıyla başlayan Türkiyeİsrail ilişkilerine hergün yeni bir halka ekleniyor.
  </font>
 </div>
 <div id="newsText">
  <font class="detail-text">
   Geçen hafta 75 milyon dolarlık F5 uçaklarının modernizasyonu projesi de F4'ler gibi İsrail'e verildi. Ama aylardır ertelenen ABDTürkiyeİsrail ortak tatbikatının 59 Ocak tarihlerinde Akdeniz'in uluslararası sularında icra edilmesi, bu konuyu gölgede bıraktı. Ürdün'ün tatbikata son anda gözlemci olarak katılma kararı, Arap kamuoyu için tam bir soğuk duş etkisi yaptı. İsrail deniz kuvvetlerinin koordinasyonunda Türkiye'nin Yavuz ve Zafer firkateynleriyle, ABD'nin de bir uçak gemisiyle katıldığı  tatbikatın insani amaçlı olduğu ve isteyen diğer bölge ülkelerine de açık olduğu ısrarla vurgulandı. Hayfa açıklarında batan bir balıkçı teknesinin kurtarılması senaryosuna dayalı tatbikata Yunanistan da tepki gösterdi. Lüksemburg zirvesindeki dışlanmışlığın ardından daha bir anlam kazanan Türkiyeİsrail ilişkileri komşu ülkelerin kafasını karıştırmaya devam ediyor. Tatbikatla yeniden gündeme gelen bu önemli konuyu, İsrail'i Türk dış politikasının temel eksenine oturtan yeni stratejinin belirlenmesinde rolü olan çevrelere yakınlığıyla tanınan Prof. Dr. Hasan Köni'yle konuştuk. Elbette Türkiye'de konuyu farklı değerlendirenler de var. Belki önümüzdeki hafta bu sayfalarda, konuyu hiç de Sayın Köni gibi değerlendirmeyen bir konuğu ağırlarız.
   <br>
    <br>
      Türkiye'nin Soğuk Savaş sonrası dünya ile ilişkilerinde ana eksen İsrail mi oluyor? Türkiye NATO ittifakı içinde olduğu halde niçin böyle bir yapılanmaya ihtiyaç duyuyor? NATO üyeliğini savunma ihtiyaçlarımız için yeterli görmüyor muyuz artık?
     <br>
      <br>
       Türkiye NATO'ya alınacağı zaman İngiltere Ortadoğu'da kendisinin de içinde bulunduğu bir pakta girmesini şart koşmuştu. Türkiye bu pakta isteksiz de olsa girmiştir. Araplar o tarihte de aynen şimdiki gibi Türkiye'nin Batı'nın kendisine biçtiği bir oyunu oynadığını seslendirmişlerdi. Ama Türkiye bunun karşılığında NATO'ya girmişti. Çünkü Türkiye'nin korktuğu Arap ülkeleri ya da onlarla arasındaki petrol ilişkileri değildi. Rusya'dan tehdit görüyordu ve NATO'yu bir güvence olarak görmüştü. Bu denge 1990'lara kadar sürdü. Sovyetler çökünce Avrupa Türkiye'yi marjinal ve gereksiz buldu. Bunun neticesinde Türkiye Avrupa karşısında geriledi. NATO içinde ABD'nin global davranışı vardı ve Türkiye de Amerika'ya yanaştı. Ama şu anlaşıldı ki ABD'nin herhangi bir savaşta Türkiye'yi koruma durumu yok. Silah alırken problemler çıkıyor. Rum lobisi engelliyor. Bu ilişkileri çözecek bir başka faktöre ihtiyaç vardı. Bunun da ABD'deki etkisi dolayısıyla İsrail lobisi olduğu ortaya çıktı. 1993'te barış süreci hızlanıp, İsrail de Araplar'la anlaşınca Türkiye bu ülkeyle ilişki kurmakta sakınca görmedi. İsrail de Araplar'a karşı bir denge unusuru olarak Türkiye'yi seçti. Karşılıklı çıkarlar sözkonusu. Devletler arasında böyle olur zaten. Şu anda İsrail'in Türkiye'nin dış dünyayla ilişkilerinde ana eksen olduğunu söyleyebiliriz.
       <br>
        <br>
          Son dönemde Türkiye'nin İsrail'le olan ilişkilerinin hızlanması, bu gelişmenin NATO'nun fundamentalizmi tehdit gördüğü yeni dönemde Türkiye'ye biçilen global rol mü sorusunu akla getirdi?
         <br/>
         <br/>
         Ortadoğu'da Batı'yı rahatsız eden devletler barış sürecine karşı olan devletler. Afganistan'daki Taliban hareketi, Suudi Arabistan  ABD'yi rahatsız etmiyor. İran bunu anladığı için, yeni cumhurbaşkanı bir konuşmasında Ortadoğu barış sürecine karışmayacağız, ama biz ABD'ye karşıyız açıklaması yaptı. Bu İran'ın durumunu biraz daha değiştirdi.
         <br/>
         <br/>
          Yani İsrail'in çıkarları merkezde?
         <br/>
         <br/>
         Elbette. İsrail'in ABD'deki etkisi malum. Avrupa'da da güçlü. Ortadoğu'da güçlü, panarapçı bir cephe yok. Çünkü bunlar Körfez Savaşı'nda birbiriyle savaştılar. Bir rol oynayan Mısır, en büyük parayı İsrail'le yaptığı anlaşmadan dolayı ABD'den alıyor. Ayakta durabilmesi bu desteğe bağlı. Çünkü ülke içinde radikallerle mücadele ediyor. Bu rol gereği bazı çıkışlar yapıyor, ama Türkiyeİsrail eksenine yakın aslında. İngiltere'nin kurduğu Ürdün de Türkiye ekseninde. Şu anda Netanyahu da sıkışıyor. Barış sürecinin işlerlik kazanması halinde, bu cephede Filistin de yer alacak. Filistin, İsrail, Ürdün, Mısır, Türkiye. Bunun karşısında ise reaksiyoner Müslüman ülkeler yer alacak. Bu ortamda Türkiye ana stratejik konularında İsrail ve ABD ile köprüler kurarken, Sovyetler'in çökmesinden sonra gerçek bir stratejik değeri kalmayan, petrolünü de şakır şakır veren Araplar'a niçin sempatik görünsün. Buna rağmen de sempatik görünüyor. Genelkurmay Başkanı Mısır'a gidip durumu izah ediyor. Cumhurbaşkanı gidiyor. Suriye'ye defalarca gidip konuştu. Su istediler verdik. Görüşmeler yapıldı.
         <br/>
         <br/>
          Gerçekten bu ülkelerin Türkiye ile iyi komşuluk ilişkileri kurduklarını kimse iddia edemez zaten. Biraz da bu yüzden Türkiye İsrail cephesine kaydı.
         <br/>
         <br/>
         Fransa'nın desteğiyle kurulmuş 50 yıllık bir devlet olan Suriye Hatay'ı haritalarında gösteriyor. Ben de kalkıp senin tamamını Osmanlı toprağı olman hasebiyle haritamda gösteremem mi? Bir de Müslüman geçiniyor. Kendisi içinde en etkili gruplar Hıristiyan Ortodoks gruplar. Mesela Ebu Nidal grubu böyle. Müslüman ayaklarda, Nusayrî bir azınlık ülkeyi yönetiyor. Kendi içlerinde birliklerini koruyabilmek için bu tür rejimlerin dış tehditlere ihtiyacı var. Türkiye'yi bu yönde kullanıyorlar. ABD'nin Türkiye'yi İran'a karşı kışkırttığı, savaştırmak istediği söyleniyor. Ama görülüyor ki, Türkiye böyle bir şey yapmıyor.
         <br/>
         <br/>
          İsrail'le ilişkilerin Türkiye'deki yeni dönemle örtüşmesi bazılarınca global bir senaryonun uygulanması olarak değerlendirildi.
         <br/>
         <br/>
         İslamcı ideoloji Cumhuriyetin temel ilkeleriyle çeliştiği için bu oldu. 1980'de NATO'nun önünde İslam yoktu ama yine Refah Partisi yüzünden darbe oldu. Yani NATO'nun düşmanı değişmemiş olsa da bu mücadele olurdu.
         <br/>
         <br/>
         Araplar Filistinliler'i kovduğunda Türkiye sahip çıktı
         <br/>
         <br/>
          Bir yazınızda Türkiye'nin İsrail ile ilişkilerinin, Batı'nın istediği şekilde Suriye korkusu ya da İran korkusu yüzünden değil; Batı ile ilişkelerini sağlama almak, ABD ile arasındaki pürüzleri gidermek, Yunan lobisini dengelemek gibi maksatlarla geliştirdiğini belirtiyorsunuz. Halbuki Araplar bu işbirliğini kendilerine karşı görüyorlar. Rabin döneminde barış süreci yürürlükteyken işbirliği anlaşılabilirdi ama İsaril'deki tüm değişikiliklere rağmen ilişkiyi sürdürdük. Cumhurbaşkanı'nın ve Genelkurmay Başkanı'nın bile Araplar'ı ikna edememesinin altında biraz da bu tutum yatmıyor mu?
         <br/>
         <br/>
         Türkiye'nin makro stratejisinde ağırlık Batı'dan yana. Türkiye'ye asıl tehdit Batı'dan geliyor. Şimdiye kadar bir Arap ülkesinden tehdit algılaması olmadı. Zaten bu güçte bir ülke de yok. Araplar'la ilgili stratejimiz mikro stratejidir. Bunun sebeplerinden biri de Araplar'ın Kıbrıs konusundaki tutumları oldu. Müslümanlık ortaktı, ama hiçbir Arap ülkesi Kıbrıs'ta Türkiye'ye destek vermedi. Üstelik Suudi Arabistan bankalarını Rum Kesimi'ne açtı. Suriye Yunanistan'la ilişki kurdu. Büyük Suriye haritasına Kıbrıs da sokuldu. İran, Ermenistan'a destek verdi, Azeriler'in ayrılmasından korkarak. Türkiye bu kafası karışık Arap ve Müslüman ülkelerle sağlıklı ilişki kurmanın zorluğunu anladı Pakistan burada bir istisna tabii ki. Adamlar sağlıklı ilişki kurmak yerine kendi meşruiyetlerini sağlamlaştıracak adımlar atmaya özen gösteriyorlar. 10 defa dışişleri bakanlarımız ayaklarına gitmiş ama nafile. 1991'de Filistin Irak'ın yanında yer alınca Arap kardeşleri bunları kapıdışı etti. Parasız kaldılar. Türk Dışişleri Bakanlığı Arafat'a elçiliklerin devamı için 2 milyon dolar para verdi.
         <br/>
         <br/>
          Bu güzel bir örnek. Peki biz niçin bunu anlatamıyoruz?
         <br/>
         <br/>
         Propaganda diktatörlerin tek dayanağı.  Temelinde de başkalarını suçlamak yatıyor bunun. Mesela Saddam halkını koca dünyaya karşı savaşa sürükledi. Hâlâ perişanlıktan kıvranıyor. Çıkıp da hata ettik demiyor. Bunun yerine dünyayı suçluyor, Türkiye'nin ABD'nin bölgedeki politikalarına alet olduğunu söylüyor. Yani anlamak istemeyen insanlara nasıl anlatabilirsin.
         <br/>
         <br/>
          Silah alımı konusunda dünyanın en tecrit olmuş ülkesi İran bile sıkıntı çekmiyorsa, bizim bu alanda sıkıntı çekiyor olmamız ve bu yüzden İsrail'e yaklaştığımız gerekçesi ne kadar inandırıcı?
         <br/>
         <br/>
         Eğer NATO içindeyseniz, ekonominiz, siyasetiniz ABD'ye bağlanmışsa çıkıp Rus ya da Çin silahı alamazsınız. İran ABD ile kavgalı, mecburen Rusya'dan alıyor.  Türkiye AB ile, ABD ile, NATO ile ilişkileri ortadayken Çin'den, Rusya'dan silah alamaz. Yeni sorunlar çıkarırlar. Yunan lobisini desteklerler. Bu da bizi perişan eder. Bu yüzden pahalı olmasına rağmen ABD'den silah almak ve bu işte de lobilerle uğraşmak zorunda kalıyor. Aynı teknolojiye İsrail de sahip. Üstelik lobi, şu bu engeli yok.
         <br/>
         <br/>
          Helikopter ihalesi konusunda bir Fransa ihtimali vardı. Yani Batı içinde de rekabet ortamı yok değil.
         <br/>
         <br/>
         Fransa o işte ekilecek. Türkiye Avrupa'nın bu yaptıklarından sonra hâlâ silahlarını oradan almaya devam edecek değil. Geçenlerde 75 milyon dolarlık F5 modernizasyon ihalesi vardı. Fransa ile İsrail çekişiyordu. İhale İsrail'e verildi.
         <br/>
         <br/>
          Filistin konusunda, özellikle Netanyahu'nun polikalarından sonra duyarlı olunsaydı, hadise bu kadar yanlış anlaşılmazdı herhalde.
         <br/>
         <br/>
         Türkiye zorunlu olarak Avrupa'ya yoğunlaşmıştı. 1917'den beri Türkiye Araplar'a karşı dargın. Bu unutulmuyor. İmparatorluğun kaybına onlar sebep olmuş. Şimdi artık zorunlu olarak Ortadoğu işlerine de girmiş oluyor. Bazı Arap yazarlar bana Türkiye Ortadoğu sorunlarıyla ilgili hiçbir şey söylemiyor, bu ne biçim iş demişti. Herhalde bu değişecek.
         <br/>
         <br/>
          Bu önyargı aynen Araplar'da da var. Onlar da bizi sömürgecilikle suçladılar uzun zaman. Tarihi kenara bırakıp ilişkilere daha pragmatik yaklaşmak gerekmiyor mu? Siz de diyorsunuz ki ABD için Taleban ya da Suudi Arabistan bile problem değil.
         <br/>
         <br/>
         Türkiye'nin güçlü ekonomisi ve teknolojisi olsa bu pazarlara girecek. Ama bu yok. Araplar'ın kendi aralarında kurduğu bir sürü teşkilat var. Bunlar işlemiyor. Çünkü hemen hepsi paralel mallar üretiyorlar. Böyle nasıl ticaret olacak?
         <br/>
         <br/>
          Rusya'da iş yapan Türkiye, Ortadoğu'da niye yapamasın?
         <br/>
         <br/>
         Orası farklı. Burayı İngilizler ve Amerikalılar ele geçirmiş. Bu pazara girmek çok zor. Almanlar da aynı zorluğu yaşıyorlar. ABD ile ters düşmek pahasına, ya İran'a dayanıyorlar ya da Suriye'ye dayanıyorlar.
         <br/>
         <br/>
          İsrail'le işbirliğinin Suriye ortak düşmanına karşı olmadığını ima ediyorsunuz. Yani İsrail Suriye ile savaşsa Türkiye'nin bu savaşa katılmayacağını, Türkiye girse İsrail'in kendisine katılmayacağını biliyor diyorsunuz. Neye dayanarak söylüyorsunuz?
         <br/>
         <br/>
         İstihbarata dayanarak söylüyorum.
         <br/>
         <br/>
          İlişkilerin boyutu o zaman iyice daralmış oluyor.
         <br/>
         <br/>
         Gerek yok ki. Sokakta iki kişi birlikte geziyorsanız karşıdan gelen birisi size saldırmaz. Türkiye savaşa girerse iki cephede savaşmak zorunda kalacağını biliyor. ABD'de Rumlar'la Yahudiler'in ortak lobi çalışmaları var. Siz Suriye ve Yunanistan'la savaşırken, İsrail sizin yanınızda savaşa girer mi?
         <br/>
         <br/>
          İsrail'in yakın bölgesi düşmanlarla çevrili olduğu için çevresindeki ikinci kuşak ülkelerden dost edinme stratejisinden bahsediliyor. Bir dönem Irak'ı parçalayarak bu stratejiyi uygulamaya çalışan İsrail'in şimdi Türkiye'nin dostluğunu kazanarak aynı stratejiyi uyguladığı, bu arada Irak'ın parçalanması sürecinin de buzdolabına konulduğu söyleniyor.
         <br/>
         <br/>
         Elbette İsrail'in Türkiye'ye yaklaşmasında kendi çıkarları sözkonusu. Böylece tecritten bir miktar da olsa kurtulmuş oluyor. Irak konusuna gelince, Kuzey Irak Türkiye'ye bırakılmış durumda. Ordu artık oraya girip çıkmıyor, orada bulunuyor. Bunun böyle olduğunu Kürtler'i rahatsız etmemek için söylemek doğru olmuyor. Bu da, İsrail ile ilişkilerin getirilerinden biri.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3364-israille-iliskilerde-hedef-bati.html), [web.archive.org (arşiv bağlantısı)](http://web.archive.org/web/20141106182305/http://www.aksiyon.com.tr/aksiyon/haber-3364-israille-iliskilerde-hedef-bati.html)
