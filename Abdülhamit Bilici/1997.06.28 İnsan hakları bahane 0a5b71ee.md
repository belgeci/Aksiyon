# İnsan hakları bahane

*Abdülhamit Bilici 1997.06.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sultanahmet'te bugünlerde Marmara Üniversitesi  Rektörlüğü'nün kullandığı binanın tarihi toplantı salonunda, genç yaşta bitkin düşmüş bir kurum, Birleşmiş Milletler tartışıldı.
  </font>
 </div>
 <div id="newsText">
  <font class="detail-text">
   Marmara Hukuk Fakültesi'nin South Texas ve Golden Gate üniversitelerinin de katkılarıyla düzenlediği konferans, gereğinden çok az bir ilgi çekmişti. Yerli yabancı hukukçular, emekli diplomatlar 21'inci yüzyılda BM nasıl olmalı konusunu tartıştılar. Şüphesiz örgütten şikayet çoktu, ancak ortak kanaat hiç olmamasından daha iyi olduğu yönündeydi. ABD'nin BM'yi bir kenara itme çabaları kıyasıya eleştirildi. Güvenlik Konseyi'nin değişim ihtiyacı vurgulandı.
   <br/>
   <br/>
   Birçoğu sık sık tekrarlanan bu mevzuları aktarmak yerine konuklar arasındaki ilginç bir isimle konuşmayı tercih ettik. Ülkemizi çeşitli konularda mahkum eden, eleştiri oklarını üzerimizden eksik etmeyen Avrupa İnsan Hakları Komisyonu'ndan, Türkiye masasında da bir dönem çalıştığı için bizi yakından bilen Dr. Wofgang Peukert'la görüştük. Türkiye'nin insan hakları standardını yükseltme çabası içinde olduğunu belirten Peukert'a göre, Avrupa Birliği'nin insan hakları alanındaki şiddetli eleştirilerinin en önemli sebebi Türkiye'yi dışarıda tutma isteği. Ancak Komisyon Sekreter Yardımcısı Dr. Peukert'ın bir Avrupalı ve bir hukukçu olarak özgürlükler konusundaki yaklaşımı hayli şaşırtıcı. Başörtüsünün kesinlikle ayrımcılığa sebep olduğunu düşünüyor. Siyasi partilerin kapatılmasının tehlikeyi büyüttüğüne inanan Peukert, dinin toplumsal hayata yansımasına da pek anlayışla bakmıyor. Bir yerde ülkemizdeki olayları çok iyi bilmediğini de itiraf ediyor. Her şeye rağmen ülkemizle ilgili önemli kararlar veren bir Avrupaî kurumun resmi olmasa da ülkemizdeki tartışmalara yaklaşımını ele veren bu görüşleri ilginç bulacağınızı umuyoruz:
   <br/>
   <br/>
    Türkiye insan haklarındaki eksiklikleri dolayısıyla fazlaca gündemde. Sizce en önemli eksiklikler neler?
   <br/>
   <br/>
   Öncelikle terör şüphesiyle veya normal bir suçtan dolayı tutuklananlara uygulanan işkence var. Ordu ile teröristler arasındaki savaşta yaşananlar var. Ordu birçok köyü tamamen yıktı. Çiftlikler yakıldı, aile üyeleri öldürüldü. Bir başka konu, ifade hürriyetiyle ilgili. Terörle mücadele yasasındaki sonradan değiştirilen bir yasadan dolayı birçok gazeteci hapse konuluyor. Komünist partisi ve Kürt partisini kapatma kararları da Avrupa İnsan Hakları Mahkemesi'nin önünde. Yargılama ve tutuklama süreleri ile ilgili şikayetler var.
   <br/>
   <br/>
    Sizce bu uygulamalar insanların davranışlarından mı yoksa yasalardan mı kaynaklanıyor?
   <br/>
   <br/>
   Geleneklerden, eğitimden kaynaklanıyor olabilir. Polis bir insana vurmayı normal görüyor çoğu kere. Zanlıya, mahkuma nasıl davranılacağı öğretilmeli. İstanbul'daki otoriteler bu alanda iyileşme sağlamak için çabalıyorlar. Marmara Üniversitesi beni birkaç kez davet etti; savcılara, polislere, öğrencilere konferans verdirdiler. Profesörler Avrupa İhsan Hakları Mahkemesi'nin Türkiye ile  ilgili kararlarına saygı duyuyorlar.
   <br/>
   <br/>
    Avrupa'nın bizi sürekli eleştirmesi, Türkiye'yi Batı'dan  uzaklaştırıyor. 'Önce bu problemi hallet sonra gel' deniyor. Hedef insan hakları ise AB içindeki bir Türkiye bu konuda daha hassas olmaz mı?
   <br/>
   <br/>
   AB üyeliği ile Avrupa Konseyi ve dolayısıyla Avrupa İhsan Hakları Sözleşmesi'ne taraf olmayı ayırmak gerekir. Türkiye yıllardır Konsey'in üyesi. AB ise daha ziyade ticari amacı olan başka bir kuruluş. Kendilerine göre standartları var. Bence insan hakları konusu ülkeleri dışarıda tutmaları için bir bahane oluyor. Çünkü kendi içlerinde birçok problemleri var. Yeni üyeler işleri daha da zorlaştıracak.
   <br/>
   <br/>
   Almanya'da ordudan atılan komünist
   <br/>
   <br/>
   Anayasal olarak ordudan atılanlar başka mahkemeye başvuramıyorlar. Bunlarla ilgili komisyonun tutumu nedir?
   <br/>
   <br/>
   Dini inançları ya da siyasi görüşleri dolayısıyla atılanlar var. AİHM Almanya'dan benzer bir hadiseyi görüştü. Komünist olduğu için ordudan atılan bir bayan asker mahkemeye başvurdu ve kazandı. Mahkeme bu hareketin onun düşüncesini dile getirme ve siyasi bir partiye katılma hakkını(Madde 11) elinden aldığına karar verdi. Bu olay örnek olabilir, ancak mahkeme ayrıca devletin memurlardan bir miktar itaat isteyebileceğini de kabul etti.
   <br/>
   <br/>
     Peki denge nasıl kurulacak?
   <br/>
   <br/>
   Örneğe göre değişir. Ülkenin demokratik düzenine aykırı bir komünist olan üst düzey asker ile 4 5 tane çocuğu eğiten öğretmen arasında fark var. Asker bir ihtilal ya da isyana sebep olabilir. Hadiseye de bakmak lazım. Dindar bir insansa, başka insanların inançlarına karışmıyorsa, din o insan için özel bir meseledir. Ancak altındakileri devletin niteliğini değiştirmek, yeni bir düzen kurmak yolunda teşkilatlandırıyorsa, o zaman başka hüküm verilir.
   <br/>
   <br/>
    Bu nasıl anlaşılır?
   <br/>
   <br/>
   Delillerle. Ne kadar risk olduğu önemli. 6. madde mahkeme usullerini anlatır. İdari konularsa mahkemeye başvuru hakkı olmayabilir. Ancak maaşının ödenmemesini gerekçe göstererek mahkemeye başvurabilir. Çünkü bu durum, 6. maddenin ihlal edilmesi anlamına gelir.
   <br/>
   <br/>
     Terörle siyasi hakları ayırıyorsunuz?
   <br/>
   <br/>
   Birisi terörizm yüzünden tutuklanmışsa, AİHM o insanı alıp tekrar yargılamaz. İç hukuka göre yargılama konvansiyona uygun olarak yapılmış mı onu inceler. Mesela bazı gazeteciler tututklandı, mahkeme bu kararları ifade hürriyetine aykırı buldu.
   <br/>
   <br/>
    Neler yapılmalı?
   <br/>
   <br/>
   Polise, askere insan hakları, bir insanın suçlu olduğu ispatlanana kadar masum olduğu öğretilmeli. Okullarda insan hakları öğretilmeli. Konferanslar düzenlenmeli.
   <br/>
   <br/>
   Refah'ın kapatılması da gündemde?  Siz bu konuda ne düşünüyorsunuz?
   <br/>
   <br/>
   Kararın hangi gerekçelerle verildiğine bakmak gerekir. Bir siyasi partiyi yasakladığınızda yeraltına iner; hem destekçileri artar, hem de daha radikal olur. Kontrol etmek şartıyla müsaade etmek en uygunudur.
   <br/>
   <br/>
    Fransa'da bir okul başörtülü kızları kabul etmedi. İlk mahkeme okul idaresini haklı buldu. Yüksek mahkeme kararı din özgürlüğünü ihlal gerekçesiyle iptal etti. Bu Türkiye için de  örnek olur mu?
   <br/>
   <br/>
   İki ülkeyi karşılaştırmak doğru değil. Fransa'da bunlar azınlık durumunda. İnsanlar burunları dışında tüm yüzlerini kapatıyorlar. Bayanların bu kısıtlamaları kabul ettiğini düşünemiyorum. Derinin teneffüse, güneş ışığına ihtiyacı var.
   <br/>
   <br/>
   Bu şahsi görüşünüz. İnsanlar 'dinim böyle istiyor' derse hukuki açıdan ne denebilir?
   <br/>
   <br/>
   Devlet tarafından masrafları karşılanan bir okulda iseniz, devlet niçin bir azınlığın bir şekil kıyafeti giyinerek ayrımcılığa sebep olmasına göz yumsun. Örtü bir yerde isyan anlamına geliyor. Rahibeler gibi okullarda giyinilir mi? Bu kızların ailelerinin ve diğer insanların baskısı altında olduğunu düşünüyorum. Devlet böyle yaparak onların da özgürlüğünü korumuş oluyor.  Bir de Fransa'da daha geniş, modern giysi kullanılıyordu.
   <br/>
   <br/>
   Burada da okullarda çarşaf giyilmiyor. Bayanların yüzleri tamamen açık.
   <br/>
   <br/>
   Türkiye'de bir parti, devleti İslam temellerine oturtmak istiyor. Fransa'da bu tehlike yok.
   <br/>
   <br/>
   Bahsettiğiniz parti iktidardaydı, ayrıca böyle bir arzuları olmadığını söylüyorlar.
   <br/>
   <br/>
   Bu her zaman yaptıkları şey. Afganistan'da neler oluyor? Cezayir'de fanatikler güç kazansaydı ne olacaktı? Şimdiden insanları öldürüyorlar. Tam gücü ele geçirince bunları yapabilirler. Hitler de başta çok güzel şeyler yapıyordu.
   <br/>
   <br/>
   Siz bir hukukçusunuz. Hukuki açıdan ileride birisi size bir şey empoze edecek diye şimdiden ona bir şey empoze edebilir misiniz?
   <br/>
   <br/>
   Ben bir şey empoze etmek değil, korumak diyeceğim. Dini okullara gitmek isteyenler oraya giderler. Devlet okullarında ise belli bir düzen vardır.
   <br/>
   <br/>
   Hindu, Müslüman farkı
   <br/>
   <br/>
   Türkiye'de özel okullar da Milli Eğitim'e bağlı. Çocuğuna istediği eğitimi veremez mi aile?
   <br/>
   <br/>
   Verebilir, ama başörtüsüyle eğitimin ilgisi yok ki. O bir inancın gösterisi.
   <br/>
   <br/>
   İnancım dolayısıyla örtünüyorum diyorsa ne diyeceksiniz? Hindistan'da ineklere trafiği engeller bile hürmet ediliyor. Buna irrasyonel diyebilir miyiz?
   <br/>
   <br/>
   Bence devlet İslami pratiğin gereklerinin yapılmasını temin etmeli. Evde, camide dini ibadetlerini yapabilirler. Ancak devletin laik eğitim sisteminden yararlanacaklarsa kurallara uymalılar. Hindistan'da Sihler özel kıyafetler giyiyorlar. Ama fundamentalistler laik devleti yıkıp, İslami sistem kurmak amacındalar. Bu yüzden sadece dine değil, politik meselelere de karışıyorlar. Başörtüsü bu yüzden bir politik işaret oluyor. Nazi işareti de serbest olmamalı okulda, başörtüsü de.
   <br/>
   <br/>
   Faşizm kanunen yasaklanmış bir ideoloji. İslam öyle mi?
   <br/>
   <br/>
   Bazı İslam ülkelerindeki pratiklere bakıldığında İslam'ın da aynı şekilde insan haklarına karşı bir uygulamaya dönüştüğü görülüyor. Osmanlı bir İslam devleti idi. Katoliklere, Yahudilere toleranslı idi. Ancak şimdi bir fundamentalizmdir gidiyor.
   <br/>
   <br/>
   Türkiye'de insanlar eski toleranstan farklı birşey istemiyor. Batıda ve Türkiye'deki bazı haksız eleştiriler insanları radikalize ediyor. Bu ülke Cezayir ya da İran gibi değil. Cezayir'deki birçok olayın devlet tarafından yapıldığı Batı medyasına yansıdı.
   <br/>
   <br/>
   Bu genellikle doğru. Toplum içinde açık tartışmalar baskıdan daha iyidir. Ülkelerin bu tür olaylara karşı aldığı tavırlar farklı oluyor. Bizim komünistlerle sınırımız vardı. Sızmaya çalışıyorlardı. Bu yüzden biz sert çıktık komünistlere. Ancak Fransızlar'ın böyle bir tehlikesi yoktu. Daha rahat davrandılar. Bir partiyi kapatmak güzel değil elbette.
   <br/>
   <br/>
   Sizlerin Yunanistan'ı, Rusya'yı fazla eleştirdiğinizi duymuyoruz. Halbuki Rusya'da bir Çeçenistan dramı yaşandı.
   <br/>
   <br/>
   Ben şahsen Rusya'nın tam üye olmasını benimsemiyorum. Ancak biliyorsunuz, o süper güç muamelesi görüyor. Avrupa Konseyi'ne alınması da bu yüzden. Bu konuda çok adil davranamayacağımız açık. Bildiğim kadarıyla bu ülkede hapishanelerin, mahkemelerin elle tutulur bir yanı yok.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2720-32-insan-haklari-bahane.html), [web.archive.org (arşiv bağlantısı)](http://web.archive.org/web/20130728211633/http://www.aksiyon.com.tr:80/aksiyon/haber-2720-32-insan-haklari-bahane.html)
