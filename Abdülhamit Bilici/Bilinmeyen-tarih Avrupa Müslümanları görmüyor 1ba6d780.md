# Avrupa Müslümanları görmüyor

*Abdülhamit Bilici Bilinmeyen-tarih*

<div>
 <font>
  <img border="0" height="1" src="/web/20040930043730im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040930043730im_/http://www.aksiyon.com.tr/resim/384/32.jpg" vspace="5"/>
  </p>
 </font>
 <font class="content">
  Uzunca süre karşı çıktıktan sonra Türkiye Müslümanları Avrupa Birliği üyeliğine sıcak bakmaya başladı. Avrupa perspektifinin özgürlük getireceğini düşündüler. Ancak geçen 5 yılda bu ilgiye hiç karşılık vermeyen Avrupa, din özgürlüğü alanında yalnız gayrimüslimlerin ve Aleviler'in sorunlarıyla ilgileniyor. Niçin?
 </font>
 <p>
  <font class="content">
   28 Şubat sürecinde kendilerinin de mezunu olduğu okullara büyük bir darbe indirilen imam hatip lisesi meslek dersleri öğretmenleri, aralarında Türkiye’nin Avrupa Birliği üyeliğini tartışıyorlardı.
   <br/>
   <br/>
   Hayatında dini ciddiye alan ve ilahiyat eğitimi almış her insandan bekleneceği gibi konuyu dini ilkeler ışığında ele alıyorlar; Hıristiyan ve Yahudiler’le ilişkileri düzenleyen dini metinlere bakarak yeni durumu anlamaya çalışıyorlardı.
   <br/>
   <br/>
   İçlerinden bir kısmı bu ilkelerden Hıristiyanlar’ın oluşturduğu bir örgütlenmeye Türkiye’nin bir İslam ülkesi olarak katılmasının doğru olmadığı sonucunu çıkarırken, diğerleri aynı metinleri daha farklı yorumlamaktan yanaydı. Onlara göre AB’nin temeli ekonomik işbirliğiydi ve bu açıdan Müslümanlar’ın gayrimüslimlerle ilişki kurmasında sakınca yoktu. Ayrıca içinde bulunulan süreç dikkate alınırsa AB üyeliği iyice daralan özgürlüklerin genişlemesine katkıda bulunacak, bu da dindar insanların lehine olacaktı. Yaklaşık 3 yıl önceki bu tartışmada, o gün ikinci görüş ağırlık kazanmıştı.
   <br/>
   <br/>
   Aslında bu tartışma Türkiye’nin hemen her köşesinde, kendilerini bu milletin omurgası gibi görmeye inandırmış dindar Müslümanlar arasında yapılanların yalnız bir örneğiydi. Ve işin ilginç yanı, 20’nci asrın sonunda modern cumhuriyet medreseleri diyeceğimiz imam hatiplerin hocalarının tartıştığı konuyu, aynı asrın başında zamanın ilimleriyle mücehhez bir Osmanlı din adamı da, Doğu’daki muhafazakar hemşehrileriyle tartışmıştı. Aynı ilkelerden hareketle bu ilim adamı, Batı ile ilişkilere itiraz edenlere, din dışındaki konularda işbirliği yapmanın mümkün olabileceğini söylüyordu.
   <br/>
   <br/>
   O zamanki adıyla Avrupa Ekonomik Topluluğu projesine karşı Türk solunun ‘Onlar ortak, biz pazar’ sloganını üretmesinden önce karşıt tezlerini ortaya koymuş olmasına rağmen Türkiye’deki dindar Müslümanlar’ın bir kısmı, AB taraftarlığını açıklamak için sık sık 28 Şubat sürecinin acı tecrübesine dikkat çekiyor.
   <br/>
   <br/>
   Müslümanların bir kısmındaki önemli bir farka dikkat çekmek için vurgu yapıyoruz. Çünkü esasında dindar Müslümanlar’ın siyasi İslam kanadı bu projeye muhalefette öndeydi. 1960’larda Ahmet Çiftçi’nin Her Yönüyle Ortak Pazar adlı kitabı bir ilkti ve burada Ortak Pazar’a karşı çıkmayan, Milli Nizam lideri Necmettin Erbakan’ın da içinde bulunduğu önemli isimlerin listesi yayınlanmıştı. Bunun üzerine Erbakan, Ortak Pazar’a karşı çıkmış ve Meclis’te bu projeyi üst katında siyonistlerin, orta katında Hıristiyanlar’ın, alt katında Müslümanlar’ın oturduğu 3 katlı eve benzettiği konuşmayı yapmıştı.
   <br/>
   <br/>
   Dindarlar arasında bu konuda kaydadeğer farklılıklar olduğunu kamuoyu Fethullah Gülen’in 1995’teki Gümrük Birliği tartışmalarında ‘ekonomik açıdan milli çıkarlarımıza aykırı değilse’ kaydıyla olumlu, Necmettin Erbakan’ın ise olumsuz tavrıyla anlamıştı. Zaten öteden beri Türkiye’de Müslümanlar’ın bir kısmı Batı’ya olumlu ve olumsuz yönlerini ayırarak eleştirel yaklaşırken, bir kısmı toptan reddediyordu. Dolayısıyla bu dönüşüm özellikle ikinci kategoriye girenler açısından oldukça yeni bir hadiseydi.
   <br/>
   <br/>
   Dindar Müslümanlar’ın Avrupa’ya yaklaşımındaki bu dönüşümü, yalnız 28 Şubat süreciyle açıklamak elbette zor. Çünkü bu post—modern darbeden çıkarılan acı dersler kadar, Özallı yıllarda yaşanan tatlı tecrübelerin de etkisi vardı. İnsanlar, bir zamanlar siyasi İslam’ın hedefi olan ‘İslam Devleti’ne sahip olmadan da, demokratik bir ortamda huzur içinde yaşayabileceklerini görmüşlerdi. Belki de böyle hoş bir dönemin arkasından geldiği için, 28 Şubat’ın etkisi bu kadar sarsıcı olmuştu. Muhtemelen bu müdahale, gerçek demokratik koşullarda toplumun bütün renklerinin birarada, vesayete ihtiyaç duymadan yaşadığının anlaşılmasından korkanlar tarafından planlanmıştı.
   <br/>
   <br/>
   Avrupa’ya bakıştaki değişimde hızlanan uluslararası etkileşimin, medyadan devlet tekelinin kaldırılmasının ve Anadolu insanının  akın akın dünyaya açılmasının da payını unutmamak gerekiyor.
   <br/>
   <br/>
   Hoşgeldin beklentisi
   <br/>
   <br/>
   Zihinlerde yaşanan ve AB üyeliği talebiyle pratiğe yansıyan bu eğilim, bir süredir ciddi bir sorunla karşı karşıya. Çünkü geç de olsa sıcak bakmaya başladıkları Avrupa, onları arasına almakta, sorunlarını sahiplenmekte hiç de istekli görünmüyor. Avrupalı siyasiler, devlet adamları, insan hakları savunucuları, Türkiye’de dindar Müslümanlar’ın sorunlarını görmek istemiyordu.
   <br/>
   <br/>
   Kimi Avrupalılar’ın Türkiye’yi Müslüman kimliği dolayısıyla dışarıda tutmaya çalıştığı biliniyordu. Ama nihayet 1999’da Türkiye’nin adaylığını onaylayan çevreler, öncekilerin Türkiye’ye karşı geliştirdiği tavrı adeta bu defa dindar insanlara karşı uygulamaya başladı.
   <br/>
   <br/>
   AB belgelerinde dindarlar
   <br/>
   <br/>
   Kamuoyunun çoktandır farkında olduğu bu tavır, AB raporlarında da açıkça görülüyor. Türkiye’yle ilgili raporların ilki, 28 Şubat’ın da yaşandığı 1997 yılı gelişmelerini değerlendiren “1998 İlerleme Raporu”ydu. Bu raporun din özgürlüğüyle ilgili bölümünde ilköğretimde ‘Sünni’ anlayışa dayalı din eğitiminin zorunlu olması eleştirilirken, gayrimüslimlerin dini özgürlükleri bakımından muhatap oldukları sıkıntılara dikkat çekiliyordu. Süryaniler’in dini azınlık olarak tanınmamasına temas ediliyor, ardından Aleviler’in Sünniler gibi maaşları devlet tarafından ödenen din adamlarına sahip olmadığı not ediliyor. Ama dindar Müslümanların mağduriyetlerinden hiç bahsedilmiyordu.
   <br/>
   <br/>
   Sonraki yıllarda yayınlanan raporlarda da manzara pek değişmiyor. 1999 raporunda Lozan’la kabul edilmeyen dini azınlıkların ve Kürtler’in durumu, Kürtçe TV üzerinde duruluyor. Örgütlenme özgürlüğü çerçevesinde HADEP, Kürt Demokratik Kitle Partisi yanında Refah, Fazilet’e de siyasi gelişmeler özetlenirken değiniliyor. 2000 raporunda İnsan Hakları Derneği’nin bir şubesinin kapatılması önemle zikredilirken, 60’a yakın şubesi kapatılan Milli Gençlik Vakfı’na atıfta bulunulmuyor. Heybeliada Ruhban Okulu’nun açılması talebi dile getirilirken, dini azınlıklara binalarını restore etmek için izin isteme zorunluluğunun kaldırılması olumlu gelişme olarak not ediliyor. Aleviler’in durumunda ilerleme olmadığı kaydediliyor.
   <br/>
   <br/>
   2001 yılına ait en son raporda ise ne başörtüsünden, ne Kur’an öğrenimiyle ilgili yasaktan, ne de dini inançları yüzünden iş hayatında mağduriyet yaşayanlardan söz ediliyor. Ama gayrimüslim azınlıklar ve Aleviler yine unutulmuyor.
   <br/>
   <br/>
   Belgelerden bahsetmek belki biraz sıkıcı, ama herbiri yüzlerce sayfa tutan metinlerden özetleyerek aktardığımız bu noktalar havayı yansıtması bakımından çok önemli. AB raporunun ne kadar eksik bir perspektifle hazırlandığı, aşağıda temas edeceğimiz ABD’nin Türkiye insan hakları raporuyla karşılaştırıldığında daha iyi anlaşılıyor.
   <br/>
   <br/>
   Türkiye tarihini biraz bilen bir insanın AB’nin raporlarından çıkaracağı ilk sonuç, ne yazık ki AB’nin Türkiye yaklaşımının 18—19’uncu yüzyıl boyunca Osmanlı üzerinde etki kurmaya çalışan ve bunun için gayrimüslim tebaanın haklarını alet olarak kullanan Batılı güçleri hatırlattığı. Sanki Türkiye’de Müslümanlar hâlâ halifelik yoluyla iktidarını koruyor ve din özgürlüğü alanındaki sorunlar gayrimüslimler ve Sünnilik dışındaki mezheplere uygulanan baskılardan kaynaklanıyor.
   <br/>
   <br/>
   Türkiye’yi anlamanın zorluğu
   <br/>
   <br/>
   Bu garip tavrından dolayı Avrupa’yı suçlamadan önce, Türkiye’nin hiçbir modele uymayan garip yapısını anlamanın kolay olmadığını kabul etmek gerekiyor. İnsan hakları konusunda dikkat çeken çıkışlarıyla tanınan milletvekili Mehmet Bekaroğlu, Türkiye’deki durumun insan hakları alanında varolan tecrübeye ters düştüğünü kabul ediyor. Çünkü genelde marjinal grupların, azınlıkların hakları ihlal edilir ve  bu konularda duyarlı çevreler de dikkatlerini bu noktalara çevirirken, Türkiye’de çoğunluk sorun yaşıyor. Dolayısıyla Avrupalılar’ın samimi olarak insan haklarıyla ilgilendiklerini farz etsek bile, dindarların bu ilgiden nasipsiz kalması ihtimal dışı değil.
   <br/>
   <br/>
   AB kendini savunuyor
   <br/>
   <br/>
   Peki Kürt meselesini, sözde Ermeni soykırımını, Aleviler’i sürekli gündeminde tutan Avrupa’nın dindar Müslümanlar’a ilgisizliği nereden kaynaklanıyor?
   <br/>
   <br/>
   Brüksel adına buradaki gelişmeleri izleyen ve yıllık raporların hazırlanmasına katkıda bulunan AB’nin Ankara temsilciliği bu soruya şöyle bir cevap veriyor. Onlara göre örneğin başörtüsü meselesinin AB tarafından gündeme getirilmemesi ya da Türkiye raporlarına girmemesinin sebebi bu konuda Avrupa’da 15 üyenin de üzerinde anlaştığı ortak bir tutumun olmayışı. Avrupa çapında ortak bir anlayış olmadığı için yüksek baraj uygulamasının da gündeme getirilmediğini buna örnek veriyorlar. Ama ilerleme raporlarının birinde yüzde 10’luk seçim barajı yüzünden 5 milyon seçmenin temsil edilmediğine dikkat çekiliyor. Israrla üzerinde durulan azınlık konusunda da aslında AB üyeleri arasında ortak bir tutum bulunmuyor. Bu arada başörtüsü konusunda Avrupa’da farklılıklar olduğu gibi ortaklıklar da bulunuyor. Nitekim Avrupa üniversitelerinin hiçbirinde başörtüsü sorun değil. Fransız Danıştayı’nın hem de ilköğretimde başörtüsünün bizatihi yasak konusu olamayacağına dair kararları var.
   <br/>
   <br/>
   Komisyon yetkilileri din özgürlüğüyle ilgili yaklaşımın ifade özgürlüğü kadar net olmadığını, Müslümanlar’ın uygun bir dil bularak sorunlarını anlatması gerektiği, şeriat, fundamentalizm gibi korku ve önyargıların da durumu zorlaştırdığını belirtiyorlar. Türkiye’deki insan hakları örgütlerinin İslamcı, Kemalist, Kürtçü şeklindeki bölünmüşlüğü de bir handikap olarak ifade ediliyor. Başörtüsünün devlet politikası olarak görüldüğü için fazla üzerine gidilmek istenmediği de bu konulara ilgisizliği açıklamak için ileri sürülen gerekçelerden bir başkası. Halbuki başörtüsü; Diyanet’in yapısı, Kürt, Ermeni, Kıbrıs meselelerinin hiçbirinden daha önemli bir devlet politikası değil.
   <br/>
   <br/>
   Avrupa’nın Türkiye’den istediği ev ödevlerinin listesini oluşturan Katılım Ortaklığı Belgesi(KOB)’nde din özgürlüğünü de içine alacak şekilde, hiçbir grup ayrımı yapmadan insan hakları ve özgürlüklerin yerine getirilmesinin istendiğine vurgu yapıyor temsilcilik yetkilileri. Gerçekten özellikle KOB’un orta vadede yerine getirilmesini istediği kriterlerden biri din özgürlüğü. Ama burada konunun ele alınmış olması, gayrimüslimlerin ya da Aleviler’in sorunlarının değişik belgelerde ele alınmasına engel olmazken, dindar Müslamanlar’ın sorunlarının görülmemesine gerekçe olmayacağı ortada.
   <br/>
   <br/>
   Müslümanlar lobi yapamıyor
   <br/>
   <br/>
   AB yetkililerinin cevabını aldıktan sonra dindarların insan haklarını gündeme getiren en önemli örgüt olan Mazlum—Der Başkanı Yılmaz Ensarioğlu ile bu çifte standardın sebeplerini konuştuk.
   <br/>
   <br/>
   Bir tek Avrupa olmadığını, politikaları AB mekanizmalarının değil büyük başkentlerin belirlediğini söyleyen Ensarioğlu, dindarların haklarına Avrupa’nın ilgisizliğini iki faktöre bağlıyor: Uluslararası mekanizmalara derdini anlatma becerisinin olmayışı. Ve Avrupa’nın tarihi önyargılar, 11 Eylül süreci gibi sebeplerle mağduriyetleri görmek istememesi. Genel olarak iki faktörün etkisini yarı yarıya gören Ensarioğlu, 2001 raporunu gördükten sonra ikinci faktörün ağırlığının daha fazla olduğuna inandığını söylüyor. Çünkü raporun ortaya çıkmasında etkisi olan komisyon, parlamento ve konseyden yetkililerle Brüksel’de buluşarak dindarların bütün sorunlarını anlattıklarını, gerekli belgeleri, istatistikleri verdiklerini ama son rapora tek satır bile yansımadığını belirtiyor.
   <br/>
   <br/>
   Avrupalı siyasetçilerin Kürtler’in, Aleviler’in, Süryaniler’in sorunlarına ilgi göstermesinde bu grupların yaptığı yoğun lobi faaliyetinin etkisini herkes kabul ediyor. Dindar bir insan hakları savunucusu, Avrupa’daki Müslüman grupların, Türkiye’deki liderleri tarafından yalnız döviz kaynağı olarak görülmesinin olumsuz etkilerine dikkat çekiyor. Avrupa’daki dindarların içlerine kapalı ve bölünmüş yaşantılarıyla toplumdaki güç merkezlerinden çok uzak olduklarını, Avrupa kamuoyunu Türkiye’deki dindarlar lehine etkileme güçlerinin olmadığını ifade ediyor.
   <br/>
   <br/>
   Avrupa ve İslam adlı kitabında Avrupa’nın din farklılığından kaynaklanan sorunları çözmek için Endülüs modelinden yararlanmasını öneren İsveç’in İstanbul Başkonsolosu İngmar Karlson da bu görüşü teyit ediyor. Kendi ülkesine ilk gelen göçmen grubunun Türkler olduğunu, ama sonradan gelen Süryani ve Kürtler’in çok daha etkili lobi yaptıklarını, Türkler’in Türkiye’de çoğunluğun hakları, başörtüsü gibi konularla ilgilenmediğini, dolayısıyla bir baskı grubu olmadıklarını ve büyük oranda asimile olduklarını söylüyor. Karlson’a göre, başörtüsü gibi sorunlara Avrupa’nın fazla eğilmemesinin altında yatan neden, bu sorunları Türkiye gibi kendilerinin de henüz tartışıyor olmaları. Kendi ülkesindeki başörtüsü tartışmasını aptalca bulduğunu belirten Karlson, anneannesinin de başını örttüğünü, evden çok nadir çıktığını, eskiden İsveç’te olmamasına rağmen Amerika’dan gelen beyzbol şapkasıyla öğrencilerin sınıflara girdiğini, saçları punk yapmakla başörtüsü takmak arasında fark olmadığını düşünüyor. Ona göre, hemşirelik gibi mesleğin gerektirdiği zorunluluklar dışında bir sınırlama getirmek anlamsız. Bu konuya AB genelinde bir çözüm bulunmasının zor olduğunu belirten Karlson, her ülkenin kendi çözümünü bulacağı görüşünde.
   <br/>
   <br/>
   Avrupa dindar mağdurları görmüyor
   <br/>
   <br/>
   Avrupa’nın dindar Müslümanlar’ın sorunlarına gösterdiği ilgiyi ölçmek için çeşitli alanlardaki mağdurların da görüşlerini aldık. Bunlardan biri başörtüsü dolayısıyla milletvekilliği düşürülen Gazeteci—Yazar Nazlı Ilıcak’tı. Sorunları yaşadığı dönemde Avrupalı herhangi bir yetkilinin kendisiyle temas kurmadığını, ama kendisinin konuyu AİHM’ye götürdüğünü belirten Ilıcak, Avrupa’nın bu konuya ilgisizliğinin, Türk hükümetinin başörtüsünü ve dindarları demokrasiye tehdit olarak göstermesinden kaynaklandığını düşünüyor. Ayrıca Avrupa’nın etnik talepleri anlayabildiğini, ama yaşadığı tarihi süreç itibariyle dini hakların artırılması talebini anlamakta güçlük çektiğini vurguluyor. Bu alandaki lobi yetersizliği tesbitine katılan Ilıcak, Bekaroğlu’nun dikkat çektiği üzere Türkiye’nin kendi ülkesinde çoğunluğun dinine baskı yapan nadir ülkelerden biri olmasının da sorunun anlaşılmasını güçleştirdiğini düşünüyor.
   <br/>
   <br/>
   Son günlerde başörtüsü dolayısıyla yeniden gündeme gelen imam hatiplerdi. Bu okulların sorunlarını takip eden bir sivil toplum kuruluşu olan ÖNDER’in başkanı İbrahim Solmaz, gerek bu okul mezunlarına yapılan haksızlıklar, gerek başörtüsü sorunu ve kesintisiz eğitim dolayısıyla okulların çoğunun kapanışı karşısında Avrupa’dan destek görmediklerini söylüyor. Solmaz, aslında bütün dindarların hissettiği önemli bir noktaya parmak basıyor. O da imam hatiplilerin devleti karşılarına alarak yurt dışında bir yerlere şikayet etmeyi hâlâ içlerine sindirememiş olması. Bu yüzden Avrupalılar’ın şimdiye kadar kendileriyle ilgilenmemelerini biraz da onların kapısını çalmamış olmalarına bağlıyor.
   <br/>
   <br/>
   Maalesef yaşanan gelişmeler onların bu tarihi duruşlarını epey zorlamışa benziyor. Çünkü 300’e yakın ilahiyat öğrencisi, 500—1000 arasında da imam hatip lisesi öğrencisi AİHM’ye müracaat için yetki belgelerini avukatlara vermişler. Türkiye’de hükümet ve siyasi partiler dahil büyük çoğunluğun tasvip etmediği bu tıkanıklığın belki bu yolla aşılmasını umuyorlar. Kendi de imam hatip kökenli bir işadamı olarak İbrahim Solmaz, Brüksel’in her söylediğinin yerine getirilmesi anlamında olmasa da eşit bir işbirliği platformu olarak AB üyeliğine soğuk bakmıyor. Başörtülü öğrencilerden yüzlercesinin Avusturya’da eğitime devam ettiklerini, bu ülkenin vize işinde kolaylık sağladığını, ama YÖK’ün sürekli peşlerinde olduğunu, örneğin Macaristan’ın denkliğini iptal ettiğini belirtiyor.
   <br/>
   <br/>
   Dindar insanların lobiler oluşturarak bu meseleyi dünyanın gündemine taşıyamamalarının altında beceriksizlikleri yanında, Solmaz’ın dikkat çektiği bir başka neden daha var. O da bu kitlenin hâlâ devletten kendini ayrı görememesi ve dolayısıyla yurtdışında devlete karşı ‘cephe’ açmayı ‘etik’ olarak uygun bulmaması.
   <br/>
   <br/>
   İşte Gazeteci—Yazar Ahmet Taşgetiren de ısrarla bu noktanın altını çiziyor. Birileri görmek istemese de dindar insanların Kıbrıs, Ege, sözde Ermeni soykırımı, Ayasofya meselesi, PKK’nın terör listesine alınmaması gibi milli meselelerde çok hassas olduklarını ve bu yüzden devletin güvenliği ile kendi özgürlük ihtiyaçları arasında ciddi bir çelişkiyle karşı karşıya bulunduklarını belirtiyor.
   <br/>
   <br/>
   Şartların zorlaması ve Türkiye’de çözüm imkanı kalmamış olmasından dolayı dindarların Avrupa’ya yöneldiğini doğrulayan Taşgetiren, bu tercihin de hiçbir zaman çekincesiz olmadığını, Avrupa’nın dindar insanların özgürlük taleplerine karşı alacağı tavır konusunda kuşkularını muhafaza eden bir yaklaşım içinde olduklarını söylüyor. Ona göre bu kuşku, AB’nin bu kitlenin sorunlarına ilgisizliği, AİHM’nin başörtüsü ve Refah kararıyla biraz daha güçlendi. Derdini anlatamama sorununa katılmakla beraber dertlerin iletildiği yerlerden alınan olumsuz tavırların da hesaba katılması gerektiğini belirten Taşgetiren, Avrupa’da yetkili organları ziyaret eden bu meselelerle ilgili birçok hukukçunun da çok ilgisiz ve soğuk bir tavırla karşılaştığını hatırlatıyor.
   <br/>
   <br/>
   Hukukçular arasında nüfusunun yüzde 99’u Müslüman olan Türkiye’de alınamayan hakların Avrupa’da alınmasının daha zor olacağını düşünenler olduğu gibi, AB üyeliğinin bu alandaki insan hakları mücadelesi için Türkiye’dekine kıyaslanmayacak kadar sağlam bir zemin oluşturacağı kanaatinde olanlar da var. AB üyesi bir Türkiye’de bu sorunların otomatik olarak çözülmeyeceği, Türkiye’de olduğu gibi orada da mücadele edilmesi gerekeceği ve Avrupalılar’ın buna karşı tutumlarının çok olumlu olmasa da hukukun onlar tarafından kabaca ihlal edilmeyeceği düşünülüyor.
   <br/>
   <br/>
   Bu durumda bir dindar Müslüman’ın AB içindeki ve dışındaki Türkiye’de karşı karşıya olacağı ortamı karşılaştırmak gerekiyor. Bu alternatiflerden ikisinde de şu ankinden fazla bir ilerleme olmayacağını farz edersek dindar bir Müslüman için hangisi daha uygundur? ‘AB dışındaki Türkiye’nin durumunu bugün yaşayarak biliyoruz. Avrupa’da Müslüman olmayı da 1960’lardan beri orada yaşayanlar biliyor. Ayrıca ‘Avrupalı Müslüman Olmak’ üzerine dini, felsefi boyutlarıyla kafa yoranlar da var. Yeni bir olgu olan, Batı demokrasileri içinde yaşayan Müslümanlar’ın durumu üzerine İslam dünyasının ileri gelen ilim adamları biraraya gelip formüller üretiyor, yeni analizler yapıyorlar. İhvan—ı Müslimin’in kurucusu Hasan el Benna’nın İsviçre’de yaşayan torunu Dr. Tarık Ramazan’ın “Bir Avrupalı Müslüman Olmak’ adlı kitabı bu yöndeki gayretlerden biri. Örneğin Ramazan bu çalışmasında İslam tarihinde ortaya çıkan durumun, yani temel özgürlükleri garanti altına alınmış bir biçimde Müslümanlar’ın Batı toplumu içinde yaşamalarının klasik dar’ül İslam, dar’ül harb gibi kavramları yeniden değerlendirmeyi gerekli kıldığını söylüyor. Kitabının bir bölümünde şu an Avrupa’daki dindar Müslümanların karşı karşıya olduğu tablo şöyle tasvir ediliyor:
   <br/>
   <br/>
   * Namaz, hac, zekat, oruç gibi İslami pratikler için yasak yok. Bazı bölgelerde cami inşası sorunlu olsa da Avrupa’nın her tarafında artık görünüyor. Başörtüsü, mezarlıklar, helal et gibi konularda yer yer sorunlar sürekli tartışılıyor. *Eğitim alanında ayrımcılık yapılmıyor, eğitim imkanı İslam dünyasının büyük bölümüne kıyasla daha geniş. *Örgütlenme sorunu yok; yalnız Fransa’da 2 bin İslami örgüt bulunuyor. Yerel ya da ulusal, uluslararası bazda örgütlenme tercihe kalmış bir durum. *Müslümanlar diğer vatandaşlar gibi kanun önünde eşitler. *İslam’ın ticaret, faiz, ölüm, miras gibi muamelatla ilgili hükümleri uygulanmıyor, ama empoze de edilmiyor. *Her türlü seçim şansının olduğu, sanayi toplumunda manevi hayatın korunması ve gelecek nesillere geleneğin aktarılması Hıristiyan, Yahudi ve Müslüman için aşağı yukarı aynı derecede sorun.
   <br/>
   <br/>
   Müslümanın nihai hedefi
   <br/>
   <br/>
   Dindarların sorunlarına karşı Avrupa’nın ilgisizliği, AİHM’nin Refah kararında aslında başvuranların da hatası dolayısıyla yalnız partinin değil İslam’ın yargılandığını düşünen ve başlangıçtaki olumlu yaklaşımını kaybedenlerin sayısı giderek artıyor. Gerçekten şu an büyük dairenin önünde olan ve Avrupa’nın İslam’a bakışında önemli bir referans noktası olma ya da bozulma ihtimali olan bu kararda İslam hukukunun ve laikliğin yeniden tanımlanmasını talep etmenin demokrasiye aykırılığı vurgulanıyor. Belki de bu tehlikeyi fark ettiği için Prof. Dr. Hayrettin Karaman, Müslümanlar’ın sırf maddi olarak sömürülmekten, siyasi olarak da baskılardan kurtulmak arzusuyla AB’ye girme isteğini, “İslam’ın yüce ve kapsamlı hedeflerine veda etmek” olarak gördüğünü belirtiyor Yeni Şafak’taki son yazılarında.
   <br/>
   <br/>
   Prof. Karaman’dan çok farklı bir ilmi disiplin içinden gelmiş olsa da Prof. İlber Ortaylı da, derin tahlilde Avrupa’nın nihai hedef görülmesini eleştiriyor. Saraybosna’daki İslam Şurası’nda yaptığı konuşmada “... Batı medeniyetini ve Avrupa demokrasisini ölümsüz, ve nihai bir model gibi kabul eden insanlar Müslüman olamazlar...” diyor.
   <br/>
   <br/>
   Üyelik durumunda, Türkiye’nin Türk ve İslam dünyasının gelişmiş ülkeler ligindeki temsilcisi olacağını, Avrupa’nın da kendinden farklı bir kültürü içine kabul ettiği için gerçek bir uygarlığın temelini atacağını düşünen Diyanet İşleri Başkanı Nuri Yılmaz da Türkiye’nin bu ilişkide yalnız norm alan değil, aynı zamanda norm veren taraf olması gerektiğini belirtiyor.
   <br/>
   <br/>
   Rasim Özdenören ise AB’ye girme sürecinde Müslümanların ve Türkiye’nin tutumunu tartışırken, şu noktaya parmak basıyor: “AB üyeliğinin Türkiye’den demokratikleşmesini, Müslümanlar’dan da zımmen İslami taleplerinden vazgeçmesini istiyor. Demokratikleşmek zaten Türkiye’nin hedefidir, ama Müslümanlar’ın İslami talepte bulunması İslamın hukuk düzeninin yürürlükte olmasını istemek demektir. Bu ise Avrupa’nın Hıristiyani kültürleriyle uzlaştırılamaz.” İslam talebi açısından, AB’nin dışının içine göre ne kadar farklı olduğu cevaplanması gereken bir soru.
   <br/>
   <br/>
   Bugünlerde milliyetçi—muhafazakar çevre içinde AB’ye sıcak bakmayanlardan bir grup, Türkiye’nin kendi tarihi, hinterlandı ve kültürüyle buluşması durumunda elde edeceği vizyonun AB’den çok parlak olacağı düşüncesindeki gelecek hakkında büyük rüyaları olan idealist insanlar. Hatta bunlardan bir kısmı, AB üyeliğini Türkiye’nin kendi tarihi dinamikleri üzerinde bir alternatif olarak ortaya çıkmasını önleme teşebbüsü olarak görüyor. Bir diğer grubu ise AB içinde Türkiye’nin şu anki varlığını bile koruyamayacağını düşünen, bölünmeyi, kimlik kaybını vs. ileri süren karamsarlar ve ürkekler oluşturuyor. Her iki grupta da siyasi yelpazenin en sağından en soluna kadar çok ilginç ittifaklar bulunuyor.
   <br/>
   <br/>
   Her iki grup açısından da cevaplanması gereken bazı sorular var: Acaba AB standartları getireceği demokratikleşme, her alanda disiplin ve ekonomik istikrar Türkiye’nin büyük rüyasına engel mi olur, yoksa onu hızlandırır mı? Almanya, Fransa, Britanya gibi aslında herbiri kendi rüyalarına sahip ülkeler, AB’yi niçin kendi emellerine engel görmüyorlar? Avrupa’nın küçük ülkelerindeki stratejistler, bu büyüklerin aslında AB maskesi altında milli politikalarını sürdürdüklerini düşünüyor. Türkiye de sürekli korkular üretmek yerine, AB’yi nasıl kendi büyük vizyonunun bir parçası haline getireceğinin hesaplarını yapamaz mı?
   <br/>
   <br/>
   Türk münevverlerinin Türkiye’nin Avrupa ile izdivacının meşruiyetini bu şekilde tartışırken aynı tartışma ters açıdan elbette Avrupa’da da yıllardır yapılıyor. AB’nin din, coğrafya, seküler değerler üçleminden özellikle hangisine dayandığı sorusunu, her ekol kendine göre cevaplıyor. Hıristiyan Demokratlar ve Helmut Schmidt gibi bazı sosyal demokratların, solun ve Yeşillerin farklı yaklaşımları medyaya yansıyor. Sadece siyasilerin değil Avrupalı aydınların da aralarında bölündüğü bir tartışma bu. Nitekim yaşayan Alman filozoflarından Jürgen Habermas Avrupa kimliğini ele alırken İslam unsuruna hiç dikkat çekmezken, AB’nin Akdeniz ülkelerinde gelişen yeni bir Avrupa kimliği tanımı İslam’ı da içine alan ve Akdeniz medeniyeti vurgusunu öne çıkarıyor.
   <br/>
   <br/>
   Tartışma nasıl sonuçlanırsa sonuçlansın, dikkat çeken nokta her iki tarafın da farklılığın farkında olduğu. Türkiye’de yapılan bir kamuoyu yoklamasında AB’nin Türkiye’yi yüzde 75 gibi bir oranla din, kültür, tarih farklılığı dolayısıyla almayacağı sonucunun çıkması, AB üyeleri arasında da aday ülkelerden üyeliği en az desteklenen ülkenin Türkiye olması durumu anlatıyor.
   <br/>
   <br/>
   ABD—AB farkı
   <br/>
   <br/>
   ABD de her yıl bütün ülkeler için insan haklarıyla ilgili olarak AB’nin Türkiye için hazırladıklarına benzer rapor hazırlıyor. Örneğin 4 Mart’ta yayınlanan 2001 raporuna göz gezdirdiğinizde Türkiye’nin tamamını bulabiliyorsunuz. Avrupa’nın hazırladığı rapor gibi yalnız Kürt meselesi, gayrimüslim azınlıklar, Alevi meselesini değil, AB raporunda özet olarak bile verilmeyen insan hakkı ihlalleri ayrıntılı biçimde ele alınıyor. Başörtüsü yasağı, Fethullah Gülen, Mehmet Kutlular, Fehmi Koru, Abdurrahman Dilipak, Merve Kavakçı, Kur’an kurslarıyla ilgili yasaklar ve Fatih Üniversitesi aleyhine yürütülen kampanyayla ilgili bilgiler veriliyor. Amerikan raporu, Mazlum—Der’in verilerine dayanarak 44 öğretmenin başörtüsü dolayısıyla işini kaybettiğini zikrediyor. Hatta o kadar ilginç ki ABD’nin Afganistan’a yönelik başlattığı savaşı protesto etmek isteyen insanlara Ankara valiliğinin izin vermemesini bile kaydediyor.
   <br/>
   <br/>
   Atlantik’in iki yakası arasında Türkiye’ye bakışta ortaya çıkan bu farklılığı izah edecek çok faktör var elbette. Ama onları şimdilik geçerek bu farkın, Türkiye’de ABD—AB ikilisinden AB’nin tercih edilmesi gerektiğini, diğer türlü Türkiye’ye demokratik açıdan ikinci bir İsrail olmaktan öte şans olmadığı tezini hayli zor duruma sokuyor. Çünkü Türkiye’nin kimliğinin en önemli parçası İslam ve hayal edilen demokrasinin bu noktayı sağlıklı bir çözüme kavuşturması gerekiyor. Halbuki bu konu Avrupa’nın öncelikler listesinde yer almıyor.
   <br/>
   <br/>
   Tam bu noktada kendisi de temelde AB’ye taraftar olan Liberal Düşünce grubunun öncülerinden Prof. Dr. Mustafa Erdoğan’ın uyarısı akla geliyor. O da, Avrupa’nın aslında İslam konusunda bilinen sorunları yaşayan Türkiye ile bu alanda herhangi bir iyileşme olmadan muvazaalı bir anlaşmaya varması ihtimali. 1997’de Lüksemburg’da reddedildikten sonra Türkiye’nin 28 Şubat sürecini yaşadıktan sonra 1999’da adaylığa kabul edilmesi Prof. Erdoğan’ı şüphelendiren noktalardan biri. Çoğunluğun din haklarının neredeyse görmezden gelinmesi, bu konuda Türkiye’den hiçbir talepte bulunulmaması ise bu endişeyi destekleyen diğer faktörler. Buna bir de modern Türkiye tarihiyle ilgili yerli ve yabancı okumalarda (birkaç istisna dışında) hakim olan Türkiye’nin modernleşmesinin İslami geçmişinden kopmasıyla mümkün olduğu şeklindeki yorumu eklemek gerekiyor. Kopenhag kriterleri içinde açıkça belirtilmese bile dini alandaki özgürlükler bütün hukuk belgelerinde insan hakları içinde yer alıyor. Dolayısıyla Erdoğan’a göre AB’ye Kopanhag kriterlerini
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12050&yorum_id=1), [web.archive.org (arşiv bağlantısı)](http://web.archive.org/web/20040930043730/http://www.aksiyon.com.tr:80/detay.php?id=12050&yorum_id=1)
