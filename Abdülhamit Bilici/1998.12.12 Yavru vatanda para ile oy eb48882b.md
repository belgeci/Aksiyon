# Yavru vatanda para ile oy

*Abdülhamit Bilici 1998.12.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kıbrıs'ta 7 siyasi partinin katılımıyla yapılan genel milletvekili seçimlerinde Derviş Eroğlu'nun partisi 25 sandalye ile zaferini ilan ederken, Serdar Denktaş'ın Demokrat Partisi'nin başarılı olamadığı dikkat çekti.
  </font>
 </div>
 <div id="newsText">
  <font class="detail-text">
   Türkiye'nin Kıbrıs politikasını açıkça eleştiren bir yaklaşıma sahip olan CTP'nin oylarındaki düşüş (6 sandalye) ise Cumhurbaşkanı Denktaş tarafından milli davaya aykırı hareketin bedeli olarak yorumlandı. Denktaş ayrıca Eroğlu'nun para ile oy aldığı, ama oğlunun partisi DP'nin parasızlığının başarısızlıkta payı olduğu yorumunu yaptı.
   <br/>
   <br/>
   S 300'ler hâlâ belirsiz
   <br/>
   <br/>
   Kıbrıs Rum Yönetimi lideri Glafkos Klerides'in S300'lerin Kıbrıs yerine Girit Adası'na sevk edilmesini kabul etmemesi üzerine, Yunanistan'ın füzeler için ABD'ye yeni bir formül önerdiği bildirildi. Atina'daki haberlere göre hükümet, Washington'a, S300'lerin Kıbrıs'a sevk edilmesini, ancak konuşlandırılmamasını ve bunların kumanda cihazlarının adadaki BM Barış Gücü'ne teslim edilmesini önerdi. Yunan hükümetinin, ayrıca, S300'lerin menzilinin kısaltılması için teknik tadilat yapılacağı taahhüdünde de bulunduğu belirtildi. Amerikalıların, S300'lerin radarlarının NATO'da sorun oluşturduğu gerekçesiyle Yunan formülüne prensip olarak sıcak bakmadıkları kaydedildi.
   <br/>
   <br/>
   Clinton cezaya razı; ya azile?..
   <br/>
   <br/>
   Beyaz Saray'ın kınama ya da kınama artı para cezasına razı olabileceğini açıklamasına rağmen, aşk skandalında Adalet Komisyonu azil yönünde karar vermekte kararlı görünüyor. Komisyonun bu kararından sonra konu Temsilciler Meclisi Genel Kurulu'na geçecek. Burada karar beklendiği gibi azil yönünde olursa, ABD Senatosu Clinton'ı yargılayacak. Ne var ki, Cumhuriyetçi Parti, Senato'da, Clinton'ın azli için gerekli olan üçteiki çoğunluğa sahip bulunmuyor.
   <br/>
   <br/>
   Kardeş Esed CIA'in kapı komşusu
   <br/>
   <br/>
   Geçen şubat ayında Suriye'deki iktidar mücadelesinden dışlanan Esed'in kardeşi Rıfat'ın ABD'ye, CIA merkezinin de bulunduğu bir bölgeye yerleşmesi, Rıfat'ın ABD tarafından "Ortadoğu'da yeni bir unsur" olarak ileri sürülebileceği değerlendirmelerine yol açtı. Liberal eğilimli Rıfat'ın Lübnan'dan çekilmeye ve İsrail'le barışa sıcak bakması, bu değerlendirmeyi güçlendiriyor. Hafız Esed ise yerine oğlu Başar'ı hazırlıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4473-yavru-vatanda-para-ile-oy.html), [web.archive.org (arşiv bağlantısı)](http://web.archive.org/web/20131202012054/http://www.aksiyon.com.tr:80/aksiyon/haber-4473-yavru-vatanda-para-ile-oy.html)
