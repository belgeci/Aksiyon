# Yakında Kazakistan'dan kredi isteyeceğiz

*Abdülhamit Bilici 2002.06.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kazakistan"daki işadamlarına göre bu ülkeyle ilgili 1995"e kadar zihnimizi şekillendiren imajlardan bir an önce kurtulmamız gerekiyor. Çünkü Kazakistan"da Türkiye"nin aksine işler yolunda gidiyor. Türkiye pek yakında bu ülkeden kredi isterse kimse şaşırmasın.
   <br/>
   Evin hanımı Gülbanu Nurgaliyev evinde neyi var neyi yok  herşeyi anayurttan atayurda gelen misafirlerinin önüne sermiş olmanın huzuru içinde ayağa kalktı. Aralarında yüksek yargı üyeleri, işadamları, akademisyenler, Time dergisinin editörü, İsviçreli bir profesör ve Türk Ocakları Başkanı gibi birbirinden değerli misafirlerin bulunduğu bir topluluğa evindeki masanın başında hitap ediyordu.
  </font>
 </div>
 <div id="newsText">
  <font class="detail-text">
   Hiçbir yapmacıklık kuşkusu uyandırmayan gözlerinde keder, sevinç ve umut birbirine karışmıştı.
   <br/>
   <br/>
   <br>
    Bu onlara Sovyetler"den kalma, medeni cesareti teşvik edici bir adetti. Davetlerden sonra masanın etrafında oturan herkese söz verilir, sırası gelen ayağa kalkarak birkaç cümleyle de olsa duygularını ifade ederdi. Gülbanu Hanım misafirlerine teşekkürden sonra sözü iki çocuğunu da yetiştirmeleri için kendilerine teslim ettiği Kazak-Türk okullarına getirdi. Kendisine kapitalist dünya ile temas kurmalarını önlemek amacıyla Batı dillerinin öğretilmemiş olmasından, müfredatın daha çok sayısal ağırlıklı olmasından yakındı. Halbuki Türk okulları sayesinde balaları şimdi 4 dil (Kazakça, Türkçe, Rusça, İngilizce) biliyordu. Çocuklarıyla övünüyordu. Eşi Kazak polis teşkilatında albay rütbesinde görev yapan Gülbanu Hanım, birçok Kazak"ın yaptığı gibi Türkiye ile ilgili iki tarihi noktanın altını çizdi: Birincisi Türkiye"nin Kazakistan"ın bağımsızlığını tanıyan ilk ülke olmasıydı. İkincisi ise o sıkıntılı ilk günlerden itibaren Türk okullarının yardımlarına koşmasıydı. Bu yüzden Türkiye"ye çok teşekkür ettiğini, Kazakistan"a gelen eğitim gönüllüleri gibi kendi çocuklarının da dünyanın başka yerlerindeki insanların yardımına gitmesini arzuladığını ifade etti. Bu arada küçük oğlu Talgaf, Kazak milli marşını jest, mimik ve coşkuyla okumaya başladı. Evin küçük salonu alkışla inliyordu, sanki evin tavanı gökyüzüyle yer değiştirmiş, herkes farklı bir âleme geçmişti. Yoğun istek üzerine Kazak Türk Lisesi 10"uncu sınıf öğrencisi genç Talgaf marşı birkaç kez daha tekrarladı.
    <br/>
    <br/>
    <br>
     Manzara herkesi coşturmuştu, ama en çok da Türk Ocakları Genel Başkanı Nuri Gürgür"ü. Ayağa kalkıp onu milli ve evrensel değerlerle donanımlı olarak yetiştiren ailesini ve  öğretmenlerini tebrik ettikten sonra yakasındaki Türk Ocakları rozetini Talgaf"ın yakasına takıverdi ve onu kendilerinin Kazakistan fahri temsilcisi ilan etti. Kuşkusuz Talgaf bu hadisenin sembolik anlamını kavrayacak yaşta değildi, ama mesaj önemliydi. Bazı marjinal milliyetçi çevrelerin eleştirisine neden olan yurtdışındaki eğitim hizmetleri önemli bir milliyetçi lider tarafından alkışlanıyor ve kucaklanıyordu. Durumun farkında olan ve bu tutumu yüzünden eleştiri de alan Gürgür, Türkiye ve insanlık adına yapılan bu faaliyetlerin bir gün herkes tarafından takdir edileceğini belirttikten sonra duygularını Yunus"tan aldığı bir dizeyle dile getiriyordu: "Bilmeyenler ne bilsin bizi/Bilenlere selam olsun."
     <br/>
     <br/>
     <br>
      Şimdiye kadar Yeseviler diyarına giden nicelerini dinledik, atayurt hakkında nice yazdık, yazılanları okuduk. Ama bunların hiçbiri dünya gözüyle oraları görmenin, hissetmenin, dokunmanın yerini tutmuyor. Hem bu gerçeği, hem de ilk izlenimlerin yanıltıcılığını unutmadan gözlemlerimizi paylaşalım istiyorum.
      <br/>
      <br/>
      <br>
       1991-95 arasında yaşanan kaotik dönem zihinlerimizde epey kalıcı iz bıraktığı için bugünlerde Kazakistan"ı son model arabaları, temiz şehirleri, fazla veren bütçesi, görkemli binaları, bakımlı tarım arazileriyle görünce ister istemez şaşırıyorsunuz. Bu başarının bölgede iç istikrarsızlık ihtimali en yüksek bir ülkede gerçekleştirilmiş olması, insanların gözünde Devlet Başkanı Nursultan Nazarbayev"i dâhi statüsüne yükseltiyor. Türk işadamları onu anlatırken sık sık Turgut Özal örneğine atıfta bulunuyor. 120 küsur etnik grubun yaşadığı, Kazak unsurun nüfusun yarısından az fazlasını oluşturduğu, Kazaklar"ın da kendi aralarında büyük, orta, küçük cüzlere bölündüğü, dünyanın en problemli iki büyük gücü Çin ve Rusya ile çok uzun ortak sınırları olan Kazakistan"daki bu başarı elbette övgüyü hak ediyor.
       <br/>
       <br/>
       <br>
        Ülkede Batılı anlamda bir demokrasi şimdilik olmasa da, etnik grupların hakları demokrasileriyle övünen birçok ülkeden daha ileri. Son olarak Nazarbayev en sorunlu gruplardan biri olan Ahıskalılar"a bile kendi okullarını inşa etmeleri için arazi tahsis etmiş. O kadar büyük bir güvenlik hissi var ki, bakan seviyesinde kabul edildiğimiz birçok devlet dairesine hiçbir güvenlik kontrolünden geçmeden girdik. Bu arada Nazarbayev"in de katıldığı Astana"nın başkent oluşunun beşinci yıl kutlamalarının yapıldığı görkemli Büyük Kongre Salonu"na bile X-Ray cihazından geçmeden girdik.
        <br/>
        <br/>
        <br>
         Özellikle Nazarbayev ve yakın ekibinin milli değerler, Türk dünyası ve milli stratejiler konusundaki vukufiyeti, tanıyanları ona hayran bırakıyor. Örneğin daha bağımsızlığın ilk yıllarında Ankara"da katıldığı bir Türk cumhuriyetleri zirvesinden dönüşünde kendisini sıkıştıran bir Rus muhabire televizyonda açık açık Türk dünyasının entegrasyonunun bir nehrin yukarıdan aşağı akışı kadar tabii bir hadise olduğunu anlatmış. Bu duygular çoğu kendi ana dilini bile tam bilmeyen alt kadrolarda aynı düzeyde paylaşılmasa, Sovyet döneminden kalma birçok büroktratik alışkanlıklar ve bu arada rüşvet gibi kokuşmuşluklar sürse de, bu gerçeklerle de açık açık yüzleşme cesareti dikkat çekiyor. Nitekim eski başkent Alma Ata"da kaldığımız, Sovyet dönemi ekabirine ait Alatau (Aladağ) Sanatoryumu"nda Birleşmiş Milletler öncülüğünde yolsuzlukla mücadele konferansı düzenleniyordu.
         <br/>
         <br/>
         <br>
          Türkiye"nin Kazakistan Büyükelçisi M. Çınar Aldemir"in heyetimizi kabulünde "Unutmayın Rusya hâlâ burada" dediği Kazakistan"da 10 yıl zarfında ulaşılan milli bilincin bir göstergesi de halk arasında Nazarbayev"in üniversitesi olarak bilinen ve onun yakın ilgisiyle varlığını sürdüren Avrasya Üniversitesi"nde gördüklerimizdi.
          <br/>
          <br/>
          <br>
           Türk müteahhit firması Ceylanlar tarafından yaptırılan güzel kampusün kabul salonunda sergilenen milli bilinç başkaları için de örnek olacak nitelikteydi. Salonun ortasında 732 yılında Yolluğ Tigin tarafından yazılan ve Kültigin"in ölümü ve yas törenini anlatan Kültigin anıtının Japonya"da yapılmış bire bir örneği yer alıyordu. Moğolistan"dan gelen bir profesörün hakkında bilgi verdiği kitabenin üzerindeki yazılarda bir yandan Türk halklarının kan birliği anlatılırken, diğer yandan içte birliğin önemi ve dış düşmanlara, özellikle Çin"e karşı uyanıklık çağrısında bulunuluyordu. Salonun bir başka köşesinde Türk beylerinin tarih boyunca birbiriyle ardı arkası gelmeyen liderlik mücadelelerini tasvir eden yağlı boya bir resim dikkat çekiyordu. Duvarlarda ayrıca Türk büyüklerinin, fikir adamlarının asırlar geçse değerini kaybetmeyecek ibretlik sözleri yer alıyordu.
           <br/>
           <br/>
           <br>
            Kabul salonundaki küçük kitaplıkta 1937"de Stalin tarafından hayatına son verilen şair Mağcan Cumabay"ın 1921"de Türkiye"deki Kurtuluş Savaşı"nın lideri Mustafa Kemal"e ithafen yazdığı "Uzaktaki Kardeşime" başlıklı şiir sergileniyordu. Kitaplıktaki Mevlana, Ahmet Yesevi, Kazaklar"ın Kurkut Ata dedikleri Dede Korkut gibi bütün Türk dünyasının büyük bellediği ortak isimlerin eserleri, Batılılar"ın Türk dünyasıyla ilgili yaptığı önemli çalışmalar ortak şuurdaki kıpırdanmaları gösteriyordu. Türkiye"nin Kazakistan"da tanıtılmasında büyük emeği olan, Özal"dan Sezer"e bütün Türk liderlerle görüşen Rektör Yoldaspekov Mirzatay"ın ve diğer yetkililerin verdiği bilgilerden anlaşıldığı kadarıyla üniversitede Nazarbayev"in ısrarla sürdürdüğü Avrasya siyasetinin adeta teorik temelleri atılıyor. Bu çerçevede mezunların mutlaka bir Batı (İngilizce, Fransızca, Almanca) ve bir Doğu dili (Arapça, Farsça, Çince, Japonca, Türkçe, Urduca) öğrenmesi sağlanıyor. Türkistan şehrindeki Kazak-Türk ortak üniversitesi olan Ahmet Yesevi Üniversitesi ve ismi Nazarbayev tarafından konulan Süleyman Demirel Üniversitesi de bu şuurlu politikanın adımlarını atıyorlar.
            <br/>
            <br/>
            <br>
             200"den fazla resmi ve özel üniversitenin bulunduğu ülkede isteyen herkesin yüksek eğitim alma şansı var. Zaten üniversiteli oranı o kadar yüksek ki okulun kantininde çalışan bir kişinin yüksek fizik mühendisi olduğunu öğrenmek burada yaşayanlar için sıradan bir durum.
             <br/>
             <br/>
             <br>
              Bu ülkelerin Çarlık dönemi dahil son 200 yılda nasıl bir kültürel tahribattan geçtiklerini bilmeyenler için sıradan gibi görünse de gerçekte çok sıradışı gelişmeler bunlar. Çünkü bu ülkenin eğitimli kesimi kendi dili olan Kazakça"yı bilmiyor. Astana"daki 5"inci yıl kutlamalarında şehri sıfırdan inşa etmeye çalışan çalışkan vali (Kazaklar hakim diyor) Adilbek Jaksibekov, aralarında devlet başkanının da bulunduğu kaymak tabakaya hitaben Rusça konuştu. Nazarbayev konuşmasının girişini Kazakça, devamını Rusça yaptı. Türkiye"den pek az insanın katıldığı kutlamada ünlü Rus sanatçılar adeta çıkarma yapmıştı. Yapılan Rusça esprilere biz tamamen Türk kalırken, salondan yükselen kahkahalar Rus kültür havzasıyla irtibatın çok sağlam olduğunu gösteriyordu.
              <br/>
              <br/>
              <br>
               Bu gerçekleri dikkate almadan Kazak Milli Eğitim bakanının sözlerini anlamak da kolay değil. 10 yıldır değişik konumlarda Kazak milli eğitimine hizmet eden ve kendisini Kazakistan"daki Türk okullarının ve tüm personelinin annesi kabul eden Kazak Milli Eğitim Bakanı Şamşa Berkinbayave Köpbaykızı, bağımsızlık sonrası en büyük icraatın "milli ders kitaplarını hazırlamak" olduğunu söylüyor ve bir itirafta bulunuyor: "Gençliğimizde Kazakistan tarihi diye bir ders yoktu, kendi tarihimizi bilmiyorduk."
               <br/>
               <br/>
               <br>
                Dolayısıyla Kazaklar aynı anda hem devlet, hem millet inşa etme gibi büyük bir meydan okumayla karşı karşıya. Kazak Türk okullarını bu iki alanda da kendileri için hayati olan insan unsurunu yetiştirdiği için gerçekten çok seviyorlar. Bütün kurumların 10 yıllık performanslarının gözden geçirildiği toplantılarda milli eğitim konusu ele alınırken üst düzey yetkililer, özellikle iki konuda bu okulların gösterdiği başarının örnek alınmasını istemişler. Birincisi Kazakça"nın öğretimi, diğeri de uyuşturucu, alkolizm gibi bütün kötü alışkanlıklara karşı verilen terbiye.
                <br/>
                <br/>
                <br>
                 Devlet başkanından milli eğitim bakanına, öğrenci velilerinden öğrencilere herkesin memnun olduğu 24 Türk eğitim kurumu, ülkenin tartışmasız en iyileri. Büyük sermayelerle açılan Amerikan okulları bile onlarla yarışamıyor. Türk okulları devlet okulları arasında yer alırken, Amerikan okullarının henüz denklik bile alamadıkları söyleniyor. Ülkede iki yıldır üniversetiye girişte yapılan merkezi sınavların ikisinin de birincisi Türk okullarından. Sovyetler döneminde fizik, kimya ve matematik öğretiminden kalan tecrübeyi de sistemlerine entegre eden Kazak-Türk Okulları, uluslararası olimpiyatlarda Türkiye"deki kardeş okulları bile zorlamaya başlamışlar.
                 <br/>
                 <br/>
                 <br>
                  Öğrencisinden öğretmenine, idarecisine okullar, onlara destek olan sponsorlar (burada esnafa verilen isim), Kazak yetkililerin ve velilerin memnuniyeti karşısında ilk kez bu dünyayı ziyaret eden Time dergisi editörü Henry Muller"i ve İsviçreli Profesör Pierre Montandon"u kelimenin tam anlamıyla şaşırttı. Türk eğitimcilerin geleceğin öncülerini yetiştirdiğini itiraf etti, uygulanan eğitim sisteminin bazı yönlerinin Batı için de ilham kaynağı olabileceğini belirttiler.
                  <br/>
                  <br/>
                  <br>
                   Anlaşılan öğrencilerin hem bilim, hem ahlak, hem sanat, hem milli değerler alanındaki başarıları tüm çevreleri memnun ediyordu. Çünkü çocuklar bir yandan Kazak milli çalgısı dombrayı ustalıkla kullanırken, diğer yandan Kazak ve Türk milli marşlarını okuyabiliyor, diğer yandan da İngilizce sözlü şarkılar söyleyebiliyorlardı. Dünyadaki eğitim faaliyetlerini anlatan bir filmin izlenmesinden sonra, yabancıların, acaba bu evrensel faaliyetlerin fazla Türk bayrağı, Türk siyasiler gibi politik motiflerle takdim edilmesi uygun mu şeklindeki sorularına en iyi cevabı yıllardır bu hizmetlerin arkasındaki işadamı Yusuf Pekmezci"nin şu sözleri veriyordu: "Biz burada Türkler okul açtığı için milliyetçi bir gurur içinde değiliz, insanlığın ortak bir noktaya gitmesinden dolayı mutluyuz."
                   <br/>
                   <br/>
                   <br>
                    Artık bocalama dönemini büyük oranda arkada bırakmış, yeraltı-yerüstü kaynaklarını değerlendirmeye başlamış ve dünyanın her yerinden yatırımcıların cirit attığı Kazakistan"da Türkiye"nin hali daha bir yürek acısıyla izleniyor. 200 bin Ahıskalı"nın lideri konumundaki Ziyaeddin Kasanov, kendilerine verilen bazı sözlere rağmen 2 yıldır Türkiye"den birşey istemeye ağızlarının varmadığını söylerken, Kazakistan"da 300 kişiyi çalıştıran bir Türk yatırımcı bu gidişle yakında Türkiye"nin Kazakistan"a kredi almak için gelebileceğini ifade ediyor. Bir başka Türk işadamı 1995"te bir bilgisayar bulunamayan Kazakistan"ın 10 yılda Türkiye"nin 70 yılda yaptığını başardığını vurguluyor. Enflasyon yüzde 5 civarında, 1 dolar 2 yıldır 145-150 tenge arasında oynuyor.
                    <br/>
                    <br/>
                    <br>
                     Heyete Kazakistan"la Çin"i birbirinden ayıran, Türkler"in tarihte ortaya çıktığı varsayılan Tanrı Dağları"nın eteklerinde bir piknik organize eden ve bizi kar sularının oluşturduğu derenin öte yakasına o gün yaptığı bir seyyar köprüyle geçiren Galaksi şirketinin ortaklarından Mehmet Artukaslan"ın anlattıkları kitap olacak değerde. Doğu Türkistan"da ilk kez bir Türk şirketi kurunca, Çinliler tarafından "Biz Diyarbakır"da şirket kursak, nasıl olur?" sözleriyle açıkça tehdit edilmiş. Başından geçmeyen kalmamış cengaver bir Anadolu yiğidi. Coğrafya öğretmeni olmasına rağmen varlığından bile haberdar olmadığı Kazakistan"a bir büyüğün teşvikiyle gelerek sıfırdan başlayıp önemli ekonomik başarılara imza atan Artukaslan, "Yabancılar buraya teşebbüslerinin yüzde 95"i devlet tarafından sigorta edildikten sonra yüzde 5"lik riskle geliyorlar. Bizi bu diyarlara getiren sebepleri anlamak lazım. Erdemimizi korursak 10 yıl sonra Türk şirketleri çok iyi durumda olacak. Bize, herşeyin çıkar ve maddi menfaatten ibaret olmadığını öğretenler hedefi 12"den vurmuşlar" diyor.
                     <br/>
                     <br/>
                     <br>
                      Kazaklar"ın kısa sürede aldığı mesafeyi ve milletimizin başarılarını görüp biraz umut depolamak isteyenleri Kazakistan"a davet ediyoruz.
                      <br>
                      </br>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-8992-yakinda-kazakistandan-kredi-isteyecegiz.html), [web.archive.org (arşiv bağlantısı)](http://web.archive.org/web/20130513094214/http://www.aksiyon.com.tr:80/aksiyon/haber-8992-yakinda-kazakistandan-kredi-isteyecegiz.html)
