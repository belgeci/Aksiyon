# ETA'nın siyasi kanadı topun ucunda

*Abdülhamit Bilici 1997.10.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ayrılıkçı ETA'nın siyasi kolu HB 'nin yöneticileri silahlı çetelerle işbirliği suçundan yargılanacak.
  </font>
 </div>
 <div id="newsText">
  <font class="detail-text">
   HB'nin 75 üyeli Bask parlamentosunda 11, İspanya parlamentosunda 1 üyesi bulunuyor. İspanya, meclis üyesi Blanco'nun ETA  tarafından öldürülmesinin ardından Avrupa'da oluşan havadan yararlanarak temizlik yapmayı amaçlıyor. ETA'nın gerçek yüzünü göstermek için hazırlanan kasetler örgüt elemanlarının sığınma taleplerini kabul eden Almanya,  Fransa, Belçika gibi ülkelere gönderiliyor. Bakalım İspanyol adaleti Türk adaletinin DEP kararı gibi bir karar verirse Avrupa'nın tepkisi ne olacak?
   <br/>
   <br/>
   Rumlar 1974'ün intikamı peşinde
   <br/>
   <br/>
   Yunanistan ve Rum Kesimi, imzaladıkları Ortak Savunma Doktrini çerçevesinde 13 Ekim'de Nikiforos97 tatbikatını gerçekleştirecekler. Tatbikatta Yunan savaş uçakları Baf havaalanını, savaş  gemileri ise Limasol ve Larnaka limanlarını kullanacaklar. Bu arada Rum Savunma Bakanı İliades'in, 1974'ün tekrar etmeyeceği, Türkler'e karşı sürpriz hazırladıkları şeklindeki açıklaması, 'Yenilen pehlivan yenilgiye doymaz' atasözümüzü hatırlattı.
   <br/>
   <br/>
   Demirel'in gezileri sürüyor
   <br/>
   <br/>
   Cumhurbaşkanı Demirel'in genç politikacıları kıskandırırcasına gerçekleştirdiği dış geziler zincirine geçen hafta da Bulgaristan ve Kuveyt eklendi. Romanya cumhurbaşkanının da katıldığı üçlü cumhurbaşkanları toplantısında Bulgaristan ve Romanya'nın NATO üyeliklerine destek sözü verildi, 3 ülke terör ve uyuşturucuya karşı ortak mücadele kararı aldı. Kuveyt'te ise ticari ilişkilerin geliştirilmesi üzerinde duruldu.
   <br/>
   <br/>
   Arafat, HAMAS'ın neresinde?
   <br/>
   <br/>
   Filistin meselesini izleyenler mutlaka farketmiştir. Son zamanlarda İsrailFKÖ ilişkileri kadar, FKÖHAMAS ilişkileri de bir belirsizlik arz ediyor. Doğu Kudüs'teki yeni yerleşimler ve tünel olayına kadar Arafat, HAMAS'la mücadele ediyordu. İsrail'le ilişkilerin en gerilimli noktaya ulaştığı bir sırada Arafat, HAMAS ve diğer Filistinli örgütlerin bulunduğu bir toplantıya katıldı. Çok geçmedi, ABD Dışişleri Bakanı Albright'ın gezisi ardından Arafat 70 HAMAS'lının tutuklandığını açıkladı. İsrail karşı jestlerde bulundu. En son geçen hafta HAMAS'ın manevi lideri Şeyh Yasin, İsrail tarafından serbest bırakıldı. Arafat, Yasin'i ziyaret etti, HAMAS'ın üssü sayılan Gazze'ye geçen Yasin, işgal sürdükçe eylemlerin de süreceğini açıkladı. Bu kareleri yanyana getirince HAMAS'la Arafat arasındaki ilişkinin niteliğini siz anlayabiliyor musunuz?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3066-11-etanin-siyasi-kanadi-topun-ucunda.html), [web.archive.org (arşiv bağlantısı)](http://web.archive.org/web/20120130052802/http://www.aksiyon.com.tr:80/aksiyon/haber-3066-11-etanin-siyasi-kanadi-topun-ucunda.html)
