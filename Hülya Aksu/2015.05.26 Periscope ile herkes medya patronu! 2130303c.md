# Periscope ile herkes medya patronu!

*Hülya Aksu 2015.05.26*

<div class="pNewsDetailMainContent ctx_content" itemprop="articleBody">
 <blockquote>
  <p>
   Twitter’ın yeni satın aldığı PerIscope uygulaması, hemen herkesi kendine bağlamış durumda. PerIscope’u kullananlar 15 dakikalığına ünlü de oluyor, canlı yayın muhabiri de, oyuncu da, medya patronu da…
  </p>
 </blockquote>
 <p>
  Şu sıralar İstanbul sokaklarında enteresan şeyler oluyor. Ellerinde cep telefonuyla gezen gençler, sürekli birbiriyle yarış hâlinde. Sokaklar âdeta küçük bir film setine dönüşmüş durumda. Kimi gençler esnafla konuşarak sorunlarını dinliyor, kimi sokak çalgıcılarıyla röportaj yapıyor, kimi de skeçler oynuyor. Bütün bunlar olurken ellerde telefonlar sürekli çekim yapılıyor. Dillerde, “Evet şu anda Periscope’tan canlı yayına geçiyoruz. Son bir, ki, kayıt!”
 </p>
 <p>
  Twitter’ın yeni satın aldığı Periscope uygulaması, hemen herkesi kendine bağlamış durumda. Periscope’u kullananlar 15 dakikalığına ünlü de oluyor, canlı yayın muhabiri de, oyuncu da... Youtube, Instagram, Vine ve Snapchat gibi sosyal ağlar kısa süreli yayınlar yapma imkânı tanıyarak kendi fenomenlerini doğurdu. Şimdi sıra sınırsız canlı yayın yapma imkânı sunan Periscope’ta.
 </p>
 <p>
  Periscope, şüphesiz son dönemin en merak edilen uygulaması. Kısa bir süre önce yayın hayatına başlamasına rağmen kullanıcı sayısı dünyada bir milyonu geçti. Popülaritesi her geçen gün artıyor. Özellikle gençlerden hayli rağbet görüyor. Uygulamanın kullanım mantığı ise oldukça basit. Herkesin kendisine ait bir kanalı olacak ve bu kanaldan canlı yayın yapılabilecek. Persicope’u indirmek için ihtiyacınız olan iki şey, iOS işletim sistemine sahip akıllı bir telefon ve internet. AppStore’dan uygulamayı indirme işlemi de ücretsiz. Periscope’a sadece Twitter kullanıcı bilgilerinizle giriş yapıyorsunuz. Twitter profiliniz direkt Periscope’a aktarılıyor. Uygulamaya girdiğiniz andan itibaren canlı yayınları görebilir, Twitter hesabınızdaki kişileri ve Periscope’ta popüler olan kullanıcıları takibe alabilirsiniz. Ayrıca takip ettiğiniz kişilerin canlı yayın sırasındayken videolarına yorum yapabilir, çektiği videoyu o anda beğenebilirsiniz.
 </p>
 <p>
  <strong>
   Gezi eylemleri ilham verdi
  </strong>
 </p>
 <p>
  Periscope, İranlı girişimci Kayvon Beykpour ve Joe Bernstein’ tarafından 2014’te kuruldu. TechCrunch’ın haberine göre, Beykpour’un Periscope’u kurmasında Gezi eylemleri rol oynadı. 2013’te Gezi eylemleri sırasında İstanbul’a gelen Beykpour, tanık olduklarını telefonundan tüm dünyanın görmesini sağlayacak bir yol olması gerektiğini düşünüyor. Sonrasında Amerika’ya dönerek uygulama üzerinde çalışmaya başlıyor. Beykpour, Kasım 2014’te Twitter CEO’su Dick Costolo ile tanışır ve uygulama Ocak 2015’te, bazı kaynaklara göre yaklaşık 100 milyon dolara Twitter’a satılır. Beykpour, Periscope’un kuruluş amacını internet sitesinde şu sözlerle anlatıyor: “Bir yılı aşkın bir süre önce başkasının gözünden dünyayı keşfetme fikrine hayran olduk. Ukrayna’yı bir protestocunun gözüyle görmek nasıl olurdu? Ya da Kapadokya’da sıcak hava balonundan gün doğumunu izlemek? Olayları ve yerleri keşfetmenin birçok yolu varken, biz bir yeri o anda canlı video aracılığıyla yaşamaktan daha iyi bir yol olmadığına inandık. Bir resim bin kelimeye değer olabilir, ancak canlı bir video seni alıp anında o yere götürüp çevreyi gösterebilir. Yayınlarınızı adlandırabildiğiniz gibi, onları kimin izleyebileceğine de karar verebilirsiniz. Yayıncılar için, Periscope başkalarıyla deneyimlerinizi paylaşmanıza imkân sağlıyor. Bir tuşa basıyorsunuz ve takipçileriniz sizin hayatta olduğunuzu anlıyor.”
 </p>
 <p>
  Periscope sayesinde artık herkes bir yayıncı olma potansiyeli taşıyor. Bir yerde bir olay veya eylem olduğunda kullanıcılar artık bu görüntüleri canlı olarak akıllı telefonlar üzerinden takip edip yorum yapabilecek. Konferans, konser, tiyatro gibi etkinlikler canlı olarak izlenebilecek. Türkiye’de şu anda siyasetçiler, medya mensupları ve sanatçılar tarafından uygulama aktif bir şekilde kullanılmaya başladı. Örneğin, geçen günlerde ünlü komedyen Cem Yılmaz kendi evinden canlı yayın yaparak takipçilerinin sorularını Periscope üzerinden cevapladı. Anında etkileşimli bir sohbet ortamı oluştu. Periscope’ta zaman sınırlaması yok. İstediğiniz uzunlukta video çekebiliyorsunuz. Vine, Instagram ve Snapchat gibi uygulamalar zaman sınırlaması olduğu için kullanıcılara çeşitli kısıtlamalar getiriyor. Bu sosyal ağlarda çektiğiniz videolar profilinizden silmediğiniz müddetçe kalıyor. Fakat Periscope’ta böyle bir imkân yok. Çektiğiniz video 24 saat boyunca izlenebiliyor. Sonrasında kendini imha ediyor. Fakat videoyu telefonunuza kaydettiğinizde, istediğiniz sosyal hesaptan paylaşabiliyorsunuz.
 </p>
 <p>
  Bu zamana kadar televizyon kanalları milyon dolarlara satın aldıkları yayınları abonelerine de belli bir ücret karşılığında izlettiriyordu. Fakat Periscope artık bu özelliği de ortadan kaldıracağa benziyor. Geçen günlerde bazı kanalların yayın hakkını satın aldığı bir maçın bir izleyici tarafından Periscope’tan canlı yayımlanması, kanal yöneticilerini zora soktu. Kanallar, abonelik yayın satışlarının etkileneceğinden dolayı endişeli. Periscope’un telif haklarını ihlal edeceği konuşuluyor. Turkfutbol.com’un haberine göre de Süper Lig’in yayıncı kuruluşu Lig TV ve birçok kuruluş maçlarda Periscope ile canlı yayın yapan kişileri bulup kendilerine dava açacağını duyurdu.
 </p>
 <p>
  <strong>
   İş dünyasına etkileri nasıl?
  </strong>
 </p>
 <p>
  Bu kadar ses getiren ve daha da getireceğe benzeyen uygulamanın iş hayatında da önemli etkileri olacak gibi. Teknoloji yazarları şimdiden Persicope’un iş dünyasına yapacağı katkıları yazmaya başladı. Yetenekvekariyer.com adlı internet sitesinde, Cengiz Çatalkaya ve Müge Arslan, Periscope’un şirketlerin üst düzey yöneticileriyle yakın temas kurulmasında kolaylık sağlayacağı görüşünde. Çatalkaya, şirket içi üst düzey yöneticilerinin katılımıyla canlı yayında soru-cevap oturumları düzenlenebileceğini, böylelikle hedef kitlelerle daha yakın temas kurulabileceğini söylüyor. Ayrıca bundan sonra iş mülakatlarının da bu uygulama üzerinden yapılabileceğinin haberini veriyor. Çatalkaya, iş ilanlarının Periscope aracılığıyla yayımlanabileceğini, bunun markaya büyük sempati ve samimiyet katacağını anlatıyor: “Canlı yayında olmasa bile Periscope yayınlarını kaydettiği için sonradan da hedef kitle tarafından izlenebilir. Şirket içi anlık yayınlar yapılarak şirket çalışma ortamı anlatılabilir. Şirket çalışanları ile kısa söyleşiler yapılabilir. Bu belki daha önce de yapılıyordu ama Periscope bunu canlı yayında sunduğu için daha heyecanlı ve sempatik hâle getiriyor.”
 </p>
 <p>
  Periscope, şirket içi eğitimlerde de çok kullanılacağa benziyor. Belki şirketler eğitimlerini Periscope üzerinden şirketteki herkese canlı yayın’ı naklen izletebilecek. Böylece mobil çalışanların da şirkete uğrama zorunluluğunu ortadan kaldıracak. Ayrıca Periscope, markalar için yeni bir PR kanalı olacak. Markalar artık ürün tanıtımlarını canlı yayınla takipçileriyle anında paylaşabilecek. Geri dönüşümleri hemen görebilecek. Bu da şirketlere kampanyanın nasıl işlediğine dair hızlı fikir verecek.
 </p>
 <p>
  <strong>
   NASIL KULLANILIR
  </strong>
 </p>
 <p>
  Öncelikle Appstore’dan Periscope aplikasyonunu indirin. Daha sonra karşınıza gelecek ekranda bir hesap oluşturun.  “Sign in with Twitter” kısmına tıklayarak Twitter hesabıyla giriş yapılabilir. Twitter hesabınız otomatik olarak eş zamanlanır.  Periscope uygulaması içerisinde sırasıyla “Watch”, “Broadcast” ve “People” adlı üç menü bulunmakta. Watch sekmesi ile o an canlı yayında olan kullanıcıları görebilir ve yayınlarını izleyerek kendileri ile etkileşime geçebilirsiniz.  Broadcast sekmesi ile Periscope uygulamasının kameranıza, mikrofonunuza ve bulunduğunuz konuma erişmesini sağlayarak canlı yayına başlayabilir, kayıt altına aldığınız görüntüleri sisteme kaydedebilir ve izleyicileriniz ile etkileşime geçebilirsiniz.  People sekmesi ile de en çok takip edilen kullanıcıları görebilir, kullanıcılar içerisinde arama yapabilir ve kendi profilinizi görüntüleyerek çeşitli ayarlar yapabilirsiniz.   Ortadaki yuvarlak ikona tıkladığınızda canlı yayın sekmesi açılır.  Gelen ekranda videonuzu isimlendirebilirsiniz. Daha sonra da canlı yayının gizli (private) veya genel olmasını seçebilirsiniz. “Start Broadcast”e tıkladığınızda yayına başlarsınız.  Yayına başladığınızda ekranda “Live” yazısı belirir. Eğer ekrana 2 kere tıklarsanız telefonun ön kamerasına geçiş yaparsınız. Sağ altta sizi o anda kaç kişi izliyor görebilirsiniz.  Yayını bitirmek istediğinizde ekranın üst kısmındaki “Stop Broadcast” sekmesine dokunup sonlandırabilirsiniz.   Yayın durdurulduktan sonra video yayından sonra tekrar izlenebilmesi için yüklenir. Dilerseniz videonuzu telefonunuza da kaydedebilirsiniz.
 </p>
 <p>
  <strong>
   ÖZEL HAYATIN GİZLİLİĞİ NE OLACAK?
  </strong>
  <br>
   Sosyal medya ağlarının bu kadar yaygınlaşması, ‘Özel hayatın gizliliği ne olacak?’ sorusunu da sık sık akıllara getiriyor. Meydan Gazetesi Dijital Yayınlar Editörü Salih Sarıkaya ile Periscope’ta dikkat edilmesi gerekenleri konuştuk.
   <br>
    <strong>
     -Periscope’ta özel hayatın mahremiyeti hususunda ne gibi sıkıntılar ortaya çıkabilir?
    </strong>
    <br>
     Bir arkadaşınız sizden habersiz özel bir anınızı paylaşabilir. Ya da sizin canlı yayınınızın farkında olmayan bir tanıdığınızın habersiz tepkileri de canlı yayına yansıyabilir. Bunun dışında istenmeyen görüntülere karşı kendinizi korumak hayli zor. Çünkü bu tür sosyal ağları suiistimal eden binlerce hesap bulunuyor. Canlı yayınlarınızda kullanıcılardan küfürlü yorumlarla karşılaşabilirsiniz. Nitekim mevcut durumda birçok ünlünün canlı yayınında karşılaşıyoruz.
     <br>
      <strong>
       -Canlı yayın yaparken nelere dikkat edilmeli?
      </strong>
      <br/>
      Mutlaka bulunduğumuz ortamdaki herkes haberdar edilmeli ve izinleri alınmalı. Sadece takipçilere mi yoksa herkese mi açık olacağına karar verilmeli ve en başından ona göre ayarlanmalı. Bulunduğunuz konumu paylaşmak istemiyorsanız kapatıldığından emin olunmalı. İhlal eden kullanıcı ve yayınlar anında Periscope’a bildirilebilir ve engellenebilir.
      <br/>
      <strong>
       -Kişilerin mahremiyetini korumak için Periscope bir önlem aldı mı?
      </strong>
      <br/>
      Şu anda yayınlarla ilgili ihlal bildiriminde bulunma imkânı var; ancak dönüşler çok hızlı olmuyor. Periscope bununla ilgili daha hızlı sonuçlar alacak çözümler üretmeye çalıştıklarını duyurdu. Ayrıca sizi rahatsız eden kullanıcıları engelleyebiliyor ve Periscope’a bildirebiliyorsunuz. Fakat mesela telif hakkı ihlalleriyle ilgili Periscope 66 bildirim almış ve bunların ancak 30’una anında yayını durdurarak geri dönmüş. Geri kalan 36’sında ise Periscope müdahale edene kadar yayın zaten sona ermiş.
     </br>
    </br>
   </br>
  </br>
 </p>
</div>


Kaynak: [www.aksiyon.com.tr](http://www.aksiyon.com.tr/teknoloji/periscope-ile-herkes-medya-patronu_551027), [web.archive.org (arşiv bağlantısı)](http://web.archive.org/web/20151214161442/http://www.aksiyon.com.tr/teknoloji/periscope-ile-herkes-medya-patronu_551027)
