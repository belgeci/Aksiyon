# İnşaat firmaları günah keçisi ilan ediliyor

*Hülya Aksu 2015.07.28*

<div class="pNewsDetailMainContent" itemprop="articleBody">
 <p>
  Uğur Dumankaya, devletin inşaatta herkesi özgür bıraktığını, bu durumun vahşi bir ekonomi doğurduğunu söylüyor. İşadamı, “Gelecek nesil bugünleri hayırla yâd etmeyecek” diyor.
 </p>
 <p>
  1963 yılında faaliyete geçen Dumankaya İnşaat, Türkiye’nin en çok tercih edilen ilk beş inşaat şirketinden biri. Teknoloji ve markaya yaptıkları yatırımlarla öne çıkan şirket, bugüne kadar 20 binden fazla konut üretti. İstanbul’un Anadolu yakasında yaptıkları yaşam alanlarıyla bölgeye yeni bir soluk getiren şirketin Yönetim Kurulu Başkanı Uğur Dumankaya, son yıllarda her isteyenin inşaat sektörüne girmesiyle şehirlerin kimliklerinin kaybolduğunu söylüyor. Dumankaya, özellikle İstanbul’un kendine ait bir mimarisinin kalmadığından yakınıyor: “İnşaat sektöründe plansız, kontrolsüz kendine bırakma durumu var. Dünyanın hiçbir yerinde böyle bir yapılaşma mantığı yok!” Gayrimenkul sektörüne dair özeleştiriler yapan Dumankaya, son yıllarda satın alınandan çok konut üretildiğini, 2 milyona yakın satılmayı bekleyen konut olduğunu belirtiyor. Kentsel dönüşümde yapılan hatalar yüzünden toplumda inşaat firmalarına karşı iyi niyetin kaybolduğunu ve günah keçisi ilan edildiklerine değinen Dumankaya, “Devlet inşaatta herkesi özgür bırakıyor. Kentlerin mimari yapısı bozuluyor. Gelecek nesiller bugünleri hiç iyi konuşmayacak” diyor. Dumankaya İnşaat Yönetim Kurulu Başkanı Uğur Dumankaya ile inşaat sektörünün dününü, bugününü ve yarınını konuştuk.
 </p>
 <p>
  <strong>
   -Seçimler bitti koalisyon hesapları yapılıyor, sektörü neler bekliyor?
  </strong>
  <br>
   Şunu diyebilirim ki konut fiyatları düşmeyecek ama korkulduğu gibi de artmayacak. Daha sakin, fiyat açısından da tüketicinin lehine durumlar oluşacak. Firmalar arasındaki rekabet daha çetrefilli olacak. Ekonominin kırılganlığından olumsuz sorunlar da doğabilir. Çünkü inşaat sektörü önemli ölçüde kredi kullanıyor. Bu yüzden bazı firmalar sıkıntıya girebilir. Deniz çok dalgalı ama bir yandan da Türkiye’nin müthiş bir potansiyeli var.
  </br>
 </p>
 <p>
  <strong>
   -Sektör bu potansiyeli ne zaman fark etti?
  </strong>
  <br>
   2003 yılında tek parti döneminin gelmesiyle istikrarın oluşması, 2001 krizindeki ertelenen tüketimin devreye girmesi, dünyadaki likidite fazlası ve bankaların hızlıca tüketici kredilerindeki faiz oranlarını aşağıya çekmesiyle gayrimenkul sektörü ciddi bir atılım yaptı. Sektöre yeni oyuncular girdi. Böylece sektör hızlandı. 2002 yılında ruhsatlı alınan daire sayısı 160 bindi şimdiyse 960 bin. Bu potansiyel inanılmaz bir rekabete yol açıyor.
  </br>
 </p>
 <p>
  <strong>
   -İktisatçılar gayrimenkul balonundan söz ediyor. Gerçekliği var mı?
  </strong>
  <br>
   Türkiye son 3-4 yıldır satın alınandan çok daha fazla üretiyor. Yılda bir milyona yakın konut satılıyor. 450 bini sıfır, 550 bini ise ikinci el, 900 bine yakın da ruhsat alınıyor. Şu anda 2 milyona yakın satılmayı bekleyen konut var. Dört sene boyunca Türkiye hiç konut üretmezse bile yeter. Bu balon gibi anlaşılmasın öyle bir durum yok. Satışların yüzde 35’i yabancıya olmaya başladı. İstanbul gayrimenkul açısından ciddi anlamda ilgi çekiyor.
  </br>
 </p>
 <p>
  <strong>
   -İstanbul inşaata doymadı mı?
  </strong>
  <br>
   İstanbul’da artık arsa yok. Alt yapı sorunları var, yeşil alanlar çok az, mimarisi kayboluyor. İstanbul’da 2,5 metrekare yeşillik düşüyor kişi başı. Paris’te 10 metrekare. Bunların hepsinin düzenlenmesi gerekiyor müthiş bir çalışma ve koordinasyon gerektiriyor. Bu yüzden kentsel dönüşüm çok önemli.
  </br>
 </p>
 <p>
  <strong>
   -Kentsel dönüşümle ilgili çok büyük tartışmalar var. Kentin mimarisini  yok ettiğinden bahsediliyor.
  </strong>
  <br/>
  Devlet kentsel dönüşümde gerçekten iyi niyetli ve olması gereken de bir durum. Çünkü Türkiye deprem sorunu olan bir ülke. Hızlı bir şekilde yapılanma oluyor ama yeterli değil. Şu ana kadar kentsel dönüşümde başarılı olmuş bir model yok. Çünkü plansız, kontrolsüz, kendi hâline bırakma durumu var. Bir mahalle blok blok yıkılıyor her bloğu müteahhit kendi kafasına göre yapıyor.
 </p>
 <p>
  <strong>
   -Çünkü herkes müteahhit oldu
  </strong>
  <br/>
  Evet. Bakın Türkiye’de 200 bine yakın inşaat firması var, bu anormal bir durum. Almanya ekonomisi Türkiye’nin birkaç katı büyüklükte. Orada iki bine yakın firma var. Türkiye’de bu sektöre girmek için herhangi bir kısıtlama ya da yaptırım yok.   Bir proje yapacaksınız, kimse “Sen bunu yapabilir misin, senin yetkinliğin nedir?” diye sormuyor. Kendi sektörünü beğenmeyen herkes bu sektöre gelebiliyor. Mesela Dubai’ye gittiğinizde istediğiniz gibi konut yapamazsınız. Yetkinliğinizi, daha önce neler yaptığınızı araştırırlar sonra onay verirler. Türkiye’de böyle bir şey yok. Her ayrımı tüketicinin yapması bekleniyor ama böyle olmamalı.
 </p>
 <p>
  <strong>
   -Peki, ne yapılması gerekiyor?
  </strong>
  <br/>
  Devletin bu konuda devreye girip firmaları belirli noktada ayrımlara gitmesi gerekiyor. Yani iyi ve kötünün, küçükle büyüğün ayrıştığı, herkesin kendi bütçesine, yetkinliğine uygun projeler yaptığı durumlar oluşması gerekiyor. Kanun koyucular kuralları tesis etmeli, hatları ve sınırları çizmeli; hatta sivil toplum kuruluşlarıyla ortaklaşa çalışılmalı. Kural koymayıp işi inşaat firmalarına bırakırsanız, herkes istediğini yapar. İnsanlarla firmaları karşı karşıya getirmemek lazım. Şu anda inşaat firmaları günah keçisi gibi insanlar artık iyi niyetli bakmıyor. Gelecek nesil bu günleri pek hayırla yâd etmeyecek.
 </p>
 <p>
  <img alt="" src="http://web.archive.org/web/20150805125737im_/http://medya.aksiyon.com.tr//aksiyon/2015/07/28/570299.jpg "/>
 </p>
 <p>
  <strong>
   -Toplumda ev almanın nasıl bir karşılığı var?
  </strong>
  <br/>
  Toplumda ev almanın enteresan karşılığı var. İnsanlar ev seçerken yatırım ve oturum amaçlı bakıyor. Yatırım amacıyla alan konutun değerine bakıyor ve kira getirisinin çok olmasını istiyor. Yatırım için konut alanları ekonomi kanalları izleyen, borsaya bakan insanlar zannederdim tam tersi kesinlikle öyle bakmıyorlar. Geleneksel bir yatırım aracı olarak görüyorlar. İnsanlar konut aldıktan sonra kendisini çevresine ispat etmeye çalışıyor. Daha sonra çocuk yapma ihtiyacı hissediliyor, kendini güvende buluyor.
 </p>
 <p>
  <strong>
   -Ne tarz evlerde yaşamak istiyorlar?
  </strong>
  <br/>
  Daha çok site hayatı tercih ediliyor. Çocukların rahat bir ortamda yetiştiği, belediye hizmetlerinden daha iyi yararlanıldığı alanlarda oturmak isteniliyor. İnsanlar biraz da kendine benzer kişilerle yaşamak istiyor yani biraz gettolaşma var ama bu doğru değil fakat bir gerçek. Geniş mutfak ve yatak odası, spor kompleksleri ve havuz da çok tercih ediliyor. Genel olarak en fazla 10 katlı binalarda oturmak isteniyor. Fakat bu durum yaşa göre değişiyor.
 </p>
 <p>
  <strong>
   Dumankaya’nın gelecek planları arasında neler var?
  </strong>
 </p>
 <p>
  İstanbul’un kültür mirasına ve kent dokusuna paralel yaşam alanları inşa etmek öncelikli hedefimiz. Bireylerin günlük yaşamlarına dâhil olabilecek; sosyal, kültürel tercihleri ile uyum sağlayacak, dinamizmini hiç kaybetmeyen yaşayan alanlar ortaya koymak istiyoruz. Teknolojiye yatırımlarımız devam ediyor. Mevcut ciromuz 207 milyon lira. Bu yıl 674 milyon TL’yi hedefliyoruz.
 </p>
 <p>
  <strong>
   UĞUR DUMANKAYA İLE KELİME ARASI
  </strong>
 </p>
 <p>
  İlk sermaye... Küçükken kardeşimle bahçedeki ürünleri pazarda satmıştık, Hayalim... Üniversite kurmak, Ev... Yaşamım, işim, Aile... Ne yazık ki ikinci sırada, Baba... İdol, tecrübe, Çocuk... Mutluluk, Eş... Hayat, Şehir... Karmaşa ama Paris, Galatasaray... Aşk, Kitap... En son Sulh Peygamberi’ni okudum, Olmazsa Olmazım... Dürüstlük, Emeklilik... Ölene kadar çalışmak,
  <br/>
  Stres... Tefekkürle ve maneviyatla yenerim, Ritüel... Her gün sabahın ilk ışıklarıyla kalkar 2
  <br/>
  saat kitap okurum, 10 bin adım atarım.
 </p>
</div>


Kaynak: [www.aksiyon.com.tr](http://www.aksiyon.com.tr/ekonomi/insaat-firmalari-gunah-kecisi-ilan-ediliyor_551744), [web.archive.org (arşiv bağlantısı)](http://web.archive.org/web/20150805125737/http://www.aksiyon.com.tr/ekonomi/insaat-firmalari-gunah-kecisi-ilan-ediliyor_551744)
