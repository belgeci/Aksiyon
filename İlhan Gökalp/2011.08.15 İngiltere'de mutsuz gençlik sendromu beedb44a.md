# İngiltere’de mutsuz gençlik sendromu

*İlhan Gökalp 2011.08.15*

<font class="agenda2NewsSpot">
 <span>
  Genç nüfusun genelde işsiz ve mutsuz olduğu, ahlaki çöküntü yaşadığı ve aidiyet duygusunu yitirdiği İngiltere’deki olaylar, Fransa’dakinden pek farklı değil. Mutsuz gençler, sadece bu iki ülkenin değil, tüm Avrupa’nın korkusu artık.
 </span>
</font>
<font class="newsDetail">
 <p>
 </p>
 <p class="BasicParagraph">
  <span>
   İngiltere, yakın tarihte çokça başını ağrıtan, güvensiz, huzursuz günlerini tekrar yaşıyor. 1980’lerde Londra’da Brixton ve Tothenham semtleri ile Liverpool ve Birmingham kentlerinde yaşanan ırkçılık karşıtı isyan hareketlerinin bir benzeri, önceki hafta televizyon ekranlarından tüm dünyaya ulaştı. İsyan dalgası Londra’yı alev alev yakarken, çetelerin sonraki hedefinin ne olacağı tahmin edilemiyor.
  </span>
 </p>
 <p class="2011yenimetin">
  <span>
   Ayaklanma ve yağma olaylarını başlatan hadise, önceki perşembe akşamı Londra’nın en düşük gelirli, uyuşturucu trafiğinin en yoğun olduğu, çetelerin beşiği olarak bilinen semti Tothenham’da 4 çocuk babası siyahi Mark Duggan’ın polis tarafından öldürülmesiydi. Kızgın toplulukların polis merkezi önündeki iki günlük protestolarından sonra cumartesi akşamı isyancılar Tothenham’da çok sayıda binayı ve polis aracını ateşe vererek ne zaman biteceği bilinmeyen yağma ve kundaklamanın fitilini ateşledi. İngiltere İçişleri Bakanlığı’nın gündemini uzun yıllardır meşgul eden gençlik çeteleri, 4
   <span>
   </span>
   gün boyunca başta Londra olmak üzere çevre kentleri güvensiz ve huzursuz mekânlara dönüştürdü. Bir süre önceki öğrenci eylemlerinde uyguladığı yaklaşım hataları, Prens Charles ve eşinin bu gösteriler sırasında korunmasındaki zaaf, G20 zirvesinde masum bir gazete satıcısının itilerek kalp krizinden ölmesi ve telekulak olayı gibi bir dizi skandaldan sonra yeterince kötü bir şöhrete sahip Londra Emniyet Teşkilatı, maddi hasarı henüz tespit edilemeyen yüzlerce binanın kundaklanmasına ve iş yerlerinin yağmalanmasına müdahalede çok etkisiz kaldı.
  </span>
 </p>
 <p class="2011yenimetin">
  <span>
   Emniyet teşkilatı, ülke çapında 2 milyona yakın güvenlik kamerasından olaylara karışanları tespit edip tutuklamalara başladı. Üst düzey emniyet yetkilisi Stephen Kavanagh, sokaklardaki şiddet ve asayişsizliğe karışanları aramaya devam ettiklerini ve tutuklananların toplam sayısının 2 bin 500 kişiyi aşmasına şaşırmayacağını söyledi. Mahkemeler 24 saat boyunca aralıksız çalışırken, çok sayıda kişinin normalde beklenenden daha ağır cezalara çarptırıldığı görülüyor. Mesela, bir dükkândan birkaç sterlin değerinde şişe su çalan bir adama 6 ayın üzerinde hapis cezası verildi. Gözaltına alınanların profilleri ise meselenin sosyolojik boyutlarının daha detaylı irdelenmesi gerektiğini ortaya koyuyor. Yağmalama olaylarında toplumun farklı kesimlerinden insanların yer aldığı anlaşılıyor. Tutuklananlar arasında 11 yaşındaki bir erkek çocuğu da, genç bir balerin de, yağmalanan bir elektronik dükkânından televizyon çaldığını itiraf eden 24 yaşında bir üniversite mezunu da var.
  </span>
 </p>
 <p class="2011yenimetin">
  <span>
   Dünya siyasetine yön veren ve içişlerine ait meselelerin medyasında dünya politikasından daha az yer bulduğu bir ülke olan İngiltere, sokakların gerçeğiyle yüzleşmiş oldu. Mesele ilk önce polis teşkilatının kurumsal ırkçılığına karşı siyahların ayaklanması şeklinde algılansa da 4 günlük manzara, isyan ve yağma olaylarının aktörlerinin belirli bir ırkın mensubu olmadığını gösterdi. Mayıs 2010’dan bu yana tüm dikkatini ekonomik önlem paketlerine veren, sosyal yardımlar başta olmak üzere sağlık ve eğitim alanlarında halkla karşı karşıya gelecek maddi kesintiler yapan Muhafazakâr-Liberal koalisyonun en aciz günleri böylelikle başlamış oldu.
  </span>
 </p>
 <p class="2011yenimetin">
  <span>
   Avrupa liderlerinin ve medyanın özellikle 1990’lı yıllardan beri düştüğü yanlış odaklanmanın neticeleri, son iki aydır bütün dünyanın gündemine giren iki olayla ortaya çıkmış oldu. Almanya Başbakanı Angela Merkel gibi İngiliz Başbakan David Cameron da şubat ayındaki Münih Güvenlik Konferansı’nda çok kültürlü toplum projesinin başarısızlığını ifade etti. Cameron, konuşmasında “Müslümanlar topluma entegre olmalı ve aşırılık yanlılarını dışlamalı.” diyerek Avrupa’da yükselen yabancı karşıtı sağ düşünceye dolaylı destek vermişti. Aslında Müslüman entegrasyonundan ziyade Avrupa’nın kendi içerisinde görmek istemediği daha başka sorunları vardı. Avrupa evvela Norveç’te tüm dünyaya kendini gösteren ırkçılık, nefret ve ayrımcılık gibi ıslah edilmesi gereken sorunlarıyla yüzleşmeliydi. BBC 4 radyo kanalındaki Afrika’da görevli güvenlik uzmanı konuğun Somali’deki ayrılıkçı karışıklık ve açlıktan bahsederken kullandığı “İslam-İnspired Terrorism (İslam kaynaklı veya İslam’dan ilham alan terörizm) kavramı, Avrupa’nın algısını anlamak için yeterli.
  </span>
 </p>
 <p class="2011yenimetin">
  <span>
   Maalesef 5 kişinin ölümüyle sonuçlanan İngiltere’deki isyan ve yağma olaylarının ardında acı ama hep hatırlanacak bir fotoğraf kaldı. Bu fotoğraf, olaylar sırasında Birmingham’da teravih namazı çıkışı hayatını kaybeden üç Müslüman’dan Haroon Jahan’ın babasının fotoğrafı. Tariq Jahan, BBC kamerasına oğlunu kaybedişini anlatırken “Allah’a iman etmiş ve kadere inanan bir Müslüman’ım.” dedikten sonra itidal çağrısı yaptı. Her ırk ve dinden insanı birliğe çağıran sözleriyle Britanya halkına ve dünyaya masum bir kurbanın babası olarak en büyük mesajı verdi. Kendi tabiriyle İslam ona barış ve itidali vermişti. Başbakan David Cameron’un “Hepimiz bu cesur adamdan çok etkilendik.” ve İngiliz İşçi Partisi lideri Ed Miliband’ın “Tariq Jahan, Britanya’nın gerçek yüzüdür. Onunla gurur duyuyoruz.” sözleri gayet önemliydi.
  </span>
 </p>
 <p class="2011yenimetin">
  <span>
   Fransa’nın 2005’te ders almadığı olaylar ve o zamanlar içişleri bakanı olan Nicolas Sarkozy’nin ayaktakımı olarak nitelendirdiği işsiz, ümitsiz, eğitimsiz, çeteleşmeye mahkûm edilmiş, ayrımcılık kurbanı göçmenler aslında tüm Avrupa ülkeleri için tehlike çanının çaldığını gösteriyordu. Eski İtalya Başbakanı Giuliano Amato’nun “Yaşlı nesiller, genç nesillerin geleceğini yediler.” sözleriyle ifade ettiği genç neslin huzursuzluğu, diğer Avrupa ülkelerinin de her an bu durumla karşı karşıya kalabileceğinin sinyallerini veriyordu.
  </span>
 </p>
 <p class="2011yenimetin">
  <span>
   İngiltere genç nüfusunda azımsanmayacak kadar çok işsiz, mutsuz, ahlaki çöküntü içerisinde ve aidiyet duygusunu yitirmiş topluluklar var. Bu toplulukların hayattan beklentileri dans etmekten, cinsellikten, içkiden ve tüketim toplumunun bir parçası olmaktan öteye gidemiyor. Eğitim sistemi ihtiyaçlarına yanıt vermeyince çok sayıda genç (maalesef Türkiyeli göçmenlerin çocukları da dâhil) hip-hop ve çete kültürünün bir parçası olarak sonuçlarını düşünmeden kolay para için uyuşturucu ve çetelere bulaşıyor.
  </span>
 </p>
 <p class="2011yenimetin">
  <span>
   İngiltere’deki geçmiş hükümetler toplumu bu tür saldırganlıklardan koruyacak sosyal ve ahlaki bariyerleri diri tutmada yetersiz kaldı. Cumartesi günü başlayan olaylar bu bariyerlerin yıkıldığını gösteriyor. İngiltere’de sistemin sebebiyet verdiği ahlaki çöküntünün çirkin sonuçları dünya kamuoyu tarafından yakından takip ediliyor. Londra Belediye Başkanı Boris Johnson “Ekonomik sorunlar ya da fırsat eşitsizliği, yaşanan olayların mazereti olamaz.” dese de öfkeli kalabalıkların toplumla iletişim kurma tarzı böyle. Özellikle gençler, zengin İngiliz kentlerinin göbeğinde yaşarken, kendilerini bu kentlerin bir parçası olarak görmüyor. Sadece Londra’da 170’e ulaşan çete sayısı, yaşanan olayların habercisiydi aslında. Eğitimsizliğin, nefretin ve yoksulluğun kol gezdiği İngiltere varoşlarında çetelerin öfkesinin nereye kadar süreceği bilinmezken, hükümetin bu bölgelerle ve gençlerle ilgili acil bir ıslah projesine girişmesi elzem görünüyor.
  </span>
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30195-213-ingilterede-mutsuz-genclik-sendromu.html), [web.archive.org (arşiv bağlantısı)](http://web.archive.org/web/20120102101917/http://www.aksiyon.com.tr:80/aksiyon/haber-30195-213-ingilterede-mutsuz-genclik-sendromu.html)
