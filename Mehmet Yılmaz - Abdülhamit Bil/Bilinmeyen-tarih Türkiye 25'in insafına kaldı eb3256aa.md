# Türkiye 25’in insafına kaldı

*Mehmet Yılmaz - Abdülhamit Bil Bilinmeyen-tarih*

<div>
 <font>
  <img border="0" height="1" src="/web/20030901234231im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901234231im_/http://www.aksiyon.com.tr/resim/34/40.jpg" vspace="5"/>
  </p>
 </font>
 <font class="content">
  Kopenhag Zirvesi’nden Türkiye, somut bir netice alamadı. Avrupa Birliği, Ankara’ya Aralık 2004’e kadar Kopenhag Kriterleri’ni yerine getirmesi şartı ile ‘gecikmeksizin’ müzakerelere başlama ‘sözü’ verdi. Ancak, 1 Mayıs 2004’te üye sayısı resmen 25’e çıkacak olan AB’den Türkiye’nin  müzakere tarihi koparabilmesi bir hayli zor görünüyor
 </font>
 <p>
  <font class="content">
   “Uzun, ince bir yoldayız.” Bu sözler, 14 Nisan 1987 tarihinde Avrupa Birliği’ne üyelik için müracaat eden dönemin başbakanı Turgut Özal’a ait. Rahmetli Özal, AB’ye üye olabilmek için Türkiye’nin önünde engebelerle dolu çok zorlu bir yolun olduğunu bu veciz sözlerle ifade etmişti. Hafta sonunda Kopenhag’da gerçekleştirilen AB zirvesinde, Türkiye’nin yolun sonuna hâlâ gelemediği ilân edildi... Ev ödevlerini tamamlaması yönünde AB liderlerinden yine ‘nasihat’ alan Ankara’nın büyük umutlar beslediği zirveden somut bir netice elde ettiğini söylemek mümkün değil.
   <br/>
   <br/>
   Zirveden Türkiye adına çıkan tek teselli kaynağı ise Aralık 2004 tarihine kadar Kopenhag Kriterleri’ni yerine getirdiği takdirde, ‘gecikmeksizin’ müzakerelere başlama ‘sözü’ alabilmesiydi. Osmanlı döneminde başlayan, Cumhuriyet Türkiyesi ile devam eden modernleşme serüveninde Ankara’nın AB nezdinde geldiği son nokta kısaca böyleydi; kelime oyunları arasına sıkıştırılmış bir teselli.
   <br/>
   <br/>
   Avrupa’nın 45 yıllık bölünmüşlüğüne tarihi bir nokta koyan Kopenhag Zirvesi, neredeyse Türkiye merkezli bir toplantıya dönüştü iki gün boyunca... Halbuki bu büyük buluşma, İkinci Dünya Savaşı sonrasında 6 ülke ile başlayan ve uzun bir zaman diliminde dönüşerek gelişen Avrupa Birliği’ne 10 yeni ülkenin katılımının ilan edileceği bir gövde gösterisi olarak düzenlenmişti aslında. Fakat, neredeyse 10 yeni üyenin büyüklüğüne eşit Türkiye’nin birliğin kapılarını zorlaması; hatta bunu ABD’yi de arkasına alarak bir ‘bilek güreşi’ haline getirmesi Kopenhag’daki zirveyi, odağında Türkiye’nin olduğu bir toplantıya dönüştürüverdi. Buna rağmen zirve, iyimser beklentilerin ve gösterilen onca çabanın aksine Türkiye’nin Avrupa Birliği ile 40 yıldır süren ilişkilerine belirgin bir nokta koyamadı.
   <br/>
   <br/>
   Çok yönlü markaj sökmedi
   <br/>
   <br/>
   AB yetkililerinin aylar öncesinden itiraf ettikleri gibi Kopenhag Zirvesi, gerçekten bir Türkiye zirvesi oldu. Uzun yıllar Avrupa kamuoyu ve medyasında Midnight Express (Geceyarısı Ekspresi), işkence ve insan hakları ihlalleriyle önemli yer tutan Türkiye, bu defa dört koldan Kopenhag’a teksif ettiği baskılarla desteklenen ‘müzakere tarihi’ ısrarıyla zirvenin en çok konuşulan konusu oldu. Başbakan Abdullah Gül ve AK Parti lideri Recep Tayyip Erdoğan’ın zirve çerçevesinde AB liderleriyle tek tek ve birlikte yaptıkları temaslar, Atlantik ötesinden Türkiye’ye istediğinin verilmesi için AB başkentlerine açılan telefonlar, zirvenin hemen arifesinde bütün etkili Avrupa gazetelerine verilen ilanlar Ankara’nın hararetle vurguladığı ‘ilişkileri kesin bir takvime bağlama’ talebinin gerçekleşmesine yetmedi.
   <br/>
   <br/>
   Zirvenin ilk gününde Türkiye’ye, AB Komisyonu’nun 2004 yılı için hazırlayacağı İlerleme Raporu’nda Kopenhag Kriterleri’nin yerine getirilmesi şartına bağlı olarak 2004 yılı Aralık ayındaki zirvede üyelik müzakerelerine başlama kararının verileceği şeklinde bir formül önerildi. Avrupa Birliği’ne 1 Mayıs 2004 itibariyle katılacak olan ve aralarında Kıbrıs Rumlarının da bulunduğu 10 ülkeyi de Türkiye’nin üyelik sürecinde söz sahibi yapan; Avrupa Birliği Konseyi’nin müzakereleri hemen 2004 Aralık ayında mı yoksa birkaç yıl sonra mı başlatacağı konusunda serbest bırakan bu formül, AB ile ilişkiler konusunda en iyimser olanları bile şoke etti. Zirvenin birinci gününün gazeteleri, özellikle köşe yazarlarıyla birlikte tarandığında, bu şok etkisi apaçık görülecektir. Gün boyunca süren iyimser hava, Yunanistan Başbakanı Simitis, İtalya Başbakanı Berlusconi, İngiltere Başbakanı Blair ile Türk liderlerin yaptığı olumlu görüşmeler ve AK Parti lideri Erdoğan’a söz verdiği gibi AB liderlerini arayan ABD Başkanı Bush’un sonuç üzerinde etkili olacağına duyulan güvenin bir sonucuydu.
   <br/>
   <br/>
   Kavramlarla oynanarak verilen güvence!
   <br/>
   <br/>
   Ancak, AB Komisyonu’nun Genişlemeden Sorumlu Alman Üyesi Günter Verheugen’in zirvenin kapanışında yapılan basın toplantısında söylediği gibi Avrupa Birliği, gerçekten dışarıdan yapılan baskıya boyun eğmemişti. Ayrıca, AB Dönem Başkanı ve Danimarka Başbakanı Rasmussen’in de, Bush’un ‘ricaları’na karşılık konunun Avrupa’nın meselesi olduğu ve AB içinde kararlaştırılacağı cevabını vermesini de unutmamak lazım. Bu arada, AB’nin karar mekanizmalarında belirleyici iki üyesi Almanya ve Fransa ‘mihveri’nin, Türkiye konusunda zirveye damgasını vurduğunu söylemeliyiz. Zirveden önce aralarında yaptıkları görüşmede belirledikleri ‘Türkiye ile müzakerelere 2005 Temmuz ayında başlama kararı’ lafzen olmasa da sonuç itibariyle Kopenhag’dan Türkiye için çıkan karar oldu. Paris—Berlin formülasyonuna şiddetle itiraz etmesine ve ‘asla kabul edilemez’ bulmasına rağmen, Türkiye’nin izlediği esnek tutum, zirvenin ‘başarı’ ile sonuçlanmasında en büyük etken oldu.
   <br/>
   <br/>
   Kıbrıs politikasında esnek tavır
   <br/>
   <br/>
   Taslak bildiride önerilen formülde, AB Konseyi’nin müzakereleri açma tarihi ile ilgili belirsizliği gidermek için Türkiye’nin isteğiyle paragrafa derhal (immediately) kelimesi yerine, İngiltere—Almanya uzlaşması ile şekillenen gecikmeksizin (without delay) ibaresinin eklenmesi ve İngilizce’de ihtiyarilik belirten ‘can’ yerine ondan biraz daha güçlü ‘will’ ifadesinin konması havanın yumuşamasında etkili oldu. Ancak bu yapıcı tutumda, Türkiye’nin, beklentilerini düşünerek önce 2003’te, daha sonra 10 yeni üyenin katılacağı Mayıs 2004’ten önce müzakerelere başlama tutumundan vazgeçerek 2004’ün sonunu kabul etmesi büyük rol oynadı.
   <br/>
   <br/>
   Türkiye, ikinci önemli esnekliğini Kıbrıs’ta gösterdi. AB liderleri Kıbrıs ile ilgili çözümlü ve çözümsüz senaryoya göre iki seçenek önerdi. Şayet zirvenin ikinci günü, yani 13 Aralık saat 16:40’a kadar Kıbrıs’ta taraflar BM’nin önerdiği plan üzerinde uzlaşırlarsa, 28 Şubat’ta ‘kurucu anlaşma’nın imzalanması ve 30 Mart’ta iki tarafın referandum yapmasının ardından AB, ‘birleşik Kıbrıs’ı kabul edeceğini ortaya koydu. Bunun gerçekleşmemesi durumunda ise, AB mevcut statü içinde yalnız Rumları temsil eden Kıbrıs’ı kabul edecek; 28 Şubat’a kadar bir çözüm bulunması teşvik edilecek; bir uzlaşmanın gerçekleşmemesi durumunda AB müktesebatının ‘adanın kuzeyinde’ uygulanması askıya alınacaktı.
   <br/>
   <br/>
   Kırk yıllık sorunun bir günde çözülmesine kimse ihtimal vermediği için ve KKTC Cumhurbaşkanı Rauf Denktaş öneriyi reddettiğinden ikinci seçenek AB tarafından kabul edildi. Türkiye’nin Yunanistan ile birlikte üye olmadığı herhangi bir uluslararası örgüte Kıbrıs’ın üye olmasının kabul edilemeyeceği ve Rum Kesimi’nin Kıbrıs Cumhuriyeti adı altında AB’ye üye olması durumunda KKTC ile entegrasyona gidileceği şeklinde yıllardır açıklanan tutuma rağmen, sessiz sedasız şekilde Kıbrıs’ın üyeliğinin gerçekleşmesi büyük bir sürpriz oldu.
   <br/>
   <br/>
   Çözüme yönelik perspektif farklılaşması
   <br/>
   <br/>
   Ankara’nın bu yeni tutumunda 28 Şubat 2003 tarihine kadar verilen mühletin etkili olduğu sanılıyor. Kimileri ortaya çıkan yeni durumu Kıbrıs kozunun kaybolması olarak yorumlarken, AK Parti lideri Recep Tayyip Erdoğan ise farklı düşünüyor. AK Parti liderine göre, Kıbrıs Rumları Karpaz bölgesi, mülkiyet ve göçmenler konusuyla ilgileniyor. Dolayısıyla Türkiye’nin Ada’da alacağı tavır halihazırda önemini koruyor. Bütün bunlara rağmen, KKTC adına yapılan açıklamalar ile, Erdoğan’ın Kopenhag’da Kıbrıs ile ilgili bir soru üzerine söylediği sözler arasındaki çelişki, bazı fikir ayrılıkları olduğuna işaret ediyor. KKTC Cumhurbaşkanı Denktaş’ın, bir uzlaşma için ‘öncelikle KKTC’ye uygulanan ambargo kalksın’ açıklamasını hatırlatan Erdoğan, “Birlik gerçekleşirse ambargo kalmayacak” diyerek çözüme yönelik perspektif farklılaşmasının somut örneğini vermiş oluyor. Bu arada, AB üyeliği onaylanmış bir ‘Kıbrıs’ın çözüme ne kadar yanaşacağı; Türkiye’nin diretmesi durumunda 2004 Aralık ayındaki zirvede vetosunu kullanıp kullanmayacağı sorularının cevabı ise şimdilik bilinmiyor.
   <br/>
   <br/>
   Ege, 2004’te ek kriter olabilir
   <br/>
   <br/>
   Kopenhag’dan çıkan 2004 Aralık şartlı tarih sonucunun uyandırdığı bir diğer kaygı ise Türkiye ile Yunanistan arasındaki Ege sorunu. 1999 yılında yapılan Helsinki Zirvesi’nde alınan kararlara göre, Ankara ve Atina’nın aralarındaki Ege uyuşmazlığını 2004 yılına kadar çözmeleri gerekiyor. Tıpkı Kıbrıs’ta olduğu gibi taraflar, Ege konusundaki anlaşmazlığa çözüm bulamamaları halinde sorun, Lahey Adalet Divanı’na götürülecek ve orada nihai bir sonuca ulaşılacak. Bu noktada Türkiye haklı olarak, başka türlü çözüm bulunamaması halinde Ege sorunlarının Lahey Adalet Divanı’na götürülmesi yönündeki kararın yeni bir ön şart olarak Türkiye’nin önüne çıkıp çıkmayacağından endişe ediyor.
   <br/>
   <br/>
   Başbakan Gül, Yunanistan ile böyle bir sorun çıkacağını sanmadığını söylüyor ve bunun gerekçesini de Yunanistan’ın iyi niyetine bağlıyor. Aynı şekilde, kendilerine sorulduğunda Türk yetkililer de, bu konuyu ön şart haline getirmenin Atina’nın Türkiye’ye dönük olumlu tavrına aykırı olacağına vurgu yapıyorlar. Fakat, Yunanistan Dışişleri Bakanı Yorgo Papandreu’nun, Ege konusunda nasıl bir tutum sergileyeceklerine ilişkin şu sözlerini kayıtlara geçirmekte fayda var: “Helsinki Kriterleri de tıpkı Kopanhag Kriterleri gibi masadadır.” Anlaşılan, Türkiye’nin şimdilik Yunanistan’ın iyi niyetine güvenmekten başka önünde ‘sağlam bir garantisi’ görünmüyor.
   <br/>
   <br/>
   AGSP’de Türkiye’nin dediği oldu
   <br/>
   <br/>
   Kopenhag’da Türkiye’nin şartlarının kabul edilerek Avrupa Güvenlik ve Savunma Politikası (AGSP) konusunda çıkan uzlaşma şüphesiz olumlu bir gelişmeydi. AB liderlerinin aldığı karara göre, bundan böyle Kıbrıs ve Malta NATO imkanlarıyla yapılan AB askeri operasyonlarının dışında tutulacak. Türkiye’ye ayrıca, NATO imkanlarının kullanıldığı operasyonlar öncesinde başından itibaren karar mekanizmalarına katılma kapısı da açıldı. AB, AGSP çerçevesinde, 2003 yılına kadar, 60 bin askerlik bir güç oluşturmayı ve kriz yönetimlerinde rol oynamayı hedefliyordu. Bu çerçevede, NATO imkanlarını kullanmak ve bu amaçla ittifak ile bir anlaşma imzalamak istiyordu. Türkiye, AGSP’nin karar mekanizmasına, AB üyesi olmayan NATO müttefiklerinin etkin katılımı konusunda güvenceler istemiş ve tavır koymuştu.
   <br/>
   <br/>
   İki yıl süren müzakereler sonunda, geçen aralık ayında, ABD, Türkiye ve İngiltere arasında varılan uzlaşma sonunda ‘Ankara Belgesi’ imzalanmış, AB’nin onayına sunulmuştu. Ankara, Güney Kıbrıs Rum Yönetimi’nin, AB üyeliği çerçevesinde AGSP’ye ve dolayısıyla NATO’ya katılımına karşı çıkıyor ve bu unsura bir çözüm bulunmadığı sürece, NATO—AB işbirliğinin somutlaşmasına karşı tavır izleyeceğini belirtiyordu. AGSP konusunda alınan sonuç bir yandan sevindirirken bir yandan da Türkiye’nin AB’ye karşı elindeki en sağlam kartlardan birinin kaybı olarak görülebilir.
   <br/>
   <br/>
   Engebelerle dolu yeni bir süreç
   <br/>
   <br/>
   Türkiye’nin, Kopenhag Zirvesi’nden istediklerini tam olarak elde ettiğini söylemek mümkün değil. Avrupa Birliği 10 yeni ülkeyi ‘üye’ olarak kabul ettiğini açıklarken, Türkiye’ye bu konuda ancak 2004 yılı sonunda ele alınacak ‘şartlı bir tarih’ verdi. Kopenhag sonuç bildirgesi taslağında, 2004 yılının ikinci yarısına randevu verilirken müzakerelerin ne zaman başlayacağı konusunun muğlak bırakılması dikkat çekici. AB’nin, 2012 yılına kadar uygulamaya sokacağı bütün planları şimdiden yaptığını ve sözkonusu planlarda Türkiye’nin olmadığını da unutmamak gerekiyor. Türkiye’nin AB süreci, bundan böyle adım başı engebelerle dolu zorlu bir kulvara giriyor. 2004 yılı Mayıs ayında AB’ye aralarında Kıbrıs Rumlarının da olduğu 10 yeni üyenin resmen katılımıyla Türkiye, müzakere tarihi alabilmek için bu kez 15 yerine 25 üyeyi ikna etmek zorunda kalacak. Kopenhag’da her ne kadar AB liderleri yeni üyelerin Türkiye’nin müzakere tarihi konusunu engellemeyeceklerine dair söz verdiklerini belirtseler de, bu ‘söz’ün bağlayıcı bir yönü bulunmuyor. Kaldı ki, bu 10 yeni ülkenin, Türkiye’ye müzakerelerin başlamasının ardından aktarılması gereken fonların yükü sebebiyle, erken bir müzakereye sıcak bakmamaları kuvvetle muhtemel. 25 üyeden herhangi birinin o tarihte Ankara’yı veto etme ihtimaline karşı bir garanti olup olmadığı sorusuna Dönem Başkanı sıfatıyla Danimarka Başbakanı Rasmussen’in, “Hiçbir garanti yok” şeklinde cevap vermesi de Türkiye’nin ne kadar zor bir süreçle karşı karşıya olduğunu ortaya koyuyor.
   <br/>
   <br/>
   Kıbrıs’ta çözüm bulunamasa da Rum Kesimi üye olacağı için, Türkiye’nin bu konuda da taviz vermesi ve çözüme gitmesi gerekecek. Eğer Kıbrıs sorunu, 28 Şubat 2003 tarihine kadar bir çözüme kavuşturulamaz ise, Kıbrıs Rum Kesimi, AB’ye tek yanlı olarak ve ‘Kıbrıs’ adı altında üye olacak. Bu durumda, üyelik için 2003 yılında Türkiye’nin önüne Kıbrıs’ın bir ön şart olarak gelmesi kaçınılmaz görünüyor. Türk tarafının, bundan böyle AB’yi arkasına almış bir Rum Kesimi ile çözüm arayışı içine girecek olması, rahat adım atmasını güçleştirecek. Ayrıca, 2004 yılında Avrupa Parlamentosu ve AB Komisyonu bütünüyle yenileneceğinden Türkiye hakkında alınacak karar daha da belirsizliğe girebilecek.
   <br/>
   <br/>
   Umut, Türkiye’nin vazgeçilmezi
   <br/>
   <br/>
   Türkiye, bütün bu noktaları olumlu ve olumsuz yönleriyle değerlendirecektir elbette. AB’nin önemli kurumlarından biri olan Avrupa Konvasiyonu’nun Başkanı Valery Giscard d’Estaing’in “Türkiye’nin üyeliği AB’nin sonu olur” dediği; dönem başkanlığını üstlenen Danimarka’nın nüfusunun yüzde 58’inin Türkiye’nin üyeliğine karşı olduğu; benzer durumun birliğin dinamosu durumundaki Fransa ve Almanya için de geçerli olduğu bir Avrupa’dan bu kadar sonuç çıkması da ‘iyi’ olarak yorumlanabilir. Avrupa Birliği’nin, şartlı ve geç de olsa Türkiye’ye bir tarih vermesi ve bunun ‘geri dönülmez’ bir süreç olduğunun altını çizmesi bir diğer olumlu nokta olarak değerlendirilebilir.
   <br/>
   <br/>
   Herşeye rağmen hükümetin, AB perspektifini koruyacağını, Kopenhag Kriterleri’ni Türk milleti hak ettiği için daha hızlı biçimde hayata geçireceğini söylemesini de bu bağlamda müspet açılımlar olarak görebiliriz. Eğer hükümetin bu konudaki tutumu hayata geçerse, AB üyeliğinin Avrupa’nın demokratik ve ekonomik standartlarını yakalamak için kâhir ekseriyeti mutlu edeceği de aşikârdır. Kopenhag Zirvesi, 6 yılda ‘sanal adaylıktan, müzakerelere başlama ihtimali olan aday’ konumuna ancak gelebilen Türkiye’nin üyeliği için umutlu olmanın hâlâ çok erken olduğunu gösterdi.
   <br/>
   <br/>
   <br/>
   KARŞILIKSIZ AŞKIN KİLOMETRE TAŞLARI
   <br/>
   <br/>
   31 Temmuz 1959: Türkiye, Avrupa Ekonomik Topluluğu’na ortaklık için başvurdu.
   <br/>
   <br/>
   11 Eylül 1959: Avrupa Ekonomik Topluluğu Bakanlar Konseyi, Ankara ve Atina’nın Ortaklık başvurularını kabul etti.
   <br/>
   <br/>
   12 Eylül 1963: Türkiye ile Avrupa Ekonomik Topluluğu’nu Gümrük Birliği’ne götürecek ve tam üyeliği sağlayacak olan Ortaklık Anlaşması (Ankara Anlaşması) imzalandı.
   <br/>
   <br/>
   1 Aralık 1964: Türkiye–AET Ankara Anlaşması yürürlüğe girdi.
   <br/>
   <br/>
   19 Kasım 1970: Ortaklık Konseyi’nde Katma Protokol metni kabul edildi.
   <br/>
   <br/>
   13 Ocak 1972: Ortaklık Anlaşması’nın Topluluğa katılacak yeni ülkelerce de kabulünü sağlayacak Türkiye–Avrupa Ekonomik Topluluğu müzakereleri başladı.
   <br/>
   <br/>
   30 Haziran 1973: I. Genişleme Anlaşması (Tamamlayıcı Protokol) Ankara’da imzalandı.
   <br/>
   <br/>
   1 Ocak 1976: Türkiye, Katma Protokol’den kaynaklanan yükümlülüğünü yerine getirerek ikinci gümrük indirimi ve konsolide liberasyon listesi uyumunu gerçekleştirdi.
   <br/>
   <br/>
   25 Mart 1981: Milli Güvenlik Konseyi, AT’ye tam üyelik başvurusu yapmak üzere hazırlıkların başlatılması kararı aldı.
   <br/>
   <br/>
   22 Ocak 1982: Avrupa Topluluğu, Türkiye ile ilişkilerini dondurma kararı aldı.
   <br/>
   <br/>
   16 Eylül 1986: Türkiye–Avrupa Ekonomik Topluluğu Ortaklık Konseyi toplandı. Böylece 12 Eylül 1980 tarihinden itibaren dondurulmuş bulunan Türkiye–AET ilişkilerinin canlandırılması süreci başladı.
   <br/>
   <br/>
   14 Nisan 1987: Türkiye, AT’ye, Roma Antlaşması’nın 237’nci, AKÇT Antlaşması’nın 98’inci ve EURATOM Antlaşması’nın 205’inci maddelerine istinaden tam üye olmak üzere müracaat etti.
   <br/>
   <br/>
   18 Aralık 1989: AT Komisyonu, Türkiye’nin tam üyelik başvurusu konusundaki ‘Görüş’ ünde (Avis), Topluluğun, kendi iç pazarını tamamlayabilme sürecinden önce (1992) yeni bir üyeyi kabul edemeyeceği ve Türkiye’nin katılmadan önce, ekonomik, sosyal ve siyasal alanda gelişmesine ihtiyaç duyulduğu hususlarına yer verdi.
   <br/>
   <br/>
   30 Eylül 1991: Ortaklık Konseyi 1986 yılından sonra ilk kez toplandı.
   <br/>
   <br/>
   6 Aralık 1991: Ortaklık Konseyi gibi bir ortaklık organı olan Türkiye–AT Ortaklık Komitesi de 1986’dan sonra ilk kez toplandı.
   <br/>
   <br/>
   6 Mart 1995: Türkiye ile AB arasında Gümrük Birliği’nin gerçekleştirilmesi ile ilgili ve Gümrük Birliği döneminde uygulanacak usul, esas ve süreleri belirleyen 1/95 ve 2/95 sayılı kararlar Ortaklık Konseyi’nin 36’ncı dönem toplantısında kabul edildi.
   <br/>
   <br/>
   1 Ocak 1996: Türkiye, Avrupa Birliği ile entegrasyonunda 22 yıl süren ‘Geçiş Dönemi’ni 31 Aralık 1995 tarihinde tamamlayarak, 1.1.1996 tarihi itibariyle, tam üyelik sürecinde ‘Son Dönem’e, sanayi ürünlerinde ve işlenmiş tarım ürünlerinde sağlanan Gümrük Birliği ile girdi.
   <br/>
   <br/>
   12—13 Aralık 1997: AB’nin Lüksemburg’da gerçekleştirdiği devlet ve hükümet başkanları zirvesi sonucunda Çek Cumhuriyeti, Slovak Cumhuriyeti, Macaristan, Polonya, Slovenya, Romanya, Bulgaristan, Litvanya, Letonya, Estonya ve Kıbrıs Rum Yönetimi tam üyelik için aday ülkeler olarak belirlendi. 1987’de tam üyelik başvurusunda bulunan Türkiye ise aday ülkeler arasında zikredilmedi, tam üyeliğe ehil olduğu teyid edildi.
   <br/>
   <br/>
   11—12 Aralık 1999: Helsinki’de gerçekleştirilen Avrupa Konseyi Zirve Toplantısı’nda Türkiye’ye adaylık statüsü tanındı.
   <br/>
   <br/>
   7—9 Aralık 2000: Nice’te toplanan Avrupa Konseyi, Nice Antlaşması’nı kabul ederek, üye ülkelerin genişleme sürecinde AB kurumlarındaki temsil güçlerinde değişikliğe gitti.
   <br/>
   <br/>
   14—15 Aralık 2001: Avrupa Konseyi Belçika’nın Leaken kentinde toplandı. Zirvenin sonucunda Türkiye’nin katılım müzakerelerine yaklaştığı ve AB’nin geleceği ile ilgili konvansiyon çalışmalarına katılacağı ilan edildi.
   <br/>
   <br/>
   21—22 Haziran 2002: Seville zirvesinde devlet ve hükümet başkanları Türkiye’nin gerçekleştirdiği reformların memnuniyet verici olduğunu vurguladılar. Liderler yapılan reformların yürürlüğe sokulmasının Türkiye’nin üyelik perspektifini pekiştireceğini hatırlattılar.
   <br/>
   <br/>
   12—13 Aralık 2002: Türkiye’ye, Aralık 2004 tarihi için şartlı müzakere tarihi verildi.
   <br/>
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2222), [web.archive.org (arşiv bağlantısı)](http://web.archive.org/web/20030901234231/http://www.aksiyon.com.tr:80/detay.php?id=2222)
