# Aradığınız markaya ulaşılamıyor

*Hasan Cücük - Yavuz Şahin 2014.06.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Dünyanın İlk Uluslararası mobil telefon görüşmesi onunla yapıldı. 2007'de sektörün % 64,9'u onun elindeydi. Kendine özgü melodisi ve 'Connecting People'sloganı hala kulaklarımızda. Peki, ne oldu da Nokia piyasadan silindi?
   </p>
  </font>
 </div>
 <div id="newsText">
  <font class="detail-text">
   <p dir="LTR">
    <span>
     Tarih, 1 Haziran 1991. Dönemin Finlandiya Başbakanı Harri Holkeri, iletişim tarihine geçen dünyanın ilk uluslararası GSM (Global System for Mobile Communication -Mobil Haberleşme için Global Sistem) telefon görüşmesini yapıyordu. Holkeri’ye bu imkânı sunan, ülkenin medar-ı iftiharı olacak Nokia’ydı. 1979’da mobil telefona yatırım yapmaya başlayan Nokia, sürekli ilklere imza atıyor, kısa sürede dünyanın en tanınan markası oluyordu. Fakat yükselişi gibi çöküşü de hızlı oldu Nokıa’nın. 2007’de telefon piyasasının yüzde 64,9’unu elinde bulunduran Nokia’nın pazar payı 2013’te yüzde 3’lere kadar düşüyor, Apple ve Google ile mücadelede başarısız olunca çareyi cep telefonu bölümünü satmakta buluyordu.
    </span>
   </p>
   <p dir="LTR">
    <span>
     Eylül 2013’te Microsoft, Nokia’nın cep telefonu bölümünü satın almak için girişimlere başladığını duyurduğunda bir devin tarih sahnesinden çekilmesinin ilk işaret fişeği veriliyordu. Satışa giden yol, Nokia’nın Microsoft’tan Eylül 2010’da transfer ettiği ilk Finli olmayan CEO’su Stephen Elop döneminde 3 yıl arka arkaya yaşanan ‘facia’ bilançonun neticesiydi. 2010 sonunda Nokia, akıllı cep telefonu piyasasının yüzde 29’unu elinde bulundururken, sadece iki yıl sonra ancak piyasanın yüzde 2’lik bölümünün sahibi oluyordu. 2000 yılında Nokia’nın bir hissesi 65 Euro iken, 2013’te 3 Euro’nun altına düşüyordu.
    </span>
   </p>
   <p dir="LTR">
    <span>
     Nokia’yı çöküşe götüren düşüş, 2011 yılının ilk çeyreğinde başladı. Bu tarihe kadar sürekli satışını artıran bir şirketti. Öyle ki dünyada Nokia markasının girmediği ülke ve hane kalmayacak kadar büyümüştü. Bugün cep telefonu (akıllı telefon) piyasasını elinde bulunduran Apple ve Google, 2005 yılında geleceğin bilgisayarlarının ‘insanın cebinde’ olacağını planlamaya başladı. Bu iki firmanın mobil telefon piyasasına girme sebepleri, Nokia’nın pazardaki payından ziyade, en büyük rakipleri olarak gördükleri Microsoft’tu. Nokia zaten Kuzey Amerika piyasasında etkili bir firma değildi. Apple ve Google, Microsoft’un Windows Mobile yazılım sisteminin cep telefonu piyasasındaki hegemonyasını kırmak istiyordu. 2005’te piyasanın en büyük şirketi olan Nokia, kendi yazılım sistemi olan Symbian’ı kullanıyordu. Apple, telefon piyasasına ilk ciddi tehdidin modern ‘walkman’ olan iPod’dan geleceğini gördü. 2001’de piyasaya sürdüğü iPod, müzik tutkunu genç- yaşlı herkesin tercihi oluyordu. 2005’te Apple 20 milyon iPod satarken, gelirinin yüzde 40’ını elde etmiş oluyordu. Cep telefonundan müzik dinleme projesini hayata geçirmek için Motorola ile anlaşan Apple’ın ortak ürünleri ROKR, Eylül 2005’te piyasaya sürüldü. Ancak beklenen ilgiyi görmedi. En fazla 100 şarkı alıyordu ve sadece Apple’ın iTunes programı kullanılıyor, cep telefonuna müzik yüklemek için bir bilgisayara ihtiyaç duyuluyordu. Apple CEO’su Steve Jobs, ortaya çıkan üründen memnun olmadığı gibi oldukça kızgındı. Motorola ile başlayan ‘birliktelik’ sadece birkaç ay sürdükten sonra yollar ayrıldı. Steve Jobs’un en büyük korkusu, cep telefonlarının iPod ile rekabet edecek noktaya gelmesiydi. Bu korkuyu hayata geçiren Nokia oluyordu. 2007 yılında Nokia, dünyanın önde gelen müzik yapım firmaları Universal, Sony, Warner, EMI ve diğer birçok firma ile anlaşarak ‘Nokia Comes Wiht Music’ hizmeti ile istenilen kadar şarkıyı belirli bir abone ücreti karşılığında dinleme imkânı sunuyordu. Yine Nokia Ovi Store ile programlar satın alınıp direkt telefona indiriliyordu. Nokia, rakiplerinden birkaç adım önde olduğunu bir kez daha ispat etmişti.
    </span>
   </p>
   <p dir="LTR">
    <span>
     Cep telefonu piyasasını kontrol altına alan ‘akıllı telefonları’ ilk bulan yine Nokia’ydı. Nokia 9000, 1996’da piyasaya sürülen ilk akıllı telefondu. Microsoft, Nokia’nın bu hamlesinden sadece 1 yıl sonra Windows Mobile’ı hayata geçirirken; Nokia, Motorola ve Ericsson ile işbirliği yapıp kendi yazılımı olan Symbian’ı kullanmalarını sağladı. Nokia’nın Symbian’ı hayata geçirmesinde Microsoft’un yazılım piyasasındaki hâkimiyetinin rolü vardı. Microsoft’un yazılımını kullanıp her cep telefonu için lisans ödemek istemiyordu. 2005 yılında Nokia, Symbian’ın artık miadını doldurmaya başladığını gördü. Aplle, İOS ile, Google da Android sistemiyle giderek güçleniyordu. Nokia yönetimi yeni bir yazılım geliştirmek için ekip kurarken ortaya çıkan Meamo yazılım arzu edilen özellikleri taşımıyordu.
    </span>
   </p>
   <p dir="LTR">
    <span>
     <img alt="" height="291" src="http://web.archive.org/web/20140713084715im_/http://medya.aksiyon.com.tr/aksiyon/2014/06/02/nokia2.jpg"/>
    </span>
   </p>
   <p dir="LTR">
    <span>
     Nokia’nın can damarına ilk darbeyi vuran isim Apple CEO’su Steve Jobs oldu. 9 Ocak 2007’de sahneye çıkan Jobs, yeni ürünlerinin cep telefonu piyasasında devrim yapacağını söylüyordu. Jobs, Apple olarak Macintosh ile bilgisayar, iPod ile müzik endüstrisinde devrim yaptıklarını belirttikten sonra iPhone ile artık cep telefonu piyasasında devrim yapacaklarının müjdesini veriyordu. Jobs haklı çıktı. İnsanlar Haziran 2007’de ABD’de piyasaya sürülen iPhone’u almak için saatlerce kuyrukta beklemişti. iPhone bir telefondan çok öteydi. Google, Android’le akıllı telefon piyasasına girerken, eskinin devleri Nokia, Motorola ve Ericsson o günlerde yakında yaşayacakları çöküşün farkında bile değillerdi. Nokia ve Microsoft, Apple’ın ürünü iPhone’u ciddiye almıyordu. Nokia, cep telefonunda dünya piyasasını elinde bulundurmanın, Microsoft ise iş dünyasını Windows Mobile ile hegemonyası altına almanın rahatlığını yaşıyordu. Bugün ise piyasanın hâkimi Apple ve Google. Nokia ve Microsoft’un bu piyasada adı bile geçmiyor.
    </span>
   </p>
   <p dir="LTR">
    <span>
     <img alt="" height="666" src="http://web.archive.org/web/20140713084715im_/http://medya.aksiyon.com.tr/aksiyon/2014/06/02/nokai.jpg"/>
     Apple, gece-gündüz demeden Ocak 2007’de tanıtacakları iPhone için, Google da 5 Kasım 2007’de tanıtacağı Android için çalışırken; Nokia’da ise tam bir ‘iç savaş’ yaşanıyordu. Nokia’nın yıllarca kullandığı yazılım Symbian’ın yerini alması için geliştirilmek istenen Maemo ekibi arasında ‘rekabet ötesi mücadele’ vardı. Rekabet iyiydi ancak Nokia’da yaşanan savaştı. Nokia’nın ilk Maemo yazılımlı N800, Steve Jobs’un iPhone tanıtımından iki hafta önce piyasaya sürüldü. Ancak ürün tam bir fiyaskoydu. Eylül 2007’de piyasaya çıkan N810 da beklenen ilgiyi görmedi. Bu iki ürünün piyasaya sürülmesinde içte yaşanan çatışma etkili olmuştu. Maemo ekibi, Symbian ekibini ‘ekarte’ etmek için hızlı bir şekilde bu iki ürünü piyasaya sürmüştü. Sonuç ise hayal kırıklığı oluyordu.
    </span>
   </p>
   <p dir="LTR">
    <span>
     Nokia’nın ilk Finli olmayan CEO’su Stephen Elop, 21 Eylül 2010’da göreve başlarken, hedef özellikle Kuzey Amerika piyasasında Apple ve Google’ı yakalamaktı. Nokia yönetimi Elop’u işbaşına getirirken ‘yenilenmenin’ başarıya ulaştıracağına inanıyordu. Nokia, telefon branşına girdikten sonra ilk zararını 2010’un yaz aylarında yaşadı. Zarar cep telefonu bölümünden değil, NokiaSiemens Network’te olmuştu. 2010’un son çeyreğinde 101 milyon akıllı cep telefonu satılırken bir önceki yılın aynı dönemine göre satışlarda yüzde 87’lik bir artış vardı. Pazarda aslan payı 28 milyon adet satışla Nokia’ya ait olurken, Apple 16 milyon iPhone satışıyla ikinci, Blackberry 15 milyon adetle üçüncü sırada yer alıyordu. Piyasaya yeni aktör olarak giren HTC ve Samsung çok kısa sürede büyürken, Nokia’nın pazardaki payı yüzde 30 oranında azalıyordu. Microsoft’tan transfer edilen Stephen Elop, sadece 1500 çalışanı olan Macromedia şirketinde tepe yöneticiliği yapmıştı. Asıl şöhreti, Microsoft Office’in 2010’daki yeni versiyonunun hazırlanmasında yakalamış bir isimdi. Ancak cep telefonu piyasasında tecrübesi olmayan Elop’un Nokia’nın başına getirilmesi Finlandiya’da tepkiyle karşılanacaktı. İlk 4 ayını şirketi tanımaya ve gelecek stratejisini çizmeye ayıran Elop’un çalışanlarına yönelik yaptığı bir ‘iç konuşma’ sızdırılınca küçük çaplı bir sarsıntı yaşandı. Elop, daha sonra bu iç konuşmayı blogunda yayımlayacaktı. Elop, Nokia’nın durumunu, denizin ortasında yangın çıkmış bir petrol platformuna benzeterek "İki seçeneğimiz var: Ya alevlerin bizi içine almasını bekleyeceğiz ya da denize atlayıp kurtulmayı deneyeceğiz." diyordu. Durum vahimdi. Nokia’nın Apple ve Google ile rekabeti artık imkânsızdı.
    </span>
   </p>
   <p dir="LTR">
    <span>
     Elop’a göre Nokia, ekosistemi bozulduğu için rakipleriyle rekabet edecek pozisyonu kaybetmişti. 11 Şubat 2011’de Elop, Microsoft’un direktörü Steve Ballmer ile yaptıkları anlaşma gereği Nokia’nın yeni stratejisini açıkladı. Nokia artık akıllı telefonların yazılımında Windows Phone kullanacak, Symbian devre dışı bırakılacak, MeeGo kesinlikle denenmeyecekti. Bu anlaşma, Nokia’nın 15 yıldır direndiği Microsoft yazılımlarına karşı teslim bayrağı çekmesi anlamına geliyordu. Bu karar Nokia çalışanlarında hayal kırıklığı ve moral bozukluğu yaşatırken, Finlandiya’nın ise ‘gururunu’ incitiyordu. Nokia’nın Android’i kullanmasını isteyenler çoğunlukta olmasına karşılık, Elop, Microsoft’la işbirliğini tercih etti. Elop’a göre bütün rakipler Android’i kullanıyordu. Nokia’nın farklı olanı tercih edince rekabete denge getireceğine inanıyordu.
    </span>
   </p>
   <p dir="LTR">
    <span>
     <img alt="" height="983" src="http://web.archive.org/web/20140713084715im_/http://medya.aksiyon.com.tr/aksiyon/2014/06/02/nokia4.jpg"/>
    </span>
   </p>
   <p dir="LTR">
    <span>
     Elop’un Nokia’nın akıllı telefonlarda Windows Phone yazılımı kullanacağını açıklamasından sadece birkaç ay sonra Mayıs 2011’de Microsoft Skype’i alarak tüm dünyadaki cep telefonu şirketleriyle arasını bozdu. Skype, cep telefonları için büyük bir tehditti. İnternet üzerinden cep telefonuna gerek duyulmadan yapılacak görüşmeler pazarın hâkimlerini elbette rahatsız etmişti. Windows Phone, Skype’in alınmasıyla işlevini kaybetmiş oldu. Skype, yüzde 44’lük bir büyümeye imza atarken, dünyadaki her 3 uluslararası görüşmeden biri Skype üzerinden yapılıyordu. Skype’in bilgisayar ve Android sistemli akıllı telefonlar üzerinden rahatça kullanılması, GSM telefon şirketleri için rahatsızlık sebebiydi. Şirketler, Microsoft, Skype’e sahip olduğu müddetçe Windows Phone satmayacaklarını açıkladı. Bu karar sadece Microsoft’u hedef almakla kalmıyor, en büyük zararı "Akıllı telefonlarda Windows Phone yazılım kullanacağım." diyen Nokia görüyordu. Stephen Elop, Nokia’nın en büyük akıllı telefon üreticisi olduğunu açıklayıp rakiplerinin kendileriyle boy ölçüşemeyeceğini belirtirken, yeni ürün piyasaya sürmeden, kullanmaktan vazgeçtikleri Symbian yazılımlı telefonları satmaya çalışıyordu. Ama kimse firması tarafından idama mahkûm edilmiş bir yazılım sistemine sahip telefonu almıyordu. Nokia, Windows sistemini kullanan Nokia Lumia’yı tam 9 ay sonra piyasaya sürüyordu. Bu süreçte hiçbir Nokia kullanıcısı eski model telefonu yeni bir modelle değiştirme imkânı bulamıyordu. Lumia da ilgi görmedi, satışlar hayal kırıklığı oldu. Dünyanın en büyük GSM operatörü China Mobile, Nokia’nın Symbian yazılımı kullanması halinde Nokia ile çalışacağını açıkladı. Ancak bu istek Nokia’da kabul görmedi.
    </span>
   </p>
   <p>
    <span>
     Microsoft’un kurucusu Bill Gates, Windows Phone’un ‘fiyasko’ olduğunu açıkladığında tarihler Şubat 2013’ü gösteriyordu. Aynı zamanda yönetim kurulu başkanı olan Gates’in bu açıklaması Microsoft’un CEO’su Steve Ballmer’in görev süresinin bitmesi anlamına geliyordu. Nokia’nın krizden çıkmak için sarıldığı Windows Phone, Bill Gates tarafından fiyasko olarak tanımlanınca Nokia için artık teslim bayrağı çekmenin zamanı geliyordu. Nokia’nın artık satılmasına kesin gözüyle bakılıyordu. Samsung, Lenovo, Sony ve Microsoft, Nokia’yı almak için harekete geçerken; 2 Eylül 2013’te Microsoft, Nokia yönetimiyle şirketin cep telefonu bölümünü satın almak için 7,2 milyar dolara anlaştığını, nihai kararın yönetim kurulunun onayından sonra olacağını açıkladı. Nokia yönetimi satışı 25 Nisan’da onaylayınca bir devin sonu gelmiş oldu.
    </span>
   </p>
   <p>
    <span>
     <img alt="" height="291" src="http://web.archive.org/web/20140713084715im_/http://medya.aksiyon.com.tr/aksiyon/2014/06/02/nokia3.jpg"/>
    </span>
   </p>
   <p dir="LTR">
    <span>
     KÂĞIT ÜRETİMİNDEN DÜNYA DEVLİĞİNE
    </span>
   </p>
   <p dir="LTR">
    <span>
     <span>
      <span>
       <span lang="TR">
        Nokia, ismini aldığı Nokianvirta Nehri kıyısında 1865’te faaliyetine başladı. O yıl Fredrik Idestam adlı bir mühendis, bir kâğıt hamuru değirmeni kurdu ve kâğıt üretmeye başladı. O günler, endüstride kâğıda çok talep olduğu günlerdi. Şirketin satışları yüksek paylara ulaştı. Nokia ilk olarak Rusya’ya, daha sonra İngiltere ve Fransa’ya kâğıt ihraç etti. Nokia fabrikası oldukça geniş bir işgücü kadrosu kurdu ve etrafında küçük bir topluluk gelişti. Finli bir kauçuk ürünler üreticisi olan Rubber Works (Hâlâ Nokian ismi ile otomobil lastiği üretiyor), sonradan Nokia’yla birleşti ve Nokia markası altında bisiklet, otomobil lastiği, bot gibi ürünler satmaya başladı. II. Dünya Savaşı’ndan sonra Finnish Cable Works hisselerinin çoğunluğunu satın aldı. Finnish Cable Works, II. Dünya Savaşı sırasında artan enerji iletimi, telgraf-telefon ağı ihtiyacına bağlı olarak hızla büyümüştü. Zaman içinde Rubber Works ve Cable Works şirketlerinin sahipliği konsolide oldu. 1967’de üç şirket birleşerek Nokia Grup’u oluşturdu. O yıl elektronik departmanı şirketin satışlarının yüzde 3’ünü oluşturuyordu ve 460 kişi çalışıyordu. 1970’in başında telefon santralleri elektromekanik analog devrelerden oluşmaktaydı. Kısa süre sonra Nokia başarıyla dijital devreleri (Nokia DX 200) geliştirdi. Nokia DX 200 ile bilgisayar kontrollü telefon santralleri en üst düzeyde olabilmekteydi. Nokia’nın iletişim teknolojisinde yükseliş yılı 1979’da Finli televizyon üreticisi Salora ile birlikte Mobira Oy’u kurmasıyla başladı. İki yıl sonra Mobil Network’ün başlangıcı Nokia üretiminin 1981’de Mobil Telefoni’yi (NMT), dünyanın ilk uluslararası cep telefonu şebekesini, icat etmesine imkan tanıdı. NMT daha sonra diğer ülkelerde faaliyete geçti. Nokia, 1984’te araç telefonu Mobira Talkman’i, 1987’de NTM şebekesiyle çalışan dünyanın ilk cep telefonu Mobira Cityman’i üretti. Ağırlığı 800 gr olan Mobira Cityman’in ücreti ise 4 bin 500 Euro’ydu. 1987’de dijital Global System for Mobile Communication, (GSM - Mobil Haberleşme için Global Sistem) piyasaya sürüldü ve Nokia GSM telefonlar geliştirmeye başladı. 1 Haziran 1991’de Finlandiya Başbakanı Harri Holkeri, ilk uluslararası mobil konuşmayı yaparken elinde tuttuğu telefonun üzerinde Nokia markası yazıyordu.
       </span>
      </span>
     </span>
    </span>
   </p>
   <p dir="LTR">
    <span>
     MICROSOFT, NOKIA’YI NEDEN ALDI?
    </span>
   </p>
   <p>
    <span>
     <span>
      <span>
       Nokia’nın ilk GSM cep telefonu modeli 10 Kasım 1992’de piyasaya sürüldü. Seriye adını veren 1011 rakamı 10 Kasım’da piyasaya sürülmesinden geliyor. Nokia ile özdeşleşen "Connecting People" (İnsanları bağlamak) sloganı 1992’de kullanılmaya başladı. İngilizce slogan, dünyanın hangi ülkesinde reklamı yayımlanırsa yayımlansın yerel dillere çevrilmeden orijinal şekliyle seslendirildi. 1994’te piyasaya çıkan 2100 serisinden beklenen 400 bin satmasıydı. Ancak dünya çapında 20 milyon adetlik bir satışa ulaştı. Nokia 3210 ise kırılması zor bir rekorun sahibi olup 160 milyon adet satıldı. 1998’de Nokia dünyanın en büyük cep telefonu üreticisi oluyordu. 2007’de dünyanın ilk akıllı telefonu N95’i piyasaya süren Nokia, aynı yıl Apple’ın ürettiği iPhone karşısında hezimete uğradı. Apple ve Google karşısında akıllı telefon piyasasında esamisi okunmayan Microsoft, Nokia’nın cep telefonu bölümünü satın alarak rakipleriyle aradaki farkı kapatmayı hedefliyor. Dünyanın en değerli markası sıralamasında Google’ın birinci, Aplle’ın ikinci olması, Microsoft’un neden Nokia’yı alması gerektiğinin bir başka izahı. Üç büyük hedefleri olduğunu dile getiren Nokia’nın Hindistanlı yeni CEO’su Rajeev Suri, önümüzdeki 10 sene içerisinde, milyonlarca bağlanmış cihazlardan oluşan akıllı ve programlanabilen bir sistem oluşturulacağını ve bu sistem sayesinde hayatın birçok alanını kolaylaştıracaklarına inandığını belirtiyor: "Az güç kullanan teknolojiler üreteceğiz ve innavosyanları geliştireceğiz. Yer bildirimlerinde bölgesel servisler ile sanal ve gerçek dünya arasındaki bağlantıyı kuracağız. Son olarak ise öyle bir bağlantı kurulacak ki milyonlarca insanın internet bağlantısını sağlayabilecek ve internet trafiğinin ağını kaldırabilecek bir sistem oluşturacağız."
      </span>
     </span>
    </span>
   </p>
   <p>
    <span>
     KÂĞIT ÜRETİMİNDEN DÜNYA DEVLİĞİNE
    </span>
   </p>
   <p dir="LTR">
    <span>
     <span>
      <span>
       <span>
        <span lang="TR">
         Nokia, ismini aldığı Nokianvirta Nehri kıyısında 1865’te faaliyetine başladı. O yıl Fredrik Idestam adlı bir mühendis, bir kâğıt hamuru değirmeni kurdu ve kâğıt üretmeye başladı. O günler, endüstride kâğıda çok talep olduğu günlerdi. Şirketin satışları yüksek paylara ulaştı. Nokia ilk olarak Rusya’ya, daha sonra İngiltere ve Fransa’ya kâğıt ihraç etti. Nokia fabrikası oldukça geniş bir işgücü kadrosu kurdu ve etrafında küçük bir topluluk gelişti. Finli bir kauçuk ürünler üreticisi olan Rubber Works (Hâlâ Nokian ismi ile otomobil lastiği üretiyor), sonradan Nokia’yla birleşti ve Nokia markası altında bisiklet, otomobil lastiği, bot gibi ürünler satmaya başladı. II. Dünya Savaşı’ndan sonra Finnish Cable Works hisselerinin çoğunluğunu satın aldı. Finnish Cable Works, II. Dünya Savaşı sırasında artan enerji iletimi, telgraf-telefon ağı ihtiyacına bağlı olarak hızla büyümüştü. Zaman içinde Rubber Works ve Cable Works şirketlerinin sahipliği konsolide oldu. 1967’de üç şirket birleşerek Nokia Grup’u oluşturdu. O yıl elektronik departmanı şirketin satışlarının yüzde 3’ünü oluşturuyordu ve 460 kişi çalışıyordu. 1970’in başında telefon santralleri elektromekanik analog devrelerden oluşmaktaydı. Kısa süre sonra Nokia başarıyla dijital devreleri (Nokia DX 200) geliştirdi. Nokia DX 200 ile bilgisayar kontrollü telefon santralleri en üst düzeyde olabilmekteydi. Nokia’nın iletişim teknolojisinde yükseliş yılı 1979’da Finli televizyon üreticisi Salora ile birlikte Mobira Oy’u kurmasıyla başladı. İki yıl sonra Mobil Network’ün başlangıcı Nokia üretiminin 1981’de Mobil Telefoni’yi (NMT), dünyanın ilk uluslararası cep telefonu şebekesini, icat etmesine imkan tanıdı. NMT daha sonra diğer ülkelerde faaliyete geçti. Nokia, 1984’te araç telefonu Mobira Talkman’i, 1987’de NTM şebekesiyle çalışan dünyanın ilk cep telefonu Mobira Cityman’i üretti. Ağırlığı 800 gr olan Mobira Cityman’in ücreti ise 4 bin 500 Euro’ydu. 1987’de dijital Global System for Mobile Communication, (GSM - Mobil Haberleşme için Global Sistem) piyasaya sürüldü ve Nokia GSM telefonlar geliştirmeye başladı. 1 Haziran 1991’de Finlandiya Başbakanı Harri Holkeri, ilk uluslararası mobil konuşmayı yaparken elinde tuttuğu telefonun üzerinde Nokia markası yazıyordu.
        </span>
       </span>
      </span>
     </span>
    </span>
   </p>
   <p dir="LTR">
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### KEMAL Y., 24 June 2014, 14:04
> Yazınızı çok beğendim. Finlandiya dan güncel haberlerinizin devamını bekliyoruz.

### hudai, 05 June 2014, 21:25
> Bu yazıyı Samsung’a yazdırsanız bu kadar yazardı. Bill Gates nerede Windows Phone için fiyasko demiş, kaynak belirtilmemiş. Bilakis Windows Phone 8’den övgü ile bahsetmiştir. Ayrıca Nokia 2013 yılında rekor Lumia satışı gerçekleştirmiştir. Nokia Google’la anlaşıp android kullansaydı belki şimdi lide...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=41C42D3B3DE47DEAFFD9F8C22902C8BD?newsId=38673), [web.archive.org (arşiv bağlantısı)](http://web.archive.org/web/20140713084715/http://www.aksiyon.com.tr:80/aksiyon/newsDetail_getNewsById.action;jsessionid=41C42D3B3DE47DEAFFD9F8C22902C8BD?newsId=38673)
