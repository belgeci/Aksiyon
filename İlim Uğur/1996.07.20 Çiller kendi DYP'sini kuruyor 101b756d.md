# Çiller kendi DYP’sini kuruyor

*İlim Uğur 1996.07.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çiller, pazar günü, küçülmüş de olsa kendi partisine kavuşacak. Büyük Kongre'de DYP'ye damgasını vuracak olan Çiller, hemen ardından partinin kadrosu gibi içeriğini de "Çiller felsefesine" göre dizayn edecek.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   12 Eylül ihtilalinin ardından, askerlerin tüm engellemelerine rağmen zor şartlarda kurulan ve o günlerde (Demirel'in Yeni Partisi) denilen DYP, 13 Haziran 1993'te dümenine ge.çen Çiller'le birlikte yeni bir yol ayrımına gelmişti. Ancak ince hesaplar ve yavaş yürüyen strateji sebebiyle DYP'deki değişim bir anda farkedilemedi. Oysa ilk sinyaller 20 Kasım 1993'teki olağan kongre sırasında verilmişti. Genel başkanlığı için büyük uğraş veren o günlerin milletvekilleri bu kongrede Çiller'in liste çıkarmamasını, serbest bir yarışa gidilmesini arzulamıştı. Üstelik o günlerde Çiller'e karşı çıkan fazla isim yoktu, kamuoyu rüzgarı henüz arkasındaydı. Partide bütünlük ve barış havası, demokratik bir kongre ile belki de sağlanabilecekti. Ancak olmadı. Milliyetçi-muhafazakar denilen milletvekilleri son anda ağırlıklarını koyarak dengeleri Çiller lehine değiştirdiler.
   <br>
    <br>
     Çiller, partide hemen hepsi Demi rel döneminden kalmış olsa da mevcutlar içinde kendisine en yakın isimlerden bir GİK oluşturdu. Her an birilerinden darbe yeme ihtimaline karşılık, 40 kişilik GİK' te çoğunluk ra ka mı anlamına gelen 21 isime, sonuna kadar kendisinin yanında olacaklarına dair yemin ettirdi. İşte bu yeminli grup olayı DYP'deki gidişatın ikinci sinyali oldu. 24 Aralık erken genel seçimlerinde yeminli grubu kanalıyla, Demirel döneminin milletvekilleri büyük ölçüde ayıklandı.
     <br>
      <br/>
      Seçimlerle birlikte geleneksel parti yapısından olmayan bir çok isim Meclis'e girdi. Bunların isim anası da Çiller oldu ve yeni kadrosuna "A takımı" dedi. Bu olayla birlikte muhaliflerinden kurtulduğunu zanneden Çiller, farkında olmadan kendi muhalefetini de oluşturdu. İsyan sırası, bir çok eski DYP'liyi gözünü kırpmadan budayan yeminli gruba gelmişti. İbrahim Yaşar Dedelek, İrfan Demiralp, Tevfik Diker ve Şinasi Altıner ilk fire oldular. Yeminli grubun bu mensuplarının intikamı da acı oldu. En kritik zamanda, Çiller'in esas rakibi Mesut Yılmaz'ın yanında yer alarak, acılarını hafiflettiler.
      <br/>
      <br/>
      GÖRÜNEN KÖYÜN KILAVUZU
      <br/>
      <br/>
      DYP'de artık görüntü netleşmişti. Partinin değiştiğini anlayan bazı miil letvekilleri ve dışardaki DYP'liler, olağanüstü kongreyi toplayarak, sürecı  durdurma çabasına giriştiler. Ama geç kalmışlardı.
      <br/>
      <br/>
      Kongrede hiçbir sürprize tahammül etmeye niyeti olmayan Çiller, tedbiri baştan alarak bütün il ve ilçe kongrelerini yakın takibe aldı. İl ve ilçe kongrelerinin tamamına yakını Genel Merkez'in istediği gibi sonuçlandı. Demirel'in memleketi Isparta hariç... Çiller'in ön seçimi kazanmasına rağmen tümüyle liste dışına çıkarttığı eski milletvekili Ertekin Durutürk, 24 Aralık'ın rövanşını ahrcasına, DYP'li üç milletvekiline karşı Isparta kongresini açık farkla kazandı. Partiye yeni gelen Ömer Bilgin, Halil Yıldız gibi isimler kongrede çıkıp, "Burada Şevket Demirel ve Ertekin Durutürk hükümranlığına son vereceğiz" dediği halde, Ispartalı, adaylarından memnun oldukları mesajını verdi.
      <br/>
      <br/>
      Muhaliflerin olağanüstü kongre çabaları da sonuçsuz kaldı. Bu gelişmelerden sonra DYP'de parti içi mücadeleden ümit iyice kesildi. Liderlik yarışında Çiller'in karşısına çıkan ama sonrasında uyumlu bir tablo çizdikleri için muhalefet hareketinin öncülüğü . esini elde edemeyen Köksal Topl' n ve İsmet Sezgin bile isyan bayrağını açtılar. Buna da RP ortaklığı vesile oldu. Ve bilinen sona gelindi.
      <br/>
      <br/>
      SÜRPRİZ MÜMKÜN DEGİI
      <br/>
      <br/>
      Çiller, aylarca önce Yalım Erez ve Mehmet Ağar konusunda uyarıldı. O günlerde en yakınında olanlar bu iki ismin de ileride liderliğe oynayacağını söylediler. Ama Çiller, "izleyelim" demekle yetindi.
      <br/>
      <br/>
      Herşeye rağmen eskilerden sadece Ayvaz Gözdemir, Mustafa Çiloğlu, İrfettin Akar gibi birkaç isim partide kalıp, mücadele etme stratejisini benimsediler. Gerçi bunların da mücadeledeki son noktası büyük ihtimalle pazar günkü Büyük Kongre tablosu olacak ama eskilere yenilerden ilginç destek'ID geldi. Çiller'in A Takımı içinde yer alan başta Ünal Erkan olmak üzere Cihan Paçacı, Zeki Ertugay, Nevzat Köse, Mahmut Duyan, Osman Çilsal, Ömer Demir, Ertuğrul Eryılmaz, Ha san Karakaya gibi milletvekilleri yeni bir milliyetçi-muhafazakar grup oluşturdular. 20 Kasım 1993'teki hataya düşmeyip, Çiller'in karşısına bir liste çıkarma eğiliminde olan bu milletvekilleri, kongrede sonuç aldıkları takdirde, DYP'deki mevcut duruma "d ur" demeyi hedefliyorlar. Yok, istedikleri olmazsa, şapkalarını önlerine koyup, düşünecekler. Partiden kopanların bütün beklentisi de 22 Temmuz Pazartesi, yani kongrenin ertesi günü kopması beklenen fırtına!..
      <br/>
      <br/>
      Çiller'in kongrede şu iki şeyi yapacağını muhalifler kesin gözüyle bakıyor. Birincisi; isyan hazırlığında olan milletvekillerinden en fazla 5-1 O'unu listesine alıp, tehlikeyi savuşturacak. Zaten hafta içinde yapılan Meclis Komisyon Başkanlıkları seçiminde, baş ağrıtması muhtemel bazı isimler bertaraf edildi. İkincisi; yeminli gruptan yediği kazığı gözünün önüne getirerek, en az 25 tane asker GİK üyesi belirleyecek. Bu arada yıllardır kendisine kalkan vazifesi gören bazı isimleri, "yıprandınız, size tepki var" diyerek, büyük ihtimalle listesine almayacak. Bunlardan fazla korkusu da yok. Çünkü o denli yıprandılar ki, gidecek yerleri yok, mecburen Çiller'in sağ cenahında bekleyecekler. Çiller'in, kongrede yapacağı bir diğer iş ise ileriye yönelik tedbir almak olacak. Olağanüstü kongre ihtimaline karşılık, böyle bir kongrede genel başkan seçimine gidilemeyeceği hükmünü açık ve seçik olarak DYP tüzüğüne koyduracak.
      <br/>
      <br/>
      Nedenini de şöyle açıklıyorlar: RP'yle ortaklığa iten sebeplerin başında soruşturma önergeleri geliyor. Çiller, kongreyi atlattıktan sonra bu önergelerden bir ikisi sonuçlanacak ve belki de Yüce Divan'a gönderilecek. Kongreden sonra zaten durulmayacak olan DYP'de işler iyice karışacak ve gerek kalan birkaç muhalifi, gerekse de gizli rakipleri belki olağanüstü kongreyi toplayarak, Çiller' i devirme planları yapacaklar.
      <br/>
      <br/>
      Zayıf ihtimal ancak Çiller kongrede bir sürpriz yapıp, eşi Özer Çiller'i GİK listesine alabilir. Çiller'i rahatlatacak tek formül belki de bu olur.
      <br/>
      <br/>
      DYP Büyük Kongresi'nde başka hiçbir sürpriz olmasını kimse beklemiyor. Çiller damgasını vurur, kendi partisini tam anlamıyla kurar inancı parti tabanında da hakim. Pazartesi günü yaşanacaklar da kendisini fazla etkilemez. Sıra DYP'nin eskiyen parti programını değiştirmeye gelir. Kimbilir, fırsatını bulursa partinin ismini de zevkine göre yeniler. Kısacası DYP'de daha yaşanacak çok sıcak günler var. .
      <br/>
      <br/>
      Çiller'in kongre ekibi
      <br/>
      <br/>
      DYP Lideri Tansu Çiller'in, Büyük Kongre'de il başkanları listesi olarak lanse edeceği GİK listesinde yer vermesi beklenen bazı isimler şunlar:
      <br/>
      <br/>
      Halit Dağlı, İsmet Atilla, Yaman Törüner, Ünal Erkan, Osman Berberoğlu, Hasan Ekinci, Nahit Menteşe, Baki Ataç, Ali Osman Sönmez, Nevfal Şahin, Bekir Aksoy, Salim .Ensarioğlu, Mehmet Ağar, Zeki Ertugay, Mustafa Zeydan, Ayfer Yılmaz, Meral Akşener, Sadet Aloğlu, Ufuk Söylemez, Hasan Denizkurdu, Ayvaz Gökdemir, İsmail Karakuyu, Rıza Akçalı, Yalım Erez, Necmettin Cevheri, Hasan Peker, Mahmut Yılbaş, Ömer Barutçu, Mehmet Gölhan, Aykon Doğan, Hayri KozakçlOğlu, Işılay Saygın, Doğan Güreş, Nafiz Kurt, Mehmet Tatar
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19684), [web.archive.org (arşiv bağlantısı)](http://web.archive.org/web/20060527034853/http://www.aksiyon.com.tr:80/detay.php?id=19684)
