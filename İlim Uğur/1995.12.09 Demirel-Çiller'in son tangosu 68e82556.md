# Demirel-Çiller'in son tangosu

*İlim Uğur 1995.12.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şantaj ve ihanet iddialı, gözyaşı dolu günlerden sonra şimdilik kendisine,	ait "dikensiz gül bahçesi" partisine kavuşan Tansu Çiller, dolu dizgin 24 Aralık'a koşarken,
  </font>
 </div>
 <div id="newsText">
  <font class="detail-text">
   "Tacımız" dediği Demirel'le tüm köprüleri attı. Yaptıklarının doğru mu, yanlış mı olduğunu sandıkta görecek. Demirel'in artık tahammül gücü kalmadı ki, günahıyla sevabıyla DYP'yi "Çiller 'e havale" etti
   <br/>
   <br/>
   DYP'de sonun başlangıcı, milletvekili aday listelerinin teslim tarihi olarak 27 Kasım gözükse de, kendi iç muhasebesini yapan DYP'nin gerçek sahipleri, bu tarihin aslında 20 Kasım 1993 olduğunu hatıdamakta gecikmediler. 13 Haziran 1993 olağanüstü kongresinde DYP Genel Başkanı olan Tansu Çiller, 20 Kasım'da olağan kongreye gittiğinde, partinin en yetkili organı GİK'in tek seçicisi olmuştu. Deneyimli partililer, Demirel'den sonra doğan boşluk ve sıkıntılı dönemin aşılabilmesi için Çiller'in GİK' e karışmaması.. herkesin kucaklanabilmesi için serbest bir seçim yapılması gerektiğini söylemiş; ama o günün heyecan ve rüzgarı arasında bu cılız sesler duyulmamıştı. Oysa Çiller, GİK'ini bugünler için hazırlıyordu. 24 Aralık öncesi bu GİK' in "kale" gibi durması sayesindedir ki, "Demirel'i tasfiye" başarıldı. Çiller bile işin bu kadar rahat olacağı ve ekibinin sağlam duracağını beklemiyordu. Kendisine rağmen ön seçimde İzmir'de birinci sırayı alan Teşkilat eski Başkanı Rıfat Serdaroğlu için "GİK'in böyle dirençli çıkacağını bilsem Serdaroğlu'nun da kellesini alırdım" derken, şaşkınlıkla karışık memnuniyetini ifade ediyordu. DYP bu sona gelmeden "gidişatın" işaretleri verilmiş; ama nedense kimse uyanamamıştı. Hüsamettin Cindoruk ve arkadaşlarını "yargısız infaz" kabilinden tasfiyesi en somut örnekti oysa... DYP'yi mercek altına alanlara göre, hükümet etmedeki en büyük yanlışlık ise "azınlık hükümeti" tecrübesiydi. Oysa o gün hükümetten çekilme göze alınsa, hırsın yerine mantık konulsa bugüne gelinmeyecekti. Ancak kendilerine birşey soran olmamıştı ki!.
   <br/>
   <br/>
   ÇİLLER'İN KORKULARI
   <br/>
   <br/>
   Çiller seçim kararı aldırtmıştı; ama birşeylerden korkuyordu. Hem kaybetmekten, hem sorgulanmaktan... .Anayasa Mahkemesi'nin ilk ipta~ kararına rağmen, kaybetmenin önüne geçebilmek için yüzde10'luk bölge barajını getirdi. Top! Cumhurbaşkanı Süleyman Demirel'~ geçti... Korkunun kaynağı ise tartışma~ mal varlığı idi. Meclis kapanmadan bui mesele bitmeli ve aklanmalıydı. Üstelik! Mal Varlığı Araştırma Komisyo. nu'nun 6 muhalif üyesine rağmen j' DYP'li üyenin hazırladığı raporla. E.ı mir demiri keserdi. DYP grup başkaıı-i vekilleri, 26 Aralık Pazar gecesini Meç.1 lis'te geçirip, formül bulmaya çalıştı., lar. Çünkü ertesi gün sadece 1-2 saat. leri vardı. Bu çabaya, o günlerde bakanı olan ilginç bir isimden itiraz geldi. Har. candığında herkesin üzüldüğü bu isilll,i "Bunu niçin gündeme getiriyorsunuz Yanlış yapılıyor. Bu aklanma değil, örtbas olur" diyor; ama sonuç alamıyordu. Öyle ki, ertesi gün kapanış oturumunu yonetecek olan Başkanvekili Mehmet Gazioğlu, babası yeni vefat ettiği halde geceyarısı apar topar Ankara'ya çağrılıyor, talimat veriliyordu. Tüm bu çabalara rağmen, rapora itiraz eden milletvekillerinin muhalefet şerhleri gönderilmediğinden 265 sayfalık rapor matbaada basılamıyor ve Genel Kurul'a getirilemiyordu. Çiller'in bu çabasının boşuna ôlmadığı, sonraki günlerde isyancıların gensoru hazırlığı ile ortaya çıkıyor, neyse ki, olağanüstü toplantı girişimi sonuçsuz kalıyordu.
   <br/>
   <br/>
   GÖZYAŞLARIYLA DOLU ÖZÜR
   <br/>
   <br/>
   Çiller, Demirel'in "Seçim sandıkta kazanılır" ifadesine karşılık, kanuna güveniyordu. Başbakanlık Konutu, yüzde 10'1 uk bölge bara j ının Köşk'ten veto yiyeceği haberini sabahtan almıştı. Akşam üzeri Köşk'e çıkan Çiller, Demirel'i iknaya çalışmış, ancak sonradan basına yansıdığı kadariyle "tehdit ve şantaj" vakası yaşanmıştı. Bu olayın bir de devamı vardı. O gecenin birinci tanığı Devlet Bakanı Münif islamoğlu, olayı sadece iki kişiye anlatmıştı. Tunç Bilget ve Coşkun Kırca... Kendisinin sızdırmadığından emin olan islamoğlu'na göre, sorumlu Kırca'ydı. Sabah saat 07.00'de telefonla uyanan Kırca'nın karşısında Çiller vardı. Çiller Kırca'ya kızmıyor aksine gözyaşları içinde özür diliyordu: "Çok hata yaptım. Bunları telafi edeceğim..." Kırca'nın istanbul 3. bölgeden 5. sırada aday gösterilmesini kastediyordu. Hiç de alttan almayan Kırca "Geçmiş olsun" deyip, kendisinin önüne koyulan Meral Akşener'i sert bir dille eleştiriyordu. Çiller'in "Her gezinizde yanınızda, otobüs üstünde olacağım ve size kazandıracağım" demesine rağmen Kırca konuşulacak birşeyolmadığını söylüyor ve telefonu kapatıyordu.
   <br/>
   <br/>
   SEZGiN'iN EN ZOR 3 GÜNÜ
   <br/>
   <br/>
   Çiller'in tüm çabasına karşın DYP'de isyan büyüdü ve Meclis'i olağanüstü toplantıya çağırma noktasına geldi. Bu umulmayan bir gelişmeydi, herkes hazırlıksız yakalandı. Kararı verdiği üç günü, "30 yıllık siyasi yaşamının en zor günlenydi ve hiç yaşamadıklarımı yaşadım" ifadesiyle dile getiren Sezgin iki arada bir derede kalmıştı. Bir yanda eriyip-gitme noktasına getirilen partisi, öte yanda "Kendisi Aydın'da ikinci sıraya kondu" eleştirilerinin gelme ihtimali vardı. ilahi adalet... Çiller'in seçildiği olağanüstü kongreye gidilirken, "Kasıma kadar İsmet Abi" deyip, Çiller'e bayrak açan Cavit Çağlar ve Ömer Barutçu, "İs met Abi'ye ricacı olarak gönderiliyor ve Meclis'i toplantıya çağırmaması isteniyordu. iki taraflı öylesine yoğun baskı altında kalmıştı ki, bir yerlerden işaret bekler gibi oldu. Bir yerler, arkadaşlarının mücadelesini haklı görüyor; ama öte yandan "tasfiye"nin sandıktan yapılmasını istiyordu. Meclis toplantıya çağırıldı"yeter sayı" bulunamadı. isyancıların istediği bir ölçüde yapıldı ancak asıl sonuçsandığa bırakılmış oldu!
   <br/>
   <br/>
   Sezgin'in Meclis'i toplantıya çağırması Çiller' i gerçekten şaşırttı. Çünkü sabah görüştüğü Sezgin, "Akşama kadar size haber vereceğim" dediği halde aramamış, bu da Çiller'in "midesini bulandırmıştı". Şaşkınlığını süratle üstünden atan Çiller, çareyi medyaya sığınmakta buldu ve grup yöneticilerine açıkça "Medyayı sonuna kadar kullanın" talimatını verdi. Çiller, isyancıların kötülenmesini de istedi. Grup yöneticileri, "Hepsi arkadaşımız, nasıl yaparız?" diyerek, belki de Çiller' e ilk kez itiraz ettiler. Ama hem Çiller, hem de ekibi medyayı sonuna kadar kullanıp, isyancılara karşı "çıkarcılar, reziller" dedirtmeyi başardı. Bununla da yetinilmedi, adam adama markaj uygulandı ve kimine büyükelçilik, kimine genel müdürlük vaadediIdi. Bu vaatlerle imzacılardan ancak 4'ü sökülebilirken, toplantı önergesinde imzası olan MHP, Türkeş'in son anda Konut'a yaptığı ziyaret sonucu imzasına rağmen Meclis'e gelmedi.
   <br/>
   <br/>
   YILMAZ'A SAGIN LİDERLİGİ
   <br/>
   <br/>
   isyancılar da boş durmadı elbette.  Özellikle en büyük darbeyi yiyen Cindoruk. ANAP lideri Mesut Yılmaz'dan olağanüstü toplantı için destek isteyen Cindoruk, umduğunu bulamadı. Yılmaz'ın iki korkusu, bir de şartı vardı. Alabildiğine yoğunlaşan kamuoyu baskısı ve seçimin iptali halinde ANAP listesinin parti içinde oluşturacağı tepki Yılmaz'ın korkularıydı. Şartı ise Cindoruk'un kendilerinden aday olmasıydı. Cindoruk, Yılmaz' a neredeyse" S ağın liderliği" teklifini altın tepside sundu, ama bir zamanlar kendisinin Başbakanlığı elinin tersiyle itmesi gibi, Yılmaz da bu tepsiyi geri çevirdi. Açıkçasıbir kez daha Çiller'in tehditleri ve medya baskısı galip gelmişti.
   <br/>
   <br/>
   24 Aralık öncesinde DYP'nin gidişatı böyleydi, kurtarmaya yönelik girişimler de işte böyle sonuçsuz kaldı. Merkez sağı birleştirme fırsatı bir kez daha elden kaçınldı ve herkes kendi yoluna yöneldi. Kaderleriyle başbaşa kalan DYP, daha doğrusu Demirel seçim sonucunu beklemekten başka çıkar yol bulamazken, Çiller, teşkilat haritalarını önüne alıp, tasfiyeye hangi il ve ilçelerden başlanacağı, olağanüstü Büyük Kongre'nin toplantısını engellemek için hangi delegelerin tasfiye edileceği hesabını yapmaya başladı bile.
   <br/>
   <br/>
   Seçimin, DYP'nin dağınıklığının kendisine yarayacağını düşünen ANAP lideri Yılmaz'a mı, partisini köylülükten kurtarmaya çalışırken "yabancılaştıran" Çiller'e mi, yoksa partilerin birbiriyle yetmiyormuş gibi kendi içinde kapışmasına "kıs kıs gülen" RP'ye mi yarayacağını görmeye sadece 2 hafta kaldı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=94B10B6F5A986BCD718639DBFD26A78B?newsId=1162), [web.archive.org (arşiv bağlantısı)](http://web.archive.org/web/20131217071944/http://www.aksiyon.com.tr:80/aksiyon/newsDetail_getNewsById.action;jsessionid=94B10B6F5A986BCD718639DBFD26A78B?newsId=1162)
