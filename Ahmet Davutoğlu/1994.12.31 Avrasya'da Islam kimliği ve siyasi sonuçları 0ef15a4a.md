# Avrasya'da Islam kimliği ve siyasi sonuçları

*Ahmet Davutoğlu 1994.12.31*

<div class="pNewsDetailMainContent" itemprop="articleBody">
 Arnavutluk'tan Kazan'a, Bosna'dan Çeçenistan'a, Kırım'dan Tacikistan'a kadar yayılan geniş bir coğrafyada Islam kimliğini bir Avrasya kimliği haline dönüştüren jeokültürel bir uyanış yaşanmaktadır.
 <br/>
 Türkiye'nin gümrük birliği çerçevesinde bile Avrupa'ya kabul edilmemesi artık en tarafsız gözlemciler tarafından dahi Islam faktörüne bağlanıyor. Avrupalı liderler Islam ile Avrupalılık gerçeklerini kategorik olarak ayrı tutma konusunda son derece kararlı görünüyorlar. Bir coğrafi terimi bir din ile uzlaşmaz kategorik kalıplar içinde değerlendirmenin hiç bir mantıki tutarlılığı yok. Bu tutum daha çok haçlı döneminden kalan bir psikolojinin imajlar dünyasına aksetmesi ile ilgili bir tavır alış.
 <br/>
 <br/>
 Bu tutumun arkasında iki ayrı dünya görüşünün coğrafyaya bakışındaki farklılık yatıyor. Müslümanlar için coğrafya Allah'ın insanlara nimet olarak sunduğu arzıdır. Bunun içindir ki Müslümanlar gittikleri coğrafyalarda götürdükleri mesajı yerli halkla birlikte yaşama ve ruhi temeli yeni maddi formlara dönüştürme gayreti içinde olmuşlardır. Batı medeniyetinin öncüleri için ise yayılmak medeniyetin merkezi olan Avrupa'nın çevre coğrafyayı kontrol altına alma çabasıdır. Bunun için de Avrupalılık coğrafi bir terim olmaktan çıkmış, bir medeniyetin kimlik terimi halini almıştır. Kendisini coğrafi bir merkez ile tanımlamaya özen gösteren Avrupalılar başka kimlikleri de coğrafya ile sınırlamaya kalkmışlardır. Onlar için Islam bir Doğu ya da AsyaAfrika olgusudur ve öylece de kalmalıdır.
 <br/>
 <br/>
 Tarık b. Ziyad'ın ordularının Pirene'de, Mezifonlu Kara Mustafa Paşa'nın ordularının da Viyana'da durdurulmasından bu yana Avrupalılar'ın en önemli hedefi Avrupa'nın saf bir Hıristiyan kimlik etrafında bütünleşmesi olmuştur. Modern laik Avrupalılar'ın bu konuda Ortaçağ papazlarından daha çoğulcu düşündükleri konusunda yeterli inandırıcı delile sahip değiliz.
 <br/>
 <br/>
 Bu asrın başı itibarıyla da bu hedefe önemli ölçüde ulaşılmış olduğu tarihi bir gerçektir. Balkan Savaşı ve Birinci Dünya Savaşı sonunda Osmanlı Devleti'nin Balkanlar'dan çekilmek zorunda bırakılması fiilen Doğu meselesinin bitmiş olması anlamına geliyordu. Bolşevik devrimin Karadeniz'in kuzeyi, Kafkaslar ve Orta Asya'da yürüttüğü acımasız kimliksizleştirme ve asimilasyon politikası ile bu olgu birleşince Altınordu ve Osmanlı Devleti'nce sürdürülen Islam medeniyetinin Avrasya cephesi tam anlamıyla çökmüş oldu.
 <br/>
 <br/>
 Sömürgeci devletler iki dünya savaşı sırasında Islam dünyasını AsyaAfrika nitelikli bir sömürge coğrafyası olarak idrak etmişlerdir. Toynbee'nin Islam medeniyetini Batı medeniyeti karşısında can çekişen medeniyetler kategorisine koyduğu dönem bu dönemdir. Ikinci Dünya Savaşı'nı takip eden dönemde ise Islam dünyası genelde AsyaAfrika merkezli totaliter rejimlerin dünyası özelde ise Ortadoğu meselesinin tarafı olarak görülmüştür. Bu dönemde Islam dünyası etkin bir medeniyet ekseni değil iki kutuplu uluslararası ilişkiler sisteminin edilgen unsuru konumundadır.
 <br/>
 <br/>
 Soğuk savaş sonrası dönemde Islam dünyası jeopolitik ve jeokültürel açıdan kökten bir değişiklik geçirmektedir. Islam dünyasının artık sadece bir AsyaAfrika değil aynı zamanda bir Avrasya (AvrupaAsya) olgusu olduğu gerçeği su yüzüne çıkmaktadır. Arnavutluk'tan Kazan'a, Bosna'dan Çeçenistan'a, Kırım'dan Tacikistan'a kadar yayılan geniş bir coğrafyada Islam kimliğini bir Avrasya kimliği haline dönüştüren jeokültürel bir uyanış yaşanmaktadır. Seksenli yıllarda Avrupa Güvenlik ve Işbirliği Anlaşması'na taraf olan tek Müslüman ülke Türkiye iken bugün bu sayı dokuza çıkmış bulunmaktadır. Birçok uluslararası meselenin arka planında da bu değişimin sancıları yatmaktadır. Seksenli yıllarda bolşevizmin ateist nitelikli saldırıları karşısında Afganistan'da Güney Asya'daki, Islam kimliğini korumaya gayret eden Müslümanlar bugün Bosna'da, Çeçenistan'da, Kazan'da farklı kimliklere sahip olmanın siyasi sonuçlarına katlanmaya ve yeni siyasikültürel çerçeveler oluşturmaya çalışmaktadırlar.
 <br/>
 <br/>
 Islam dünyasını sömürge döneminde olduğu gibi edilgen bir AsyaAfrika olgusu olarak tutmaya çalışan Avrupa bu radikal değişiklikten rahatsızdır. Sekülarizm konusunda verdiği bütün garantilere rağmen Türkiye'yi sınırlı bir gümrük anlaşmasına bile taraf olarak kabul etmek istemeyişinin arkasında bu tarihi imaj bozukluğu yatmaktadır. Bu açdan Avrupalılar'ın Bosna'daki insanlık dışı katliamı destekleyen tutumlarının da, Türkiye'yi sürekli kapı önünde bekleterek tedib etme politikalarının da perde gerisinde aynı gerekçe vardır: Osmanlı ve Altınordu devletlerinin yıkılması ile ortadan kalkan Islam medeniyetinin Avrasya cephesinin canlamasına engel olmak.
 <br/>
 <br/>
 Onlar istemese de Islam kimliği 21. yüzyılda Avrasya coğrafyasında canlanmaya devam edecektir. Toplumları askeri bakımdan hezimete uğratabilir, ekonomik bakımdan bir daha bellerini doğrultamayacak şekilde bağımlı kılabilir, kültürel bakımdan bütün müesseselerini yok edebilirler. Ama tarih içinde toplum psikolojisine yerleşmiş kimlik duygusunu (benidrakini) tümüyle yok etmeye kimsenin gücü yetmez. Türkiye'nin kalkınması Avrupa'nın lutfedeceği gümrük birliği anlaşmasına değil bu benidrakinin yönlendireceği sosyal motivasyona bağlıdır.
 <br/>
</div>


Kaynak: [www.aksiyon.com.tr](http://www.aksiyon.com.tr:80/yazarlar/avrasyada-islam-kimligi-ve-siyasi-sonuclari_500410), [web.archive.org (arşiv bağlantısı)](http://web.archive.org/web/20150828224417/http://www.aksiyon.com.tr:80/yazarlar/avrasyada-islam-kimligi-ve-siyasi-sonuclari_500410)
