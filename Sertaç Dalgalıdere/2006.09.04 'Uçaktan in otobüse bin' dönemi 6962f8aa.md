# ‘Uçaktan in otobüse bin’ dönemi

*Sertaç Dalgalıdere 2006.09.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Otobüs firmaları, otogarları hava alanlarının yakınına taşımak ve kısa mesafeli yolcu taşımacılığı yaparak varlıklarını devam ettirmeyi hedefliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190312im_/http://www.aksiyon.com.tr/resim/613/55.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Otobüs işletmecileri bugünlerde, havayolu şirketlerine kaptırdıkları yolcuları geri kazanmak için projeler üretiyor. Sektör, otogarların havaalanlarına yakın kurulması, bu sayede otobüsten inen yolcunun uçağa, uçaktan inen yolcunun da otobüse aktarılmasıyla bütünleşik bir ulaşım ağı kurmayı hedefliyor. Otobüsçüler böylece uçaklardan aldıkları yolcuları, hava ulaşımı olmayan yakın mesafeli illere taşımak suretiyle bölgesel taşımacılık sistemiyle hizmet vermeyi planlıyor.
   <br>
    <br>
     Birçoğumuz uzun süren otobüs yolculuklarından şikâyetçi olsa da hâlen Türkiye’de senede 160 milyon kişi otobüsle bir yerden bir yere seyahat etmeye devam ediyor. Bu rakam Türkiye’de gerçekleşen yolculukların yüzde 65’inin otobüslerle yapıldığını gösteriyor. Daha hızlı bir araç olarak uçakların taşımacılıktaki payı da hızla artıyor. 2006 yılının ilk 8 ayında ulaşım için uçakları tercih edenlerin sayısı 15 milyon olarak tespit edildi.
     <br/>
     <br/>
     2010 YILINDA UZUN MESAFELİ OTOBÜS TAŞIMACILIĞI KALMAYACAK
     <br/>
     <br/>
     “Geçen sene yüzde 4 seviyesinde bir kayba uğradık. Bu sene bu kayıp yüzde 8’e yükseldi. Özel hava taşımacılık şirketleri, filolarını büyütüyor. Onlar ne kadar çok taşırsa biz o kadar az taşıyacağız. Onlar daha fazla taşımak için fiyatlarını düşürecek. Önümüzdeki ekim ayında sektörümüzü ciddi bir kriz bekliyor.” diyen Türkiye Otobüsçüler Federasyonu Başkanı ve Ulusoy Seyahat Nakliyat A.Ş. Otobüs Grubu Genel Müdürü Mustafa Yıldırım, taşımacılıktaki değişimin Türkiye’de yeni bir ulaşım modelini ortaya çıkaracağını düşünüyor.
     <br/>
     <br/>
     Yıldırım’a göre taşımacılıkta hava ve kara bütünleşmesi şart. Bunun için havaalanları ile otogarların birbirine yakın kurulması gerekiyor. Otobüsçülük sektörünün zarardan kurtulması buna bağlı. Yıldırım, mevcut otogarların transferinin zor olduğunu kabul ediyor. Ama bundan sonra yapılacakların yeni anlayışa göre tasarlanabileceğini düşünüyor. Yıldırım, uçaktan inen yolcunun otobüse, otobüsten inen yolcunun uçağa binebileceği bu yeni modeli Ulaştırma Bakanı Binali Yıldırım’a da sunmuş ve ondan tam destek almış. Mustafa Yıldırım’ın modeli otobüsçüler arasında ‘bölgesel taşımacılık’ olarak biliniyor. Buna göre otobüsler uzun yollardan çekilerek uçakla aktarmanın anlamsız olacağı kısa mesafelerde uçaklarla entegre bir taşımacılık yapacaklar. Yıldırım, 2010’da sektörde uzun mesafeli taşımacılığın büyük oranda tarih olacağını, değişime ayak uyduramayan firmaların da kapanacağını düşünüyor.
     <br/>
     <br/>
     Yıldırım’ın sektörün geleceği konusundaki görüşlerini paylaşmayanlar da var. Mercedes Benz Türk Otobüs Satış Müdürü Akif Nuray, Türkiye’de otobüs ile seyahat sıklığının 1,4 olarak hesap edildiğini hatırlatıyor ve ekliyor: “Bu oran Avrupa’da 5,6, Amerika’da da 12. Bu oranın Türkiye’de 6’ya kadar çıkacağını düşünüyorum.” Nuray’ın otobüs taşımacılığının artacağı öngörüsü Türkiye’de daha tutarlı bir gelir dağılım rejimine geçilmesi ve okulların ülke sathına yayılmasına dayanıyor. Yoksa otobüs seyahatlerinin kısalacağını Akif Nuray da kabulleniyor.
     <br/>
     <br/>
     Mercedes Benz Türk önümüzdeki dönemde yaygınlaşacak bölgesel taşımacılık için özel bir otobüs modeli hazırlıyor. Bölgesel taşımacılık için mevcut 403 RHD otobüslerini geliştirmeye çalışan Mercedes, bu sayede Ulaştırma Bakanlığı’nın önümüzdeki günlerde açıklayacağı kombine taşımacılık düzenlemesine şimdiden ayak uydurmuş olacak. Yeni uygulamaya göre belirli şartları haiz otobüs şirketleri, havayolu şirketleriyle anlaşmalı olmak kaydıyla yolcuyu istediği yere götürüp getirecek. Havayolu terminalleri de karayolu taşımacılık firmalarına giriş çıkış yeri tahsis edecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25183), [web.archive.org (arşiv bağlantısı)](http://web.archive.org/web/20061010190312/http://www.aksiyon.com.tr/detay.php?id=25183)
