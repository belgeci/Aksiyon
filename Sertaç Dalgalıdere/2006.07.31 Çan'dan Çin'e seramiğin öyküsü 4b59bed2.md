# Çan’dan Çin’e seramiğin öyküsü

*Sertaç Dalgalıdere 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çanakkale Seramik, ekvatoru 2 kez dolanabilecek kadar yer ve duvar seramiği üretti. Aksiyon, fabrikanın kurulduğu Çan ilçesinde inceleme yaptı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190133im_/http://www.aksiyon.com.tr/resim/608/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’de ‘Kalebodur ve seramik’in isim babası olan Çanakkale Seramik, Kaz dağlarının eteklerinde kurulu 1,5 milyon metrekarelik fabrikası ile adeta bir ‘Seramik Vadisi’ görünümünde. Çanakkale’nin Çan ilçesinde 1957’de faaliyete geçen fabrika, üç nesle ekmek kapısı olmuş. Kurulduğu günlerin yetişkinleri işçi olarak çalışmış, oğulları teknisyen, torunları ise mühendis olarak geçimlerini sürdürüyor. Aksiyon, fabrikada çalışmış üç nesli bir araya getirip onlarla seramik fabrikasının serüvenini ve fabrikayla birlikte değişen kültürel dokuyu konuştu.
   <br>
    <br>
     1950’lerde Çanakkale’nin Çan ilçesi bin kişiyi aşmayan nüfusuyla tipik bir Anadolu kasabasıdır. Halkı, bölgede herhangi bir sanayi kuruluşu olmadığından Edremit Körfezi’nde zeytin toplayarak, Trakya’da pirinç biçerek kıt kanaat geçinmektedir. 1956’da inşaatı başlayan Çanakkale Seramik Fabrikası’nın 1957’de faaliyete geçmesiyle yöre halkı önemli bir ekmek kapısına kavuşur.
     <br/>
     <br/>
     Yaşadıkları ilk günleri Aksiyon’a anlatan fabrikanın kurucusu ve sahibi İbrahim Bodur, fabrikayı kurarken halkı şirkete ortak ettiklerini söylüyor. Çanakkale Seramik Fabrikaları Limited Şirketi, 1955 yılında 47 ortakla kuruluyor.
     <br/>
     <br/>
     İlk yıllarda hayli zorluklar çekiliyor. İbrahim Bodur, şirkete ortaklar bulmak amacıyla köy köy, kapı kapı dolaşır. “İlk ortaklarımızdan hâlâ devam edenler var.” diyen Bodur, fabrikayı Çan’da kurma gerekçesini şöyle anlatıyor: “Teşebbüs ve sermayeyi, hammadde, enerji kaynakları ve insan gücünün bol olduğu Anadolu’ya götürmemiz lâzım diyerek fabrikayı burada kurduk. Çan’da kömür (enerji) vardı, iş gücü vardı (köyler birbirine çok yakın) ve en önemlisi benim doğduğum topraklardı. Bu yüzden yatırımımı Çan’a yaptım.” 750 bin TL ile kurulan fabrikanın bugünkü sermayesi 100 milyon YTL. İbrahim Bodur’a göre, Çan’daki fabrika, mühendisi, işçiyi, halkı ortak ederek yörenin kendi dinamiklerini harekete geçirdi. “Batıyı taklit ederek değil, örnek alarak ilerleme yolunu seçtik.” diyerek yatırım felsefesini dile getiriyor.
     <br/>
     <br/>
     İlk yıllarında 300 kişi istihdam eden fabrika, 15 yıl içerisinde 5 bin kişinin istihdam edildiği bir mekan haline gelir. Herkes Anadolu’dan İstanbul’a göç ederken, Çan halkı ilçelerindeki fabrikada çalışmayı yeğler. “Babam, ben ve oğlum üç kuşak yıllarca fabrikamıza hizmet ettik. 1960 senesinde çalışmaya başladım. O dönem insan emeği ve fedakârlık çok önemliydi. Çan ve çevresindeki köylerden yüzlerce insan fabrikaya çalışmaya geliyordu. İş saatinde fabrikanın önündeki yolda insan seli oluşuyordu.” diyen Mustafa Toy, tam 26 sene fabrikada çalışmış. Sanayileşmenin bölgeye değer kattığını ancak bir süre sonra sendikanın araya girmesi ve 1964’teki grevle ağız tadının bozulduğunu söylüyor. “Sendika yokken her şey İbrahim Bodur’un takdirine kalıyordu. Patron, çalışma performansından memnun kalınca ikramiye verirdi. Bu, memnuniyetin karşılığıydı. Herhangi bir anlaşmanın varlığından doğan bir hak değildi. Ben bir defa ‘6 maaş’ ikramiye verildiğine şahit oldum. Daha sonra sendikanın sağladığı haklarla yetinmek zorunda kaldık.” diyerek sendikayla birlikte fabrikadaki değişime değiniyor.
     <br/>
     <br/>
     KÜLTÜRE DE ÖNCÜLÜK EDEN FABRİKA
     <br/>
     <br/>
     Mustafa Toy’un babası Kamil Toy, fabrikanın ilk çalışanlarından birisi. İlk yılları şöyle anlatıyor: “1960’ta fabrika alanında birkaç bina vardı. Şimdi Çan’ın yarısını kaplıyor. Etrafı çamur içindeydi. Ayakkabı ile gezemezdik. Büyük fırınlarda seramiğin pişmesi 72 saat sürüyordu. Şimdi duydum ki 45 dakikada pişiriliyormuş. Bizim zamanımızda Affan Balaban isminde bir müdürümüz vardı. Gece üçte, dörtte fabrikanın içinde dolaşırdı. Tek tek bütün işçilerle konuşurdu. İşçinin birinin sadakatle çalıştığını görünce hemen ona yevmiye yazardı. Özel dikilmiş elbise hediye ederdi.” Mustafa Toy’un torunu Okay Toy da fabrika için çalışıyor. 5 yaşındaki oğlu Mustafa Can’ın da fabrikada çalışmasını; ancak onun okuyup mühendis olarak görev yapmasını istiyor. Fabrika yöreye sadece iş ve aş getirmemiş. Çan yöresinin kültürel değişiminde de etkili olmuş. İnsanlar eşleriyle hep fabrikada tanışmış ve her yıl temmuz ayı sonunda yapılan fabrika bayramını 7’den 70’e dört gözle bekler hale gelmiş. “Eşimi fabrikada tanıdım ve buradaki çiftlerin yüzde 80’i bu şekilde tanışıp evlenmiştir.” diyen Okay Toy, yörede bir ‘fabrika bayramı’ kültürünün oluştuğunu ve çocukların bayramları büyük bir heyecanla beklediğini söylüyor. Barış Manço’dan Süleyman Demirel’e kadar birçok ünlüyü konuk eden fabrika bayramı etkinliği yöre halkının üst düzey siyasilerle ve ünlü sanatçılarla tanışması için de bir fırsat oluşturuyor.
     <br/>
     <br/>
     Çanakkale Seramik, kurduğu Seramik Eğitim Sağlık ve Sosyal Yardım Vakfı aracılığı ile binlerce kişiye eğitim desteği ve maddi destek sağlıyor. Vakıf bünyesinde kurulan Kale Seramik Sanat Atölyesi ve Türkiye’nin ilk seramik müzesi olan Dr. İbrahim Bodur Seramik Müzesi’yle yalnızca iş değil sanat da üreten bir kuruluş olduğunu gösteriyor.
     <br/>
     <br/>
     Fabrikada yalnızca işçi seviyesinde değil üst düzey kademelerde de yöre halkından insanlar çalışıyor. Çanakkale Seramik Fabrikası’nın personel müdürü Recep Güner de Çan’da doğup yetişenlerden. Üniversite eğitimini Eskişehir İktisadi Bilimler Akademisi’nde tamamladıktan sonra işe başlayan Güner, fabrikanın bölge insanı için büyük bir avantaj oluşturduğunu ve halkın da bunun farkında olarak fabrikaya sahip çıktığını belirtiyor: “Fabrika kurulduğunda buranın nüfusu 1000’di, şimdi 30 bin. Üretim kapasitesinin yüzde 40’ını Avrupa ülkeleri ile Amerika, Çin ve Arabistan’a ihraç ediyoruz. Bir Çanlının elinden çıkan seramik dünyanın öbür ucundaki Çinlinin mutfağını kaplıyor. Her yıl 150 bin metrekare üretim yapıyoruz.  Ekvatorun etrafını iki kez dönecek kadar seramik ürettik. Bu yöre halkının özverisidir.”
     <br/>
     <br/>
     GENÇLERİN AKLI FİKRİ SERAMİKTE
     <br/>
     <br/>
     Çan bölgesinde gençlerin birçoğu liseden itibaren seramik üzerine eğitim almaya başlıyor. Üniversitelerin ilgili bölümlerinde eğitimlerine devam eden gençler fabrikada tamamladıkları staj sonunda burada teknisyen olarak işe başlıyor. Meslek lisesinde çinicilik okuyan Necati İzmirli, Kütahya Dumlupınar Üniversitesi Çini İşlemeciliği Bölümü’nden mezun. Stajını yaptıktan sonra, adını taşıdığı dedesi gibi o da Çanakkale Seramik’te işe başlamış. “Çan’dan 16 kişi üniversite okumak için Kütahya’ya gittik. Hepimizin amacı da seramikte çalışmaktı. ” diyor.
     <br/>
     <br/>
     Fabrika kurulduğu günden bu yana her ay çalışanlarına yiyecek yardımında bulunuyor. 1957’den bugüne kadar yardımların dağıtımından sorumlu olan Necati İzmirli, bazı seneler 70 ton şeker, 30 ton çiçek yağı dağıtıldığını anlatıyor. “Dağıtım yaptığımız binanın önünde uzunca kuyruklar oluşuyor. Erzakını teslim alanların yüzünde oluşan gülümsemeyi görünce tüm yorgunluğumu unutup heyecanla işime sarılıyorum.” diyor. 37 yıldır yürüttüğü hizmetin hatırası olarak 2004’teki fabrika bayramında Başbakan Recep Tayyip Erdoğan’ın kendisine hizmet madalyası taktığını belirtiyor.
     <br/>
     <br/>
     Bu yıl gerçekleştirilen ‘Seramik Bayramı’nda farklı alanlarda toplam 45 milyon YTL’ye mal olan yeni tesislerinin açılışını gerçekleştiren Kale Grubu, 28 milyon YTL tutarındaki yeni yatırımlarının da temelini attı. Çanakkale Seramik, Kalebodur, Kalekim, Kaleterasit, RocaKale, Kaledekor, Kalekalıp gibi markaları bünyesinde barındıran Kale Grubu, Anadolu’da başlattıkları sanayileşme sürecini Yozgat’taki yeni tesisleriyle devam ettirecek. Yıllardır Türkiye’nin ilk 500 sanayi kuruluşu listesinde ilk 100’e giren grup, bu yıl çalışanlarına 490 bin YTL ikramiye dağıtacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24924), [web.archive.org (arşiv bağlantısı)](http://web.archive.org/web/20061010190133/http://www.aksiyon.com.tr/detay.php?id=24924)
