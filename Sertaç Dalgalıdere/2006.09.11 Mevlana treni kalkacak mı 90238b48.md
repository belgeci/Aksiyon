# Mevlana treni kalkacak mı?

*Sertaç Dalgalıdere 2006.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      UNESCO’nun 2007’yi Mevlana yılı ilân etmesinin ardından ‘Konya Gösteri Merkezi’ adlı şirketin ortaya attığı ‘Mevlana Treni’ projesini Aksiyon mercek altına aldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190420im_/http://www.aksiyon.com.tr/resim/614/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye tarafından UNESCO'ya sunulan Mevlana Yılı projesi Ekim 2006'da kabul edildi ve tüm dünyada 2007 Mevlana yılı olarak ilan edildi. Hazreti Mevlana'nın 800. doğum yılı olan 2007 yılı için Türkiye'de hâlihazırda Kültür Bakanlığı'nın öncülüğünde yürürlüğe girmiş somut projeler ortada görünmüyor. Hâl böyle olunca özel sektör tarafından ortaya atılan projeler kamuoyunda büyük ilgiyle karşılanıyor.
   <br>
    <br>
     Bunlardan biri Konya Gösteri Sanatları Merkezi'nin hazırladığı Mevlana Sevgi, Hoşgörü ve Kültür Treni. 17 Aralık'ta Konya'dan yola çıkması planlanan tren Afyon, Ankara, Eskişehir, Bilecik, Bursa, Adapazarı, Kocaeli, İstanbul ve Edirne'yi dolaşacak. 5 Ocak 2007'den sonra da yurtdışına çıkacak. Trenin ziyaret edeceği ülkeler arasında Bulgaristan, Romanya, Macaristan, Belçika, Fransa, İspanya, İsviçre, İtalya, Slovenya, Hırvatistan, Sırbistan, Makedonya ve Yunanistan var. Projenin maliyeti yaklaşık 4 milyon Avro. Konya Gösteri Sanatları Merkezi kurucusu Ahmet Gürol Şağban, geçtiğimiz günlerde Kültür Bakanlığı'nda üst kurulun toplandığını ve projelerini onayladığını belirterek, "Şimdi sıra sponsorlar bulmakta." diyor.
     <br/>
     <br/>
     Ancak projeden Konya İl Kültür Müdürü ve Konya Büyükşehir Belediyesi'nin haberi yok. Konya İl Kültür Müdürü Abdüssettar Yarar, Mevlana Treni projesinin içeriği hakkında hiçbir bilgilerinin olmadığını, trenin gideceği yerlerde gösterileri kimlerin yapacağının çok önemli olduğunu hatırlatıyor: "Kimsenin sema gösterilerini yozlaştırmaya hakkı yok. Geçtiğimiz günlerde Aspendos'ta Konya Gösteri Sanatları Merkezi tarafından yapılan sema gösterisinin sunumu yanlıştı. Dünya Mevlana yılını Aspendos'ta başlatıyoruz dediler. Böyle bir şey olamaz. Gerçekleştirilen gösteri de bir faciaydı. Bu konuda gerekli araştırmaları yapacağız."
     <br/>
     <br/>
     Zihinleri karıştıran bir başka husus ise Konya Büyükşehir Belediyesi'nin projeye desteğiyle ilgili. Ahmet Gürol Şağban'a göre belediye Mevlana Treni projesine destek veriyor. Ama bu açıklamayı Konya Büyükşehir Belediyesi Kültür Daire Başkanı Ercan Uslu yalanlıyor ve projenin kendilerini tedirgin ettiğini dile getiriyor.
     <br/>
     <br/>
     PROJE EKSİK İDDİASI
     <br/>
     <br/>
     Mevlana Treni projesiyle ismi ortaya atılan bir diğer kurum ise Türkiye Cumhuriyeti Devlet Demir Yolları (TCDD). Ahmet Gürol Şağban, projelerinin TCDD tarafından desteklendiği görüşünde: "TCDD Genel Müdürlüğü yurtdışındaki garlarla yazışmalara başladı. 20 gün içinde güzergâhlar tarihleriyle ortaya çıkacak. Ayrıca yolculuk yapacak misafirlerimizin daha rahat etmesi için TCDD tarafından 3 adet özel vagon tasarlanıyor. Bu vagonların parası eğer Kültür Bakanlığı sponsor olmazsa tarafımızdan karşılanacak." TCDD Basın Müşaviri Mehmet Avcı ise mevcut durumu, "Bu tip organizasyonlarda mevcut vagonlar kiralanır, yeni vagonlar yapılmaz. Kaldı ki proje henüz olgunlaşmış değil. Öncelikle gerekli izinlerin alınması lazım. Kişiler kendi menfaatleri için, örneğin sponsor bulmak vs. için bu konuyu basına sızdırmış olabilir. Proje kesinleşmeden basına bir şey açıklayamayız." sözleriyle özetliyor.
     <br/>
     <br/>
     Kültür Bakanlığı Araştırma ve Eğitim Genel Müdürü Celil Güngör'ün söyledikleri ise projenin mahiyeti hakkında önemli ipuçları veriyor: "Bize sunulan proje üzerinde inceleme yaptık ve ilk aşamada dikkatimizi projenin giriş kısmı çekti. Burada TCDD'den kiralanacak vagonların maliyetinin Kültür Bakanlığı tarafından karşılanması öngörülmüştü. Bizim bakanlık olarak özel bir şirkete ülkenin tanıtımı için bile olsa parasal destek vermemiz mevzuat açısından mümkün olmadığından, maddi ortak olarak bu projede yer alamayacağımızı bildirdik. Konya Gösteri Merkezi ile aramızda imzalanmış herhangi bir protokol, bir etkinlik, ortak bir proje bulunmamaktadır." Celil Güngör, Kültür ve Turizm Bakanlığı'nın 2007 Mevlana Yılı ile ilgili olarak bazı projeler üzerinde çalıştığını hatırlatarak, "Sivil toplum kuruluşlarının sunduğu ve destek istediği projeler var. Biz hangi projeleri destekleyeceğimizi ve neler yapılacağını kasımda açıklayacağız." diyor.
     <br/>
     <br/>
     Mevlana Treni projesinin dikkatleri üzerine çekmesinin altında uluslararası bir niteliği haiz olması yatıyor. Basına intikal ettirilen detaylarda projenin Kültür Bakanlığı, Dışişleri Bakanlığı ve TCDD destekli olarak yürütüleceği belirtiliyor. Buna göre proje kapsamında Mevlana Treni'ni, 17 Aralık'ta Başbakan Recep Tayyip Erdoğan, BM Genel Sekreteri Kofi Annan, Yunanistan Başbakanı Kostas Karamanlis, İtalya eski Başbakanı Silvio Berlusconi, Kültür ve Turizm Bakanı Atilla Koç birlikte uğurlayacak. Gösteri Merkezi tarafından sponsor bulmak amacıyla hazırlanmış tanıtım dosyasında yer alan bu temenni yerine gelir mi bilinmez; ama önümüzdeki günlerde Mevlana Treni'nin çok daha fazla konuşulacağı kesin.
     <br/>
     <br/>
     2007 MEVLANA YILI AFGANİSTAN’DAN BAŞLAYACAK
     <br/>
     <br/>
     Galata Mevlevihanesi sufistlerinden Atilla Baran sema ayinlerinin işin ruhuna uygun şekilde icra edildikten sonra herkes tarafından yapılabileceğini; ancak bu işin adabına uygun olmayan şekillerde yapılıyor olmasından dolayı büyük üzüntü duyduğunu söylüyor. Baran, “2007 Mevlana Yılı, Mevlana Treni ile başlayacak” şeklindeki haberlerin gerçeği yansıtmadığını ve söz konusu yılın Mevlana'nın doğduğu Afganistan'daki Belh şehrinde 1 Ocak 2007'de başlayacağını ifade ediyor. Kültür Bakanlığı da Belh şehrinde bulunan Mevlana'nın doğduğu evi restore ettiriyor. Evin bulunduğu sokak da yeniden düzenleniyor. Ayrıca, Mevlana Müzesi yakınında, içerisinde semazenlerin çalışmalar yaptığı ve ney üretilen canlı bir müze kurulacak. Müze yerli ve yabancı turistler tarafından önümüzdeki sene ortalarında ziyaret edilebilecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25235), [web.archive.org (arşiv bağlantısı)](http://web.archive.org/web/20061010190420/http://www.aksiyon.com.tr/detay.php?id=25235)
