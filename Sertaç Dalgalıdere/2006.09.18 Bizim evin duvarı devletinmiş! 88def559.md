# Bizim evin duvarı devletinmiş!

*Sertaç Dalgalıdere 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yıllardır yurtdışındasınız. Vatanınıza dönünce gördünüz ki evinizde tanımadığınız insanlar oturuyor. Artvinli bir ailenin başından geçen trajikomik hikâye...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190322im_/http://www.aksiyon.com.tr/resim/615/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Almanya'dan Türkiye'ye tatil için geldiğimizde evimizde hiç tanımadığımız insanlarla karşılaştık. Kim olduklarını sorduğumuzda aldığımız cevap bizi çok şaşırttı. Evi devletten kiraladıklarını söylediler.’ Artvinli Avcı ailesinin başından geçen bu olay, benzerine ancak komedi filmlerinde rastlanabilecek bir kara mizah örneği. Tek fark ise 34 yıl önce başlayan 'lanetli ev' filminin bir türlü bitmemesi.
   <br>
    <br>
     Yıl 1970… Türkiye'den Almanya'ya göçen binlerce kişi içinde Avcı ailesi de var. Almanya'da iki sene geceli gündüzlü çalışan aile, 1972'de Artvin'e tatil için gelir. İbrahim Avcı, Çarşı semtindeki ahşap Ermeni evini 274 bin liraya satın alır: "Artvin'in en güzel evlerinden biriydi; oldukça işlek bir muhitte. Hem Türkiye'de dikili bir taşımız olur hem de tatil için geldiğimizde otururuz diyerek evi aldık." Tapu işlemlerini bitirdikten sonra ise Almanya'ya geri dönerler.
     <br/>
     <br/>
     EVDEKİ DAVETSİZ MİSAFİRLER
     <br/>
     <br/>
     Ancak Türkiye'deki siyasi karışıklıklar sebebiyle 1984 yılına kadar yurda gelememiş Avcı ailesi. 12 yıl sonra Artvin'e döndüklerinde karşılaştıkları manzara tam anlamıyla şoke edicidir. Hiç tanımadıkları bir aile, güya "devletten kiraladıkları" evde oturmaktadır. Meseleyi anlamak için Tapu Kadastro Müdürlüğü'ne başvurduğunda aldığı cevap daha da şaşırtır İbrahim Bey’i. Evin mülkiyeti devlete geçmiştir, üstelik 12 yıllık kira bedeli de kendilerinden tahsil edilecektir. Kafası iyice karışan gurbetçi, ceza yememek için kira bedelini ödemek zorunda kalır. Daha sonra eski belgelerin peşine düşüp hukuk mücadelesine başlar ve yine bir 12 yıl daha geçtikten sonra yani 1996'da evin kendisine ait olduğunu ispat eder.
     <br/>
     <br/>
     Evini devlete kaptıran ailenin çilesi burada da bitmemiş maalesef. Uzun yıllar uğraş veren İbrahim Bey, yorgun düştüğünden dolayı vekâletini oğlu Davut Avcı'ya bırakmış. Bu yıl içinde Artvin Defterdarlığı Millî Emlak Müdürlüğü'nden gelen yazıyla 350 YTL ceza aldıklarını öğrenen Avcı, gözlerine inanamamış. Cezanın 83 metrekarelik arsaya kurulu evin 8 metrekarelik kısmının, yani "ön duvarın kapladığı alanın devlet arazisi olduğu" gerekçesine isnat ettirildiğini görünce isyan etmiş oğul Avcı. Davut Avcı'nın "Biz duvar yapmadık. İşgal ettiğimizi söylediğiniz alan, evimizin kapısının olduğu duvar. Ermenilerden kalma bu evin orijinal duvarı." diyerek yazdığı itiraz dilekçesi de sonuçsuz kalmış. 1984'te sözde "sahibi olmadıkları ev ve duvar" için verilen tadilat iznini de itiraz dosyasına koyan Avcı, "Burası benim değilse tadilat izni nasıl verilebiliyor?" diye soruyor. Evin kendisine ait olduğunu ispat eden yaşlı babasından 'nöbeti' devralan oğul Avcı, şimdilerde mahkeme mahkeme dolaşarak 'duvar savaşı' veriyor.
     <br/>
     <br/>
     Gurbetçiler, aman siz siz olun, anavatanınızla uzun süre irtibatı koparmayın; maazallah benzer bir talihsizlik sizin de başınıza gelebilir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25314), [web.archive.org (arşiv bağlantısı)](http://web.archive.org/web/20061010190322/http://www.aksiyon.com.tr/detay.php?id=25314)
