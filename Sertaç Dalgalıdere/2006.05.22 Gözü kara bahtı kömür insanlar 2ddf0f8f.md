# Gözü kara bahtı kömür insanlar

*Sertaç Dalgalıdere 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Zonguldak taş kömürü madenlerinde açılan kadroya başvuran 40 bin genç tüm tehlikeyi göze alarak babası veya dedesi gibi madenci olmak istiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060602150425im_/http://www.aksiyon.com.tr/resim/598/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Babamın ölüm haberini aldığımda yıkıldım; ama inanın madene karşı en ufak kırgınlık duymadım. Bizim için madenler kutsaldır. Ben babamın cenazesinde, öldüğü yere gidip orada çalışmaya karar verdim.’
   <br>
    <br>
     Bu sözler Sadi Çakır’a ait. Neden madenci oldun sorusuna cevap verirken söylüyor yukarıdaki ifadeleri. Bugün Zonguldak denilince ilk akla gelen kömür oluyor. Şehir halkı, nesilden nesile devam eden bir gelenekle yaklaşık bir buçuk asırdır ‘kara elmasın’ peşinde. On binlerce insana ekmek kapısı olan ocaklar, zaman zaman yüzlerce kişiye de mezar oldu. Fakat yine de insanlar, rızık için yerin yüzlerce metre altına inmekten çekinmiyor. Hem de dededen toruna uzanan bir mirasla… Tıpkı Sadi Çakır gibi…
     <br>
      <br/>
      Zonguldak son zamanlarda yine kömür ocaklarıyla gündemde. Bu kez ortada ne elim bir kaza var ne de grizu patlaması. Şehri ulusal medyanın haber bültenlerine çıkaran olgu ise, binlerce kişinin maden ocaklarında işe girebilmek için kuyruğa girmesi. Geçtiğimiz günlerde yeraltı işçisi olarak çalışacak bin 120 işçinin alınacağı haberini alan yaklaşık 40 bin kişi, gecenin 3’ünden itibaren Karadon, Üzülmez, Kozlu ve Armutçuk’taki maden ocaklarının önünde sıraya girdi. Yeraltı maden işçiliğinde aranan eğitim şartının sadece ilkokul olmasına rağmen, iş için başvuran gençler arasında yaklaşık 700 üniversite mezunu bulunuyor.
      <br/>
      <br/>
      İnsanların yoğun ilgisini sadece “işsizlik” kavramıyla açıklamak mümkün; ama yeterli değil. Belki şehrin geleneğine ve insanların maden ocaklarına yükledikleri anlamla birlikte izah edilmesi daha doğru. Özellikle, yerin yüzlerce metre altında babalarını kaybeden yetim çocukların çalışma yaşına geldiklerinde maden ocağına küsmeden orada çalışmaya koşa koşa gittiğini gördükten sonra… Babasını kaybetmesine rağmen maden ocağına küsmediğini söylüyor Sadi Çakır. Ama yaşadıklarını da gizleyemiyor: “Madene ilk kez indiğimde gerçekten korktum ve heyecanlandım. Sonra alışınca bu korkuyu attım. Zamanla insan öyle bir alışıyor ki, alelade bir işmişçesine yaklaşık 500 metre aşağıya kolayca inebiliyorsunuz.”
      <br/>
      <br/>
      NESİLDEN NESİLE  MADENCİLİK
      <br/>
      <br/>
      Şüphesiz insanoğlunun en önemli özelliği şartlara kolayca uyum sağlaması ve geçmişi kısa zamanda unutması. Ancak, gelişen olaylar unutulan acı olayları hatırlatıyor sürekli. Maden ocağında meydana gelen bir çökme ya da grizu patlaması geçmişte yaşanan acıları yeniden yüreklerde hissettiriyor. Tıpkı 28 Nisan 2006 tarihinde meydana gelen kaza gibi. Zonguldak’taki “Üzülmez” adlı ocakta meydana gelen kaza dramatik bir olayı da gün yüzüne çıkardı. Hüseyin Uzun adlı maden işçisi, emekliliğine 3 ay kala hayatını kaybetti. Asıl ilginç olan ise Hüseyin Uzun’un aynı isimli babası Hüseyin Uzun da geçmişte aynı madende vefat etmiş.
      <br/>
      <br/>
      Her ne kadar ciddi tedbirler alınsa da maden ocaklarında zaman zaman ölümlü iş kazaları olabiliyor. Zonguldak’taki taş kömürü ocaklarının faaliyete geçtiği 1848 yılından bu yana madenlerde yaklaşık 4 bin 500 kişi hayatını kaybetmiş. Hal böyle olunca işçiler, madene gitmeden önce mutlaka aileleriyle helalleşiyor. Tünelden çıktıklarında da kendilerini karşılayan asansör görevlilerinin, ‘geçmiş olsun’ sözlerine içtenlikle gülümseyerek karşılık veriyorlar. Gün içerisinde şehirde duyulan ambulâns sesleri bütün kadınları telaşlandırıyor. Kendisi gibi babası ve dedesi de madenci olan İşyar Oğuz, “Ailelerimiz her ambulans sesini duyduklarında telefona sarılıp ocakları arıyor. Kötü bir haber almayınca da şükrediyorlar.” sözleriyle durumu özetliyor.
      <br/>
      <br/>
      İşyar Oğuz, ilkokul mezunu bir madenci. Bu işe giriş serüvenini şöyle anlatıyor: “Dedem de babam da madenciydi. Onların anlattığı madenci hikâyeleri ile büyüdüm. Ben okula gitmek istemedim. Eğer okusaydım bu işi yapmazdım. Çocukken babam için endişeleniyordum, şimdi onunla aynı mesleği yapıyorum ve iki çocuğum var. Şimdi onlar da benim için endişeleniyordur mutlaka.”
      <br/>
      <br/>
      Bu noktada araya giren İşyar Oğuz’un 77 yaşındaki dedesi Niyazi Oğuz geçmişte yaşanan ilginç bir duruma dikkat çekiyor. Kendisi de madenden emekli Niyazi Oğuz, İkinci Dünya Savaşı sırasında hükümetin gençlerin önüne iki seçenek koyduğunu belirterek, “Ya harbe gidecektik ya da madene inecektik. Ben seçimimi madene inmekten yana kullandım. Jandarmalar gözetiminde madene inip çalıştık.” diyor.
      <br/>
      <br/>
      Elbette aradan geçen 60 yıl içinde çok şey değişti. Savaş şartlarında mecburi işçi olmak ön planda iken bugün ocaklarda çalışmak için gençler uzun kuyruklar oluşturuyor. Bu gençlerden biri 1984 doğumlu Aşkın Çenesiz. Ticaret Lisesi mezunu. Asıl işi sigortacılık olan Çenesiz, aldığı asgari ücreti ve İstanbul’un zor hayat şartlarını beğenmemiş: “Neden bu işi yapmayayım ki? Eğer iş başvurumu kabul ederlerse madene iner ve çalışırım.”
      <br/>
      <br/>
      Kurtuluş Kızılsu, dedesinin ve babasının madenci olduğunu söylüyor. “Bu meslek bize atalarımızdan miras. Tercih edilirsem seve seve çalışırım.” diyen Kızılsu diğerlerine göre biraz daha şanslı; çünkü mülakatlarda madenci çocukları artı 7 puan önde değerlendiriliyor. Üzülmez Müessesi İşletme Müdürü Ali Hekim de bu noktaya temas ediyor. İşçi alırken madenci aileden gelenlere öncelik tanıyacaklarını, 2000 yılındaki işçi alımlarında düştükleri hataya bir daha düşmeyeceklerini belirterek, “Kolunda altın künye ile gelen ve amacı madencilik olmayanlara iş imkânı vermeyeceğiz.” diyor.
      <br/>
      <br/>
      TTK 5000 İŞÇİ DAHA ALABİLİR
      <br/>
      <br/>
      Madenlerde çalışan işçi sayısı en üst seviyeye 1958’de 43 bin 787 ile ulaşmış. Günümüzde ise bu rakam 11 bin civarında. Türkiye Taşkömürü Kurumu (TTK) Genel Müdürü Rıfat Dağdelen yeni işçi alımları ile ilgili olarak şunları söylüyor: “Uzun yıllar buraya yatırım yapılmadı. Üretilen kömürün insana olan oranı yükseldi ama üretim azaldı. TTK olarak hazırlıkları bir an önce yapıp yeni işçi almayı hedefliyoruz. Eğer bu işçilerden randıman alırsak alıma devam edeceğiz. 2006 için 2000 kişi öngördük.”
      <br/>
      <br/>
      Genel Maden İşçileri Sendikası Genel Eğitim Sekreteri Ramazan Denizer’e göre, gençlerin zorluğuna rağmen madenci olmalarının altında başka alternatiflerinin olmaması yatıyor. Ailesi madenci olan gençler mecburen bu mesleğe yöneliyor. Hatta babasının cenazesinde ağlarken, onun yerine işe alınması için istekte bulunanlara ya da oğlunu madende kaybetmiş bir babanın cenaze sırasında diğer oğlunun ölen evladının yerine işe alınmasını TTK yetkililerinden rica edenlere bile rastlanıyor. Ramazan Denizer, eğer istenirse TTK’nın madenlerde çalıştırılmak üzere 5 bin kişiyi daha işe alabileceğini dile getiriyor.
      <br/>
      <br/>
      Birçok genç madende işçi olmak için içlerinde umut biriktirirken madende çalışanlar da burada çalışmanın hiç de o kadar kolay olmadığını vurguluyor. Madende yaklaşık 6 senedir çalışan Ogün Şabanoğlu, “Madende şartlar elbette ağır. Gençler artık İstanbul’a gitmiyor. Orada ekmek aslanın midesinde değil bağırsaklarında bile kalmadı. Oraya gidip rezil olacağıma bu işe girersem en azından üç beş kuruş kazanırım diye düşünüyorlar.” sözleriyle gençlerin neden madenci olmaya çalıştıklarını anlatıyor.
      <br/>
      <br/>
      Evet, Zonguldak’ta on binlerce genç bir umudun peşinde. Hayatlarını düzene sokabilmek ve rızıklarını kazanabilmek için yerin altına girmeye hazır bekliyorlar. Tıpkı geçmişte dedeleri ve babalarının yaptığı gibi…
      <br/>
      <br/>
      ZONGULDAK MADENLERİNDEKİ EN BÜYÜK PATLAMA
      <br/>
      <br/>
      Türkiye gündemine 1992 yılının Mart ayında kara bir haber olarak düşen Zonguldak’taki Kozlu Ocakları’nda meydana gelen girizu patlamasında 263 kişi hayatını kaybetmişti. Her sene 3 Mart’ta düzenlenen tören ile Kozlu’da vefat edenler anılmaya devam ediyor. Bu büyük kaza, arkasında birçok yetim ve dul bıraktı. Patlamanın sebebi ise hâlâ bilinmiyor.
      <br/>
      <br/>
      TTK MADENLERİNDE ÇALIŞAN VE ÖLEN İŞÇİ SAYISI
      <br/>
      <br/>
      YIL	ÇALIŞAN SAYISI	ÖLEN SAYISI
      <br/>
      <br/>
      1996		20403		4
      <br/>
      <br/>
      1997		18674		9
      <br/>
      <br/>
      1998		17406		11
      <br/>
      <br/>
      1999		16180		4
      <br/>
      <br/>
      2000		19151		8
      <br/>
      <br/>
      2001		18025		5
      <br/>
      <br/>
      2002		15761		7
      <br/>
      <br/>
      2003		14062		7
      <br/>
      <br/>
      2004		12261		2
      <br/>
      <br/>
      2005		11000		10
      <br/>
      <br/>
      2006		10500		1
      <br/>
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24316), [web.archive.org (arşiv bağlantısı)](http://web.archive.org/web/20060602150425/http://www.aksiyon.com.tr:80/detay.php?id=24316)
