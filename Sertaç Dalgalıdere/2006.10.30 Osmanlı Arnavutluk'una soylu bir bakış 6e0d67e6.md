# Osmanlı Arnavutluk'una soylu bir bakış

*Sertaç Dalgalıdere 2006.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı'nın son dönemi, Balkanlar'da kopmalar başlamış. Arnavutluk, Osmanlı'ya bağlılıkla bağımsızlık arasında salınıyor. Eser Avalonyalı Ekrem Bey'in gözünden bu dönemi sunuyor.
  </font>
 </div>
 <div id="newsText">
  <font class="detail-text">
   Avalonyalı Ekrem Bey'in anılarının anlatıldığı kitap 1885 - 1912 yılları arasında Osmanlı'nın Balkanlar'da yürütmeye çalıştığı varlık mücadelesini anlatıyor. Osmanlı'nın son dönemi Avalonyalı Ekrem Bey'in ağzından eleştirel bir bakış açısıyla veriliyor.
   <br/>
   Osmanlı Sadrazamı Mehmet Ferit Paşa'nın akrabası olan Ekrem Bey, anılarına kundaktaki bir çocuk olarak başlıyor. Kundak ve beşik hatıraları okurun kafasında 'nasıl olabilir ki' sorusu oluşturmuyor değil. Ağırlıklı siyasi gözlem ve hatıralardan oluşan kitapta Osmanlı'daki Batılılaşma serüveninin Balkanlar'daki yansıması da gözlemlenebiliyor. Arnavut çocukların Avrupalı öğretmenlerden eğitim alması için çaba gösterilmekte, Galatasaray Lisesi'ne girmek büyük prestij sayılmaktadır.
   <br/>
   Ekrem Bey'in çocukluğunun geçtiği çiftlik ev ve misafirleri güçlü tasvirlerle anlatılıyor. Balkanlar'da soylu olmanın göstergesinin ne kadar çok misafir ağırladığınızla ölçüldüğü gerçeği Ekrem Bey'in anılarında adeta tasdik ediliyor. Osmanlı'nın yıllar süren Balkan hâkimiyetinde izlediği politikaya da değinen eserde, Arnavutların himaye altında tutulabilmesi için soylulara sancak beyliklerinin verildiği vurgusu sıklıkla yapılıyor. Ünlü Türk tarihçisi Cevdet Paşa'nın sözlerinden yapılan alıntıda şöyle deniyor: "Arnavutluk itaat altına girmeyen savaşçı insanların yaşadığı verimsiz, fakir bir ülkedir. Bu bölgenin sürekli bir huzursuzluk kaynağı olmasını engellemek için sultanlar, burada söz sahibi olan sadık kişilere sancak beyliğini miras yoluyla vermeyi uygun buldular." Ekrem Bey'e göre esas itibariyle Osmanlı döneminde Balkanlar'da sağlanan huzur soylu ve Müslüman ailelerin "merkeze" bağlılığından kaynaklanıyordu. Arnavutluk'un Osmanlı'dan kopuş sebeplerinin açıkça ortaya konduğu eserde, yapılan tespitler metnin kalitesini yükseltiyor. Osmanlı Nazırı Talat Paşa'nın şu sözleri oldukça manidar: "Günün birinde imparatorluğun sonsuz çayırlarından mahrum kalırsanız, o küçük, fakir Arnavutluk'unuzda birbirinizi yiyeceksiniz!" Ekrem Bey, Talat Paşa'nın bu sözlerine yönelik şunları söylüyor: "Benimle bir nazır olarak değil, basit ve inançlı ancak dürüst bir Türk olarak konuşmuştu. Üstelik haklıydı da."
   <br/>
   Ekrem Bey, Slav ve Yunan kökenli az sayıda Arnavut vatandaşının yürüttükleri Osmanlı karşıtı propagandanın diğer Arnavutlarca vurdumduymazlıkla karşılanmasını affedilmeyecek bir hata olarak niteliyor. Ayrıca, Müslüman Arnavutların okudukları Arnavut alfabeli kitapların peşine düşen Türk makamları eleştiriliyor. Osmanlı'nın son dönemiyle adeta sembolleşmiş olan Sultan Abdülhamit'in almış olduğu kararlara da değinilen eserde, bugünlerde oldukça gündemde olan sözde Ermeni soykırımından "nefret dolu iddialar" ya da "Abdülhamit'in uşaklarının işledikleri cürümlerin abartılması" olarak bahsediliyor. Abdülhamit'in imparatorluğu çöküşe sürükleyen kişi olarak gösterilmesine karşı çıkan Ekrem Bey, bu padişahı Avrupa devletlerinin birbirileri ile çekişmelerini kullanarak imparatorluğun çöküşünü birkaç on yıl engellemiş kişi olarak anlatıyor. Hicaz demiryolunun açılışının anlatıldığı bölüm okura Osmanlı dönemi Ortadoğu'sundan da izlenimler sunuyor.
   <br/>
   Osmanlı Arnavutluk'undan Anılar, bir Arnavut gözüyle son dönem Osmanlı'sının İstanbul'a ve Balkanlar'a bakan yönüyle kimi zaman komik, kimi zaman acı hatıralarla anlatıldığı anı türünün güzel bir örneği.
   <br/>
   <br/>
   <br/>
   Osmanlı Arnavutluk'undan Anılar (1885-1912)
   <br/>
   Alvonyalı Ekrem Bey
   <br/>
   İletişim Yayınları
   <br/>
   323 sayfa
   <br/>
   0212 516 60 61
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-19842-44-osmanli-arnavutlukuna-soylu-bir-bakis%E2%80%A6.html), [web.archive.org (arşiv bağlantısı)](http://web.archive.org/web/20120426021108/http://www.aksiyon.com.tr:80/aksiyon/haber-19842-44-osmanli-arnavutlukuna-soylu-bir-bakis%E2%80%A6.html)
