# Çalıkuşu aılesı

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050225005450im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005450im_/http://www.aksiyon.com.tr/resim/385/44.jpg" vspace="5"/>
  </p>
 </font>
 <font class="content">
  Başta Çalıkuşu romanı olmak üzere eserleriyle Türk edebiyatının klasiklerine imza atanlardan biri olan Reşat Nuri Güntekin’in, hayatta olan eşi Hadiya Hanım ve kızı Ela Güntekin, Reşat Nuri'yi ve aileyi ilk defa Aksiyon’a anlattı
 </font>
 <br/>
 <p>
  <font class="content">
   Çalıkuşu’yla beraber Anadolu’yu gezenlerimiz az değildir. Dudaktan Kalbe, Acımak, Akşam Güneşi, Kavak Yelleri ve Yaprak Dökümü’ndeki kahramanların sevinçleriyle sevinen, üzüntüleriyle hüzünlenen, hele Ateş Gecesi’yle bir insanın iç dünyasına yolculuğa çıkanlar oldukça fazladır. Reşat Nuri Güntekin sayısı 30’u aşan eseri ile çağdaş Türk edebiyatının öncülerinden biridir. Türkiye’de kitap okurlarından hemen herkes Reşat Nuri Güntekin’in eserlerinden birini okumuş, okumayanlar da filme alınmış eserlerinden birini mutlaka izlemiştir. Yani Reşat Nuri Güntekin, eserlerinde, beslendiği toplumdan kopmayarak halktan karakterlere yer verdiğinden okur nezdinde ilgiyle karşılanmış birisidir.
   <br>
    <br>
     25 Kasım 1889 yılında İstanbul’da doğan Reşat Nuri Güntekin’in babası askeri doktor olan Nuri Bey’dir. Annesi ise Anadolu’da valiliklerde bulunmuş Çerkez Yaver Paşa’nın kızı Lütfiye Hanım. Nuri—Lütfiye çifti Reşat dışında Reşide adlı bir de kız çocuğu getirir dünyaya. Ancak Reşide çok genç yaşta vefat edecektir.
     <br>
      <br>
       Reşat Nuri öğrencisi ile evleniyor
       <br/>
       <br/>
       Askeri doktor Nuri Bey’in peşinde Reşat Nuri de Anadolu’nun bir çok yerini dolaşır. İlkokula Çanakkale İptidai Mektebi’nde başlar. Bir süre de sadece gayrimüslimlerin okuduğu İzmir Frere’ler Okulu’nda okur. Kızı Ela Güntekin anlatıyor: “Müslümanları almıyorlar oraya. Ancak babam bir gayrimüslim adıyla kayıt yaptırıyor. Bir süre sonra da hiç bir neden olmadan babası oradan alıyor ve ‘Oğlum sen gez, dolaş. İnsanlara bak, doğayı tanı’ diyor. Bunun üzerine babam köylere gidiyor, üzüm bağlarını dolaşıyor, insanlarla konuşuyor ve böylece başıboş bir yıl geçiriyor. Sonra babam bunu niye yaptı? diye aklına takılıyor. Farisice bilen, Arapça ve Fransızca büyük bir kütüphanesi olan babası, yani dedem de utana sıkıla ‘Ben seni Rousseau’nun Emil’i gibi yetiştirmek istedim’ cevabını veriyor ona.” Reşat Nuri’nin yazar olmasında bu hadisenin önemli rolü olmuştur herhalde: “Bu olay babamı, birtakım olayları düşünmeye, izlemeye yöneltmiştir diye düşünüyorum.” Reşat Nuri daha sonra İstanbul’a gelir ve Saint Joseph’ten mezun olur. 1912’de Darülfünun Edebiyat Fakültesi’ni bitirir. Bir yıl sonra da uzun yıllar sürecek öğretmenliğe ilk adımını Bursa Sultanisi’nde Fransızca öğretmenliği yaparak atar. İstanbul’a döner, Vefa ve Erenköy Lise’lerinde müdürlük, Kabataş, Galatasaray, İstanbul Erkek Lisesi ile Çamlıca ve Erenköy Kız Liselerinde de 1931 yılına kadar Türkçe, edebiyat ve felsefe dersleri başta olmak üzere çeşitli dersler verir. 1917’den itibaren eserleri gazetelerde tefrika edilen Reşat Nuri Güntekin 1927 yılında da, Erenköy Kız Lisesi’nden yeni mezun olan öğrencisi Hadiye Hanım ile evlenir: “Annemin sesi çok güzelmiş. Okul idaresi eğitim için yurt dışına göndermeyi düşünmüş ama annemin babası izin vermemiş. Annem parıltıları olan bir kadın. Okusaydı iyi bir yere gelebilir ya da iyi bir opera sanatçısı olabilirdi.” Hadiye Güntekin, sıtma konusunda yapmış olduğu mücadeleleri ile bilinen İzmitli Dr. Feyzullah İzmidi’nin torunudur: “Hiç birikimi olmayan bir adamın gidip burjuva ailesinin kızıyla evlenmesi sıradan bir şey değil. Babam halk adamı ama kendisini yetiştirmişti.”
       <br/>
       <br/>
       Feyzi Paşa ailesinin diğer fertleri soyadı kanunundan sonra ‘paşaoğlu’ dememek için Generalfeyzioğlu soyadını alır. Aileden Erol ve Feyzi iş adamı olur. Reşat Nuri’nin kayınpederi, yani Hadiye Hanım’ın babası ise damadının Güntekin olan soyadını alacaktır. Bugün 94 yaşında olan Hadiye Güntekin ise, eşiyle beraber son yıllarını geçirdiği Levent’teki, duvarları kocasının resimleriyle dolu evinde yaşamaya devam etmektedir.
       <br/>
       <br/>
       Yazar, büyükelçi ve milletvekili Ruşen Eşref Ünaydın’ın teyzesinin oğlu olan Reşat Nuri Güntekin, 1931’den 1939 senesine kadar Milli Eğitim müfettişliği yapar. 1939’da ise milletvekili seçilerek Çanakkale’yi temsilen bir dönem Meclis’te bulunur: “Parti (CHP) adına Çanakkale’ye gidip teşkilatın düzensizliğini rapor ederek Çanakkale’nin CHP için elden gitmekte olduğunu anlattığı bir belge geçmişti elime. Ama babamın aktif bir siyasi hayatı olduğunu düşünmüyorum.” Piyes de yazan Reşat Nuri Güntekin milletvekilliğinden sonra 1947 yılına kadar Milli Eğitim Başmüfettişliği yapar. Bundan sonra 1954’e kadar da Paris Kültür Ataşeliği görevinde bulunur. UNESCO’da Türkiye Temsilciliği ve talebe müfettişliği onun son resmi görevidir.
       <br/>
       <br/>
       Ela kızla yapılan yürüyüşler
       <br/>
       <br/>
       Güntekin çifti evliliklerinin üzerinden uzun süre geçtikten sonra çocuk sahibi olur. 1941’de doğan tek çocukları için Reşat Nuri kızının hatıra defterine bakın neler yazmıştır: “11 Mart 1951, Ela kızım, ben çocukken, senin yaşında iken, gökyüzündeki aya bakardım, ‘Ay dede ay dede, oğlun kızın çok dede, birini bana versene, Allah sana çok vere’ diye dua ederdim. Ay dede beni işitti. Çocuklarının birini bana verdi ‘adı Ela kız olsun’ dedi. ‘Benim kadar çok ömrü, benimkiler kadar güzel çocukları olsun’ dedi. Ela kızın babası Reşat Nuri Güntekin.”
       <br/>
       <br/>
       Aile Paris’te olduğu yıllarda Ela da eğitimine burada başlar: “Hem Almanlar’ın müttefiki hem Müslüman olduğumuz için o zaman okulda çok aşağılandığımı biliyorum. Ama ben intikamımı iyi notlarla aldım.” Aile Türkiye’ye dönüş yaptığında küçük Ela da ilkokul beşinci sınıfı Nişantaşı’ndaki Nilüfer Hatun İlkokulu’nda okur. Ela Güntekin, o yıllarda Reşat Nuri için çok iyi bir yürüyüş arkadaşıdır: “Çok nazik bir adam. O zaman babalar şimdikiler gibi değil. Ne bileyim, çocuklarını dizlerinde hoplatmazlar, beraber birtakım şeyler paylaşmazlardı. Çocuk daha ayrı bir kategoride idi. Bir de tabii yaş farkı vardı. 1951’de taşındık Levent’teki bu eve. Karşımız mısır tarlası, dutluktu ve deniz görünürdü. Önümüzdeki şu Nispetiye Caddesi daracık ve çamurlu bir patika idi. Uzun uzun yürüyüşler yapardık babamla burada.”
       <br/>
       <br/>
       — Ne konuşurdu yürüyüşlerde?
       <br/>
       <br/>
       Bir kere didaktik bir konuşması yoktu. Fakat ne bileyim gökteki bir yıldıza takılırdı. Fuzuli’nin derinliğinden, Allah kavramından, etikten bahsederdi ama bütün bunlar öğretici bir şey değildi. Sanki kendi kendine konuşuyormuş gibiydi daha çok.
       <br/>
       <br/>
       — Siz kaç yaşında idiniz?
       <br/>
       <br/>
       12—13 ama bizim eve çok kitap girerdi. Çok okurdum. Ben bir de Dame de Sion’da okuyordum. Oranın da teşvik edici bir yanı vardı. Çok küçük yaşta düşünmeye başladım diyebilirim. Zannediyorum ben de arada sorular soruyordum. Hatta son yaz Büyükada’da yaptığımız uzun yürüyüşlerde şunu dediğim olmuştur. Ben bunların hepsini kavrayamıyorum. Babam bunları bana niye anlatıyor?
       <br/>
       <br/>
       — Sizi dert ortağı gibi mi görüyordu?
       <br/>
       <br/>
       Olabilir ama dert ortağı da doğru bir laf değil. Yani içinin dolu ve konuşmak ihtiyacında olduğunu hissediyordum. Mesela isim vermeden ne bileyim, uğradığı düş kırıklıklarından söz ediyordu. Bir arkadaşın dostluğundan kaynaklanabilecek düş kırıklıklarından, insanların buna hazır olmaları gerektiğine kadar... Fakat sevgi dolu bir insandı. Birine ne kadar kızsa, öfkeli öfkeli gelir, anlatır, sonra ‘Hay Allah’ derdi. Böyle kin tutmayan, herşeyi geniş gören, son derece de nazik. Kimseye kötü bir söz söylediğini, bir kalp kırdığını görmedim. Fakat yine de tabii evde bir otoritesi vardı.
       <br/>
       <br/>
       — Peki nereden besleniyordu?
       <br/>
       <br/>
       Bu gezintileri yapıyoruz dedim ya. Levent çarşısı yeni kurulmuş, Teksas’ta bir kasaba gibi bir yer burası. Çıkardık babamla, ayakkabıcı, bakkal, aktar, kasap kim varsa dolaşırız. ‘O buyur Reşat Bey, bir çay, kahve iç’ derlerdi. Ve sohbet ederdi o insanlarla.
       <br/>
       <br/>
       ‘Evimiz manastır gibi idi’
       <br/>
       <br/>
       — Ne konuşurdu halkla?
       <br/>
       <br/>
       Kitap konuşulmazdı bir kere. Biraz memleket meselesi konuşulurdu. Konuştuğu kişinin oturduğu yere dair bilgiler alırdı. Ama hiç bir zaman evde, oturulsun da, rakı sofrası kurulsun da, başka yazarlar da gelsin hep beraber içelim böyle bir şey yoktu. Bizim evimiz bir manastır gibi idi. Keyifsiz bir manastır değil ama, böyle bir yazar çizer takımı gelmezdi. Sonra, iki gün evde otursa ‘Benim canım biraz sefalet istiyor’ derdi.
       <br/>
       <br/>
       — Sefalet?
       <br/>
       <br/>
       Yağmur çamur. Eskiden buradan (Levent’ten) Babıali’ye gitmek kolay değildi. 40 dakikada bir otobüs vardı, yollar çamur içindeydi, sonra kendisi çok genç değildi.
       <br/>
       <br/>
       Yalnız aile dostu bir doktor Talat Bey vardı. Daha çocukluğumda da iki tane arkadaşı vardı, Tatar Abdurrahman Bey ve Giritli Fahri Bey. Galiba bir yerde memurdular. Giritli Fahri Bey keyifli bir adamdı, Ada’ya gelirken yanına gramofonunu getirir Rum plakları çalar, şarkılar söylerdi filan.
       <br/>
       <br/>
       ‘Babam pratik biri değildi’
       <br/>
       <br/>
       — Kitaplarından iyi para kazanabiliyor muydu?
       <br/>
       <br/>
       Hayır, hayır, hayır. Çok az, belki biraz Çalıkuşu’ndan kazanmıştır. Babamın hiç pratik birşeysi olmadığı için kimse de ona bir telif hakkı ödemiyordu. Vefatından sonra annem gerçekten bir mücadele verdi ve eserlerin topluca İnkilap’ta basılmasını sağladı.
       <br/>
       <br/>
       Annem daha pratikti. Ne bileyim annemle bir bankaya gidecek olursak müdürün yanına çıkar beş dakikada işimiz hallolurdu. Babamla bir yere gidecek olursak kuyruğa girerdik. Ya da bir kitabını basmışlar, yayınevinden alacağı var, para ödemiyorlar, Babıali’den aşağı inerken kaldırım değiştirir ‘O kitapçının önünden geçmeyeyim, Reşat Nuri para istiyor demesinler’ diye düşünürdü. Bunlar çok zamanı geçmiş şeyler. Şövalye gibi.
       <br/>
       <br/>
       — Yalnızlık ne derece etkindi hayatında? Yürümeniz dışında başka neler yapardı?
       <br/>
       <br/>
       Yalnızlık dediğimiz zaman mesela o UNESCO’da görevli olduğu zaman birtakım toplantılardan sonra eve gelir ve anneme mi anlatırdı, kendi kendine mi konuşurdu bilmiyorum ama evde uzun uzun böyle dolaşarak kızgınlıkla bir şeyler anlattığını hatırlıyorum. Mısır veya Araplar’ın Türkler’e karşı birtakım girişimlerinden söz eder, kendi yaptığı birtakım müdahalelerden bahsederdi. Yalnızlık derken odasında yalnızdı tabii. Ama bir meyhaneye gitsin, bir kahveye gitsin, böyle şeyleri yoktu. O şeyleri belki çoktan kapatmıştı.
       <br/>
       <br/>
       — Sizin anlattıklarınızdan evcimen bir yazar tipi çıkıyor ortaya. Yazısını yazan, işine giden, onun dışında çok fazla bir şeye karışmayan...
       <br/>
       <br/>
       ‘Kahvaltımı babam hazırlardı’
       <br/>
       <br/>
       Evet ama ben ona evcimen demem. Evin idaresi, bilmem nesi annemin üstünde idi. Şöyle bir şey var, çocukken, benim odam onunkinin karşısında idi. Ben yatardım ama onun odasından ışık vurur ve daktilo sesi gelirdi. O daktilo sesi müthiş bir güven verirdi bana. O ses büyülemiştir beni. Orada yalnızdı.
       <br/>
       <br/>
       — Yazılarını ne zaman yazardı?
       <br/>
       <br/>
       Gündüz yazmıyordu. Akşam mesela 21:30 —22:00’de odasına çekilir sabaha kadar... Ama yazıyor mu, çalışıyor mu, okuyor mu? Fakat ben hep o daktilo sesini duyardım. Sabah da beni 7:00’de kaldırır, bana kahvaltı verir —çorba pişirir, ekseriyetle de irmik çorbası— beni uğurlar ve ondan sonra yatardı. Ama bu 7—7:30’u bulurdu.
       <br/>
       <br/>
       — Mutfak işlerine yardım ediyordu yani..
       <br/>
       <br/>
       Yardım etmiyordu. Gece yazısının arasında mesela 12’de mutfağa girer, çok güzel yemekler pişirirdi. Fakat sonra o mutfağa girilmezdi tabii.
       <br/>
       <br/>
       — Daha çok ne tür yemekler yapardı?
       <br/>
       <br/>
       Alaturka yemekler. Patlıcanlı pilav filan gibi mesela. Yemek yapmak zannediyorum onun için bir hobi idi.
       <br/>
       <br/>
       — Annenizden daha fazla girdiği oluyor muydu mutfağa?
       <br/>
       <br/>
       Annem girmezdi.
       <br/>
       <br/>
       — Başka ne tür hobisi vardı?
       <br/>
       <br/>
       Radyo dinlerdi. O zamanlar radyonun ne müthiş bir icad olduğundan söz ederdi. Alaturka musikiyi büyük ilgiyle dinlerdi. Bir de radyoya çok sokulurdu. Çünkü annem o tür musikiden hoşlanmazdı.
       <br/>
       <br/>
       — Evde annenizin sözü geçiyordu o zaman.
       <br/>
       <br/>
       Bazen birinin, bazen diğerinin ama annemin sözü geçer gibiydi.
       <br/>
       <br/>
       — Dini yaşantısı nasıldı? Konuşur muydu sizinle bu konularda?
       <br/>
       <br/>
       Yeşil Gece kitabını biliyorsunuz. Ondan başka söyleyecek bir şeyim yok.
       <br/>
       <br/>
       — Yazmayı iş edinenler genelde çok sigara tüketir. Babanız da çok sigara içer miydi?
       <br/>
       <br/>
       Günde dört paket. O zamanın sigaraları incecikti fakat ölümü de ondan oldu zaten.”
       <br/>
       <br/>
       Reşat Nuri, 1956 yılında Londra’da tedavi görürken hayatını kaybeder: “Hastanede anneme demiş ki ‘İyi ki Ela burada değil. Ne kadar acı çektiğimi görmüyor. Ona şükrediyorum.’ Tabii ölümüyle beni çok kötü bir zamanda ortada bıraktı. Gelişme çağında idim. Ondan sonra kararlarımı, sürüklenmelerimi hep kendim götürmek zorunda kaldım. Yani o konuşmalar, sohbetler olmasa belki ben daha düz, belki daha sağlam, ayağı yere basan insan olurdum. Ondan sonra çok bocaladım tabii.
       <br/>
       <br/>
       İlk eşi büyükelçi Tanşuğ Bleda
       <br/>
       <br/>
       — Siz ne olmak istiyordunuz?
       <br/>
       <br/>
       “Bilir miyim o yaşta? Sadece edebiyata ve okumaya büyük merakım vardı. O dönemde Levent çarşısında bir kitapçı vardı. Aziz Nesin işletiyordu onu. Sabahları da gazete dağıtımı yapıyordu bütün Levent mahallesine. Oraya sık sık gidip Pekos Bil vs. okuyordum. O zaman gelen bir gazeteci sormuş ‘Ne olmak istiyorsun?’ diye, ben de Teksas’a gidip kovboy olmak istiyorum demişim. Ve bu da gazetelerde çıkmış.”
       <br/>
       <br/>
       Ela Güntekin annesinin etkisiyle girdiği Dame de Sion’dan babasının vefatından iki yıl sonra, 1958’de mezun olur: “Sonra yurt dışında siyaset bilim okumak istiyordum, annem bir şekilde onu engelledi.” Sonra İstanbul Üniversitesi Sosyoloji ve Felsefe Bölümüne girer. Ardından Sorbonne’da edebiyat üzerine eğitimine devam eder. Ela Güntekin bu yıllarda evlidir. Dışişleri’nde çalışan teyzesi Gaye Güntekin vesilesi ile tanıştığı, diplomasi merdivenlerini henüz tırmanmaya başlayan Tanşuğ Bleda ile evlenir (1961). Bleda, Mithat Şükrü ile akraba olmayıp, Paris, Tiran, Roma, Bonn’da görev yapan, Tahran’da büyükelçi, Paris’teki OECD’de Daimi Temsilci olan ve Paris Büyükelçiliği sırasında meslekte 42 yılını doldurarak emekliye ayrılan bir hariciyecidir. Ela Güntekin, Bleda ile 1967—68’e kadar evli kalır. Bu dönem Tanşuğ Bleda’nın Paris’e üçüncü katip olarak atandığı dönemdir. (Bleda, Hariciye’deki anılarını Maskeli Balo adıyla Doğan Kitap’tan yayınlamış ama Ela Hanım ile yaptığı evliliğe değinmemiştir.) Güntekin, eşinden boşandığı bu yıllarda TRT’de Merkez Program Dairesi’nde program uzmanı olarak çalışmaya başlar. Ankara Sanat Tiyatrosu oyuncularından Mehmet Keskiner de TRT’dedir. Ela Güntekin ikinci evliliğini Keskiner’le yapar ve Üzüm adında bir kız ve Yağmur adında bir erkek çocuk getirir dünyaya: “Sevgi ve Mümtaz Soysal çok yakın dostlarımdı. Bir akşam arabamın içinde Sevgi Soysal ve Mehmet Keskinoğlu ile birlikte iken İsrail Büyükelçiliği’nin önüne geldiğimizde durduk ve bir tartışma yüzünden Mehmet’e ‘Yeter’ diye bağırdım. Arabanın çevresini birden polisler sardı. Mümtaz Soysal hapiste, ben de mimli bir yer olan TRT’de çalıştığım için, icra—i rezaletten kendimi önce karakolda, sonra Mamak Cezaevi’nde buldum. Bir aya yakın cezaevinde kaldıktan sonra TRT’ye gittik. Genel Müdür Musa Öğün Paşa idi. 10 dakika sonra çağrılarak işimize son verildiği söylendi. Orada bazıları ‘Sen Reşat Nuri’nin kızısın, senin için Musa Paşa’ya bir şey yapabiliriz’ dedi. Ben de o ekmekten yemem dedim ve Mehmet’le birlikte istifa ettik.”
       <br/>
       <br/>
       Bundan sonra Güntekin’e kolay iş vermezler. Türkiye’deki yabancılara sağlık sigortası hizmeti veren bir şirkette kısa bir süre çalıştıktan sonra oradan da atılır. Sonrasında bir yabancı dil okulunda çalışır fakat burada da fazla tutunamaz.
       <br/>
       <br/>
       ‘İnsanlar Reşat Nuri’nin kızı ne yaptı diye
       <br/>
       <br/>
       soruyorlar’
       <br/>
       <br/>
       1973 veya 74’te de Mehmet Keskinoğlu’ndan ayrılan Ela Hanım, 1991’de emekli olduktan sonra Boğaziçi Üniversitesi’nde öğretim görevlisi olarak çalışır. Yine bu sırada özel dersler verir. Bu dönemde başladığı çeviri yapma işi, hayatının daha sonraki bölümlerinde yapacağı tek iş olacaktır. Şeyh Bedrettin’in Hayatı, Hatice Sultan ve Melling Kalfa gibi eski çevirilerinin yanında Osmanlılar ve Ölüm gibi eserlerle çevirilerine devam eder.
       <br/>
       <br/>
       — Babanızdan dolayı sıkıntılar veya kolaylıklar yaşadığınız oldu mu?
       <br/>
       <br/>
       “Dame de Sion’da okurken babam oraya müfettiş olarak gelmişti. Sonra bir ders arasında beni de müdirenin odasına çağırdılar, çay içiyorlardı. Ertesi gün, bir şey yapmadığım halde sudan bir bahane ile bana ceza verdiler. Ben de geldim babama yakındım. ‘Şımarmandan korkmuşlardır’ dedi. Yıllar sonra o Sör’ü Fransa’da bulup aynı soruyu ona sorduğumda aynı cevabı verdi. Babamın bir sözü vardı ‘Şöhretler bedelini ödemek zorundadır’ diye. Belki ondan dolayı ben onun kızı olmakla övünmedim, onu öne çıkarmadım, televizyona çıkmak istemedim, röportajlar yapmak istemedim, yani bir çeşit tevazu, herkes gibi olma, sıradan olmak arzusu... Onun için ayrıcalıklı bir muamele de görmedim. Ama babamdan dolayı en sıradan insanlardan çok sevgi, saygı gördüm. Ona da minnet duydum. Ne mutlu size. Halbuki yani bunun da bir bedeli var. İnsanlar karşınıza dikilip ‘Sen ne yaptın bakalım?’ gibi sualler soruyorlar.”
       <br/>
       <br/>
       email: ckalyoncu@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11987), [web.archive.org (arşiv bağlantısı)](http://web.archive.org/web/20050225005450/http://www.aksiyon.com.tr:80/detay.php?id=11987)
