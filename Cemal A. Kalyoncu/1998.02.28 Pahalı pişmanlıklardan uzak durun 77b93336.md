# Pahalı pişmanlıklardan uzak durun

*Cemal A. Kalyoncu 1998.02.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Her birey yanlış adım attığı için düşer hisseler; bütün yanlış adımlar birleşince yılgıya yol açar.
  </font>
 </div>
 <div id="newsText">
  <font class="detail-text">
   Sonra sinirleri sağlam olmayanlar kendi kendilerine sorarlar: Bu komployu kim düzenledi, kim yarar sağlıyor bundan? Komplo kuran bir düşman bulamazsanız vay halinize, kendinizi suçlu bulursunuz. Ya da kendinizi suçlu bulduğunuz için bir komplo, birçok komplolar kurarsınız. Onlarla başa çıkmak için de kendi komplonuzu kurmak zorunda kalırsınız."
   <br/>
   <br/>
   Umberto Eco'nun Foucault Sarkacı'nda söylediği gibi borsadaki dalgalanmalar gerçekten de yanlış atılan adımların birer sonucu mu, yoksa borsada spekülasyon ve spekülatör var mı?
   <br/>
   <br/>
   Larry Livingstone'un hatıralarını ele alan Bir Borsa Spekülatörünün Anıları işte böyle bir kitap. 14 yaşında borsaya 5 dolarla girip ilk yatırımında 3.12 dolar kâr eden bir spekülatörün, yani Livingstone'un hayatını anlatıyor. Kitap borsanın ve spekülatörlüğün felsefesini ortaya koyuyor ya da okuyanın bu konuda ipuçları yakalayabilmesine imkan tanıyor.
   <br/>
   <br/>
   Gazeteci Edwin Lefevre tarafından kaleme alınmış. Fakat Livingstone'ın ağzından yazıldığı için, kitabı okumuyor sanki spekülatörün karşısına geçmiş onu dinliyor gibi oluyorsunuz.
   <br/>
   <br/>
   Borsada kaide ve kurallar değişmiş olabilir. Ama dün olduğu gibi bugün hatta yarın da değişmeyecek olan bazı duygu ve davranışlar kitabın 1923'te yazılmış olmasını önemsizleştiriyor. Asya krizi sırasında gazete ve televizyonlarda gözünüze çarpmıştır; kriz başladığında insanların nasıl panik yaşadıkları. İşte kitabın özünde bu panikleri yaşamamak veya yaşanacak bir panik ortamında işin psikolojisi yer alıyor. Bunu zaman zaman Livinsgton kendi anlatıyor okuyuculara, zaman zaman da okuyucunun kendisi sezinlemesi gerekiyor. Livingstone şöyle diyor: "Size verebileceğim ne bilimsel ne de çocuksu hiçbir açıklama yok. Size neyi neden yaptığımı ve bunun sonucunu anlatıyorum yalnızca."
   <br/>
   <br/>
   Spekülatörün olmadığı borsa yoktur. Spekülatörün hareketleri borsaya, daha doğrusu özellikle küçük yatırımcılara zarar verdiği için bunlara iyi gözle bakılmaz.
   <br/>
   <br/>
   Bazılarına göre de spekülatör borsa için 'likidite' demektir. Neyse biz gene kahramanımıza, Larry Livingstone'a dönelim. Livingstone ortaokuldan hemen sonra bir aracı kurumda fiyat tahtası (Amerika'da 1900'lü yıllarda fiyatların yazıldığı tahta) tutmaya başlamıştır. Hafızasının güçlü olması sayesinde, önceki fiyatlarını da kafasında not edebildiği için hisselerin ileriki günlerde nasıl yol alabilecekleri konusunda isabetli kararlar veren birisidir. Borsadan gelen fiyatları tahtaya yazarak müşterilerin görmesini sağlamaktadır. Bunu hergün 5, cumartesileri de 2 saat yapmak zorundadır. 14 yaşında fiyatları izlemekle süren hayatı, bir gün bir arkadaşının 'Paran var mı?' sorusu ile borsa yatırımcılığına kayar.
   <br/>
   <br/>
   Livingstone, önce bucket shop denen müşteri emrinin borsaya verilmeden broker tarafından üstlenildiği borsa bürolarında başlar bu işe. Yatırımlarında büyük kazançlar sağladığı için birçok borsa bürosunda işlem yapmasına izin verilmez. Sonra Amerika'nın çeşitli eyaletlerinde borsalarda oynar. Wall Street'te zirveye ulaşır. Birçok defa milyon dolarlık servetinden olur, iflas eder, sonra yine sıfırdan başlar.
   <br/>
   <br/>
   Spekülatör olmak için değil ama spekülatörlerin izlediği yol ve oynadığı oyunlar karşısında pozisyon almak için okunması gereken bir kitap Bir Borsa Spekülatörünün Anıları, Larry Livingstone'un şu sözünü de hiç unutmadan: "Bence borsanın en eğlenceli yanı, insanın kafasını kullanarak haklı çıkmasıdır."
   <br/>
   <br/>
   Livinsgtone'dan inciler
   <br/>
   <br/>
   Dünya savaşları bile koşullar uygunsa borsada fiyatların artmasını ya da düşmesini engelleyemez. Borsada para kazanmanın yolu da bu koşulları doğru değerlendirmekten geçer.
   <br/>
   <br/>
   Eğer borsada genel bir düşüş varsa bütün hisselerin fiyatları düşer, genel bir yükseliş varsa yükselir. Ancak bir savaş varsa borsa bu yüzden düşmüşse, bu silah hisselerinin de düşeceği anlamına gelmez.
   <br/>
   <br/>
   Spekülatörün işi borsada para kazanmaktır, fiyatlarla inatlaşarak mutlaka kendi düşündüğü yönde seyretmelerini sağlamak değil. Fiyatlarla asla kavga etmeyin. Borsada pişmanlıkların temettüsü yok.
   <br/>
   <br/>
   Bir spekülatörün en büyük düşmanı kendi içindedir. İnsanların zaafları onları borsada yer bitirir.
   <br/>
   <br/>
   Borsada kazanmanın yolu hem doğru tahminde bulunmak hem de sabırla yerinde oturmasını bilmekten geçer.
   <br/>
   <br/>
   Yüksek fiyatlı bir hisse senedini almak istiyorsan durma al, fiyat her zaman daha da yükselebilir. Fiyatı düşen bir hisseyi satmak istiyorsan durma sat, fiyat her zaman daha da düşebilir.
   <br/>
   <br/>
   Bildiğimiz aptallar vardır. Bunlar herşeyi yanlış yerde, yanlış zamanda yaparlar, bir de Wall Stret aptalı vardır, her zaman bir şeyler alıp satması gerektiğini düşünür. Hiç kimse hergün durmadan hisse alıp satacak şansa ya da bilgiye sahip olamaz.
   <br/>
   <br/>
   İnsan borsaya kızarak fazla yol alamaz.
   <br/>
   <br/>
   Her madalyonun iki yüzü vardır. Oysa menkul değerler borsasının tek bir yüzü vardır, borsanın değer kazanması ya da kaybetmesi değildir önemli olan. Önemli olan borsayı doğru değerlendirebilmektir.
   <br/>
   <br/>
   Borsada haklı olduklarını kanıtlamak için hayali paralarla hayali işlemler yapan insanlar tanıdım. İnsanın düşlerinde milyoner olması kolaydır ne de olsa.
   <br/>
   <br/>
   Bugüne kadar uğradığım zararlar, bana çekilmek zorunda kalmayacağıma emin olana kadar saldırıya geçmemem gerektiğini öğretti. Ama eğer saldırıya geçemeyeceksem yerimden hiç kıpırdamamayı yeğlerim.
   <br/>
   <br/>
   Hep ikinci bir şansım olacağına ve o zaman yaptığım hatayı tekrarlamayacağıma inanmışımdır.
   <br/>
   <br/>
   Eğer bu oyunu kazanmaya niyetliyseniz, kendinize ve karar verme yeteneğinize güvenmelisiniz. Bu yüzden ben tüyo denen şeye inanmam.
   <br/>
   <br/>
   Hata yaptığıma ancak para kaybettiğimde inanırım ben. Haklı olduğuma da ancak para kazandığımda emin olurum. İşte spekülasyon budur.
   <br/>
   <br/>
   Borsada beklenmedik şeyler olmasa borsa oyunu toplama ve çıkarmadan oluşan bir matematik işlemi haline gelirdi.
   <br/>
   <br/>
   Aklımda tek birşey vardır, borsayı yenmek. Satmam gerektiğini düşünüyorsam satarım. Hisse senetlerinin yükseleceğini düşünüyorsam satın alırım. Beni kurtaran da bu genel spekülasyon ilkesine uymam oldu.
   <br/>
   <br/>
   İnsan para kaybetmemek için ne yapmaması gerektiğini anlayınca, para kazanmak için ne yapması gerektiğini de anlamaya başlıyor.
   <br/>
   <br/>
   Borsa kurtlarını yanıltan şey, kendilerine göre oluşturdukları ve hiçbir zaman vazgeçmedikleri sistemleridir.
   <br/>
   <br/>
   Kaybetmek kadar kısmi başarılardan da ders almak gerekir.
   <br/>
   <br/>
   Borsada pahalı pişmanlıklardan uzak durun.
   <br/>
   <br/>
   Borsada genel bir düşüş yaşanacağını hissettiğiniz anda elinizdeki bütün hisseleri satın, sonra da koşulların tersine dönmesini bekleyin.
   <br/>
   <br/>
   Kendi kararlarına güvenmeyen biri borsada başarılı olamaz.
   <br/>
   <br/>
   Önemli olan fiyatları en düşük anında yakalayabilmek değil, doğru anda alış ya da satış yapabilmektir. Fiyatlar artarken satın almak, düşerken de satmak benim yöntemimdir. Ama hiçbir hisse senedini ucuza almak için hemen atılmam.
   <br/>
   <br/>
   İlk işlemden sonra kâr etmemişseniz, asla ikinci bir işleme girmeyin.
   <br/>
   <br/>
   Ben asla başkalarının düşüncelerini sorgulamadan kabul edemem. O yüzden her konuda kendi fikrimi oluştururum.
   <br/>
   <br/>
   Eskiden bulduğum bir teoriye göre bir hisse 100, 200 ya da 300 sınırını ilk kez aştığında fiyat yuvarlak rakamda durmaz ve daha da yukarı çıkar. Bu yüzden hisseyi sınırı geçer geçmez alırsanız mutlaka kâr edersiniz.
   <br/>
   <br/>
   Borsa hata yapmadan oynamasını bilenleri ancak ödüllendirir.
   <br/>
   <br/>
   Borsanın belirsiz olduğu durumlarda elinizde uykunuzu kaçırmayacak kadar hisse tutun.
   <br/>
   <br/>
   Hisselerin fiyatı asla satın almak için fazla yüksek ya da satmak için fazla düşük değildir. Tek başına fiyat, benim kararlarımı etkilemez.
   <br/>
   <br/>
   İyi bir borsacı elindeki bütün kozları aynı anda oynamaz. Yavaş yavaş alır, yavaş yavaş satar. Önce alacağının beşte birini alır.
   <br/>
   <br/>
   Zararının daha da büyümesinden korkmalı, kârlarının daha da artmasını ummalıdır.
   <br/>
   <br/>
   İnsan belli bir zamanda bir hisseyi veya hisseler grubunu altedebilir ama bütün borsayı asla!
   <br/>
   <br/>
   Hayatlarını borsadan kazanmaya kararlı olanların çoğu, yavaş yavaş ellerindekilerini avuçlarındakini de tüketirler.
   <br/>
   <br/>
   Wall Street'te en uğursuz gelen şey borsayı istediğiniz şeyleri size getirecek bir masal perisi gibi görmektir.
   <br/>
   <br/>
   Borsa hiçbir zaman büyük bir yangın gibi parlamaz. Tıpkı aniden sebepsiz inişe geçmemesi gibi. Borsadaki genel düşüş fiyatlar düşmeye başlamadan önce tahmin edilebilir.
   <br/>
   <br/>
   Asla hisseyi fiyatı en yüksek düzeydeyken satmaya çalışmayın. Hissenin birkaç puan gerilemesini bekledikten sonra satın.
   <br/>
   <br/>
   Tüyo doğru olmasa da olur, tüyocu doğru tüyonun değil her tüyonun peşindedir.
   <br/>
   <br/>
   Fiyatların yükselmesi an meselesi iken satın aldığım hisse senedinin grubundaki diğer hisselerin fiyatı artmıyor diye satarım. Deneyimlerim bana grup eğilimlerine ters hareket etmemem gerektiğini göstermiştir.
   <br/>
   <br/>
   Ben fiyat düşüşlerini değil, düşüşten önce yayılan uyarı sinyallerini kollarım.
   <br/>
   <br/>
   Borsada tarih tekerrürden ibarettir.
   <br/>
   <br/>
   Borsada başarılı olmanın sırrı, insanların geçmişte işledikleri hataları gelecekte de işleyecekleri ilkesine dayalıdır.
   <br/>
   <br/>
   Manipülasyon borsada fiyatlar yoluyla reklam yapma sanatıdır.
   <br/>
   <br/>
   Hisse fiyatının yükselmesinin sebebi, sürekli satın alınmakta oluşudur. Hisse fiyatı, arada ufak tefek inişlere rağmen, düzenli bir yükseliş sergiliyorsa, o hisseyi elde tutmak güvenli bir karar olur.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3503-35-pahali-pismanliklardan-uzak-durun.html), [web.archive.org (arşiv bağlantısı)](http://web.archive.org/web/20140609134701/http://www.aksiyon.com.tr:80/aksiyon/haber-3503-35-pahali-pismanliklardan-uzak-durun.html)
