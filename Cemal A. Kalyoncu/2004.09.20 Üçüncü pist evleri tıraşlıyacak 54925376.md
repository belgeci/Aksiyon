# Üçüncü pist evleri tıraşlıyacak

*Cemal A. Kalyoncu 2004.09.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Atatürk Havalimanı’nda 1998 yılında yapımına başlanan ve 50 trilyon liraya mal olan üçüncü pist kasım ayı sonunda tamamlanacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426164003im_/http://www.aksiyon.com.tr/resim/511/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kullanıma açılması için pistin karşısındaki Sefaköy’de bazı binaların birkaç katının ‘tıraşlanması’ gerekiyor. Sadece siyasî iradenin çözebileceği meselede yeni aile dramları yaşanacak.
   <br>
    <br>
     Zehra, binlerce yaşıtı gibi bu yıl okula başladı. Henüz anaokuluna gidiyor; ama gelecek yıl hangi okula gideceği belli değil. Çünkü Atatürk Havalimanı’nda yer hizmetlerinde şoförlük yapan 32 yaşındaki babası Şenol Gökdağlı, seneye, nerede, hangi semtte ve evde oturacaklarını bilmiyor.
     <br>
      <br/>
      Küçükçekmece Belediyesi sınırları içerisinde yer alan Sefaköy semtindeki Kartaltepe Mahallesi sakinlerini, soğukların kendini hissettirdiği bu günlerde sıkıntılı bir süreç bekliyor. Zira, Devlet Hava Meydanları İşletmesi’nin (DHMİ), İstanbul Atatürk Havalimanı’nda yaptırdığı üçüncü pistten uçuş ve kalkış yapılabilmesi, Kartaltepe Mahallesi’nde bazı binaların birkaç katının yıkılmasına bağlı. İniş ve kalkışların yapıldığı hava koridorunda bulunan Tekinalp, Şafak, Şadırvan ve Göktepe sokaklarındaki 28 aile, evlerinden olacakları gibi kamulaştırma parası alamamakla da karşı karşıya bulunuyor.
      <br/>
      <br/>
      Devlet, 1998 yılının başlarında, Atatürk Havalimanı’nda var olan iki pistin yükünü hafifletmek için bunlara alternatif yeni bir pistin yapımına başladı. Ancak, 2000 yılında tamamlanması planlanan üçüncü pistin ana inşaatının bitirilmesi 2001 yılına sarktı. Bu dönemde çıkan ekonomik kriz inşaata ayrılan ödeneğin kesilmesine sebep olunca, Trabzonspor eski başkanlarından Sadri Şener’in Simge isimli firmasının üstlendiği inşaat da tamamlanamadı. Ancak DHMİ’nin, 2003 yılında yeniden ihaleye çıkarak işi Ert İnşaat’a vermesi ile pistin inşaat, çevreyolu ve bağlantı yapım işleri bu yılın kasım ayı sonunda tamamlanacak. Elektrik tesisat işleri ise eylül ayı sonunda bitecek.
      <br/>
      <br/>
      İşte 28 aile için en sıkıntılı süreç de böylece başlayacak. Çünkü 50 trilyon liraya mal olan üçüncü pistin açılması için Tekinalp, Göktepe, Şafak ve Şadırvan sokaklarındaki binaların birkaç katının ‘traşlanması’ gerekiyor. Aksi takdirde, hem havalanan uçaklar hem de konutlarda oturanlar açısından bu durum tehlike arz edecek. Fakat Atatürk Havalimanı Başmüdürü İrfan Balta, her halükarda uçuşların yapılacağını söylüyor: “Onların yıkılması lazım. Kesin yani. Ama nasıl olacağını ben de bilemiyorum.”
      <br/>
      <br/>
      Başmüdür Balta: Benim evim de tapusuz
      <br/>
      <br/>
      DHMİ, Sivil Havacılık Genel Müdürlüğü ve Atatürk Havalimanı İşletme Müdürlüğü, ailelere gönderdiği yazılarla yıkımların bir an önce başlamasını istiyor. Tebligatların ellerine ulaşmasını, yıkım için başlangıç tarihi sayan DHMİ, kasım ayı başına kalmadan bu işlerin bitirilmesini talep ediyor.
      <br/>
      <br/>
      Ancak asıl problem de burada başlıyor. İstanbul ve hatta Türkiye’nin birçok noktasında olduğu gibi bu konutların bir çoğunun imar izni yok. Dolayısıyla devlet, buradaki konut sahiplerine kamulaştırma ödeneği gibi bir pay ayırmamış. Olayı içinden çıkılmaz hale getiren ise DHMİ’nin böyle bir planından haberdar oldukları halde, bu evlerin inşasına göz yummuş eski yerel yöneticiler.
      <br/>
      <br/>
      Kartaltepe Mahallesi sakinleri meselenin çözümü için Belediye Başkanı Aziz Yeniay’a ve Atatürk Havalimanı Başmüdürü İrfan Balta’ya sorunlarını ileterek birkaç defa bir araya gelmişler. Gerek AK Partili Küçükçekmece Belediye Başkanı Aziz Yeniay, gerekse Devlet Hava Meydanları İşletmesi olaya ‘insani’ bir çözüm getirerek kimsenin mağdur olmamasını istiyor. Fakat ‘istemeden’ öteye de bir adım atılamıyor. Çünkü ne pistin yapımı için ayrılan meblağın içinde bu konutlar için bir kamulaştırma ödeneği var ne de başka bir kaynaktan karşılanması mümkün. Belediye Başkanı Aziz Yeniay konuyu İstanbul Büyükşehir Belediye Başkanı Kadir Topbaş’a ileteceğini söylerken, kendisinin Bahçelievler’de sahibi olduğu evinin de tapusu olmadığını ifade eden Atatürk Havalimanı Başmüdürü Balta, sorunun tapu ile ilişkilendirilmesinin doğru olmadığını kabul ediyor ve olaya insanî yaklaştıklarını anlatıyor.
      <br/>
      <br/>
      İşçi emeklisi 53 yaşındaki iki çocuk babası Sadık Küçük, geçen yıl iki kat ve bir de teras olmak üzere dört metrelik kısmı yıktıklarını anlatıyor. İşin ilginç yanı, 14 Ekim 2004 tarihine kadar iki kat daha yıkmaları için kendilerine yeni bir tebligat yapılmış olması. Aynı binada oturan iki çocuk babası Şenol Gökdağlı, geçen yılki yıkım kararından sonra eve yerleştiğini, dolayısıyla böyle bir durum var ise neden zamanında yıkım işleminin tam yapılmadığını soruyor. Sadık Küçük, vergi barışından faydalanarak, geçen yıl evi için 700 milyon lira vergi ödediğini, eğer bir yıkım olacaksa neden bu paraların kendilerinden tahsil edildiğini anlamaya çalışıyor. Üstüne üstlük belediye, geçen yılki yıkım için 25 milyar liralık masrafı da tahakkuk ettirmiş bina sakinlerine.
      <br/>
      <br/>
      Mahkeme yıkıma yetişecek mi?
      <br/>
      <br/>
      Dahası var. Şadırvan Sokak’taki bir binadan bir ay önce 35 milyar liraya daire satın alan bir vatandaş, eve yerleşir yerleşmez yıkım kararı ile karşılaşmış. Gerek tapu dairesinde gerekse başka makamlarda bu durumun belirtilmemesi, her şeyden habersiz birçok insanın emeğinin heba olmasına yol açıyor. Devletin ilgili makamları, birbirlerine bağlantılı olmadıklarından dolayıdır ki bu tür tartışmalı satışları daha doğmadan engellemek yerine zarara yol açıyor; hayatları söndürüyor, insanları zor durumlara düşürüyor, binadan önce insanları ruhsal yıkımla karşı karşıya bırakıyor.
      <br/>
      <br/>
      Mahalle sakinleri 6 Eylül’de Bölge 1. İdare Mahkemesi’ne başvurmuş. Adli tatilin yeni bitmiş olmasının doğurduğu yoğunluğa takılmazsa mahkeme, binaların yıkılmasından önce yapılabilir. Yoksa... Yoksayı düşünmek bile istemiyor mahalle sakinleri.
      <br/>
      <br/>
      Hadise, Ak Parti İstanbul Milletvekili Yahya Baş’a da iletildi. Baş, meseleyi Başbakan Recep Tayyip Erdoğan’a taşıma sözü vermiş. Dolayısıyla sorunun tek çözüm yolu kalmış, o da siyasi irade.
      <br/>
      <br/>
      Bir tarafta devlete 50 trilyon liraya mal olan ve milyonlarca yolcunun gelip-gittiği uluslararası Atatürk Havalimanı, diğer tarafta soğuk havaların yaklaştığı şu günlerde, başlarını sokacakları evlerinden olmama çabası veren, olacaksa da bir kamulaştırma bedeli isteyen anneler, babalar...
      <br/>
      <br/>
      Bu sene anaokulunda yeni arkadaşlar edinmenin heyecanını yaşayan Zehra, seneye aynı arkadaşlarını görebilecek mi hâlâ bilmiyor...
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15809), [web.archive.org (arşiv bağlantısı)](http://web.archive.org/web/20060426164003/http://www.aksiyon.com.tr:80/detay.php?id=15809)
