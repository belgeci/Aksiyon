# Burada hayat yerin altında

*Cemal A. Kalyoncu 1998.03.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, Orta Asya ülkelerine yönelik politikalarında her nedense atak davranmıyor. Elindeki potansiyeli kullanmadığı konusunda resmi makamlar da hemfikir.
  </font>
 </div>
 <div id="newsText">
  <font class="detail-text">
   Aslında Türkiye'nin bu 'heyecansız politikası' sadece Orta Asya'ya değil, diğer komşu ülkelere de aynı.
   <br/>
   <br/>
   Doğu Karadeniz'in hemen yanında Sarp sınır kapısı ile komşumuz olan Gürcistan da bu ülkelerden biri. Nüfusu 5.5 milyon. Evliya Çelebi'ye göre başka bir akrabalık bağımız daha var bu ülke ile. Türkiye'nin söylediğimiz bu politikasızlığından olsa gerek komşu ülkelerle ilişkilerimiz bugüne kadar 'vasat'ın üzerine çıkamadı. Rahmetli Turgut Özal zamanında atılan adımların hızına aradan geçen sürede yetişilemediğini söylersek yanlış olmaz. Gerçi Cumhurbaşkanı Süleyman Demirel, Özalvari bir politika izlemiş, Eduard Şevardnadze'nin Gürcistan Devlet Başkanı olarak seçilmesinden sonra 50 milyon dolarlık bir yardımda bulunmuştu bu ülkeye. Ama atılan adımlar ekonomiye istenen ölçüde yansımamış bugüne kadar. Bilindiği gibi Özal bu politikayı daha çok Balkan ülkelerine yönelik izliyordu. Sağlanan kredilerle 'dünyada bir oy da bir oydur' mantığı ile bu ülkeler Türkiye'nin yanına çekiliyordu. Gürcistan ile son zamanlarda yakınlaşmamızda Demirel'in bu politikasının etkili olduğunu söyleyebiliriz.
   <br/>
   <br/>
   1991 yılında bağımsızlığını kazanmasından sonraki özellikle iki yıl Gürcistan için oldukça zordu. Dağılmadan önce ise Sovyetler Birliği'nin en gelişmiş ülkesi olarak adlandırılıyordu Gürcistan. Bu nedenle bugün 1.5 milyon nüfuslu başkent Tiflis'i göz önüne alarak söylersek, Gürcistan'ın altyapı sorunu yaşamamasının nedeni de kömünist rejim zamanında yapılan yatırımlar. Şehir 1.5 milyon ama görünürde insan yok. Geniş caddeler bomboş sanki. Şehre girdiğiniz ilk anda 'hayalet şehir' izlenimini ediniyorsunuz.
   <br/>
   <br/>
   Bu izlenim, Tiflis'e hakim bir görüntü edinebileceğiniz Mtatsminda (Tatsminda) Tepesine çıkınca daha da perçinleniyor. Tepeden bakıldığında, nehrin ikiye ayırdığı, bu yapısıyla Makedonya'nın başkenti Üsküp'ü de andıran Tiflis'in, sokaklarında yürürken edindiğiniz izlenimin aksine dev bir şehir olduğunu fark ediyorsunuz. Eski adıyla Şeyh San'an Tepesi olarak bilinen Mtatsminda, halk arasında da Kutsal Dağ olarak adlandırılıyor. Sonradan öğrendiğimize göre, bu hayalet görüntüsünün aksine asıl halk şehrin altında yaşıyor! Şehrin yaklaşık 150 metre altında bulunan metro sistemi Tiflis'in her tarafına rahatça ulaşım imkanı sunduğu için halk 'yer altını' tercih ediyor.
   <br/>
   <br/>
   Ülkenin yüzde 70'ini Gürcüler oluşturuyor. Ermeniler yüzde 8, Azeriler ve Ruslar da yüzde 6'lık bir orana sahip. Dini dağılım da yüzde 70 Ortodoks Hıristiyan, yüzde 5 de Gregoryen. Ülkedeki Müslümanların oranı ise yüzde 10. Başkent Tiflis'te bir cami bulunuyor. Tarihi dokunun hakimiyetini koruduğu yapı,  şehre 'sempatik' bir hava katıyor.
   <br/>
   <br/>
   Ekonomisi zayıf
   <br/>
   <br/>
   Türkiye'de özellikle Refahyol döneminde gündeme gelen 'Yeni Lira' projesi bilindiği gibi sert eleştiriler alarak sadece tartışılmakla yetinilmişti. Ama Gürcistan 3 yıl kadar önce böyle bir operasyonu gerçekleştirdi ve yeni para birimi olarak Lari'yi tedavüle soktu. Dolar karşısında bugün itibariyle 1.32'den işlem gören Lari, ülkenin ekonomisi güçlü olmamasına rağmen istikrarlı bir trend izliyor. Yaklaşık iki yıldır Gürcistan'da Ülker, Sagra gibi çikolata ve bisküvilerin temsilciliğini yapan Rizeli bir işadamı bu durumu şakayla karışık 'Ülkede ekonomi olmadığı  için parası da dalgalanmıyor' şeklinde açıklıyor. Gürcistan varları ve yoklarıyla Türkiye'nin yaklaşık bir 30 yıl öncesini yaşıyor. Döviz büroları var ama dolarla alışveriş yapmanın cezası hapis. Yabancılar döviz bürolarından Lari aldıktan sonra alışveriş yapabiliyorlar. Gürcüler, Rusya'dan sonra en önemli partner olarak Türkiye'yi görüyorlar. Bunun bir göstergesi olarak Başbakan Mesut Yılmaz'ın Gürcistan seferi sonunda Emlak Bankası'nın Tiflis şubesinin açılışı yanında iki ülke arasında üçüncü bir sınır kapısının açılması, KarsTiflis Demiryolu projesinin hızlandırılması ve en önemlisi de Gürcistan'ın BaküCeyhan Boru Hattı'nın topraklarından geçiş izni vermesi konularında mutabakat sağlandı. Batum'da yapılacak bir havaalanının ortak kullanımı da düşünülüyor. Yunanistan'ın bile bir banka açtığı ülkede açılan üçüncü yabancı sermayeli banka olan Emlak Bankası işadamları için para transferinde önemli kolaylıklar sağlayacak. Birçoğu devlet mülkiyetinde olan 229 bankanın bulunduğu Gürcistan'da bankaların mali yapıları kuvvetli olmadığından Türk işadamları para transferini resmi olmayan yollardan yapıyorlar.
   <br/>
   <br/>
   1995 verilerine göre 68 milyon dolarlık ihracata karşılık 50 milyon dolarlık ithalat yaptığımız Gürcistan'la özellikle Doğu Karadeniz Bölgesi yoğun olarak sınır ticareti gerçekleştiriyor. Bu yolla yılda 150 bin Gürcü Türkiye'ye giriş yapıyor. Sınır ticaretinin kapsamında Gürcülerin ülkelerinden getirdikleri her türlü eşyaya karşılık Türkiye'den daha çok tekstil ve deri ürünleri götürüyorlar. Sınır ticareti yıllık 20 milyon doları buluyor. Ancak bu ticarette de son iki yıldır bir gerileme yaşanıyor. Gürcistan'da Türk sermayesi olarak ise karşımıza 250 Türk firması çıkıyor. Ülker, İstikbal Mobilya Tiflis'te göze ilk çarpan Türk yatırımları oldu. Tekfen, Eczacıbaşı'nın Yapı Merkezi, Koç'un Ram Dış Ticaret'i, telekomünikasyonda da Alcatel Teletaş ülkedeki diğer Türk firmaları. Ülkede özellikle müteahhitlere önemli görevler düşebilir. Gıdanın yanında hafif sanayi ürünleri, makina ve metal işleri satışı yaptığımız Gürcistan'dan demirçelik ürünleri ile bakır ve yan ürünleri alıyoruz.
   <br/>
   <br/>
   Gürcistan'da iş yapan işadamları ülkeye yatırım düşünenler için bir noktanın altını çiziyorlar: "Ciddi değilseniz buralara gelmeyin." Evet. Burada daha önceden ciddi anlamda iş yapanlar, kalitesiz ürün ve sağlam finansmanla gelmeyenlerin Türk işadamları için negatif bir imaj bıraktıklarını söylüyorlar. Aslında bu sadece Gürcistan'a yönelik bir problem değil. Bu imajın bir neticesi olarak yakın zamana kadar Rusya'da bazı mağazalarda 'Burada Türk malı satılmaz' etiketi asıyordu iş yeri sahipleri. Bundan dolayı Türk malları daha çok işportada satılıyor Gürcistan'da.
   <br/>
   <br/>
   Büyük marketleri yok
   <br/>
   <br/>
   Yukarıda da söylediğimiz gibi ülke Türkiye'nin en az bir 30 yıl önceki halini andırıyor. Başkent Tiflis'te halkın temel ihtiyaçlarını karşılayacağı büyük alışveriş merkezi olmadığı gibi market bulmak da zor. Bunda normal bir Gürcü memurun aylık ortalama maaşının 60 dolar olmasının etkisi olsa gerek. Para yok, alışveriş merkezlerine de gerek yok. Sokakların boş görünmesini 'halkta para yok, zaman geçirmek için bizdeki kahvehane kültürü de olmadığı için halk evinde kalmayı tercih ediyor' şeklinde yorumlayanlar da oluyor.
   <br/>
   <br/>
   Gürcistan'da toprağın mülkiyeti halen devlete ait. Bu konuda devletin ne yapacağını henüz bilen yok. Toprağın üzerindeki binalar ise halka ait. Bunların alım satımı da serbest. Bunun için başkent Tiflis'te bir pazar oluşturulmuş. Bizde gazetelerin seri ilan sayfalarının gördüğü işlevi burada insanlar yakalarına astıkları ilanlarla görüyorlar. İkibin dolara bir oda bir salon ev almak mümkün.
   <br/>
   <br/>
   Gürcistan Türkiye'nin kapı komşusu. Siyasette ısınmaya başlayan ilişkiler sonucunda Türkiye'nin 'ev almayıp komşu alma' politikası bakalım nasıl sonuçlanacak.
   <br/>
   <br/>
   <br/>
   <br/>
   .........................
   <br/>
   <br/>
   <br/>
   <br/>
   Şirket  değerleri
   <br/>
   <br/>
   ize bir soru Paşam: Nasıl oluyor da Casio bir hesap makinesini Kellogg'un bir kutu mısır cipsinden daha ucuza satabiliyor? Mısır silicondan daha mı maliyetlidir?
   <br/>
   <br/>
   * Ben daha etkileyicisini sorayım Mikro Recep: Hertz'den bir araba kiralama veya teslim etme süresi birkaç dakikayı geçmezken, Hilton otelinde bir oda kiralamak niçin iki misli daha fazla zaman ve bir sürü can sıkıcı yazı işlemi gerektiriyor? Odayı çalacağınızdan mı korkuyorlar?
   <br/>
   <br/>
    Bunun altında kalamam Paşam. Bi soru daha: Federal Express paketinizi bir gecede "mutlaka ve zedelenmeden" gideceği adrese teslim edebiliyorken, Delta, Amerikan veya United Airlines niçin uçtuğunuz uçaklardaki bagajlarınızı teslimde güçlük çekiyorlar? Buna aldırmadığınızı mı düşünüyorlar?
   <br/>
   <br/>
   * Anlaşılan seninle aynı kitapları okuyoruz bugünlerde. Oyuna devam edelim mi?
   <br/>
   <br/>
    Edelim Paşam. Nasıl oluyor da Swach yıllarca teklemeden işleyecek ucuz bir saat imal edebiliyorken, Rolex bunun yüz misli fiyata doğru dürüst çalışan bir saat yapamıyor? İsviçre saatlerine güvenmenin ölçüsünün değiştiğinin farkında değiller mi
   <br/>
   <br/>
   * Al bi tane de benden o halde: Home Depot tezgâhtarı size 3 dolarlık civata paketi seçiminizde yardımcı olmaya can atarken, aynı yardım ve tavsiyeleri 3000 dolarlık IBM bilgisayar satın alırken niçin alamıyorsunuz? IBM müşteriye hizmetin vakit israfı olduğunu mu düşünüyor?
   <br/>
   <br/>
    Bu Amerikan isimleri yerine yerlilerini koyamaz mıyız Paşam?
   <br/>
   <br/>
   * Ooo.. sürüsüne bereket. Fakat şimdi ortalığı bir de biz karıştırmayalım. Mühim olan, bu sorulara doğru cevap verip çözümler sunabilmek. Şirketlere hem yarışta nasıl koşulacağını anlatmak gerek, hem de koşulacak yarışın nasıl seçileceğini. Rekabetin tabiatı değişiyor. Müşteriler eskiye nazaran daha çok talepkâr ve daha az sâdık; piyasalar daha doymuş. Bu durumda, geleneksel iş stratejilerinin harita ve pusulaları fazla işe yaramıyor. Yeni araçlar kullanmak, yeni rotalar çizmek zorundayız.
   <br/>
   <br/>
    Yeni rota çiziminde neye öncelik verilecek Paşam?
   <br/>
   <br/>
   * Şirket değerlerine, daha doğrusu değer disiplinlerine evladım. Her değer disiplini ayrı türde bir müşteri değeri ortaya çıkarıyor. Birinci değere işlem mükemmelliği diyor işletmeciler. Değerin bu boyutunu öne çıkaran şirketler, piyasa ortalaması malları en iyi fiyatlara ve mümkün olan en düşük aksaklıklarla müşteriye sunmaya çalışırlar. WalMart bu yaklaşımın önde gelen örneğidir. İkinci değer disiplini ürün liderliğidir. Müşteriye belirli bir dönemin en kaliteli ürününü sunarlar. Mesela, intel bilgisayar çiplerinde ürün lideridir, Nike ise ayakkabıda. Bunlar için rekabet fiyattan ziyade ürün performansındadır.
   <br/>
   <br/>
    Üçüncü değer disiplini?
   <br/>
   <br/>
   * Üçüncüsü müşteri yakınlığıdır. Bu şirketler piyasanın ne istediğinden ziyade, belirli müşterilerin ne istediğine bakarlar. Mesela Airborne Express çok rekabetçi bir piyasada, seçilmiş müşterilerine yakın durarak başarı sağladı. Şirketlerin hangi disiplini tercih edecekleri keyiflerine kalmış bir iş değil, ciddi araştırma ve tahlilin sonucudur. Stratejik bir hedefi tespitten farksız değildir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3570-35-burada-hayat-yerin-altinda.html), [web.archive.org (arşiv bağlantısı)](http://web.archive.org/web/20131107154701/http://www.aksiyon.com.tr:80/aksiyon/haber-3570-35-burada-hayat-yerin-altinda.html)
