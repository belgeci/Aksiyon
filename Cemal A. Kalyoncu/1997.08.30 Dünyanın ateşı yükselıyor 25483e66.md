# Dünyanın ateşı yükselıyor

*Cemal A. Kalyoncu 1997.08.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gecekondusu çatısına kadar suyun altında kaldığı için komşusunun uzattığı iple kurtulabilenler... Şehrin içinde bot veya sandalla gezintiye çıkmış insan manzaraları...
  </font>
 </div>
 <div id="newsText">
  <font class="detail-text">
   Bazen de yağmur trafikte yakalıyordu şehir halkını. Çocuklarını arabanın üstüne çıkarıp öylece biraz şaşkın, biraz üzgün, biraz da eğlenceye dönüştürülmüş su içinde aile fotoğrafları... Bunlar sel baskınlarının zararsız görüntülerini oluşturuyordu çoğu zaman. Bir de, önüne kattığını götüren, taş üstüne taş, yamaçlarda ev, işyeri bırakmayan Senirkent tipi çamur faciaları... Veya İzmir'deki gibi, bir komiserin halkı gece yarısı sesli uyarması ile can kaybını en aza indirmesine rağmen yine ani gelen taşkın suların çizdiği acı tablolar... Türkiye son 34 yıldır bu tür manzaralarla daha sık karşılaşıyor.
   <br/>
   <br/>
   Avrupa ve Amerika ile son olarak Uzakdoğu ülkelerinde de bu tür manzaralar sıkça yaşanmaya başladı. Son aylarda önce Amerika'da karşılaştık sel ve felaket haberleri ile. Pasifik kıyılarında Şili, Peru ve Meksika'da sular içinde kalan kent sokakları gördük. Amerika'da yolları yutan su manzaralarıyla karşılaştık. Ardından Avrupa haftalarca yağmur ve sellerin hakimiyetine teslim oldu. Fransa ve özellikle Polonya'dan dünyaya geçilen görüntülerde ev ve ağaçların seviyesine kadar yükselen suda şehrin içinde sandalla gezintiye çıkan insanların oluşturduğu manzaraları biraz tebessümle biraz da üzülerek izledik... Norveç son durağı oldu bu yağışların.
   <br/>
   <br/>
   Amerika kıtasını sular altında bırakıp Avrupa'da da etkili olan yağmurlar bu sefer Türkiye'yi hedef olarak seçmişti. Daha birkaç gün önce televizyonlardan izlediğimiz bu görüntüler 10 Ağustos gecesi ani bastıran yağışlarla Türkiye'de görülmeye başlanmıştı. Yurdumuza Edirne'den giriş yapan ve son 50 yılın en şiddetli yağışları olduğu da ileri sürülen beklenmedik yağmurlar İstanbul'da 2.5 metreye varan sel suları oluşturdu. "El Nino" diye de isimlendirilen ve 4 gün boyunca süren yağışlar, başta Alibeyköy'de  olmak üzere İstanbul'da birçok sanayi kuruluşunu ve evi sular altında bıraktı. Beklenmedik misafir doğuya doğru ilerlemeye devam ediyordu. İstanbul'dan sonra İzmit, Zonguldak, Bartın, Bolu, Bursa, Kırıkkale, Denizli, Isparta, Erzurum, Trabzon ve Ağrı'da da sulu tablolar geride bırakmıştı.
   <br/>
   <br/>
   Yağışlar Türkiye'de sona erdi ermesine ama dünya üzerindeki yağmurların yol açtığı felaket haberleri hâlâ sona ermemişti. Şiddetli yağmurların etkisi Uzakdoğu'da devam ediyordu. Japon denizini etkisi altına alan Winnie kasırgası Filipinler'i de sel sularına maruz bıraktı.
   <br/>
   <br/>
   Çin, Tayvan, Hindistan, Malezya, Pakistan ve Endonezya da bu yağmurlardan nasibini aldı. Yağışların Türkiye ve dünyada yol açtığı can ve mal kaybı bir yana bu kadar uzun süreli olması da çeşitli tartışmalara yol açtı. Böylesine şiddetli yağışlara alışık olmayanlar da bu yağışları iklim değişikliğine bağlıyordu. Sıcak mevsim olan yaz aylarında bu kadar yağmur yağması iklimlerin değiştiğini gösteriyordu, bu görüşü savunanlara göre... Bu ilk değildi. Türkiye'de de buna paralel olarak iklim değişikliği tartışmaları tekrar başlamıştı. Temmuz 1995'te birkaç saat süren ve İstanbul'u bir 'megaköy'e dönüştüren yağışlar ile Kasım 95'teki İzmir yağmurlarından sonra da, iklim değişikliği Türkiye'nin gündemine gelmiş ve bu olaylar birer 'iklim değişikliği' olayı olarak değerlendirilmişti.
   <br/>
   <br/>
   Yazın aniden bastıran ve bardaktan boşanırcasına yağan bu yağmurlar gerçekten bir iklim değişikliği neticesi mi idi? Eğer iklim değişiyorsa dünyamızı ne tür bir değişiklik bekliyordu? Ve Türkiye bu durumdan nasıl etkilenecekti? Biz de önce bu sorulara cevap aramak için yola çıktık. Araştırmaya başlayınca önce İstanbul'un maruz kaldığı son yağışlar olmak üzere Türkiye ve dünyayı etkisi altına alan bu hava muhalefetlerinin sebebinin atmosferdeki değişik hava akımlarının gerçekleşmesine bağlı olduğu gerçeğiyle karşılaştık. Ayrıca bu tür yağışların iklim değişikliği olarak adlandırılması için periyodik olarak gerçekleşmesi gerektiğini öğrendik. İklim değişikliği için 35 yıl değil en az 60 yıllık verilerin değerlendirilip yorumlanması gerekiyor çünkü.
   <br/>
   <br/>
   El Nino değil ENSO
   <br/>
   <br/>
   Devlet Meteoroloji İşleri (DMİ) Genel Müdürlüğü Hava Tahminleri Dairesi Başkanlığı Analiz ve Tahminler Şube Müdürü Recep Yılmaz, dünyayı da etkileyen son yağışlar gibi olayların, şartları oluşmuş gelip geçici günlük hava olayları sonucu gerçekleştiğini söylüyor. Yılmaz, Türkiye'deki yağışların El Nino ile bir ilgisi olmadığını da belirtiyor. El Nino (Denizlerin Yaramaz Çocuğu), Güney Yarımküre'de Pasifik'te meydana gelen okyanus suyundaki birkaç derecelik ısınmadan kaynaklanan atmosferik bir olay olarak gerçekleşiyor. Genellikle Christmas zamanlarında olduğu için Hz. İsa'nın Doğuşu anlamı da yükleniyor ona. Recep Yılmaz'ın verdiği bilgilere göre El Nino'nun asıl adı ENSO. Bu da, Güney Yarımküre'de 'Meydana Gelen Kararsızlık' anlamına geliyor. Havanın kararsızlığı ise şu şekilde oluşuyor: Yerden yukarı doğru yükselen hava soğur. Hava 10 bin metrede olması gerekenden farklı (sıcak veya daha soğuk olabilir) ise burada havanın kararsızlığından söz ediliyor. Alt seviyede farklı, üstte farklı bir hava oluyor. Karasızlık olayı burada alçak basınç merkezi oluşturuyor. Bu da çok şiddetli sonuçlar doğuran hava şartları oluşturuyor. Yılmaz'ın verdiği bigilere göre ENSO 34 senede bir oluşuyor. Ama Türkiye'ye gelmesi imkansız. Ancak ENSO'nun dünyanın hava durumunda az da olsa bir etki meydana getirdiği kabul ediliyor.
   <br/>
   <br/>
   İTÜ Uçak ve Uzay Bilimleri Fakültesi Meteoroloji Mühendisleri Bölüm Başkan Yardımcısı Doç. Dr. Miktad Kadıoğlu da, son yağışların atmosferik olay olduğunu, hava şartları uygun olduğu ve beslendiği sürece dünyayı dolaşabileceğini söylüyor. Sel, kuraklık gibi olayları atmosferin karakteri olarak açıklayan Kadıoğlu, sellerin aslında yazın olduğunu, buna kimsenin şaşırmaması gerektiğini belirtiyor. "Hava sıcaklığı yazın daha fazla olduğu için, hava nem tutabiliyor. Kışın hava soğuk olduğu için fazla nem tutamıyor. Onun için fazla yağış olmuyor."
   <br/>
   <br/>
   Türkiye'de gerçekleşen ve birçok yeri gölkent haline getiren son yağışların oluşmasına yol açan hava kütlesi ise Karadeniz üzerinden geldi. DMİ Tahminler ve Analiz Şubesi'nden edindiğimiz bilgilere göre 10 Ağustos tarihinde Türkiye'nin güney sahilleri oldukça sıcak, Karadeniz kıyıları ise soğuk hava kütlesine sahipti. Sıcak ile soğuk hava kütlesinin karşılaştığı yerde alçak basınç merkezi ve cephesel sistemler oluşunca yağışlar başgösterdi. Aradaki sıcaklık farkının yüksek olması ve yağış alan yerlerin topoğrafik yapıları sel sularının etkisini artırdı.
   <br/>
   <br/>
   Devlet Meteoroloji İşleri Genel Müdürlüğü bu tür yağışları önceden tahmin edemediği noktasında eleştirilerle karşı karşıya kaldı, son felaketler neticesinde. Hatta DMİ'nin bağlı olduğu Bakan Halit Dağlı geçen haftasonu İstanbul'a gelerek incelemelerde bulundu. Hafta içinde de DMİ müfettişleri, ilgili istasyonlarda teftiş yaptılar. Ama Meteoroloji İşleri Genel Müdürlüğü yetkilileri tahminlerinde bir sapma olmadığını söylüyorlar. DMİ Hava Tahminleri Dairesi Başkanlığı Analiz ve Tahminler Şube Müdürü Recep Yılmaz, yağışları tahmin ettiklerini belirtiyor. Avrupa Orta Vadeli Tahminler Merkezi'ne üye olan DMİ'nin bu kuruluşla yarışmak durumunda olduğunu söyleyen Yılmaz, "Eğer veri ve tahminlerimizde yanılırsak orası bize ölçümlerin yanlıştır der zaten. Tahminlerimizde başarılıyız" diyor.
   <br/>
   <br/>
   İklim değişikliği
   <br/>
   <br/>
   Bu dosyayı hazırlarken yola çıkış noktamız olan son yağışlar dahil bu tür olayların iklim değişikliği olup olmadığı sorusunun peşine takılınca farklı, farklı olduğu kadar da ilginç verilerle karşılaştık. Ve iklim değişikliğinin dünyanın birçok ülkesinde gündemde ön sıralarda yer aldığını, Türkiye'de ise ancak sellere yol açan yağışlara  bağlı olarak gündemi işgal ettiğini gördük. Gelişmiş ülkeler iklim değişikliği konusunda önce kendi ülkeleri, ardından dünyayı bekleyen iklim değişikliğinin getireceği yeni durumu ortaya koyan çalışmalara başlamışlar bile. 145 üye ülke temsilcisi 14 Ağustos 1997'de Bonn'da bir araya gelerek iklime zarar veren sera gazlarının azaltılması amacıyla bir toplantı yaptı. Sanayileşmiş ülkeler 1992 Rio Deklarasyonu, 1995 Bonn ve son toplantılarla konuyu sürekli gündemlerinde tutuyorlar.
   <br/>
   <br/>
   İklim değişikliği dünya gündeminde
   <br/>
   <br/>
   İklim değişikliği dünya gündemine özellikle 1970'li yıllardan sonra gelmeye başladı. Doç. Dr. Mikdat Kadıoğlu,  nükleer bir savaş çıkarsa, bunun güneşlenmeyi keseceği ve neticede tüm yıl kış yaşanacağı tartışmalarının 1970'lerin popüler meteoroloji konusunu oluşturduğunu söylüyor. 1980'lerde ise kutuplardaki buzulların eridiği görüldüğü zaman 'küresel ısınma' tartışmaları başladı. Ama 1990'larda kutuplardaki erimenin arttığı tespit edilince yerkürede bir ısınmanın başladığı görüldü. Araştırmalar da küresel ısınma tezini doğruluyordu. Amerika, eski Sovyetler birliği ve Çin'deki 747 meteoroloji istasyonuna ait gözlemlerin analizleri sonucu gece sıcaklıklarında belirgin bir artış gözlenirken gündüz sıcaklıklarında önemsiz değişimler tespit edildi.
   <br/>
   <br/>
   Yine araştırmalar neticesinde dünyanın yüzeye yakın seviyesinde hava sıcaklığının son 100 yılda 0.3 ila 0.6 derece yükseldiği anlaşıldı. Bu ısınma her yerde aynı olmadı. 40 ile 70 derece kuzey enlemlerinde bu değişim daha fazla hissettirdi kendini. Küresel sıcaklığın 2100 yılına kadar 1 santigrat derece artacağı hesaplanıyor. Bilindiği gibi jeolojik devirlerde dünyanın iklimi doğadaki tabii oluşumlar sonucu değişmişti. Doğa iklim dengesi uzun vadede değişiklikler olsa bile bu şekilde korunuyordu. Ama bugünkü küresel ısınmada, 19. yüzyılda sanayileşme ile birlikte başlayan insan faktörünün etkisi bilim adamlarınca başlıca sebep olarak gösteriliyor.
   <br/>
   <br/>
   İnsanın etkisi önce sanayileşmenin getirdiği ve fosil yakıtların oluşturduğu sera gazları denilen karbondioksit, metan, diazot ve klorofloro gazlarının atmosferdeki oranını artırmakla oldu. Oranı artan sera gazları atmosferde bir battaniye vazifesi yapmaya başlayınca güneşten gelen ışınlar yere ulaşıyor ama geri yansıma anında sera gazlarının oluşturduğu tabakaya takılarak geri kaçamıyordu. Bu da yerkürenin giderek ısınmasına yol açtı. Bu süreç meteorolojide 'sera etkisi' olarak adlandırılıyor. İnsanoğlunun iklimin değişmesine diğer bir etkisi de şehirleşme ile oldu. Şehirleşmenin getirdiği yeşil alan azalması ve betonlaşma da yerkürenin ısı tutmasına yol açtı. Toprak yüzeye vuran güneş ışınları daha kolay geri yansıyabilirken beton yüzeyler gündüz aldıkları ısıyı tutuyor ve gece geriye verdiği için ısınmaya yol açıyor. Bu şekilde gecegündüz sıcaklık farkı da azalmaya başladı. Gökdelenlerin oluşturduğu pürüzlü yüzeylerin neticesinde şehirlerde ısı adacıklarının oluşması şehirleşmenin bir diğer etkisi. Ve hava kütleleri şehir yüzeylerinde daha fazla kaldığı için kırsal alanlara göre şehirler daha fazla yağış almaya başladı.
   <br/>
   <br/>
   2030 yılında Türkiye iklimi
   <br/>
   <br/>
   Hükümetler Arası İklim Değişikliği Paneli (IPCC)'nin yapmış olduğu araştırmaya göre yerküredeki ısınma önümüzdeki yüzyılda da sürecek. Yapılan bir araştırmaya göre 2030 yılında dünya sıcaklığı 13 santigrat derece arası bir artış gösterecek. Araştırmanın dördüncü bölgesinin içinde Güney Avrupa adıyla ayrılan ve Türkiye'yi de içine alan kuşakta 2030 yılında sıcaklıkların kışın 2, yazın da 23 santigrat derece artması bekleniyor. Araştırmada kış yağışlarında artış olacağı tahmin edilirken, yaz yağışlarında da yüzde 5 ile 15 arası bir düşüş olabileceği kaydediliyor. Toprak da yaz aylarında yüzde 1525 daha kuraklaşacak. 12 santigrat derece sıcaklığın yerküre için çok önemli olduğunu söyleyen Doç. Dr. Mikdat Kadıoğlu, "Bu sıcaklık artışının ne kadar büyük olduğunu, yerkürede, 50 bin yıl önceki buzul çağından sonra sadece 5 santigrat derecelik bir sıcaklık artışı olması gerçeğini göz önüne alırsak görebiliriz" diyor.
   <br/>
   <br/>
   Orta Kuzey Amerika, Güney Asya, kuzeye yakın Afrika ve Avusturalya araştırmaya konu edilen diğer bölgeler olarak ele alınmış. Bu bölgelerde de sıcaklıklarda artışlar bekleniyor. Toprak neminde ise azalma olacak, yani kurak alanlar artacak. İklim değişikliğinin dünyanın her yerine yansıması aynı olmayacak. Ekvatordan yukarıya doğru bir hava ısınması meydana gelecek. Yani yüksek basınç kuşakları genişleyecek. Kaba bir anlatımla bugünkü Irak, Suriye iklimini Türkiye üzerinde hissetmeye başlayacağız.
   <br/>
   <br/>
   İklim değişikliği nelere sebep olacak?
   <br/>
   <br/>
   Sıcaklığın getireceği iklim değişikliği buzulların erimesine yol açacağından öncelikle deniz seviyesinde bir yükselme olacak. Çinli bilim adamları Çin'de deniz seviyesinin her yıl 1 cm yükseldiğini tespit etmiş durumda. Fakat bu yükselme dünyanın her yerinde aynı olmayacak. 2030 yılına kadar 65 ile 100 cm arasında bir yükselme olacak Akdeniz ülkeleri kıyısında. Suların ısınmasıyla hacmi genişleyecek sularda bu yolla da bir yükselme olacak. Bunlara bağlı olarak deltalar tuzlu su ile kaplanacak. Plajlar ve turistik tesislerin çoğu kullanılmaz hale gelecek. Deniz suyu seviyesinin yükselmesi ile tuzlu sular, kıyalara yakın tatlı su kaynaklarına karışacak. Birçok yerde denize verilen kanalizasyonların da geri taşabileceği bekleniyor. Sudaki akım nedeniyle balık türleri yer değiştirecek, dolayısıyla balıkçılık da değişikliğe uğrayacak.
   <br/>
   <br/>
   Tarımda büyük değişiklikler bekleniyor
   <br/>
   <br/>
   Yerkürenin ısı tutmasıyla bugün verimli olan tarım alanları verimsizleşecek, çölleşmeye doğru gidecek. Toprak neminin azalması yani kuraklığın artması ile yazın yağışlar azalacak. Kuraklık tarım alanlarında değişikliklere ve çeşitli alternatif ürünler bulmaya zorlayacak. Dolayısıyla bitki örtüsü, hayvan türleri etkilenecek. Sıcaklığın 23 santigrat derece artması büyük buharlaşmalara yol açacak. Kutuplar ile ekvator arasındaki sıcaklık farkı dünya üzerindeki hava sirkülasyonunu sağlıyor. Bu farkın azalması ile sirkülasyonda bir azalma olacak. Yüksek basınç kuşakları genişleyecek.
   <br/>
   <br/>
   Deniz seviyesine yakın ülkeler için su altında kalma problemleri yaşanacak. Mercan Adaları, Hollanda bu tehlikeye maruz kalacak ülkelerden. Prof. Dr. Zekai Şen'in anlattığına göre Hollanda'da su seviyesindeki artışın içerilere girmesini engellemek için birtakım setler ve barajlar yapmaya başlamışlar.
   <br/>
   <br/>
   Doç. Dr. Mikdat Kadıoğlu Türkiye'de 18 istasyondan aldığı son 60 yıllık verilere dayanarak yaptığı araştırmada dünyada yapılan çalışmalara benzer sonuçlar elde ettiğini söylüyor. Ancak Türkiye'de ne Devlet Meteoroloji İşleri ne de başka bir kuruluş iklim değişikliğini konu alan derinlemesine bir çalışma başlatmış. İTÜ'de ve DMİ'de, Türkiye için yeterli envanter olmadığı için kısıtlı çalışmalar yapılabiliyor. Meteoroloji İşleri 1993'te kendi içinde bir araştırma birimi kurmuş.. Murat Türkeş, Utku M. Sümer ve Gönül Kuruçay'dan oluşan İklim Değişikliğini Araştırma Birimi, başta sıcaklık ve yağış olmak üzere bazı iklim elemanlarındaki uzun süreli eğilimleri ve değişimleri inceliyor. Yağış ve sıcaklık üzerinde en fazla durulan konular. 193093 arasındaki verilere dayanarak eğilimleri inceleyen bu birimin araştırmalarına göre, özellikle Akdeniz Bölgesi'nde hem tarımsal hem de su kaynakları açısından önemli olan kış yağışlarında bir azalma var.
   <br/>
   <br/>
   Sıcaklık araştırmalarında ise gene son 20 yılda, uzun süreli ortalama hava sıcaklıklarında bir azalma sözkonusu. Sadece Türkiye'de değil Doğu Akdeniz'de de durum aynı. Gündüz sıcaklığında şehirleşmenin de etkisiyle bir azalma gözleniyor. Gece sıcaklıklarında ise bir artış var. Bu, güneşten gelen bazı kısa dalgalı ışınımların yere ulaşmasına kirli gazların oluşturduğu tabakanın geçit vermemesi ile ortaya çıkıyor. Bu birimin araştırmasına göre Türkiye'nin de içinde bulunduğu Ege ve Akdeniz havzasında  2050 yılına kadar yağışlarda bir azalma eğilimi olabilecek. İklim Değişikliğini Araştırma Birimi Sorumlusu Murat Türkeş, çalışmalarının gözlem ve istatistiki veriler üzerinde yoğunlaştığını, kriter olarak sonuçların anlamlı olup olmadığını aldıklarını söylüyor. Bir model üzerinde çalışmadıkları için bilimsellik kısmı da gözlemlere kalmış oluyor. Ama bulgular dünyadaki genel verilerle paralellik arz ediyor.
   <br/>
   <br/>
   Doç. Dr. Mikdat Kadıoğlu'nun araştırmalarına göre iklim değişikliğinin yukarıda saydıklarımızın yanında Türkiye'ye olası etkilerinden en önemlisi deniz suyu seviyesinde meydana gelecek değişiklik. Bunun beraberinde tatlı su sıkıntısı ile turizm ve tarım sektörlerinde sıkıntılara neden olacak. Kış sporları Uludağ gibi merkezlerde artık yapılamayacak. Bugün elindeki su miktarı ile övünen Türkiye iklim değişmesi sonucu su sıkıntısı yaşayabilecek. Yüksek basınç kuşağının kuzeye kayması ile ülkemizde hakim olabilecek iklime benzer bir iklim, düzensiz, ani ve şiddetli yağışlar olabilir. Daha kuru hava, uzun süreli kuraklıklara neden olur.
   <br/>
   <br/>
   Kanada değişikliğin haritasını çıkardı
   <br/>
   <br/>
   İklim değişikliği kurak olan ülkeler için daha da kuraklaşma anlamına geliyor. Ama kutuplara yakın bölgelerde ısınma olacak. Buralarda hava daha ısınacağı  için iklim değişikliği bu kuşaktaki ülkelerin lehine olacak. Mesela  Norveç, Kanada, Sibirya gibi. Kanada şimdiden iklim değişikliği halinde ülkede olacak değişikliklerin bir haritasını çıkardı bile. Soğuk kuşakta bulunan Kanada'da iklimin ısınması ile buzul altındaki topraklardan tarım alanı olarak faydalanma imkanı doğacak. Böylece ürün çeşitlemesi olacak. Kanadalı yetkililer mısır, soya fasulyesi gibi tarım ürünlerinin ekiminin uygun olacağı hesabını yapıyorlar. Kış sporları azalacak, buna karşılık hasat dönemi daha uzun sürecek. Nehirlerin şekilleri değişecek. Tarım kuzeye doğru genişleyecek.
   <br/>
   <br/>
   Yerküredeki ısınma hep böyle mi devam edecek?
   <br/>
   <br/>
   Doç. Dr. Kadıoğlu, atmosfer içerisinde koruma mekanizmaları olduğu için bir müddet sonra dünyada yine soğumanın başlayacağını belirtiyor: "Atmosfer ısınıyor, ısındıkça okyanuslardan daha fazla su buharlaşıyor, buharlaşma sonucu bulutlar artacak, bu bulutlar da belli bir noktada dünyanın soğumasına yol açacak. Bulutlar güneş ışınlarının yere ulaşmasını engelleyecek ve soğuma başlayacak."
   <br/>
   <br/>
   İklim değişikliklerinin insan üzerinde psikolojik etkisi de olabiliyor. Ancak bu henüz uluslararası toplantıların gündeminde yerini almış değil.
   <br/>
   <br/>
   Artık dünya ülkeleri ozon tabakasının korunması ve atmosferdeki sera gazlarını en az seviyede tutmak için çeşitli toplantılar düzenliyorlar. Haziran 1992'de BM Çevre ve Kalkınma Konferansı'nda (UNCED) imzaya açılan İklim Değişikliği Çerçeve Sözleşmesi'ne Türkiye henüz imza atmamış. Ancak Türkiye bu konuda 10 veya 15 yıllık bir süre isteyerek gerekli sürenin tanınması halinde anlaşmayı imzalayacağını belirtiyor. Çünkü gelişmekte olan ülkelerin buna imza atması demek bu gazlara yol açacak herşeyi kullanmaması demek. İTÜ Uçak ve Uzay Bilimleri Fakültesi Meteoroloji Mühendisliği Bölüm Başkanı Prof. Dr. Zekai Şen, "Birçok ülke buna imza atmamakta bana göre haklı. Çünkü gelişmiş ülkeler çevreyi kirlete kirlete bugünkü durumlarına geldiler. Gelişmekte olan ülkeler bunu imzalarsa alternatif enerji bulmaları gerekir. Bence gelişmiş ülkeler en aza indirmeli, gelişmekte olan ülkeler de onların seviyesine yakın bir düzeyde çevre kirliliğine sebep olan şeyleri kullanabilme hakkına sahip olmalı" diyor. Ancak Prof. Şen, bunu söylerken ülkeler arasında nasıl şimdi su harbinden bahsediliyorsa ileride atmosfer kirlenmesinden dolayı sorunların da baş göstereceğini belirtiyor. Şen, yaklaşık 20 yıl önce Kanada'daki endüstri kuruluşlarının bacalarından çıkan kirli maddelerin İsveç'te asit yağmuruna sebebiyet verdiğinin araştırmalar sonucu tespit edilmesiyle o firmalara gerekli ikazlar yapıldığını anlatıyor.
   <br/>
   <br/>
   1992'deki toplantıda iklim değişikliğine etki eden sera gazlarını belirli bir seviyede tutmak ve giderek azaltmak için Rio Deklerasyonu adıyla bir de deklarasyon imzaya açılmıştı. Bunun sonucunda atmosferdeki karbondioksit gazında, 2000 yılında 1990 yılı seviyesi, 2010 yılında da 1990 seviyesine göre yüzde 15'lik bir azalma hedefleniyor. Yerel Gündem 21 adıyla yerel yönetimlere, iklim değişikliğine etki eden gaz oluşumlarını aza indirecek yükümlülükler yükleyen bir de bölümü bulunuyor bu deklarasyonun. Marmara ve Boğazları Belediyeler Birliği bu konuda çalışmalar yapıyor. Bu amaçla Marmara Bölgesi'ndeki sanayi kuruluşlarının kullandıkları enerji ve havaya saldıkları karışımlar üzerine bir araştırma planı hazırlamış. Marmara ve Boğazları Belediyeler Birliği Genel Sekreteri Fikret Toksöz, para bulmak için BM ve AB ile yapılan görüşmelerin olumlu sonuçlanmaması yüzünden projeyi yürürlüğe koyamadıklarını söylüyor. Projede sanayide kullanılan enerjinin içeriğini değiştirmek de yer alıyordu. İstanbul ve Bursa belediyeleri de bu konuları gündemlerine almışlar.
   <br/>
   <br/>
   Bugünün su, petrol meseleleri gibi iklim değişikliği de özellikle gelişmiş ülkelerin gündeminde yerini almış. İklim değişikliğinin getireceği ortama intibak etmek için Türkiye gelişmeleri şu anda uzaktan izlemekle yetiniyor.
   <br/>
   <br/>
   Doç. Dr. Mikdat Kadıoğlu (İTÜ Uçak ve Uzay Bil.Meteo.Müh.Böl.Bşk.Yrd.):
   <br/>
   <br/>
   Türkiye'nin zararına olacak
   <br/>
   <br/>
   Kutuplar giderek daha çok ısınıyor, ekvator daha az ısınıyor. Kutupekvator arasındaki sıcaklık farkı azalırsa bu sirkülasyonda azalma olacak. Yüksek basınç kuşakları genişleyecek. Mesela Suriye ve Irak'taki o kuru hava kuzeye doğru kayacak. Daha tropikal bir hava kuşağı Türkiye'yi etkileyecek.
   <br/>
   <br/>
   Bu durum bizim zararımıza olur ama Rusya'nın, Kanada'nın, Norveç'in yararına olacaktır. Buralar daha fazla bir güneş alacak.
   <br/>
   <br/>
   Çarpık şehirleşmenin de iklim değişikliğine etkisi var. Sel alanında tv binaları kuruluyor, fabrikalar dikiliyor. Bir böyle yanlış var. Eskiden de böyle taşıyordu ama kimseyi etkilemediği için farkına varılmıyordu. Eğer bir fabrika, ev yoksa o alanda kimse farketmiyor.  Bir de şehirleşmenin getirdiği bir pürüzlülük oluşuyor. Düz bir alana binalar, gökdelenler inşa ediyorsunuz. Rüzgar buradan 40 km hızla geçerken bu pürüzler yüzünden hızı 2030 kilometreye düşüyor. Burayı daha yavaş geçtiği için daha fazla yağış bırakabiliyor. Bir de yeşil alanları asfalt ve betonla kapadığınız için, yeşil alanlar güneş ışınlarını daha fazla tutuyor. Gece de bunu geri veriyor. Böylece geceler daha ısınıyor. Konvektif  hareketlere sebep oluyor. Şehirlerdeki trafik, evdeki fosil yakıtları, fabrikaların çıkardığı hidrokarbonlar atmosfere sürekli parçacık salıyor. Yağmurun yağması için bir çekirdek lazım. Saf su eksi 41 dereceye kadar donmaz. Bulutta donabilmesi için damla çekirdeğine ihtiyacı var. İşte şehirleşmenin çıkardığı bu parçacıklar damla çekirdeği vazifesi de görüyor. Eğer çok fazla ise bu çekirdekler yağışı azaltıyor. Fazla değilse yağışı artırıcı etkisi var.
   <br/>
   <br/>
   Meteoroloji İşleri iklim değişikliğini araştırıyor
   <br/>
   <br/>
   Meteoroloji Genel Müdürlüğü Araştırma Dairesi Başkanlığı İklim Değişikliğini Araştırma Birimi Sorumlusu Murat Türkeş Meteoroloji Genel Müdürlüğü'nde İklim Değişikliği'ni Araştırma Birimi'ni 1993'te resmi olarak kurduklarını söylüyor. Türkeş, bu birimin çalışmalarını şöyle anlatıyor:
   <br/>
   <br/>
   "Birimimiz üç kişiden oluşuyor. Burada Türkiye'nin uzun yıllar, genellikle 19301993 arası verilerini ele alarak daha çok sıcaklık ve yağış üzerinde gelişmeleri istatistiki olarak inceliyoruz. Türkiye'de iklim değişikliğinin getireceği farklılıkları konu alan bir model çalışması benim bildiğim kadarıyla yapılmıyor. Bazı çalışmaların başladığını biliyoruz ama tamamlanmış değil. Ama Türkiye'de böyle bir çalışmaya ihtiyaç var. Biz küresel verilerden yararlanarak birşeyler yapıyoruz."
   <br/>
   <br/>
   Recep Yılmaz (DMİ Hava Tahminleri Dai.Bşk.Analiz ve Tahminler Şb.Md.):
   <br/>
   <br/>
   Biz sel felaketi olacak diyemeyiz
   <br/>
   <br/>
   Meteoroloji doğru tahmin yapamadı diye eleştiriliyor...  Avrupa Orta Vadeli Tahminler Merkezi'ne biz de üyeyiz. Oranın verilerini kullanıyoruz. O merkezle yarışmak durumundayız. Eğer veri ve tahminlerimizde yanılırsak orası bize "Ölçümlerin yanlıştır" der zaten. Tahminlerimizde oldukça başarılıyız. Biz işletmeci bir kuruluşuz. Üniversite bir program üretse ve model geliştirse yol göstermesini isteriz.
   <br/>
   <br/>
   Bizimle ilgili bir söz vardır, "Tutturamadığımız 1 damla yağış bizi sırılsıklam eder, ama tutturduğumuz 1 bardak dolusu yağış bizi ıslatmaz." Biz bu bilinçle çalışıyoruz.
   <br/>
   <br/>
   Amerika'da bir erken uyarı sistemi var. Meteoroloji İşleri bu erken uyarıda birinci derecede öncelikli kuruluştur. Ancak yağışların sele sebep olup olamayacağını bilecek kuruluş afet işleri ve yer bilimciler olabilir. 30 kg Ankara'da sele yol açar da Antalya'da birşey yapmaz. Toprağın yapısına göre değişir bu. İzmir 1995 sel olayında 109 kg yağış aldı, 6070 kişi öldü, aynı dönemde Antalya 409 kilo yağış aldı, can kaybı olmadı. Bulut içerisindeki yağışa dönüşebilir miktarı şu anda biz hesaplayamayız. Hesaplasak bile "bu, sel felaketine sebep olacaktır"   diyemeyiz. Erken uyarı sistemi, çok çeşitli disiplinlerin bir araya gelerek bir kriz merkezi oluşturması ve bu merkezin buna karar vermesi ile olmalı. Sırf Meteoroloji İşleri bu işin altından kalkamaz.
   <br/>
   <br/>
   Prof. Dr. Zekai Şen (İTÜ Uçak ve Uzay Bilimleri Meteoroloji Mühendisliği Bölümü Başkanı)
   <br/>
   <br/>
   İnsanoğlu bunun da çaresine bakar
   <br/>
   <br/>
   İklim değişikliğini felaket olarak gösteren bilim adamları da var. Ama bilim adamlıkları ne kadar bilmiyorum. Bana göre insanoğlu birtakım bilimsel faaliyetleri ile iklim değişikliğinin etkilerini hafifletebilecek. Şartlarda iyileştirmenin yollarını geliştirecek. İikincisi bu değişiklik bazı ülkeler için kötü olacaksa bazı ülkeler için de iyi olacak. Dünyadaki su miktarı hesap edilmiş, 35 bin kilometreküp. Bu fizyolojik çevrim sonucu karalardan ve denizlerden buharlaşarak atmosfere yükselmekte ve rüzgarın etkisiyle karaların iç kısımlarına kadar taşınmakta ve yağış haline dönüşmekte. Bu dolaşımın girdisi ile çıktısı yıllık olarak birbirine eşit. Kaybolan su diye birşey yok. Denizlerin yükselmesiyle ne kadar tuzlu su tatlı suya karışırsa o kadar insanlık için zor olacaktır. Kıyı şeridinde yeraltı suyundan beslenen bazı şehirler zarar görecek, sulama yapılamayacak, içme suyu problemi olacak. Bütün sorun dünyanın doğal dengesinin insanlar tarafından bozulmasından çıkıyor. Ama insanoğlu ne kadar çevreyi etkilese de doğa yine de kendi kendini yeniler bir vaziyette.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2917-dunyanin-atesi-yukseliyor.html), [web.archive.org (arşiv bağlantısı)](http://web.archive.org/web/20131219213119/http://www.aksiyon.com.tr:80/aksiyon/haber-2917-dunyanin-atesi-yukseliyor.html)
