# Cumhuriyet'te Temizel operasyonu

*Cemal A. Kalyoncu Bilinmeyen-tarih*

<div>
 <p>
  <font>
   Cumhuriyet Gazetesi’nde bir hareketlilik gözleniyor. Maliye eski Bakanı Zekeriya Temizel, Cumhuriyet’i mali ve yönetim bakımından yapılandırmak üzere resmen yönetim kuruluna girdi. Doğan Hızlan ve Selim İleri de Cumhuriyet Kitap’ın yönetim kurulunda görev aldı.
   <br>
    <br/>
    <br/>
    Cumhuriyet Gazetesi, içinde bulunduğu sıkıntıları aşmak için yeni girişimlerde bulunuyor. Aksiyon'un 491'inci sayısında kapaktan ele aldığımız “Her Devrin Cumhuriyet”i adlı dosyada da belirttiğimiz gibi, Bankacılık Denetleme ve Düzenleme Kurulu (BDDK) eski Başkanı ve Maliye eski Bakanı Zekeriya Temizel, Cumhuriyet Gazetesi'ne yeni kaynak bulmak, gazetede yeni bir yapılanmaya gitmek üzere resmen görevlendirildi. İki ay önce gerçekleştirilen operasyonla, maliye bakanı olduğu dönemdeki uygulamaları eleştirilen Zekeriya Temizel, Yeni Gün Haber Ajansı ve Cumhuriyet Kitap'ı çıkaran Çağ Pazarlama Gazete, Dergi, Kitap, Basın ve Yayın Şirketi ile Cumhuriyet'e reklam temin edecek Çağ Reklam'ın yönetim kurulu başkanlığını üstlendi.
    <br>
     <br>
      "Cumhuriyet Gazetesi'nin finansal işlerini yürütme gibi bir işlevi üstlenmiş değilim. Cumhuriyet Gazetesi'nin finansal işlerinin eti budu ne olur ki ben düzeltmek için uğraşayım" dese de Zekeriya Temizel'in şu söyledikleri iddiayı doğruluyor: "Cumhuriyet Gazetesi'nin hem mali, hem yönetsel olarak yeniden yapılandırılmasında bu görevi üstlendik, birkaç arkadaşımızla beraber. Ve bunu da gerçekleştiriyoruz şu anda."
      <br>
       <br>
        İmtiyaz sahipliği üzerindeki
        <br>
         <br/>
         karışıklık sona erdi
         <br/>
         <br/>
         Temizel'in söylediklerine göre Cumhuriyet Gazetesi'nde şu anda Cumhuriyet Vakfı; Karamehmet Grubu, Günay Çapan ve Turgay Ciner'le olan mücadeleyi kazanmış durumda. Kendi reklam şirketi Cumhuriyet Reklam'ı kuran yeni yönetim ve Zekeriya Temizel, son değişikliklerle, gazetenin imtiyaz sahipliği üzerindeki karışıklığa da son verdiklerini söylüyor. Cumhuriyet Gazetesi'ni bağımsız bir iktisadi işletme haline getirmeye çalıştıklarını anlatan Temizel, Cumhuriyet Kitap'ın aktif bir yayıncılıkla kitap çıkarıp gazeteye ciddi kaynak sağlayacağını düşünüyor. Bunun için Doğan Hızlan ve Selim İleri de Cumhuriyet Kitap'ın yönetim kuruluna dahil edilmiş durumda.
         <br/>
         <br/>
         Zekeriya Temizel'in yönetim kurulu başkanı olduğu Cumhuriyet Kitap'ta İlhan Selçuk'un daveti ile yönetime girdiğini söyleyen Doğan Hızlan, burada para almadan görev yapacak. Hızlan, burayı, eski çalıştığı yer olarak gördüğünden, dostlarına böyle bir gönüllülük göstermiş.
         <br/>
         <br/>
         Alev Coşkun'un etkinliği azaldı
         <br/>
         <br/>
         Yeni Gün Haber Ajansı'nın künyesinde yapılan diğer bir değişiklik de Cumhuriyet'te önemli bir isim olan Alev Coşkun'un yönetim kurulundan çıkarılması oldu. Coşkun'un yerine İlhan Selçuk yönetime girdi. Alev Coşkun'un ismi Yeni Gün Holding'de yönetim kurulu üyesi olarak görülse de Cumhuriyet'teki etkinliği en aza indirildi. Operasyonda diğer ortaklardan birinin etkili olduğu iddiası ortaya atılırken Merkez Grubu'nda yönetim kurulu üyelikleri bulunan Fercan Aykutlu ise yönetimdeki yerini korudu. Yeni Gün Holding'in Yönetim Kurulu'nda ise bir değişiklik olmadı.
         <br/>
         <br/>
         Cumhuriyet'te şu anda neler yaptıklarını sorduğumuzda 'Bunların hepsi biraz meslek sırrıdır' diyen Maliye eski Bakanı Zekeriye Temizel'in işleri kolay olmasa da önümüzdeki günlerde Cumhuriyet'te nasıl bir hareketlilik olacağını bekleyip, hep beraber göreceğiz.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1371 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=14007), [web.archive.org (arşiv bağlantısı)](http://web.archive.org/web/20050319002849/http://www.aksiyon.com.tr:80/yazdir.php?id=14007)
