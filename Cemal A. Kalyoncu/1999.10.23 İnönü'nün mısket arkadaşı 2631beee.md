# İnönü'nün mısket arkadaşı

*Cemal A. Kalyoncu 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen hafta sonu ev taşınma telaşından olacak Mehmet Barlas'ı dinlerken itiraf edeyim ki söylediklerini pek fark edememiştim.
  </font>
 </div>
 <div id="newsText">
  <font class="detail-text">
   Konuşmayı ne zaman ki metin haline getirdim o zaman farkettim Barlas'ın sözlerinin önemini. Ki Barlas, yıllardır Türkiye'nin en büyük medya 'kulelerinde' görev almış ve "Basında daha yetkili olursanız devletin (ordu, bürokrasi, iş adamlarını kastediyor) nelere kadir olduğunu görüyorsunuz" diyen ve gören 'kalemi elinden alınmış' bir gazeteci.
   <br/>
   <br/>
   Kendi köklerine çok fazla merakı olmayan Mehmet Barlas, Gaziantep'te müderris olan Abdullah Necip Efendi'nin oğlu Mehmet Sait Barlas'ın torunu. Dede Barlas, Yargıtay 1. Daire Başkanlığı'ndan emekliye ayrılmış birisi. Babası ise 1942'de Halk Partisi'nden Meclis'e girip 1947'de Ticaret Bakanlığı yapmış Cemil Sait Bey. Sait Bey, Demokrat Partili Menderes'in 1950'de Halk Partisi'nden iktidarı devralmasından sonra Pazar Postası ve Son Havadis ile gazete patronluğuna soyunur. İdam talebi ile hapse gireceği 1958'e kadar gazetecilik yapar. Bu tarihte Antep'te seçimlerde aday olan Barlas'ın Halk Partisi seçimi kazanır. İtirazlar gelir, gece sonuçlar değişir, AP'dir bu sefer seçimin galibi. İtirazlar sonucu çıkan olaylar neticesinde 146'dan yargılanacağı açıklanan Cemil Sait, Yozgat'ta hapse atılır. Ama ardından salıverilir. 27 Mayıs'tan dört yıl sonra, 1964'te de, geçireceği bir trafik kazasında hayatını kaybeder.
   <br/>
   <br/>
   'İnönü ile
   <br/>
   <br/>
   misket oynardık'
   <br/>
   <br/>
   1930'ların sonuna kadar Yargıtay Eskişehir'de olduğu için dede Mehmet Sait Barlas da Eskişehir'dedir. Burada aynı daireden iş arkadaşları vasıtasıyla tanıyacağı Mehmet Şahingiray'ın kızı Emine Hanım'ı oğlu Cemil Sait'le evlendirir. Mehmet Şahingiray, Rodos'ta binbaşı rütbesinde bir Osmanlı subayıdır. İtalyan'lar Rodos'u alınca aile İstanbul'a gelir. 1937'de evlenen Cemil Sait Bey'in üç çocuğundan ortancası olan Mehmet Barlas (diğer ikisi Fatma ve Selim), 1942 yılında Ankara'da doğar. Babasının Halk Parti'nin ileri gelenlerinden olması vesilesi ile devrin tüm siyasileri ile iç içe bir hayat süren Barlas, Reisi Cumhur İsmet İnönü ile misket bile oynar. Belki de Türkiye'de siyaset ve siyasetçilerin nasıl olduklarını erkenden tanıdığı için, teklif almasına rağmen  ilerleyen hayatında siyasete girmeyi hiç düşünmez. Sisayilerle iç içe olmak politika gözlemi yapma yönünü geliştirir Barlas'ın. Bu yönü daha sonraki yıllarda babasının Son Havadisi'nde 1960'ta başlayacak gazetecilik mesleğinden adeta 'istenmeyen adam' ilan edilerek kopmasına neden olacaktır.
   <br/>
   <br/>
   Öğrenci olaylarının en önünde
   <br/>
   <br/>
   Ablası Fatma ders çalışırken onun yanında okuma yazmayı öğrenen küçük Mehmet, ilkokulu okuyacağı Ankara'daki Mimar Kemal İlkokulu'na üçüncü sınıftan başlar. Altı yaşında ve iki üst sınıftan başladığı için arkadaşları da büyüktür. Dolayısıyla kaçınılmaz zorlukları da yaşar. İlkokuldan sonra babası ona bir tercih yapmasını söyler, hangi okula gitmek istediğini sorar. Amerikan Koleji veya İngiliz Highschool da alternatifler arasındadır. Ama bu okullara gitmesi halinde babası ona 'İyi İngilizce öğrenebilirsin ama arkadaşların arasında memur ve kapıcı çocuğu olmaz, sokakta ne oluyor öğrenemezsin' der: "Babam öyle bir anlattı ki ben tabii giderim dedim. Devlet okullarına gittim." Barlas, Mimar Kemal İlkokulu'ndan sonra Namık Kemal Ortaokulu ve Atatürk Lisesi'ne gider. Babası ve dedesi gibi üçüncü kuşağın temsilcisi olarak üniversiteyi de Hukuk Fakültesinde (İstanbul Üniversitesi) okuyacaktır. Hiç paralı okulda okumayan Barlas'a göre bu babasının ona tanıdığı bir şanstır: "Koleje gitseydim iyi İngilizce öğrenecektim ama Türkiye'yi öğrenemeyecektim. Kitaplardan, gazetelerden okuduğum sosyal yaşamı bizzat yaşadım."
   <br/>
   <br/>
   Halkı o kadar tanır ki, babasının ondan beklediğinin bile ilerisine gider Barlas: "Sokakta herkes Demokrat Partili. Bizim ev Halk Partili. Babam o partinin bakanı. Ama halk çok mutsuz. Bu beni çok etkiledi. Bir cep aynası aldım, arkasında DP amblemi. Sen istediğin kadar Halk Partili ol ben DP'liyim dedim babama. Güldü. 14 Mayıs 1950'de DP kazandı." Barlas'ın sokaktaki hayatı tanıma deneyimi üniversitede de devam eder. Üniversitede Türkiye Milli Gençlik Teşkilatı'nda genel sekreterlik, Türkiye Milli Talebe Federasyonu'nda da basın komisyonu başkanlığı yapar. 1959'da girdiği üniversitede neredeyse bütün öğrenci olaylarına katılır. O yıllarda DP'li olan Barlas, üniversitede 'Menderes istifa' eylemlerinde önde gidenlerden biri olacaktır. Bu eylemlerden birinde polisle çatışan Barlas'ın arkadaşlarından Hüseyin Onur ve Cengiz Ballıkaya gözlerinin önünde yaralanır. Kendisi de okul çıkışı etrafını saran dört kişi tarafından bıçaklanmaktan son anda kurtulur. Beyoğlu'nda sağsol kavgalarından birinde cop yemekten ensesi şişer, gözlüğü kırılır: "O zamanki kamplaşma Halk PartisiDP idi, sonra sağsol oldu, şimdi şeriatçılaik. Aynı sorunlar Batıda da oldu ama Batı çözdü." Batı çözdü ama bizde bu olaylar mı 27 Mayıs'ları, yoksa 27 Mayıs'lar mı bu olayları çağırdı bilmiyoruz. Belki bilenler biliyor ama...
   <br/>
   <br/>
   İş takipçisi gazeteci!
   <br/>
   <br/>
   Barlas, o tarihlerde çok tanınmadığı için polisin eline düşmez. Aslında, Barlas'ın olayların göbeğinde yer aldığını polis fotoğraflarla belgelemiştir ama yakalanamaz. Veya iyi kaçar. Böyle giderse hem öldürüleceğinden korkan hem de CHP'li Cemil Sait'in oğlunun bu tür olayların içinde olmasından rahatsız olan babası, Mehmet Barlas'ı İngiltere'ye işçi olarak çalışmaya gönderir: "Babam bu olaylardan ve çevreden kopayım diye İngiltere'ye sürgüne gönderdi beni." Beş bin kişinin çalıştığı fabrikada tulumları giyip dört ay ağır sanayi işçiliği yapan Barlas, dönüşte Ecved Güresin yönetimindeki Cumhuriyet'te dış haberler servisinde gazeteciliğe devam eder. Hukuk Fakültesi'ne başladığı yıl babasının Son Havadis'inde gazeteciliğe başlayan Barlas, İngiltere macerası dışında gazeteciliğe üç defa daha ara vercektir ilerleyen hayatında. Bu tarihlerden birinde, 12 Mart'ın 'istemediği solcu' gazetecilerden olması sonucu Cumhuriyet'ten kovulunca dokuz ay kadar meslekten uzak kalır. Amcası Necip Sait'in fabrikasında hukuk müşavirliği yapar. Bulduğu bu boşluktan yararlanarak 1964'te bitirmesi gereken Hukuk Fakültesi'ni o yıl bitirir. Sonraki yıllarda mesleğe üçüncü kez bir ara daha verecektir Barlas. Belki bu dönemde Milliyet'te, Özal'la tanışmasına vesile olacak roportaj ve araştırma yazıları yazacaktır ama, Yılmaz Yalçıner'le birlikte soyunacağı iş adamlığında matbaacılık yaparak kısa sürede iyi paralar kazanacaktır. Yüzde 18 faizle aldığı krediyi yüzde yüzlere varan enflasyonist ortamda paraya çevirerek hızla büyürler. Ama, Özal'ın mimarı olduğu 24 Ocak Kararları onun iş hayatından çekilmesine yol açar.
   <br/>
   <br/>
   Son Havadis, Cumhuriyet, TRT, Günaydın, Milliyet, Güneş, Tercüman, Sabah, Star Televizyon Yorumculuğu, Hürriyet, tekrar Sabah ve Zaman gazetelerinde çalışan, sol bir gazetede başladığı gazeteciliği sağ bir gazetede noktalayan Mehmet Barlas, neredeyse çalıştığı bütün yerlerde 'patronlarla' anlaşmazlığa düşer. İlk tartışmasını 1977'de Günaydın'da muhalif yazıları nedeniyle Haldun Simavi ile yaşar. 12 Eylül'den iki gün sonra döneceği Milliyet'te 87'ye kadar kalır. Oradan Güneş'e geçer. Güneş'te ona vurulacak etiket hayatı boyunca peşini bırakmayacaktır Barlas'ın: "İş takipçisi gazeteci." Hikayeyi Barlas'tan dinleyelim: "Güneş'in patronu Mehmet Ali Yılmaz gelip, 'Bir arkadaşım İstanbul Belediyesi'ne en düşük fiyatı vermiş ama ihaleyi kaybetmiş. Olayda rüşvet dönüyor' dedi. Hemen Dalan'a gittim, sen rüşvet alıyorsun dedim. O da dosyaları getirdi, bahsi geçen kişi en yüksek telifi vermiş. Aradan iki ay geçti, İstanbul'da kar yağdı. Gazetede İstanbul Belediyesi kara teslim oldu diye bir haber. Bunun üzerine Dalan, "Barlas geldi benden patronu için iş istedi. Vermeyince şimdi muhalefet ediyor" demiş. Ertesi gün Bulvar gazetesinde küçük bir yazı çıktı 'iş takipçisi gazeteci' diye. Sabah da o sırada yeni çıkmaya başlamış. İşadamı Erdoğan Demirören, Özal'la Amerika'ya gitti. Adam akciğer kanseri, biliyorum. Sabah gazetesi 'İşadamı yağcılık olsun diye hastaneye yattı' diye bir haber yaptı. Böyle bir asparagas gazeteciliği. Biz bu haberlerin doğrularını Güneş'te yayınlayınca Bulvar'daki o küçük haberi Sabah manşete aldı. Ben de bunun üzerine aldım kalemi elime. 10 gün süren bir savaş başladı. Sonra Güngör Mengi telefon açtı, Barlas bizim işimiz seninle değil patronunla dedi."
   <br/>
   <br/>
   Zamanında Sabah'la böylesine bir kavgaya giren Barlas, bir süre sonra gelen teklifi reddetmez ve 91 seçimlerinde Sabah'ta yazarlık yapar. Yazılarında Özal'ı desteklemektedir. Özal seçimlere bir hafta kala Barlas'tan, Sabah'ta yazdığı yazıları Star televizyonunda okumasını ister. Kabul eder. Sabah'la yolları ayrılır. Bir süre sonra da yorumlardan rahatsız olan muhalif parti yetkilileri televizyonun sahiplerini sıkıştırınca Barlas'ın bu sefer televizyonla da yolları ayrılır. Hürriyet'ten Simavi'ler çağırır. Bir süre sonra, Hüsamettin Cindoruk'un yeğeni Emin Çölaşan'la aynı gazete sayfalarını paylaşan Barlas'ın Çölaşan'la kavgasına tanık olur okuyucular. Ardından yeniden Sabah'tan teklif alan Barlas, 1993'ten 97 Ekimine kadar burada yazar. Kendisini 28 Şubat'ın susturduğu bir gazeteci olarak gören Barlas'ın kısa süren bir de Zaman macerası olur.
   <br/>
   <br/>
   Türkiye'yi jurnallemek istemedim
   <br/>
   <br/>
   Kitap, madalya ve sinema filmleri koleksiyonu olan Barlas'ın elinde Pravda gazetesinden daha çok (üç tane) Lenin madalyası bulunuyor. 1968'de Cumhuriyet'te iken tanıştığı Canan (Paker) Hanım'la evliliğinden iki çocuk sahibi olan Barlas, böylece mesleğine dördüncü ve en büyük arayı da son iki yıldır çalışmayarak verir, hem de hiç birşey yapmadan: "Okuyorum, notlar çıkarıyorum. Pillerimi dolduruyorum. Kitap yazmayı düşünmüyorum." Bir Amerikan üniversitesinden teklif alan Barlas, dünyaya açılmak için iyi bir fırsat olarak görmesine rağmen 'anlatacaklarının Türkiye'yi dışarıda jurnallemekten başka birşey olmayacağını' düşünerek teklifi geri çevirir. 'Yazarsam bir daha gazetecilik yapmamam ve kimsenin yüzüne bakmamam gerekiyor' dediği için anılarını da yazmayı düşünmez. En azından şimdilik.
   <br/>
   <br/>
   Benden söylemesi, Türkiye'de rahat etmek istiyorsanız görmeyin, duymayın, düşünmeyin, söylemeyin, giymeyin. Tamam (mı) efendim.
   <br/>
   <br/>
   ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5477-37-inonunun-misket-arkadasi.html), [web.archive.org (arşiv bağlantısı)](http://web.archive.org/web/20120408061019/http://www.aksiyon.com.tr:80/aksiyon/haber-5477-37-inonunun-misket-arkadasi.html)
