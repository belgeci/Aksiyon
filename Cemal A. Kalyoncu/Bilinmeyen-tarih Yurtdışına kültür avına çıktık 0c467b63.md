# Yurtdışına kültür avına çıktık

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20040517042709im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040517042709im_/http://www.aksiyon.com.tr/resim/486/58.jpg" vspace="5"/>
  </p>
 </font>
 <font class="content">
  Türk Tarih Kurumu, yurtdışındaki tarihî Türk eserlerini tespit ediyor. Balkanlar, Ortadoğu, Kafkasya ve Asya ülkeleri üzerinde yoğunlaşan çalışmalara tek engel olan ülke Yunanistan. İsrail ise ‘Gelin, yevmiye verelim’ diyor. “İsrail, ülkesindeki Türk dünyası eserlerini araştıracaklara yevmiye vermeye hazır.” İsrail bunu, Türk Tarih Kurumu’nun Yurtdışındaki Tarihî Türk Eserlerinin Tespiti Projesi dolayısıyla önermiş. Türk Tarih Kurumu; Balkanlar, Ortadoğu ve Kafkasya’da yoğunlaştırdığı çalışma neticesinde tahmin edilen sayının üstünde Türk eseri tespit etmiş.
 </font>
 <p>
  <font class="content">
   Yusuf Halaçoğlu’nun başkanlığını yaptığı Türk Tarih Kurumu 1998 yılında bir proje geliştirdi: Yurtdışındaki Tarihî Türk Eserlerinin Tespiti Projesi. O yılın ağustos ayında altyapısı oluşturulan projenin finansman sorunu da halledildi. Buna göre, devlet bütçesinin yatırım programı bölümünden Devlet Planlama Teşkilatı (DPT) kanalı ile her yıl enflasyona bağlı artış gösterecek şekilde projeye pay ayrıldı. Yapılacak olan; dört bölgeye ayrılan dünya coğrafyasında, gerek kaybolmuş gerekse halen ayakta olan Türk ve Osmanlı, hatta daha önceki dönemlere ait Türk eserlerinin envanterinin çıkarılması idi.
   <br>
    <br/>
    Bütçe de ayrıldıktan sonra Prof. Dr. Yusuf Halaçoğlu’nun başkanlığında Prof. Dr. Bahaeddin Yediyıldız ile Prof. Dr. Bozkurt Ersoy bir araya gelip, 4 bölgeye ayrılan dünya coğrafyasında çalışmalar başlattı. Birinci bölge Balkanlar olarak tespit edilirken ikinci bölgenin içine Ortadoğu alındı. Üçüncü bölge ise Kafkasya ve Asya’dan müteşekkil. Bunun dışında kalan yerler de dördüncü bölgeyi oluşturdu.
    <br/>
    <br/>
    Türk Tarih Kurumu Başkanı ve proje yöneticisi Prof. Dr. Yusuf Halaçoğlu, çizim için bir mimar/mühendis, bir tarihçi ve bir de sanat tarihçisinden oluşan üçer kişilik ekiplerle yürütülen çalışmalarda en çok Balkanlar’da yol aldıklarını söylüyor. Ukrayna, Macaristan, Avusturya, Makedonya, Bulgaristan, Kosova ve Kırım tamamlanmış. Bosna Hersek ve Romanya’da çalışmalar devam ediyor. Yunanistan ise bunca iyi diyaloğa rağmen tam üç yıldır böyle bir envanter çalışması yapılmasına izin vermiyor. Halaçoğlu, bütün iyi niyetimize rağmen Yunanlıların politikasının değişmeyeceğini söyleyerek “Hatta kendilerine ‘Buyurun siz de Bizans eserlerinin envanterini çıkarın. Biz size yardımcı olalım’ diyerek açık teklifte bulunduk. Buna rağmen hâlâ izin vermiyorlar” açıklamasını yapıyor. Balkanlar’da tek problemli ülke olan Yunanistan’ın dışında Arnavutluk ve Sırbistan’da da sırası gelmediği için çalışmalar bitmemiş.
    <br/>
    <br/>
    Halaçoğlu, Ortadoğu’da ise Tunus’taki çalışmayı bitirdiklerini, bunun dışında Suriye ile anlaşma yapıldığını, bu çerçevede Halep ve Şam’ın bitirildiğini, ülkedeki kargaşadan sonra anlaşma doğrultusunda çalışmaların süreceğini belirtiyor. Bu coğrafyada Irak’ta savaş dolayısıyla çalışmalar devam etmiyor. Musul ise tamamlanmış durumda. Mısır’da da İskenderiye’nin bir kısmı ve Asuan kalmış sadece. Halaçoğlu’nun söylediklerine göre Libya ile bir ön anlaşma yapılmış, Cezayir de konuya olumlu yaklaşım sergiliyor. İran da anlaşma sağlanmış ülkeler arasında yer alıyor. Afrika’da Somali, Habeşistan gibi yerlere ise henüz girilmemiş. Bunun dışında, yakın zamanda bir Osmanlı kalesi olan Ecyad’ı yıkarak yerine otel inşa eden Suudi Arabistan ve Yemen’le görüşme yapmak bile söz konusu olmamış. Zaten Yemen’de çok az Türk eseri kalmış.
    <br/>
    <br/>
    Projede üçüncü bölgeyi teşkil eden Kafkasya’da ise Kırgızistan tamamlanmış, Kazakistan’da çalışmalar sürüyor. Hindistan’la da anlaşma sağlanmış; ama burası çok büyük bir coğrafyayı içerdiği için, ekip yetersizliğinden çalışmalara başlanamamış.
    <br/>
    <br/>
    Yunanistan çalışmaya izin vermezken ülke bazında en ilginç teklif ise İsrail’den gelmiş. Prof. Dr. Yusuf Halaçoğlu, İsrail’in “Gelecek herkes için yevmiye veririz” dediğini aktarıyor.
    <br/>
    <br/>
    Üçer kişiden oluşan ekipler, daha çok üniversitelerin kapandığı dönemlerde çalışmalarını yoğunlaştırabiliyor. Araştırma yapılan ülkedeki eser yoğunluğuna göre çalışmanın süresi 2,5 ay veya daha fazla olabiliyor. Bulunulan ülkeden de bir kişinin katıldığı ekip dağ taş, dere tepe demeden, bugün bakımsız ve yıkık olanların yanında, artık yerinde olmayan Türk eserlerinin tespitini de yapıyor. Tabii yerinde olmayan bir eser rastgele aranmıyor. Söz konusu eserin bilimsel çalışmalarda adı geçip geçmediğine dair taramalar yapılıyor. Bu şekilde gün yüzüne çıkarılan kayıp eserler de olmuş.
    <br/>
    <br/>
    Yapılan çalışmaların temelinde rolöveye temel teşkil edecek şekilde eserin envanterinin çıkarılması yatıyor. Fotoğrafları ile birlikte video kaydı da yapılan eserin, ölçekli lazerlerle ebat ölçümleri gerçekleştiriliyor. Restorasyona muhtaç eserlerin yanı sıra, az da olsa korunmuş Türk eserleri de mevcut, tespit edilenler arasında. Proje kapsamında yürütülen bir çalışma da Türk mezarlarının tespit edilmesi. Mezar taşları da okunuyor fakat bu çalışma sadece önemli Türk şahsiyetleri ile sınırlı tutulmuş.
    <br/>
    <br/>
    Prof. Dr. Yusuf Halaçoğlu, projenin ilginç sonuçları hakkında da mesela Bulgaristan’daki Türk eserleri ile ilgili şunları söylüyor: “Bulgaristan’da 78 tane eserden bahsediliyordu. Çalışmalar sonunda 300’den fazla eserimiz çıktı orada.” Tabii bunların hepsi Osmanlı eseri değil. Bütün Türk dünyası eserlerini kapsıyor bu rakam. Mısır’da da şu an itibariyle 331 eserimizin varlığı tespit edilmiş.
    <br/>
    <br/>
    Eserlerin kullanılmasına gelince... Halaçoğlu, özellikle Suudilerin etkisi ile çokça restorasyona tabi tutulan Türk eserlerinin tahrip olduğunu ifade ediyor. Halaçoğlu, Osmanlı mimari etkisinin bozulması olarak adlandırılacak bu operasyonların bilinçli bir yok etme çalışması olduğunu düşünüyor. Bu tahribatı önlemek için çeşitli anlaşmalar yapılmış. Mesela Kosova’da bundan sonra yapılacak tüm restorasyon çalışmaları Türklerle işbirliği halinde yürütülecek.
    <br/>
    <br/>
    Çalışmalar sonunda ortaya çıkan verilere göre camiler, Kırım örneğinde olduğu gibi daha çok depo veya kiler olarak kullanılırken, çok hor kullanılmış bedesten ve kervansarayların sayısı da az değil. Bunun yanında, Makedonya’da bir kervansarayın, üniversite tarafından çok güzel bir şekilde restore edilerek sanat yüksek okulu olarak hizmet verdiği de bir gerçek.
    <br/>
    <br/>
    Peki elde edilen veriler ne olacak? Halaçoğlu, bunların sadece internet aracılığı ile yayınlanmayacağını, her ülkeye yönelik birer kitap çalışması yapacaklarını anlatıyor.
    <br/>
    <br/>
    Proje’nin 5 ile 10 yıl arasında bir zamana yayılabileceğini söyleyen Türk Tarih Kurumu Başkanı Prof. Dr. Yusuf Halaçoğlu, en önemli sorunlarının restorasyon olduğunu ifade ediyor. Öncelikle, restorasyon yapılacak ülke, dışarıdan bir firmanın ülkeye girmesine sıcak bakmıyor. Dolayısıyla Türkiye’den bir restorasyon ekibi göndermek imkanı olmuyor. İkinci sıkıntılı nokta ise Kültür Bakanlığı’nın yurtdışında restorasyon yaptıracak kanunî yetkiye sahip olmaması. Bu durumda bir tek çıkış noktası kalıyor. O da, Türk büyükelçiliği aracılığı ile o ülke şartlarına uygun bir ihale açılıp para transferinin sağlanması ve Türk uzmanların da projenin başında denetmen olarak bulunması...
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11308&yorum_id=1), [web.archive.org (arşiv bağlantısı)](http://web.archive.org/web/20040517042709/http://www.aksiyon.com.tr:80/detay.php?id=11308&yorum_id=1)
