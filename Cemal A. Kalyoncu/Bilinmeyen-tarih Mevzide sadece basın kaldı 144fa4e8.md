# Mevzide sadece basın kaldı

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20030826095315im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030826095315im_/http://www.aksiyon.com.tr/resim/44/26.jpg" vspace="5"/>
  </p>
 </font>
 <font class="content">
  28 Şubat’ta ne bir radyodan, ne de bir televizyondan üniformalı birinin görüntüsü eşliğinde ‘Dikkat! Dikkat!’ diye başlayan bir açıklama duyduk. Ama aradan birkaç yıl geçtikten sonra öğrendik ki, 28 Şubat da darbe imiş; hem de post—modern bir darbe. 28 Şubat’ın etkin isimlerinden Erol Özkasnak itiraf etti bunu; üstelik kapalı kapıların ardında değil, televizyonda.
 </font>
 <p>
  <font class="content">
   Herşey ne zaman başladı, aslında bu belli değil. Belli olan, o zamanda, yani 28 Şubat 1997 tarihinde 9 saat süren bir MGK toplantısı ile nihayetlenen dönemde, seçimle iktidara gelen siyasi iradenin, askeri iradenin isteği ile görevini iade etmek zorunda bırakıldığı idi.
   <br/>
   <br/>
   O zaman, işin asıl sebepleri üzerine, aklıselim sahibi kalemler dahil kimse yazamadı, konuşamadı. Olayın aslında farklı bir amaç güttüğü, ortalık durulunca ancak yazılabildi. Mesela Hacettepe Üniversitesi’nden Prof. Mustafa Erdoğan “... büyük medya dayandığı sermaye gruplarının şaibeli birtakım çıkarları için tehlikeli gördüğü hükümetlere ‘irtica’ ve ‘bölücülük’ temelli şantaj siyaseti uygulamak suretiyle, silahlı kuvvetlerin sivil yönetime karşı alarma geçmesini kolaylaştırmayı adet haline getirmiştir” dedi daha sonra.
   <br/>
   <br/>
   O sürecin başlangıcında, işin görünür kısmına bakıldığında, Refah Partili Sincan Belediyesi’nin bir Filistin gecesi düzenlemesi, daha sonra post—modern’ darbeyi yapacak olanların gözünde bardağı taşıran son damla olarak görülmüş, ardından 4 Şubat 1997’de Sincan caddelerinde tanklar yürütülmüştü. Yani irtica ülkede birinci tehlike olarak görülmeye başlanmıştı.
   <br/>
   <br/>
   Yolsuzluk veya başka sorunlar geri plana itildi ve 28 Şubat 1997 tarihinde, Cumhurbaşkanı Süleyman Demirel başkanlığında toplanan o tarihi MGK toplantısı 18 maddeden oluşan bir ‘yapılacaklar listesi’ ile sonuçlandı. Kıyafet Kanunu’na aykırılık, Kur’an kurslarının takibi, devletteki köktendinci kadrolaşmanın önüne geçilmesi, TCK’nın 163. maddesinin kaldırılmasının oluşturduğu boşluğun doldurulması, temel eğitimin 8 yıla çıkarılması bunlardan bazılarını oluşturdu.
   <br/>
   <br/>
   Erbakan Hükümeti’nin talihsizliklerinden biri de, iktidara geldikten kısa bir süre sonra Susurluk hadisesinin ortaya çıkmış olması idi belki. Bunun da oluşturduğu gergin ortamda, bir yandan askerler, diğer yandan iş dünyasından TOBB, Türk—İş, DİSK, TESK ve TİSK gibi 5’li Çete’nin baskısı, öte yandan hukuk adamı olması gerekenlerin ‘devlet adamlığına’ soyunup iktidarın karşısına dikilmeleri, belki bunlardan daha önemlisi medyanın yangına körükle gitmesi, hatta yangına yakıt taşıması karşısında Erbakan daha fazla dayanamadı ve 30 Haziran 1997 tarihinde, Tansu Çiller’e devretmek üzere başbakanlığı bıraktı. Bu arada DYP’den de ardı ardına istifalar gelmeye başlamıştı. Ve bir süre sonra da,  bu ayrılanlar Hüsamettin Cindoruk’un başkanlığında ‘şemsiyeli parti’ DTP’yi kurdu. Bu sırada Tansu Çiller, bütün kamuoyu gibi Refahyol protokolü gereği hükümeti kurma görevinin kendisine verileceğini beklerken, Cumhurbaşkanı Demirel, beklentilerin aksine, DYP’nin başına kendi elleriyle getirdiği kızına bir anlamda üvey baba muamelesi yaparak, hükümet olma görevini Mesut Yılmaz’a verdi. Ve böylece ANAP—DSP ve DTP (Anasol—D) hükümeti kurulmuş oldu. Süreç, etkisini, 18 Nisan 1999 tarihinde yapılan genel seçimlerde de gösterdi. Hatta yine Erol Özkasnak, açık açık “28 Şubat’ı yapmasaydık, 18 Nisan seçimlerinin neticesi böyle olmazdı” bile dedi.
   <br/>
   <br/>
   Bu süreç ‘post—modern darbe’ olarak tarihte yerini aldı. Aradan birkaç yıl geçip de sürecin ağır baskısı ortadan kalkmaya başlayınca ve bir de o süreçte görevli olan Genelkurmay üst yönetimi yavaş yavaş emekliye ayrılınca, 28 Şubat döneminin aleyhinde sesler de yükselmeye başladı. En büyük gürültüyü Özkasnak Paşa’nın, “28 Şubat post—modern darbedir” demesi kopardı. Bunun karşısında kamuoyundan ‘Madem bu darbedir, Anayasa’ya aykırıdır ve cezası idamdır’ sesleri yükseldi. Sonra, 28 Şubat sürecinin kilit isimlerinden Özkasnak Paşa ile dönemin mühim gazetecilerinden Hürriyet’in Ankara Temsilcisi Sedat Ergin karşı karşıya geldi. Beyaz Enerji Operasyonu’nda düğmeye askerlerin bastığı haberini manşete çeken Hürriyet ve Ergin kaynağı açıklamamış ve böylece gazete, emekli askerlerle bir polemik yaşamak zorunda kalmıştı. Olay sonucunda Erol Özkasnak, Sedat Ergin’e kızgınlığını şöyle dile getiriyordu: “(...) Ancak bu tehlike atlatıldıktan sonra o süreci ve komutanlarını küçük düşürmeye dönük haberler gazetecilik etiğiyle bağdaşmaz.”
   <br/>
   <br/>
   Ve 28 Şubat’ın son bombası, üzerinden dört yıl geçtikten sonra 2002 yılında patladı. Sisi lakaplı Seyhan Soylu, Zaman’dan Nuriye Akman’a, 28 Şubat sürecinde, kendisinin de Jandarma İstihbarat’ı adına görevler üstlenip, özellikle Fadime Şahin, Ali Kalkancı gibi hadiselerin gündeme gelmesinde rol oynadığını ifşa etti.
   <br/>
   <br/>
   28 Şubat sürecinin önde gelen isimlerinin en hızlı değiştiği kesim askeriye oldu. Askeri sistemdeki kurallar gereği emeklilikleri gelen üst düzey yönetim kademesinde, o süreçten neredeyse kimse kalmadı. Bürokrasi de değişimin yaşandığı bir diğer yer oldu. 28 Şubat sürecinin iş dünyasındaki kadrolarında ise kısmen bir değişiklik gözlendi. Basın ise bu kurumlar arasında en yavaş değişen, hatta hiç değişmeyen tek kurum olarak öne çıktı.
   <br/>
   <br/>
   Aşağıda, isim kadrosu ve bugün yaptıkları hakkında bilgiler bulacağınız 28 Şubat döneminin, daha çok uzun seneler kamuoyunun gündemine geleceği ve daha çok zaman tartışılacağı kesin. Ve her yıl dönümünde, karanlıkta kalan bir bölümünün daha aydınlığa kavuşturulacağı ve belki kafaların biraz daha bulanacağı da muhakkak.
   <br/>
   <br/>
   28 Şubat’ta ne olmuş, 28 Şubat’ı kimler, niçin yapmıştı sahi?
   <br/>
   <br/>
   28 ŞUBAT’TA ADI GEÇENLER ŞİMDİ NE YAPIYOR?
   <br/>
   <br/>
   ASKERİYE
   <br/>
   <br/>
   İsmail Hakkı Karadayı:
   <br/>
   <br/>
   Dönemin Genelkurmay Başkanı. 30 Ağustos 1994’te Genelkurmay Başkanı olan Karadayı, 1998’de emekliye ayrıldı. 1932 yılında Çankırı’da doğan, evli ve iki çocuk babası olan Karadayı’nın özellikle Çevik Bir’in çıkışlarından rahatsızlık duyduğu medyaya yansıdı. Karadayı, şimdi emekliliğin tadını çıkarıyor.
   <br/>
   <br/>
   Çevik Bir:
   <br/>
   <br/>
   Dönemin Genelkurmay İkinci Başkanı idi. Birinci Ordu Komutanlığı’na getirildikten sonra buradan emekli oldu. Adı bir ara cumhurbaşkanlığı için geçti; adaylık için nabız yoklayan Bir, geri adım attı. Emekli olduktan sonra konferansların aranılan ismi olan Bir, ‘omuzdan yıldızlar düşünce, Çevik Paşa’nın kaybolacağını sananları’ böylece yanılttı. Bir, geçen bayramda da zaten sık sık gittiği Amerika’daydı ve CSIS adlı bir kuruluşta, ‘ufuk açıcı’ bir konferans verdi. Çevik Bir, yayın kurulunda yer aldığı Ulusal Strateji dergisinde yazılar da yazıyor artık. Bir, ünlü ‘Andıç’ hadisesinde, Erol Özkasnak’la birlikte adı geçen iki kişiden biri olarak da anılıyor.
   <br/>
   <br/>
   Erol Özkasnak:
   <br/>
   <br/>
   Genelkurmay Genel Sekreteri idi. Milli Güvenlik Akademisi Komutanlığı görevini üstlendi. Bir yandan emekliliğin tadını çıkarmaya başlamışken, bir yandan da medyaya flaş açıklamalarda bulundu. Cengiz Çandar da söylemişti; ama resmi bir ağız olarak ilk defa ondan duyduk 28 Şubat’ın “post—modern darbe” olduğunu. Büyük gazetelerin yazar ve yöneticileri ile yaptığı tartışma yine gündeme oturdu.
   <br/>
   <br/>
   Güven Erkaya:
   <br/>
   <br/>
   Deniz Kuvvetleri Komutanı idi. 1973—1974 yıllarında Kocatepe Muhribi Komutanlığını yaptı. İdaresindeki Kocatepe Muhribi Kıbrıs Barış Harekatı sırasında, Türk Hava Kuvvetleri uçaklarınca yanlışlıkla batırıldı. 28 Şubat’ın kilit isimleri arasında yer alan Erkaya, Batı Çalışma Grubu gibi çok tartışılan bir projenin de önemli kişilerinden oldu. 30 Ağustos 1997’de emekli olunca kendisine büyükelçilik unvanı verildi. Bir süre Korkmaz Yiğit’le birlikte boy gösterdi. Ege Ordusu’nun kaldırılması fikrini ortaya atınca Genelkurmay Başkanlığı tarafından eleştiri aldı. 28 Şubat’ın gizli kalmış yanları da dahil anılarını, arkadaşı, Büyükelçi Taner Baytok’a anlatan Erkaya, orada, Erbakan’ın kendilerini tutuklatacağından korktuğunu da dile getirdi.  24 Haziran 2000’de kanserden öldü.
   <br/>
   <br/>
   Hüseyin Çetin Saner:
   <br/>
   <br/>
   Dönemin Genelkurmay Harekat Dairesi Başkanı. Batı Çalışma Grubu’nun da başkanı idi. 28 Şubat’tan sonra 6. Kolordu Komutanlığı’nın başına getirildi, daha sonra korgeneral rütbesi ile emekli oldu.
   <br/>
   <br/>
   Hüsnü Dağ:
   <br/>
   <br/>
   Kurmay Albay. Dönemin Basın ve Halkla İlişkiler Daire Başkanı idi. Karargâhtan emekli oldu.
   <br/>
   <br/>
   Salim Dervişoğlu:
   <br/>
   <br/>
   28 Şubat’ın Donanma Komutanı. Daha sonra Deniz Kuvvetleri Komutanlığı’na getirilen Oramiral Dervişoğlu 1999 yılında emekliye ayrıldı.  “Post modern bir darbe” olduğu iddiasına karşılık, 28 Şubat’ın Anayasal bir hareket olduğunu savundu.
   <br/>
   <br/>
   Osman Özbek:
   <br/>
   <br/>
   28 Şubat döneminde Erzurum Bölge Komutanı, Erbakan da, malum başbakandı. Özbek’in ismi, Artvin’de yaptığı bir konuşmada, T.C. başbakanına uygunsuz sözler sarf eden bir T.C. subayı olarak hafızalarda yer etti. Daha sonra Jandarma Genel Komutanlığı Harekat Başkanlığına getirilen Tümgeneral Özbek, YAŞ kararıyla atandığı yeri beğenmeyip, bunu harcanma olarak değerlendirdi ve ordudan ayrıldı.
   <br/>
   <br/>
   Teoman Koman:
   <br/>
   <br/>
   Dönemin Jandarma Genel Komutanı. 1988–89 yıllarında MİT Müsteşarlığı yaptı. Orgeneralliğe yükselerek 1995 yılında Jandarma Genel Komutanlığı’na atanan Koman, 1997 yılında emekli oldu. JİTEM’in sorumlusu olduğu söylendi, konuşuldu. Ardından, Cavit Çağlar’ın sahibi olduğu Nergis Holding’in Yönetim Kurulu’nda bulundu, İnterbank’ın üst yönetiminde görev aldı. Batık banka operasyonları sırasında adı yargılananlarla birlikte anıldı.
   <br/>
   <br/>
   Doğu Aktulga:
   <br/>
   <br/>
   Ege Ordu Komutanı iken orgeneral rütbesi ile 30 Ağustos 1999 yılında emekli oldu.
   <br/>
   <br/>
   Kemal Yavuz:
   <br/>
   <br/>
   1992—94 yılları arasındaki Harp Akademileri Komutanlığı, üniformalı olarak görev yaptığı son yer oldu. 28 Şubat sürecinde ordunun ‘sivil kanadı’ gibi çalıştı. Üniformalıların söyleyemediği görüşleri dile getirmesiyle kamuoyunda adından sık söz ettiren Yavuz, bir ara TV’de diğer emekli askerlerle birlikte program yaptı. Şimdi ise Akşam’da köşe yazıyor.
   <br/>
   <br/>
   SİYASİLER:
   <br/>
   <br/>
   Süleyman Demirel:
   <br/>
   <br/>
   28 Şubat’ta devletin zirvesindeki isim oydu. 9. Cumhurbaşkanı olarak süresi doldu, emekli oldu. Günlerini ziyaretçileri kabul ederek, çağrıldığı yerlerde konferanslar vererek geçiriyor.
   <br/>
   <br/>
   Necmettin Erbakan:
   <br/>
   <br/>
   Dönemin başbakanı. Süreç sonucunda görevi bırakmak zorunda kaldı. Partisi Refah, başkanlığını Yekta Güngör Özden’in yaptığı Anayasa Mahkemesi tarafından kapatıldı. Beş yıl siyaset yapma yasağı aldı.
   <br/>
   <br/>
   Tansu Çiller:
   <br/>
   <br/>
   DYP Genel Başkanı, Dışişleri Bakanı ve Başbakan Yardımcısı idi. Erbakan’la Refahyol’u kurması ağır eleştirilere neden oldu. 3 Kasım 2002 seçimlerinde barajın altında kaldı.
   <br/>
   <br/>
   Mesut Yılmaz:
   <br/>
   <br/>
   ANAP Başkanı. Dönemin muhalefetini temsil ediyordu. 3 Kasım seçimlerinde partisi barajı aşamadı. Bu yüzden mi bilinmez, Hürriyet’in pazar ekinde çizen Latif Demirci’nin karikatürlerinde ara sıra boy gösteren Yılmaz, onun dışında hiç bir yerde gözükmüyor. Almanya’da Bohum Üniversitesi’nde ders vereceği konuşuluyor.
   <br/>
   <br/>
   Meral Akşener:
   <br/>
   <br/>
   54. Hükümet’te Mehmet Ağar’ın ayrılması ile İçişleri Bakanı oldu. Emniyet’te özel istihbarat oluşturarak Genelkurmay’ı dinlemekle suçlandı. Çiller ailesine yakınlığının ve hizmetlerinin karşılığını alamadı. 28 Şubat’ı ‘sosyolojik bir fay kırığı’ olarak değerlendiren Akşener, MHP’ye geçti. Şimdi Meclis’te değil.
   <br/>
   <br/>
   Yalım Erez:
   <br/>
   <br/>
   28 Şubat sürecinin Sanayi ve Ticaret Bakanı. 26 Mayıs 1997’de bakanlıktan ayrıldı. Erbakan başbakanlıktan çekildiğinde, Demirel hükümeti kurma görevini Çiller’e değil de Yılmaz’a verince, Erez de burada aynı bakanlık görevini ifa etti. Daha sonra 1999 seçimlerinde Muğla Bağımsız Milletvekili olarak yine Meclis’e girdi. Hiç bir parti Parlamentoda hükümet kuracak çoğunluğu sağlayamadığı için, koalisyon gündeme geldi. Demirel önce görevi Ecevit’e verdi. Onun girişimleri sonuçsuz kalınca, Yalım Erez’i hükümeti kurmakla görevlendirdi. Onun çabaları da yetmeyince Erez, başbakanlığın sınırından dönmüş oldu. Şimdi kendi işinin başında.
   <br/>
   <br/>
   Hüsamettin Cindoruk:
   <br/>
   <br/>
   DYP’den kopanlarla birlikte DTP’yi kurdu. O süreçte ANAP–DSP koalisyonunun küçük ortağı oldu. Anasol–D Hükümeti’nin ortaya çıkmasında kilit siyasetçi rolü onundu. 1999 seçimlerinde Meclis dışında kaldı.
   <br/>
   <br/>
   Turhan Tayan:
   <br/>
   <br/>
   Dönemin DYP’li Milli Savunma Bakanı. Refah Partililer, daha sonra Tayan’a bu bakanlığı verdiklerine pişman olduklarını dile getirdiler.
   <br/>
   <br/>
   MAHŞERİN ÜÇ ATLISI
   <br/>
   <br/>
   Vural Savaş:
   <br/>
   <br/>
   28 Şubat’ın sivil kesimdeki en önemli ismi olarak öne çıktı. Yargıtay başkanlığı için yapılan seçimlerde en yüksek ikinci oyu (93) almasına rağmen Cumhurbaşkanı Süleyman Demirel tarafından 17 Ocak 1997’de Yargıtay Cumhuriyet Başsavcılığı’na seçildi. Refah Partisi’nin (RP) kapatılması için Anayasa Mahkemesi’ne başvuran kişi oldu. RP, 16 Ocak 1998 tarihinde kapatıldı. Savaş, 7 Mayıs 1999 tarihinde de, bu sefer Fazilet Partisi (FP) hakkında kapatma davası açtı. Kendisi de 21 Ocak 2001 tarihinde emekliye ayrıldı.
   <br/>
   <br/>
   Yekta Güngör Özden:
   <br/>
   <br/>
   Dönemin Anayasa Mahkemesi Başkanı. 28 Şubat’ın, sivil (görünümlü) bürokraside ilk tasfiyesi olan Özden, 1 Ocak 1998 tarihinde emekliye ayrıldı. Yerine Ahmet Necdet Sezer geldi. Özden, 1998’de Atatürkçü Düşünce Derneği Başkanlığı’na seçildi. 2000 yılında da Türk Hukuk Kurumu Başkanı oldu.
   <br/>
   <br/>
   Nuh Mete Yüksel:
   <br/>
   <br/>
   Dönemin Ankara DGM Başsavcısı. 2002 yılında, bir kadınla birlikte uygunsuz görüntülerinin olduğu kasetler ortaya çıkınca, DGM Cumhuriyet Savcılığı’ndan Ankara Cumhuriyet Savcılığı’na tenzili rütbe aldı.
   <br/>
   <br/>
   BÜROKRASİ:
   <br/>
   <br/>
   Bülent Orakoğlu:
   <br/>
   <br/>
   Emniyet İstihbarat Dairesi eski Başkanvekili. Ordu içinden Emniyet’e bilgi taşımasıyla gündeme oturdu. Kamuoyunda ‘Köstebek Davası’ olarak adlandırılan bir yargılanma sürecinden sonra beraat etti. DYP’den milletvekili adayı oldu.
   <br/>
   <br/>
   Kemal Gürüz:
   <br/>
   <br/>
   Değişmez YÖK Başkanı. 1995’ten bu yana, üniversite camiasının en çok eleştirdiği isim olmasına rağmen YÖK’ün başında duruyor. 1990—92 yıllarında Tübitak Başkanlığı görevinde de bulanan Gürüz, 6 Aralık 1995’te, Demirel’in onayıyla YÖK Başkanlığına getirildi. 28 Şubat sürecinin neredeyse değişmeyen tek ismi.
   <br/>
   <br/>
   Sönmez Köksal:
   <br/>
   <br/>
   Milli İstihbarat Teşkilatı’nın başına getirilen ilk sivil müsteşar. 9 saat süren tarihi MGK toplantısı onun açış konuşması ile başladı. 1992 yılından 14 Ocak 1998 tarihine kadar kurumun başında kaldı. Bu tarihte Paris’e büyükelçi olarak atandı. Buradan emekli olan Köksal, sanatçı eşi Filiz Akın’la birlikte emekliliğin keyfini çıkarıyor.
   <br/>
   <br/>
   28 ŞUBAT’IN EN SİVİL KANADI
   <br/>
   <br/>
   Seyhan Soylu (Sisi):
   <br/>
   <br/>
   Kendi deyimiyle 28 Şubat sürecinin gizli kahramanı. Dolayısıyla o süreçten sonra yapılan açıklamalar içerisinde, döneme ait en flaş açıklamanın da sahibi. Şimdilerde organizatörlük yapan Sisi, Zaman’dan Nuriye Akman’a ‘28 Şubat sürecini başlatan kişi’ olduğunu söyledi. O dönemlerde JİTEM’in yayın organı olduğunu belirttiği Strateji Dergisi’nde çalışan Sisi, Emire Kalkancı, Ali Kalkancı, Fadime Şahin olaylarında de etkili olduğunu açıkladı.
   <br/>
   <br/>
   Ali Kalkancı, Fadime Şahin, Müslüm Gündüz: Dönemin önemli karakterleri. Filmin drama sahnelerinde onlar vardı. Amaçları neydi hâlâ da anlaşılamadı.
   <br/>
   <br/>
   ‘BİZİM 5’Lİ ÇETE’:
   <br/>
   <br/>
   Refik Baydur:
   <br/>
   <br/>
   5’li sivil inisiyatif olarak adlandırdıkları ve TİSK, TESK, TOBB, Türk–İş ile DİSK’in de birlikte hareket ettiği ‘bizim çete’nin üyelerinden. Çok uzun yıllardan bu yana Türkiye İşveren Sendikaları’nın (TİSK) başında bulunan Baydur, 5’li çetenin ‘Bizim Çete’ adıyla kitabını da yazdı.  Fuat Miras: TOBB Başkanı idi, 5’li çetenin en güçlülerinden biri olarak 28 Şubat sürecine destek verdi. 2001’de TOBB Başkanlığından olan Miras, Diler Denizcilik’in başında işlerini sürdürüyor.
   <br/>
   <br/>
   Bayram Meral:
   <br/>
   <br/>
   Post modern darbeyi işçi patronu olarak destekleyen Türk–İş’in başkanı. 1965’te sendikacılığa başladı. 19 Yıl Yol–İş Sendikası’nda, 10 yıl da Türk–İş’te başkanlık yaptı. 2002 yılında CHP’den milletvekili seçildi.
   <br/>
   <br/>
   Rıdvan Budak:
   <br/>
   <br/>
   Bizim Çete’nin diğer işçi patronu. DİSK Başkanı idi. Hemen ardından 1999 seçimlerinde DSP’den milletvekili oldu. DSP’nin halk nezdinde inandırıcılığını kaybettiğini söyleyerek Ecevit’e karşı bayrak açtı. Sonra bağımsız milletvekili olarak Meclis’te yer aldı. Şimdi Meclis dışında. Derviş Günday: O da 28 Şubat’ın ‘silahsız’ kuvvetlerinden. TESK’in uzun yıllardır değişmez başkanlığını yapıyor.
   <br/>
   <br/>
   MEDYA:
   <br/>
   <br/>
   Medya, 28 Şubat sürecinden sonra değişimi en yavaş olan, hatta değişmeyen mevzi. İş dünyasında bile değişimler olurken medyada bir tek Dinç Bilgin tasfiye oldu. Bunun dışındaki yapı kendini muhafaza ediyor.
   <br/>
   <br/>
   28 Şubat döneminde ismi en çok gündeme gelen bazı medya mensuplarının başında öncelikle, o dönemde yayın yönetmeni olanlar geliyor. Hürriyet’ten Ertuğrul Özkök, Sabah’tan da Zafer Mutlu gibi. 28 Şubat’ta esen rüzgar dindikten sonra yaşanan bazı tartışmalar sebebiyle ismi öne çıkanlar arasında Hürriyet’in Ankara Temsilcisi Sedat Ergin, o zaman Sabah’ın Ankara Temsilcisi olan ve bugün Star gazetesini çıkaran Fatih Çekirge ile Tuncay Özkan, Ali Kırca, Yavuz Donat, Fikret Bila ve 2001 krizinden sonra Hürriyet’ten ayrılan İsmet Solak gibi isimler de bu dönemde öne çıkanlar arasında yer aldı.
   <br/>
   <br/>
   MEDYA (28 ŞUBAT’IN HEDEFİNDEKİLER):
   <br/>
   <br/>
   Cengiz Çandar: PKK destekçisi olduğu iddiasıyla Sabah’tan uzaklaştırıldı.
   <br/>
   <br/>
   Nazlı Ilıcak: Andıç olayını ortaya çıkardı.
   <br/>
   <br/>
   M. Ali Birand: Cengiz Çandar’la aynı kaderi paylaştı.
   <br/>
   <br/>
   Mehmet Barlas: 28 Şubat sürecinde gazeteler onu taşıyamadı.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2426), [web.archive.org (arşiv bağlantısı)](http://web.archive.org/web/20030826095315/http://www.aksiyon.com.tr:80/detay.php?id=2426)
