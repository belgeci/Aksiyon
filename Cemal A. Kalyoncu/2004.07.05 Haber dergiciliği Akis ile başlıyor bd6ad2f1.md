# Haber dergiciliği Akis ile başlıyor

*Cemal A. Kalyoncu 2004.07.05*

<div bgcolor="#FFFEF6">
 <font>
  <img border="0" height="1" src="/web/20051220194430im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051220194430im_/http://www.aksiyon.com.tr/resim/500/50.jpg" vspace="5"/>
  </p>
 </font>
 <font class="content">
  15 Mayıs 1954’te Metin Toker ve iki ortağının yayımladığı Akis, tarafsızlık ilkesiyle yola çıktı ama bunu fazla sürdüremedi. Özellikle DP’ye muhalif yayınlarıyla tirajını artırdı. Toker’in, 60 darbesinin hikayesini yazdığı sayı 150 bin sattı.
 </font>
 <p>
  <font class="content">
   Türkiye’de, daha doğrusu Osmanlı’da dergiciliğin başlangıcını birçok yeni gelişmeye adım atılan Tanzimat Dönemi’ne dayandırmak mümkün. Bu dönemde günlük gazetelerle birlikte bugünkü gibi haftalık, 15 günlük ve aylık periyotlarla yayımlanan mecmuaları da görmekteyiz.
   <br>
    <br>
     Avrupa’da dergiler, ilmî cemiyetlerin yayın organı kimliğiyle ortaya çıkıyor. Türkiye’de ilk çıkarılan dergi unvanını taşıyan Mecmua—i Fünun (1862), Münif Paşa’nın kurduğu Cemiyet—i İmiye—i Osmaniye adlı derneğin yayın organıdır. Fizik, kimya, felsefe, ruhbilim, tarih, sosyoloji ve coğrafya gibi konularda makalelere yer verilen mecmua 50 sayı yayımlanır. Münif Paşa, çeşitli salgın hastalıklar (kolera gibi) yüzünden yayınına ara verdiği dergiyi iki defa daha çıkarmayı dener. Fakat, ilkine gösterilen ilgi diğerlerine gösterilmeyince dergi kendiliğinden kapanır. Bu dönemde, Cemiyet—i Fünun’a karşı Bab—ı Ali katiplerinden müteşekkil bir grup, örgütlendikleri Cemiyeti Küttap çatısı altında Mecmua—i İbritname’yi çıkarır. İlk resimli mecmua denebilecek yayın ise Mustafa Refik’in Mirat’ıdır. Mirat ancak üç sayı yayımlanabilir. Bu dönemde, çocuk, kadın, musiki gibi çeşitli alanlarda çok sayıda dergi yayın hayatına atılır.
     <br/>
     <br/>
     Türk dergiciliğinin önemli yapı taşlarından biri de 1896—1901 arasında çıkan Servet—i Fünun’dur. Aynı adlı topluluğun imzasını attığı dergide kişisel konulara yer verilmesinin yanı sıra, günlük hayat da ele alınmıştır. Ama edebiyat ağırlıklıdır. Bu yayınlara haber dergisi demek mümkün değildir. Haber dergiciliğinin Türkiye’deki macerası, 1950’lerin ortalarına rast gelir.
     <br/>
     <br/>
     Gerçekte, Türk dergiciliği, Cumhuriyet ile başlamıştır. Zekeriya Sertel’in Büyük Mecmua’sı 1919’da çıkar. Derginin yazar kadrosunu edip, şair ve fikir adamları oluşturmaktadır. İlk sayılarındaki yazıların konusu hayalidir. Sertel, derginin yayın politikasını şu satırlarla anlatıyor: “(İzmir’in Yunanlar tarafından işgaline) kadar susar gibi görünen arkadaşlar, birden patlayan bir volkan gibi ateş püskürmeye başladılar. Her biri ayrı bir açıdan halkın çektiği acıyı anlatmaya çalışıyordu...” Dergi, İzmir ve İstanbul’un işgaline yer vererek ilgi uyandırıyordu okur nezdinde.
     <br/>
     <br/>
     Bu dönemde Tarık Mümtaz Göztepe, Ümid; Refik Halit Karay da Aydede adlı bir mizah dergisi çıkarır. Dr. Şefik Hüsnü’nün 1919’da neşrettiği ve ancak 5 sayı çıkan Kurtuluş ile 1921—1925 arasında 30 sayı yayımlanan Aydınlık dergileri de dönemin mühim neşriyatlarındandır. Aydınlık, bu dönemde de sosyalist bir partinin yayın organıdır.
     <br/>
     <br/>
     Akbaba
     <br/>
     <br/>
     7 Aralık 1922’de Yusuf Ziya Ortaç ile bacanağı Orhan Seyfi Orhon’un, Cumhuriyet döneminin ilk siyasi mizah dergisi olarak çıkarttığı Akbaba, 1928 Harf Devrimine kadar yayınını sürdürür. Derginin kadrosu, Milli Mücadele hareketine karşı tavır sergileyen Aydede dergisinin yazarlarından oluşmaktadır. Hayli ilgi çeken Akbaba, 208. sayıda kapanır. Yusuf Ziya, Aralık 1933’te mecmuayı dergiyi yeniden neşreder. 16 ilaveyle 20 sayfa ve renkli çıkan dergi, CHP iktidarını savunmaktadır. Demokrat Parti kurulduktan sonra hayli tiraj kaybına uğrar. Bu nedenle yayınına bir süre ara veren dergi 1952’de yeniden çıkar. Ancak 20 yıllık ilkelerine ters düşerek CHP’yi hafife yazılar neşretmesini, okur tepkiyle karşılar. Belki de en uzun süre yayımlanan dergi unvanına sahip Akbaba’nın ömrü, 28 Aralık 1977’de biter.
     <br/>
     <br/>
     Resimli ay
     <br/>
     <br/>
     Resimli Ay mecmuası ise 1 Şubat 1924’te İstanbul’da yayımlanmıştır. Aylık periyotla okuyucuya ulaşan derginin ortaklarından biri Zekeriya Sertel’dir. Mehmet Rauf, Reşat Nuri, Yusuf Ziya, Yakup Kadri gibi önemli edebiyat erbabının da kalem oynattığı Resimli Ay’ı basın tarihi, ‘halkı aydınlatmak isteyen magazin türü bir dergi’ olarak nitelemektedir.
     <br/>
     <br/>
     Resimli Ay’ın yayınları iki döneme ayrılabilir. 1928’e kadarki dönemde, Sabiha Sertel’e göre gerçek demokrasinin kurulması için savaş verilmiş ve sosyal problemler incelenmiştir. 1928’den, kadrosunun dağıldığı 1930 dönemine kadarki süreçte ise sosyalist fikirler ön plana çıkmıştır. Resimli Ay’ın yazar kadrosu bu dönemde tepeden tırnağa değişir, Sabahattin Ali, Suat Derviş, Nazım Hikmet gibi sol edebiyatın önde gelenleri dergi bünyesinde yer alır. 1928 Harf Devrimi’yle derginin satışı düşer, kârlılığı azalır. Anlaşamayan ortaklar 1930 başında dergiyi tatil eder.
     <br/>
     <br/>
     Kadro
     <br/>
     <br/>
     1932’de Ankara’da çıkan aylık fikir dergisi Kadro ise devletçiliği savunan bir hareketin yayın organıdır. Serbest Fırka’nın kuruluşundan bir süre sonra Kadro hareketi başlamış, bu hareketin çıkardığı dergi de aynı adı almıştır. 48 sayfalık derginin kurucuları arasında yine bilinen isimler vardır: Yakup Kadri, Şevket Süreyya, Burhan Asaf Belge, İsmail Hüsrev Tökin. Bunlar, İsmet İnönü’nün iktisadi devletçilik siyasetinin ideologlarıdır. Dergi 1932’den Ekim 1934’e kadar yayımlandığı 36 sayı süresince Atatürk inkılaplarının sınırlarını çizen ve ilkelerini belirlemeye çalışan bir yayın yapmıştır.
     <br/>
     <br/>
     Büyük Doğu
     <br/>
     <br/>
     Türk dergicilik tarihinde önemli bir yer tutan, Necip Fazıl’ın kurduğu Büyük Doğu, 17 Eylül 1943’te, İstanbul’da yayın hayatına başlar. Cuma günleri çıkan derginin sahibi Behçet Adil Bağdatlıoğlu’dur.
     <br/>
     <br/>
     Büyük Doğu’nun ilk yıllardaki yazar kadrosu şöyledir: Hüseyin Cahit Yalçın, Necip Fazıl, Burhan Toprak, Fikret Adil, Reşat Ekrem Koçu. Dergi 1944’te yayınına bir buçuk yıl ara verir. Peyami Safa, Sait Faik, Mahmut Yesari, Şükrü Baban gibi isimler de yazar kadrosuna dahil olur. Hatta Oktay Akbal da yazılarıyla katkıda bulunur. Sosyal ve tarihi konuları ele alan dergi, 2. Dünya Savaşı’nın sürdüğü ve Türkiye’nin çok partili döneme geçtiği yıllarda yaşamını aralıklarla da olsa sürdürür. 30 Mart 1956—30 Haziran 1956 tarihlerinde ise gündelik gazete olarak yayımlanan Büyük Doğu, 6 Mart 1959’da tekrar dergi formatına döner. Bu dönemde sahibi, başyazarı ve sorumlu müdürü yine Necip Fazıl’dır. 1959’da bir defa daha kapanan dergi, 1964’ten itibaren aralıklarla çıkar.
     <br/>
     <br/>
     Akis
     <br/>
     <br/>
     Türkiye’nin bugünkü haber dergiciliğine yakın anlamdaki ilk haber dergisi, 15 Mayıs 1954’te çıkan Akis’tir. Siyasi, aktüalite dergisi Akis’i, Metin Toker ve iki ortağı neşreder. Kısa süre sonra hisseler Toker’de toplanır. Dergi, Time, L’Express ve Der Spiegel’den esinlenir.
     <br/>
     <br/>
     1950’ler Türkiye açısından çok önemlidir. Yaklaşık çeyrek yüzyıldır CHP iktidarı altında yaşayan halk, Demokrat Parti’yi bağrına basmıştır. DP’nin 1954 yılında ikinci genel seçimleri de kazandığı bir ortamda çıkmaya başlayan Akis, aslında tarafsız yayın yapmayı düşünmektedir. Nitekim ilk sayısında CHP ve DP’nin genel başkanlarından alınmış birer makale yayımlar.
     <br/>
     <br/>
     Siyasi tarafı ağır basan ve haftanın ilgi çekici meselelerini de ele alan Akis, iç ve dış politikanın yanında ekonomi konularına da değinir. Moda, kadın, askeriye, tıp, sinema, sanat, spor ve kültür, derginin işlediği konu başlıklarıdır.
     <br/>
     <br/>
     Tarafsızlık ilkesiyle yola çıkan dergi zamanla rota değiştirir. Artık, muhalefet yapmaktadır. İlk sayısında Celal Bayar’lı kapağıyla 3 bin satan Akis, ikinci sayısında Adnan Menderes’i kapak yaparak bu sayıyı geçmiştir. Ama, asıl tirajı, DP’ye muhalif yayınlarla yakalamıştır. Derginin sahibi Metin Toker’in, İsmet İnönü’nün kızı ile nişanlanması, bu değişimde etkili olur.
     <br/>
     <br/>
     DP’li Mükerrem Sarol ile Akis arasındaki bir tartışma da derginin tirajını yükseltir bu yıllarda. Olayın mahkemelere taşınması ve çeşitli polemikler, dergi için bulunmaz fırsattır. 27 Mayıs’tan üç gün sonra, Metin Toker, ihtilalin hikayesini yazar. Bu sayıda Akis 150 bin basılır, hemen hemen hepsi de satılır.
     <br/>
     <br/>
     Mümtaz Soysal, Doğan Avcıoğlu, Cüneyt Arcayürek, Kurtul Altuğ, İlhami Soysal, Haluk Ülman gibi isimlerin kalem oynattığı dergi, 16 Ekim 1967’de birtakım yeniliklere yönelmiştir.  1967 yılının sonlarında 23 bin tirajıyla dergicilikte önemli bir yer tutmasına rağmen, ekonomik yetersizlik sebebiyle 1968’de yayınına son vermiştir.
     <br/>
     <br/>
     Devir Dergisi
     <br/>
     <br/>
     Akis’in dışında, haber dergisi niteliğindeki diğer yayın Devir’dir. Akis’le aynı dönemde neşriyata başlayan Devir’i, Kılıç Ali’nin oğlu Altemur Kılıç, ünlü bankacı Kazım Taşkent’in desteğiyle çıkarır. Altemur Kılıç da, Akis’i çıkaran Metin Toker gibi Time ve Newsweek’i örnek almaktadır. Kılıç, Time okumaya başladığından beri böyle bir dergi çıkarmaya heveslendiğini; radyo ve televizyonsuz bir topluma, haberleri, dergi vasıtasıyla vermek istediğini ifade etmektedir bugün. Devir de, iç—dış haberler, cemiyet haberleri vs. gibi bölümlere ayrılmıştır. 2–3 bin satan ve reklam geliri az olan dergi bir yıl sonra kapanır. Devir’i 1970’lerde bu sefer TÜSİAD ve Selçuk Yaşar’ın desteği ile ikinci defa çıkarmayı deneyen Kılıç, ilk Devir’in neden tutmadığını şöyle açıklıyor: “Çok objektif olmak belki işe yaramadı. Türk okuru daha dişli olmayı istiyordu herhalde. Demokrat Parti’ye karşı biraz boynumuz eğikti. Derginin ikinci döneminde ise, ilan—reklam gelirimiz yeterli değildi. TÜSİAD destek verecekti ama vaadlerini yerine getirmedi.”
     <br/>
     <br/>
     Devir’in kapanması ile, Türk basınında bir haber dergisi denemesi daha tarihteki yerini aldı.
     <br/>
     <br/>
     Kim
     <br/>
     <br/>
     Özcan Ergüder, Ali İhsan Göğüş, Sefa Balcıoğlu ve Orhan Birgit’in 3’er bin lira sermaye koyarak kurduğu Kim dergisi, 30 Mayıs 1958 tarihli ilk sayısından itibaren muhalefet etmeyi amaçlıyordu. Kim’in çıkış amacını ortaklarından Özcan Ergüder şöyle anlatıyor: “O zamanki iktidarın keyfiliği, basına ve muhalefete karşı davranışları,  bizi fikren bir araya getirdi. Ve dergiyi çıkarmaya karar verdik.” Hatta dergide, Ali İhsan Göğüş, ticari maksatla çıkmadıklarını açıklayan bir metin de neşreder.
     <br/>
     <br/>
     DP’ye muhalefet yapması Kim’e bir misyon yükler. Basılan her dergi satılmaktadır. Bazı sayılar, üzerinden haftalar geçmesine rağmen talep görmektedir. Dergi bu sebeple, eski kalıpları hemen atmamaktadır. Dergicilik tarihi açısından enteresan bir durumdur bu.
     <br/>
     <br/>
     Siyasi ağırlıklı olarak çıkan Kim mecmuasında sinema, sanat ve sporla ilgili haberlere de yer verilirdi. Büyük ağırlığı iç politika olaylarına ayrılan Kim’de güncel dış olaylar da işlenirdi. Derginin yazar kadrosu, zamanla değişmekle beraber, dönemin iyi isimlerinden oluşmaktaydı. Sürekli yazarlar arasında Cihad Baban, Sadun Tanju, Emil Galip Sandalcı, Orhan Birgit yer almaktaydı.
     <br/>
     <br/>
     Tahmin edilebileceği gibi bu kadar muhalif bir yayının en kısa zamanda kapatılması da kaçınılmazdı. Kim dergisi 23 Aralık 1959’da bir aylığına kapatılınca, dergi çalışanları  aynı gün Mim adlı haftalık haber dergisini çıkarır. Sahibi Emil Galip Sandalcı, Genel Yayın Müdürü Müfit Duru gözükse de yazar kadrosu hemen hemen aynıdır. 26 Ocak 1960’ta Kim tekrar yayın hayatına döner ve 27 Mayıs ihtilaline kadar acımasız eleştirilerini sürdürür.
     <br/>
     <br/>
     28 Şubat 1966’da ebadını büyüten dergi, 1968 yılı başında el değiştirir, 5 Nisan 1968’de ise herhangi bir açıklama yapmadan yayınına son verir.
     <br/>
     <br/>
     Kim dergisinin parçalanmasındaki en önemli etken, ortaklardan Sefa Balcıoğlu’nun vefat etmesi ve Ali İhsan Göğüş ile Orhan Birgit’in CHP’den milletvekili olmalarıdır. Derginin eski ortaklarından Özcan Ergüder, bu sebepler arasına, siyasal şartların ortadan kalkmasını da eklemektedir.
     <br/>
     <br/>
     Akis ve Kim, yayınlarında taraf olmuştur. Ali İhsan Göğüş, Akis ve Kim’i, ‘kavgacı’ dergicilik olarak nitelendirmektedir. Derginin tutulmasında bu tarzın önemli yeri vardır ona göre. Özcan Ergüder ise, Akis’in haftalık haber dergisi boşluğunu doldurduğunu, dergilerin bir fikrin savaşçısı olması gerektiğini ifade ediyor. Ergüder’e göre, mücadeleci yayın tarzı haber dergileri için vazgeçilmezdi ve Kim’de bunu yapmışlardı.
     <br/>
     <br/>
     Bir görüşe göre, dergiler bir fikre yaslandıkları sürece varlıklarını sürdürebiliyor. 1950—60 döneminde özellikle Akis ve Kim dergileri okur nezdinde yankı bulsa da dönemin şartlarının değişmesiyle bunların ömürlerini tamamlamış olmaları buna bir örnek teşkil edebilir.
     <br/>
     <br/>
     Diğer bir görüşe göre ise Türkiye’de gazete ve haber dergileri gibi yayınların çok okur bulmamasının sebebi halkımızın özelliklerinde yatmaktadır. Gazeteci Mehmet Şevket Eygi, Türkiye’nin şifahi bir toplum olmasından dolayı ciddi basın—yayın çalışmalarının tutmayacağını düşünmektedir. Bu tarzda bir toplum için 15—20 bin arasındaki haber dergisi tirajı normaldir ona göre.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### hasan fedayi, 06-Temmuz-2004
> YÖN'ü yitirmek: 
> Böylesi bir tarihsel gelişim özetinde Avcıoğlu'nun YÖN dergisi de unutulmamalıydı. Tabii, yazılabilecek pek çok başka dergi de var.

Kaynak: [www.aksiyon.com.tr](http://aksiyon.com.tr:80/detay.php?id=11977&yorum_id=1495), [web.archive.org (arşiv bağlantısı)](http://web.archive.org/web/20051220194430/http://aksiyon.com.tr:80/detay.php?id=11977&yorum_id=1495)
