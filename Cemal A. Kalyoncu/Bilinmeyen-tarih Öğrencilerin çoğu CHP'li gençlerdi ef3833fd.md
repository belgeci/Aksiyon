# Öğrencilerin çoğu CHP'li gençlerdi

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20041027043057im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027043057im_/http://www.aksiyon.com.tr/resim/443/56.jpg" vspace="5"/>
  </p>
 </font>
 <font class="content">
  27 Mayıs İhtilali ve öncesinde vuku bulan 27—28 Nisan Öğrenci Olayları’nın gerçekleştiği tarihte İstanbul Üniversitesi Hukuk Fakültesi’nde görevli olan Ord. Prof. Dr. Sulhi Dönmezer, CHP Gençlik Kolları üyelerinin olaylarda başı çektiğini söylüyor.
 </font>
 <p>
  <font class="content">
   27—28 Nisan 1970 tarihinde İstanbul Üniversitesi’nde öğrencilerin kontrolden çıkması sonucu birtakım hadiseler yaşandı. Bazı üniversite hocalarının da buna katılması ile öğrencileri durdurmak mümkün olmadı. 27 Mayısçı Şefik Soyuyüce’nin, geçen hafta, özellikle 27—28 Nisan’dan sonraki öğrenci eylemlerini organize ettiklerini itiraf etmesi de bu hadiselerin devamını bilenler açısından, olaylara ışık tutacak bir açıklama idi.
   <br/>
   <br/>
   Bu hafta da Ord. Prof. Dr. Sulhi Dönmezer Hoca ile öğrenci olaylarını konuştuk. Dönmezer Hoca, 6—7 yıl İstanbul Üniversitesi Hukuk Fakültesi Dekanlığı yaptıktan sonra, burada ders vermeye devam ederken, bir yandan da senato üyeliği görevini yürütüyordu o tarihlerde. Dönmezer’in bir özelliği de, 27—28 Nisan hadiselerinde, öğrencilerle—polisin arasında kalmış ve tartaklanmış bir kişi olarak olayların bizzat mağdurlarından birisi olması. Dönmezer’le o günkü hadiseleri ve 27 Mayıs’ı nasıl karşıladığını konuştuk:
   <br/>
   <br/>
   ‘Herşeyi bozacaksınız’
   <br/>
   <br/>
   – Şefik Soyuyüce, üniversite çevresinde bulundu. Kendisiyle karşılaştığınız oldu mu o hadiseler cereyan ederken?
   <br/>
   <br/>
   Ben Şefik Bey’i iki olay dolayısıyla gördüm, hatta konuştuk kendisi ile. 28 Nisan Olayları’ndan sonra artık üniversitede düzen falan bir şey kalmamıştı. Bir kısım öğretim üyeleri de o zaman iktidarda bulunan Demokrat Parti’ye karşı oldukları için, onlar da belirli bir ölçüde öğrencilerle beraber hareket ediyorlardı. Mesela Cihat Abaoğlu, mesela Tarık Zafer Tunaya. Durum böyle idi. 28 Nisan olaylarından sonra öğrenciyi benim de tahrik ettiğimi filan söyleyerek, beni de Örfi İdare Mahkemesi’ne sevkettiler.
   <br/>
   <br/>
   Ben aynı zamanda İstanbul Üniversitesi’nde senato üyesiydim. 26 Mayıs günü, senato, toplantı halindeydik. Sebebi de Adnan Menderes’in üniversiteliler için ‘kara cüppeliler’ dediği lakırdısı idi. Bir çok öğretim üyesi rektöre dilekçe vermiş, buna cevap verin diyorlar. O gün öğleden sonra, o dilekçelere cevap vermek için senato toplanmak üzere iken, bir taraftan da kapının önünde yığılmış bir sürü genç vardı. İşte o sırada Şefik Soyuyüce, yanında bir iki subayla beraber senatoya geldi ve İstanbul’daki ordu kumandanı (Fahri Özdilek) adına dedi ki ‘Size verilen bütün dilekçeleri vereceksiniz.’ Biz dilekçeleri vermek istemedik. Şefik Soyuyüce, o zaman yalvarıyor; ‘Verin dilekçeleri.’  Arada bir de ‘Herşeyi bozacaksınız’ diyor. Kimse birşey anlamıyor. Orada tanıdım kendisini, bu bir.
   <br/>
   <br/>
   ‘Sulhi, Sulhi kurtulduk’
   <br/>
   <br/>
   Sonra 26 Mayıs’ı 27 Mayıs’a bağlayan gece, o zaman ben Şişli’de oturuyordum. Prof. Dr. Ragıp Sarıca da bize gelmişti. Hep bu konuları konuşuyoruz, ‘ne olacak?’ diye. Ve 12:00’den sonra sokağa çıkma yasağı konulunca Sarıca da o gece bizde kaldı. Sabahleyin saat 5:30—06:00 sıralarında civardaki radyolardan sesler geliyor. Biz ne oluyor diye tahmin de etmedik. Çünkü o tarihe kadar hiç böyle birşey olmamış. Ne oluyor derken, kapı vuruldu. Sarıca, bizim yatak odasının kapısını vuruyor, ‘Sulhi, Sulhi kurtulduk’ diyor. İşte radyoda Türkeş’in sesi... Anlaşıldı ki bir askeri müdahale olmuş. Benim ilk tepkim şu oldu. Elimi böyle duvara sürdüm, Ragıp Sarıca’ya dedim ki ‘Bak, buraya yazıyorum. Türkiye bir kaosa girecek, 25 sene bundan kurtulamaz.’ Sarıca ‘Ne yapalım?’ dedi ‘başka kurtuluş yolu yok.’ Eşim de bir kova su aldı camları silmeye başladı. Şuurunu kaybetti kadın adeta. O sıralarda dedim ki Ragıp Sarıca’ya ‘Şimdi gelecekler, seni alacaklar.’ Onlar askerlerle beraber oldular çünkü. Ben lakırdımı bitirdim kapı çalındı. Şefik Soyuyüce, bizim eve geldi ‘Efendim Ragıp Sarıca burada imiş. Onu Ankara’ya götürüceğim’ dedi. İkinci olarak da böyle gördüm.
   <br/>
   <br/>
   ‘İktidar istiyorduk, iktidar’
   <br/>
   <br/>
   – Öğrenci olaylarının çıkış noktası neydi? Yani bardağı taşıran son damla...
   <br/>
   <br/>
   Efendim bardağı taşıran son damla yok aslında. DP iktidarı memleketi idare ediyor. Siyasi partiler arasında da tabii olarak kavgalar, gürültüler oluyor. Bugün de oluyor. Yalnız o zamanki çatışmalar daha sert. Daha kırıcı.
   <br/>
   <br/>
   Bir ara İspanya’ya gitmiştim, orada bu 14’lerden iki tanesini gördüm. Biri Numan Esin’di. Sordum kendisine ‘Niye yaptınız bu işi? (İhtilali). Yani siz Adnan Menderes’e mi karşı idiniz? Bana cevaben dedi ki ‘Adnan Menderes’e karşı değildik. Tam tersine Menderes, Türkiye’nin meselesinin ekonomik olduğunu idrak etmiş olan faydalı bir adamdı. Nitekim asılmasına da karşı idik. Böyle bir şey de yapmayacaktık.’ ‘Peki’ dedim ‘niye yaptınız?’ ‘Biz’ dedi ‘iktidar istiyorduk. Adnan Menderes bize o fırsatı verdi.’ Siyasiler, daha önce böyle birşey olmadığı için tecrübeli değildi. Buna mukabil ordunun başındaki adamlar, genelkurmay başkanı falan filan, o tarihlerde ehliyetli adamlar değilmiş. Gençlerin hareketlerini zamanında kontrol etmek suretiyle... İsmet Paşa bir gün öyle söylemiş. Demiş ki yanındakilere —yanında iki tane asker yaver var, görevli, kapıda bekliyor— ‘Ben bu ikisinin şimdi bir cuntaya mensup olup olmadıklarını ve bir ihtilal hazırlığı içinde olup olmadıklarını bilemem.’ Neden bunu söylüyor? Kendisi de öyle imiş zamanında da ondan. (Gülüyor) İnşaallah birgün bütün bunlar bu ülkede biter. Memleketi idare edenler de akılsızlık yaparak fırsat vermezler. Meclis’te bu ikinci tezkerede ne büyük hata yapıldı. Ve hepsi de 3 oy yüzünden. Şimdi bu hadisede asıl kusurlu iktidar mı? Hayır. İktidar, elinden geleni yaptı. 263 oy çıkardı. Asıl kusurlu CHP. İçinizden 5 kişi çıkmadı mı?
   <br/>
   <br/>
   – Siz o zamanlarda, öğrenci hadiselerinde subayların da bu işte olduğunu bir yazınızda tahmin ettiğinizi yazmışsınız?..
   <br/>
   <br/>
   Efendim üniversite gençlerinin bir kısmının bu maksatlarla kullanıldığı hususunda şüphe yok. Bu öğrenci hareketlerini yapanların büyük bir kısmı da CHP Gençlik Kolları tabii.
   <br/>
   <br/>
   – İnönü’nün tavrı nasıl etkiledi size göre bu hadiseleri ya da ihtilale gidişatı?
   <br/>
   <br/>
   Şimdi objektif konuşalım. Türkiye devletine çok büyük hizmeti var İsmet Paşa’nın. Ama uyguladığı muhalefet biçimi ile işin bozulmasına ve ötekilerin zıvadan çıkmalarına sebebiyet veren kişilerden birisidir. Yani makul, böyle insan gibi oturup konuşulup, falan bir muhalefet tavrı yok. Tabii tecrübeleri yoktu hiç birinin. Bütün hayatında İsmet Paşa, tek parti görmüş. Fakat demokrasiyi de isteyen bir adam olduğu hususunda şüphe yok.
   <br/>
   <br/>
   – Serbest Fırka denemesini kapatmamak gerekirdi o zaman...
   <br/>
   <br/>
   O zamanın iktidarları buna tahammül edemediler. Şimdi İsmet Paşa’nın hatıralarında var, ‘Terakki Perverler’i keşke kapatmasa idik’ diyor.
   <br/>
   <br/>
   – İlk hareketleri nasıl başladı o zaman?
   <br/>
   <br/>
   O sıralarda, 27 Nisan’da Hukuk Fakültesi Dekanı Naci Şensoy beni çağırdı, ‘Benim yarın çok önemli bir işim var. Bana yarın dekan olarak vekalet et’ dedi. Peki dedim dışarı çıktım. Tarık Zafer Tunaya’yı gördüm. Böyle yüzü en ben oldu, öyle bir tuhaf. ‘Neyin var senin?’ dedim. Benim eski bir öğrencimdi o da. Bana ‘Hocam’ dedi ‘yarın çok kötü şeyler olacak. Canım çok sıkılıyor’. ‘Allah Allah’ dedim. ‘Bir taraftan hem dekana vekalet edeceğiz, hem de böyle söyleniyor. ‘Birşey olmaz, birşey olmaz’ dedim. Neyse konferans için gelen Alman hocayı, dekan vekili olarak karşılayıp, bir sınıfa getirdik. 10 dakika geçti, geçmedi, bahçeden tabanca sesleri gelmeye başladı. Bir baktım o çam ağaçlarının altı polis dolu. Başlarında polis memuru Bumin Yamanoğlu, Polis Müdürü Zeki Şahin var. Bir de Müdür Muavini Yaşar Yiğit. Yaşar benim liseden sınıf arkadaşım. Ellerinde tabanca var hepsinin, hem de açıkta. Ben hemen ona koştum ‘Yahu siz deli misiniz? Burada bir şey patlasa, birisi ölse ne yaparsınız?’ dedim. ‘Bunlar ihtilal, isyan halinde. Ne yapacağız ya’ dedi. Tartıştık. Ben ‘Siz dışarı çıkın, biz bunları sukünete getiririz’ dedim. Onun üzerine ben merkez binasının kapısından içeri girdim, böyle öğrenci dolu. Benim bu müdahalemi falan görünce beni omuzlarına aldılar. Feryad ediyorum ‘Bırakın beni, yapmayın böyle şeyler. Herkes sınıfına gitsin’ diye. Çocuk gibi konuşuyorum yani. Dışarı çıktım, baktım ki Sıddık Sami Bey de otomobiliyle henüz geliyor. Hadiseyi ona anlattım. Hemen aynı otomobile bindik. Yolun ortasında Zeki Şahin, vurarak arabayı durdurdu. Sıddık Sami Bey aşağıya indi. Sonra Bumin Yamanoğlu bana saldırdı, bir tokat vurdu. Gözlüğüm gitti bir tarafa. Onu görünce Sıddık Sami Bey müthiş kızdı. ‘Sen benim yanımda bir ordinaryus profesöre nasıl fiili taarruzda bulunursun?’ diye. Bu defa ikisi birden onun omuzuna vurdular, bir polis otomobilinin içine attılar. İçeri atarken de, kafası kapıya vurdu ve alnı yarıldı. Beni de içeri attılar. Doğru polis müdüriyetine götürdüler.
   <br/>
   <br/>
   – Orada neler oldu?
   <br/>
   <br/>
   Orada biraz kaldıktan sonra valiliğe gittik. O arada bir tanesinin aklına gelmemiş Sıddık Sami Bey’in alnına bir bant yapıştıralım diye. Böyle kan akıyor, rezil olmuş. Gittik, Vali Ethem Yetkiner. Odaya girer girmez Sıddık Sami Bey, —onun da mülkiyeden hocası— ‘Hocam nedir bu hal dedi?’ İşte olayı anlattı. O sırada telefon çaldı. İçişleri Bakanı Namık Gedik, benimle konuştu. İçişleri Bakanı’na rapor vermiş Vali Yetkiner, ‘Bu hareketleri tahrik eden Sulhi Dönmezer’dir’ demiş. Çünkü ona öyle rapor vermişler. Şaşkına bak yani.
   <br/>
   <br/>
   İçişleri Bakanı böyle söyleyince, ‘Siz deli misiniz yahu?’ dedim. ‘Hayatımın hiç bir safhasında ben ihtilalci olmadım, olmam da’ dedim. O sırada Belediye Reisi Kemal Aygün geldi. Çok akıllı bir adam. Sıddık Sami Bey’e ‘Aman geçmiş olsun’ dedi. Hemen doktor çağırttırdı. Yeni gömlek kravat aldırttırdı. Bunların hiçbirini vali akıl edemiyor. Sonra döndük üniversiteye, içeri girdik, bir baktık tanklar gelmiş.
   <br/>
   <br/>
   – O gün Turan Emeksiz de öldürülüyor...
   <br/>
   <br/>
   Bir aralık Beyazıt Meydanı’na çıkıyorlar. Öldürüyor değil canım, seken bir kurşun vurmuş. Kimse kimseyi öldürmedi. O sıralarda dedikodular çıktı, ‘bütün gençler kıyma makinelerine atılmış, yüzlerce genç mezarlıklara sokulmuş’ falan diye. Hatta bir hoca vardı, Oğuzvan diye. İhtilalden sonra onun başkanlığını yaptığı bir komisyon mezarları kazdı. Öldürülmüş, gömülmüş çocuk aradı. O sıralarda Sıddık Sami Bey’e söyledim ‘Bunlar yalan’ dedim. ‘Eğer böyle bir şey olsa idi, bu çocukların anaları, babaları gelip sana başvurmazlar mı benim evladım nerede diye? Var mı senden böyle bir şey soran?’ ‘Hayır, yok’ dedi. ‘O yoksa, yok’ dedim.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2630), [web.archive.org (arşiv bağlantısı)](http://web.archive.org/web/20041027043057/http://aksiyon.com.tr:80/detay.php?id=2630)
