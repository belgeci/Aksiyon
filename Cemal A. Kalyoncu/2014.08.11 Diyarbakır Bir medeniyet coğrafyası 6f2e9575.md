# Diyarbakır: Bir medeniyet coğrafyası

*Cemal A. Kalyoncu 2014.08.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p dir="LTR">
    Diyarbakırlı yazar İhsan Işık şehre vefasını beş ciltlik Diyarbakır Ansiklopedisi ile ödemişti. Işık yeni bir esere daha imza attı: "Diyarbakırlı İlim Adamları, Yazarlar ve Sanatçılar Ansiklopedisi"...
   </p>
  </font>
 </div>
 <div id="newsText">
  <font class="detail-text">
   <p dir="LTR">
    Osmanlı coğrafyasının yüzlerce şehri arasında en çok şair yetiştiren beşinci şehir Diyarbakır’mış. Yazar, şair İhsan Işık’ın son eseri Geçmişten Günümüze Diyarbakırlı İlim Adamları, Yazarlar ve Sanatçılar Ansiklopedisi de bunun bir göstergesi olsa gerek. Aksiyon okurlarının ‘Son ansiklopedist’ olarak tanıdığı İhsan Işık, 30 ciltlik ansiklopedi yazdıktan sonra en son editörlüğünü yaptığı beş ciltlik Diyarbakır Ansiklopedisi ile kültür dünyasına katkılarını sürdürmüştü.
   </p>
   <p dir="LTR">
    Kendisi de 1952 Diyarbakır doğumlu olan Işık, bu önemli şehrin bütün tarihsel dönemlerini kapsayacak şekilde her dönemin sosyo-ekonomik hayatı, önemli kişileri, tarihî eserleri hakkında bilgiler içeren kaynak niteliğinde Diyarbakır Ansiklopedisi’nin editörlüğünü yapmıştı. Diyarbakır’ın hem peygamberler hem sahabeler şehri olarak bilinmesi de eserin tarihî açıdan değerine değer katıyordu aslında. Anadolu ve Ortadoğu coğrafyasında Mekke, Medine ve Kudüs’ten sonra en fazla peygamber ve sahabe türbelerine sahiplik yapan şehir Diyarbakır’dı. Hurri-Mitanni krallıklarından Eyyubilere kadar sayısız medeniyetler görmüş, sayısız devlet adamını ağırlamıştı. Bu da şehrin kültürel zenginliğine zenginlik katıyordu.
   </p>
   <p dir="LTR">
    İhsan Işık, belki ansiklopedi düzeyinde son eseri olarak bu çalışmanın ortaya çıkmasına vesile olmuştu ama çalışmalarına ara vermedi. Yeni kitabı Diyarbakırlı İlim Adamları, Yazarlar ve Sanatçılar eseri bunun bir delili. Daha önce 6 ciltlik Türkiye Ünlüleri Ansiklopedisi, 11 ciltlik Türkiye Edebiyatçılar ve Kültür Adamları Ansiklopedisi, ve Türkiye Yazarlar Ansiklopedilerine imza atan Işık, Diyarbakır’ın kültürel zenginliğini de tarihe mal etmiş oluyor böylece.
   </p>
   <p dir="LTR">
    El Cezeri, İbrahim Gülşeni, Ahmed Arif, Ali Emiri, Cahit Sıtkı, Sezai Karakoç, Sami Hazinses, Coşkun Sabah, hattat Hamid Aytaç, Cemiloğulları bilinen Diyarbakırlılar. 1988 doğumlu, Bodrum’da marangozluk, garsonluk yapıp İlklerim ve Sonlarım adlı şiir kitabı bulunan Mehmet Aküzüm gibi şairler de kitapta yerini alıyor.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=1D5169FAC02522744BD01468CBB207EF?newsId=39226), [web.archive.org (arşiv bağlantısı)](http://web.archive.org/web/20140825121457/http://aksiyon.com.tr:80/aksiyon/newsDetail_getNewsById.action;jsessionid=1D5169FAC02522744BD01468CBB207EF?newsId=39226)
