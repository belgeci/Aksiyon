# 40 Bin Kırımlı Türk’ü Kurtardım

*Cemal A. Kalyoncu 2004.08.02*

<div bgcolor="#FFFEF6">
 <font>
  <img border="0" height="1" src="/web/20060105094523im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105094523im_/http://www.aksiyon.com.tr/resim/504/48.jpg" vspace="5"/>
  </p>
 </font>
 <font class="content">
  61 yıl boyunca büyükelçilikten bakanlığa, CENTO’dan BM’ye kadar birçok yerde görev alan Ümit Haluk Bayülken, 1963’te Kıbrıs’a müdahale konusunda İnönü’yü ikna ettiğini söylüyor. Almanya’da iken de 40 bin Kırımlı Türk’ü kurtardığını anlatan Bayülken, üç eski genelkurmay başkanının ‘sevgi’ zoruyla da anılarını yazıyor.
 </font>
 <p>
  <font class="content">
   Aman bir şey olayım, aman beni buraya getirsinler... Bende bu yok. Onun için arkadaşlarım bana ‘Ama Haluk Bey sen de her şey oldun’ dedikleri zaman onlara kızmıyorum, gülüyorum. Doğru söylüyorlar çünkü. Hem beni o yerlere getirdilerse benim ne kabahatim var? Ben her yere rica ile gittim, hiçbir şey istemedim. Bugün de istemiyorum.”
   <br>
    <br>
     Ümit Haluk Bayülken, 1943 yılında hariciyeye girerek başlamış bürokraside görev almaya. Geride bıraktığı süre içerisinde Londra Büyükelçiliği, CENTO Genel Sekreterliği, Birleşmiş Milletler Türkiye Daimi Temsilciliği, Dışişleri  ve Milli Savunma Bakanlığı onun üstlendiği vazifelerden bazıları. Arada pek çok yerde birçok görev daha yapmış Bayülken.
     <br/>
     <br/>
     İnönü’yü ikna ettik
     <br/>
     <br/>
     En önemlilerinden biri de 1963’te Kıbrıs’a yapılan çıkarma konusunda İsmet İnönü’yü ikna edişi: “İsmet Paşa gibi gayet tedbirli bir adam dahi bizi dinledi. 1963’teki katliamdan sonra bizim bir şey yapmamız gerekiyordu hakikaten. İnönü’nün damadı Metin Toker’e telefon ettik. Tabii gece adamı biz uyandıracak değiliz. ‘Böyle böyle hadiseler tedbir almayı gerektiriyor’ dedik Metin’e; Paşa’ya haber ver, hangi saatte uygunsa gelelim.’ Metin biraz sonra telefon açtı, gittik gece saat 2. Hariciye Vekili Feridun Cemal Erkin, Genelkurmay Başkanı Sunay, Fuat Bayramoğlu katumi (genel sekreter), ben katumi muavini, Turgut Sunalp Genelkurmay Harekat Dairesi başkanı. Turan Tuluy Dışişleri’nde Yunan Dairesi başkanı. Tabii İsmet Paşa katumi olarak beni saydığı için —onun sayesinde katumi olmuşum—, ‘Tedbir ne Sayın Bayülken?’ dedi. ‘Efendim’ dedim, ‘bütün devletlere notalar gitti. İki genelkurmaya haber verilerek, 100’den aşağıya olmayacak savaş tayyaresiyle iki uyarı uçuşu yapılacak. Böyle aşağıdan yapılsın ki cam, çerçeve kalmasın. Üçüncü de durmazlarsa nokta hedefler yok edilecek. İnönü bizi dinledi, sıkı geldik tabiatıyla, durdular.”
     <br/>
     <br/>
     ODTÜ’yü kuran Kemal Kurdaş, Merkez Bankası’nda görev almış Memduh Güpgüpoğlu gibi arkadaşlarıyla Mülkiye’yi bitirip imtihanda da ikinci olarak hariciyeye girdiğinde yıl 1943’tür. Daha önceki okullarını hep birincilikle bitiren Bayülken, kariyerine her hariciyeci gibi ataşelikle başlar. İmtihanı derece ile kazandığından katumi kaleminde görev alır. Başında da Cevat Açıkalın vardır. Katumilik, kaldırıldığı 1980’lere kadar, devlet idaresinde önemli bir mevkidir. Bakan yardımcısı olan katumilerin 0044 numaralı kırmızı plakası bile vardı o zamanlar. Haluk Bayülken de hariciyeye girişinin üzerinden 20 yıl geçtiğinde, İsmet İnönü tarafından, ünlü hariciyeci Numan Menemencioğlu’ndan sonra en genç katumi yapılır.
     <br/>
     <br/>
     Rusların elinde kalsalar öleceklerdi
     <br/>
     <br/>
     Bayülken, ilk yurtdışı görevine 1947 yılında, Frankfurt’a gider. İlk önce memnun olmaz bu görev yerinden: “Orada çoğu Kırımlı olmak üzere 40 bin Türk’ü kurtarmış, Türkiye’ye göndermiştim. Rus Ordusu adına savaşmış, Amerika savaşa müdahale edince teslim olmuş, mülteci olarak Almanya’da kalmışlar. Onun için Rusların elinde kalırlarsa ölecekler. Sorunlarından haberdar oldum. Sayılarını öğrendim. Ankara’ya yazdım, ‘Buraya bir heyet gönderin’ dedim. Gönderdiler. Heyet bir güzel gezdi. Bilmem ne müsteşarı vardı, Almanca hocasına gitti, yani eski sevgilisine. Onu zor bulduk. Başka biri vardı, cebinde küçük 29’luk rakı şişesi eksik olmazdı. O benimle geldi umumiyetle. Yani iş bende toplandı. Rapor yazdık. Ankara kabul etti, Türkiye’ye gönderdik onları. Orada bir küçük adamdık ama sözümüz geçiyordu.”
     <br/>
     <br/>
     Şubemde 4 belalı devlet vardı
     <br/>
     <br/>
     Almanya’dan geldikten sonra Yakın Doğu Şubesi Müdürlüğü yapar. Hariciye Bakanı Fuat Köprülü’dür: “Orada Hindistan ile Pakistan arasındaki dengeyi kurduk. Pakistan’a daha çok kıymet verdik. Hindistan’ı idare ettik. Çünkü benim şubemde dört tane belalı devlet vardı. Hindistan ile Pakistan, İran ile Irak. Birbirleriyle geçinemiyorlardı.” Bundan sonra Birleşmiş Milletler’e siyasi müşavir ve delege olarak gönderilir Bayülken. Bu göreve gidecekler umumiyetle genel müdürlerden seçilirken Bayülken’in tercih edilmesinin sebebi, onun göstermiş olduğu başarıdır muhakkak. Yunanlılar, onun BM’de olduğu dönemde Kıbrıs meselesini getirirler gündeme: “Şunu unutmayın. Biz Yunanlıları BM’de yendik.”
     <br/>
     <br/>
     1959’da ise Londra’da Kıbrıs Cumhuriyeti antlaşmalarını hazırlayan beşli komitede Türkiye üyesi olarak yine o vardır. Bu nedenle, Kıbrıs davasının önemli isimlerinin başında gelmektedir Haluk Bayülken. 1966’da büyükelçi sıfatıyla yurtdışına çıkıp Londra Büyükelçisi olduğunda İngiliz The Times’ın kendisi için yazdıklarını şöyle anlatıyor: “Güzel bir resim ve resmin altında ‘problem her zaman aklında’ diye yazıyor. Meselenin ne olduğunu söylemiyor ama tabii Kıbrıs. Kıbrıs şöhreti var ya bizde.”
     <br/>
     <br/>
     İltimaslılar Paris’e, Londra’ya giderdi
     <br/>
     <br/>
     1960’ta Siyasi Planlama Genel Müdürlüğü’ne atanan Bayülken, 1964—66 yılları arasında da Dışişleri Bakanlığı genel sekreterliği yapar: “Ben katumi iken koyduğum kaidelerin hepsi, kanun olmamalarına rağmen hâlâ yürüyor. Eskiden iltimaslı olanlar Londra’ya, Paris’e, bilmem nereye giderdi. Onlardan olmayanlar da Bağdat’a vs. giderdi. Ben katumi olmadan önce, Hariciye Dışişleri Akademisi’ni üç gün nutuk söyleyerek kurdum. Prensipler koydum. Her dışarı çıkan, ilk çıkışta iki sene kötü iklimli yerde, üç sene de iyi şartlı yerde kalsın diye.”
     <br/>
     <br/>
     1965’te Süleyman Demirel’in Adalet Partisi (AP) iktidara geldiğinde Londra’ya büyükelçi giden Bayülken, 1969—71 yılları arasında da New York’a BM Daimi Temsilcisi olarak atanır: “Amerika’da sabahın 6’sı falan. Eşimin kulakları müthiş hassastı. Bir şey çaldı mı uyanır, bir daha uyuyamazdı. (Haluk Bayülken evliliğini 1952 yılında Valihe Salcı ile yapar. Bayülken’in kayınpederi Mazhar Tevfik Salcı, son Sinop mutasarrıflığı yapmış, Atatürk’e yardım etmiş, gelen cephaneleri Sinop ve Kastamonu üzerinden Ankara’ya ulaştırmış birisidir. Daha sonra adı 150’likler listesine girmesine rağmen bizzat Atatürk tarafından ismi listeden silinmiştir. Valihe Hanım’ın ilk evliliğinden olan Orhan’ın dışında Bayülken’in bu evliliğinden Handan adında bir de kızı olmuştur.) Telefona kırmızı bir renk koymuştum. Telefonun kırmızı tarafı yandı. Dışarı çıktım konuşmak için. Saatleri biraz karıştırmış mı ne, Nihat (Erim) Bey ‘İşte Haluk Bey, gözlerinizden öperiz, cumhurbaşkanımız, genelkurmay başkanımız gözlerinizden öpüyor’ deyince o zaman anladık bir h.lt var. Ben tabii bakanlık teklifi geleceğini düşünmüyordum.”
     <br/>
     <br/>
     Başvekilimize dua ediyorum
     <br/>
     <br/>
     Haluk Bayülken, İkinci (Nihat) Erim hükümeti ile geldiği dışişleri bakanlığını, hemen ardından iktidarı üstlenen (Ferit) Melen ve (Naim) Talu hükümetlerinde de sürdürür. Bayülken, 1971’de bakan olur olmaz hemen Kıbrıs konusunu ele alır: “Onun için hiç bir büyükelçinin erişemeyeceği sevgiye muhatabım. Halk beni tanıyor orada. O zamanlar hariciyenin katumisi konuşurdu hep. Çünkü her inceliği bilen oydu. Şimdiki başvekilimiz çok sempatik; beğeniyorum çok ve dua ediyorum inşallah başına bir iş gelmez diye. Mesela, ne bileyim çok sempatik. Hiç bir gün demedi, ‘Yahu Haluk Bey, bir görüşelim sizinle. Ben görüşsem, görüşmesem ne olacak? Ama sen benimle görüşürsen bazı arkadaşlarına yaptığım gibi bir akıl alırsın.’ Değil mi? Şimdi olmayacak şekilde Yahudilere çattı. Yoksa İsrail’in bugün yaptığı şeylerin hepsi ayıp şeyler, onları söyle, ama artırma. Mesela dengeyi korumak için de ki bunları tasvip etmemize imkan yoktur. Amerika da etmiyor. Medeni insanlar bunu tasvip etmez.”
     <br/>
     <br/>
     1974’te CENTO Genel sekreteri olan Bayülken, 1977’de de Cumhurbaşkanı Fahri Korutürk’ün yanında bulunur, genel sekreterliğini yapar: “Orada külüstür bir yerimiz vardı. Reisicumhur sıcaktan terler... Hiç lüks bir tarafı yoktu. O adamcağız terlemesin, üzülmesin diye rutubeti kaldıran bir cihaz getirtmiştik Amerika’dan, 100 dolara. Adamcağız, ölünceye kadar hep bana müteşekkir kaldı.”
     <br/>
     <br/>
     Aklımıza esiyor, askerden uçak istiyoruz
     <br/>
     <br/>
     Hasan Esat Işık’la aralarının bozuk olduğu konusuna da açıklık getiren Bayülken, bu durumu bazılarının zanları olarak ifade ettikten sonra “O bana haber vermeden CHP’ye girdi. O zaman kızdım. Biz onunla can ciğer arkadaştık. Ben katumi, o bakandı. Gece aklımıza geliyor. ‘Hadi’ diyor, askerden uçak istiyor, Ravalpindi’ye, Pakistan—Hindistan harbine gidiyoruz, böyle iki arkadaş. İranlılar bizi atlatmaya kalkıyor. Biz onlara baskın çıkıyoruz, harbin durdurulması için, şu için, bu için...”
     <br/>
     <br/>
     1980’de Kenan Evren’in ülke idaresini ele almasından sonra kabinede bu sefer Milli Savunma Bakanı olan Bayülken, Turgut Özal’ın ilk iktidar döneminde de (Antalya’dan) bağımsız milletvekilliği yapar.
     <br/>
     <br/>
     Asker olamadım diye hâlâ üzülüyorum
     <br/>
     <br/>
     Ümit Haluk Bayülken, geride bıraktığı bu uzun hizmet sürecinde sayısız ülke nişanı ve şilt sahibidir. Böylesine başarılı bir devlet adamlığı yapan Bayülken’in, küçüklüğünde en öncelikli hedefi asker olmaktı aslında. O da olmazsa, üniversitede hocalık yapmak arzusundadır hep: “Asker olamadım diye hâlâ üzülüyorum.”
     <br/>
     <br/>
     Aslen 1922 İstanbul doğumlu olmasına rağmen, üstün zekası sebebiyle ilkokula üçüncü sınıftan başlayan ve ortaokula da küçük yaşta kabul edilmediğinden yaşını bir sene büyüten Ümit Haluk Bayülken’in dedesi İsmail Safa, babası ve amcaları dahil ailesinde herkes askerdir. Baba tarafından Tophane Müşiri Hüseyin Hüsnü Paşa ile akrabalıkları olduğu söylenen Bayülken’in babasının ismi de Hüseyin Hüsnü’dür. Rumelili olan ailede Bayülken’in en büyük amcası Murat, Manastır’dan Atatürk’ün sınıf arkadaşıdır. Kurduğu Karabulut adlı çete ile Yunanlılara karşı savaştığından, o, daha sonra bu soyadını alır. Bayülken’in, İsmet İnönü ile sınıf arkadaşı olan diğer amcası Şerif de askerdir ve Meriç soyadını kullanmıştır. Diğer amcası ise PTT müdürlüğü yapmış birisi idi.
     <br/>
     <br/>
     Bayülken, annesi tarafının ise 500 senelik bir İstanbul ailesi olduğunu belirtmektedir. Bu koldan dedesi ise evkaf müdürlüğü yapmıştır.
     <br/>
     <br/>
     Anılarımı askerlerin sevgi zoruyla yazıyorum
     <br/>
     <br/>
     Fransızca, İngilizce, Sırpça, Almanca, eski ve yeni Yunanca gibi 8—9 dil bilen babası Hüseyin Hüsnü Efendi, soyadı kanunu çıktığında, çocuğunun ileride devlet adamı olacağını düşünerek Bayülken’i, telaffuzu kolay diye aileye soyad olarak tercih eder. Çok başarılı bir çocuk olan ve Bursa’da okuduğu ilkokulda, üçüncü sınıftan itibaren tahsil görmeye başlayan Haluk Bayülken, eğitimini Susurluk’ta bitirir. Asker olma arzusu babasının engellerine takılan Bayülken, evden uzakta okumak istemektedir. Üniformalı eğitim verdiği için Çanakkale Ortaokulu’nu tercih eder. Liseyi ise Haydarpaşa’da tamamlar.
     <br/>
     <br/>
     Birincilik için çalışmayan, fakat okullarını hep birincilikle bitiren Bayülken’i, çok sevdiği askerlikten babası, üniversite hocalığından da Tarık Zafer Tunaya vazgeçirir. Fakat bu konudaki hevesini, 1960’lardan başlamak üzere Harp Akademileri Yüksek Komuta Kursu ile Mülkiye’de hocalık yaparak giderir. Geçen yıla kadar ODTÜ’de ve bazı hukuk fakültelerinde dersler veren Bayülken, şimdilerde sadece doktora öğrencilerine aktarıyor tecrübelerini.
     <br/>
     <br/>
     2004 yılına göre 61 yıllık sürede yaşadıklarını kaleme almaya başlayan ve bunların yüzde 75’ini bitiren Bayülken, bu kararı kendi isteğiyle vermemiştir: “Anılarımı, daha çok, askerlerin zoruyla yazıyorum. Yani sevgi zoruyla.”
     <br/>
     <br/>
     —Kimler istedi sizden anılarınızı yazmanızı?
     <br/>
     <br/>
     “Üç tane genelkurmay başkanı. Başta (İsmail Hakkı)  Karadayı ve ondan sonra gelen (Hüseyin Kıvrıkoğlu).”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13580), [web.archive.org (arşiv bağlantısı)](http://web.archive.org/web/20060105094523/http://www.aksiyon.com.tr:80/detay.php?id=13580)
