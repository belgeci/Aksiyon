# Sema ile devr-i âlem

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050124040250im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050124040250im_/http://www.aksiyon.com.tr/resim/523/28.jpg" vspace="5"/>
  </p>
 </font>
 <font class="content">
  Kadın semazen ya da uygun olmayan mekanlarda sema gösterileri tartışıladursun, bir grup gönüllü semazen dünyayı turlayıp gösterileri ile herkesin kalbini fethediyor.
 </font>
 <br/>
 <p>
  <font class="content">
   Davet edildikleri yerlerden ücret almayan, hepsi iş sahibi olan semazenler unutulmaz anılarla Türkiye'ye dönüyor.
   <br>
    <br>
     Yer Londra. Ekim ayının başı. Semazenler gösterileri yapmış toparlanmaya hazırlanıyor. Bir papaz ağlayarak semazenlerin yanına geliyor: "Ezandan o kadar etkilendim ki göğsüme bir hançer saplandı şu anda. Çıkaramıyorum." diyor.
     <br>
      <br>
       Yine Amerika'daki bir programı izleyen 65 yaşlarında bir aktrist, programdan sonra semazenlerin yanına gelerek "tek başına solo yapan arkadaşla mutlaka görüşmek istediğini" iletiyor. İlgililer, sema gösterisi içerisinde ezan okuyan kişi ile görüştürdüklerinde, aktrist hemen boynuna sarılıyor. Ve ezanın etkisinde kalmış o hâliyle "O okuduğunuz ne ise beni o kadar çok etkiledi ki şu anda rüyalar âleminde gezer gibiyim." diyerek semazenlerin yurtdışında yaşadıkları hayret verici olaylara bir yenisini daha ekliyor.
       <br/>
       <br/>
       Bu sefer yer İsviçre. Semazenler yine programlarını tamamlamış, kaldıkları otele doğru gidecekler. Psikolog olduğunu söyleyen 40 yaşlarındaki bir kadın, organizatörü hayrete düşürecek ve bir o kadar da sevindirecek rüyasını anlatıyor onlara: "Sizin bu programınızı 4 gecedir rüyamda görüyorum. Ve bir ses bana buraya mutlaka gitmemi söyledi."
       <br/>
       <br/>
       Amerika'da yaşayan Yunanlı bir profesörün söylediği ise bu işten para kazanmaya muhtaç olmayan, her biri meslek sahibi, semazenliğe gönül vermiş insanların 1995 yılında Konya'da kurdukları Mevlevi Kültürünü Araştırma Derneği'nin yurtdışında yaptığı sema gösterilerinin nasıl bir misyon ifa ettiğini ortaya koymaya yetiyor: "Bana 'Hafız Burhanları' hatırlattınız. Bizim böyle programlara ve musikiye çok ihtiyacımız var. Ne olur çok ara verip de böyle musikilerden bizi mahrum bırakmayın. Böyle programlar sıkça olsun."
       <br/>
       <br/>
       Mevlevi Kültürünü Araştırma Derneği'nin kuruluş amacına gelince. Bilindiği gibi son yıllarda Türkiye'de sema ve semazenlik tartışılır oldu. Herkes istediği mekan ve yerde semazen çağırıp, sema gösterisi yaptı. Bu da, geçmişi, bu yıl 731'inci kez düzenlenen şeb-i arus merasimlerinden daha eskiye dayanan, ibadet veya folklor denemeyecek, aslında Allah'ı zikirden başka bir şey olmayan 'sema'nın yozlaştırıldığı kanaatini doğurdu. Bunun neticesinde bir grup gönüllü, insanların Allah'a olan aşkı ve imanının ortaya çıkardığı sevginin bir tezahürü olan sema aracılığıyla, yabancıların kalplerine ulaşmak için Mevlevi Kültürünü Araştırma Derneği'ni kurdu.
       <br/>
       <br/>
       Dergah sahibi Mürüvvet Hanım'ın torunları
       <br/>
       <br/>
       Aslında 1991 yılında, dönemin Kültür Bakanı Namık Kemal Zeybek tarafından bakanlığın bünyesinde kurulan semazen grubu ile taleplere cevap veriliyordu. Ancak taleplerin yetmemeye başladığını gören bir grup, kendi özel çabaları ile yeni bir semazen grubunu oluşturdu. Yurtdışından gelen taleplerin yoğunluğu ve gruptakilerin artık bu talepleri karşılayamaz hâle gelmesi, grubun kendi içinde de çoğalmasına vesile oldu. Artık iki-üç yere semazen gönderebilecek bir yapıya kavuşan Mevlevi Kültürünü Araştırma Derneği üyelerinin önemli bir özelliği birçoğunun akraba olması. Derneğin kurucularının büyük çoğunluğu Mürüvvet Göçer Hanım'ın torunları.
       <br/>
       <br/>
       Mürüvvet Hanım'ın oğullarından İbrahim Bey'in çocukları olan Tevfik eczacı. Mustafa ise kimyager. Celalettin ise Mürüvvet Hanım'ın diğer oğlu Ahmet Bey'in çocuğu ve grubun organizasyon sorumlusu. Nazım Göçer de Mürüvvet Hanım'ın, Ali Göçer'den olma torunu. Nazım da makineci. Abdülkadir Dikici ise Mürüvvet Hanım'ın kızı Ayten Hanım'ın oğlu. O da iş adamı.
       <br/>
       <br/>
       Bunların akrabalık dışında diğer bir özellikleri ise hepsinin de iş sahibi olması. Dolayısıyla semazenliği sadece bir misyonu ifa etmek için yapmaları. Katıldıkları organizasyonlarda para kabul etmiyorlar. Yurtiçi veya yurtdışından davet edenler, sadece yol ve kalacak yer masraflarını karşılayarak onları dünyanın neresinde olursa olsun çağırabiliyor, onlar da Türk kültürünün, Mevlana'nın, daha mühimi İslam'ın tanıtılması amacıyla Allah rızasını kazanmak için yollara düşüyor.
       <br/>
       <br/>
       Semazenliğe, kiminin babaannesi, kiminin de anneannesi olan Mürüvvet Göçer Hanım'ın kimliğinden dolayı meyletmiş birçoğu.
       <br/>
       <br/>
       Mürüvvet Göçer, Konya'da, Hacı Veyiszade'den eğitim almış, geceleri hiç uyumayan, sürekli gözyaşı döken, sızlayan, insanların derdine koşan dergah sahibi biriymiş. Torunlarından Abdülkadir Dikici, onun yaptığı işi, hanımlara daha geçimkâr, daha iyi Müslüman olmaları için telkinlerde bulunmak olarak anlatıyor. Mürüvvet Hanım'ı bu konular için bizzat Hacı Veyiszade vazifelendirmiş. Kadınlar irşad olunca bu sefer beyler de hürmet etmeye ve ondan ders almaya başlamış. Adana'da da dergahı bulunan Mürüvvet Hanım, eşi erken vefat ettiğinden kendini bu işlere adamış.
       <br/>
       <br/>
       1963 yılında dünyaya gelen Abdülkadir Dikici, eş-dostun birleşerek zikir yaptığı ortamlarda ayakları yere bastığında, beş yaşında iken büyüklerinin söylediği ilahilerin eşliğinde sema etmeye başlamış. Daha sonra 1979 yılında, Kültür Bakanlığı'na bağlı, başında Fevzi Alıcı'nın bulunduğu Kültür Derneği'nin düzenlediği kursa katılarak sema eğitimi alan Dikici, burada, ortasına çivi çakılmış, etrafına da ayağın pişip yere daha sağlam basmasını sağlayan tuz serpilmiş bir tahta üzerinde eğitim görmüş. Ancak bugün tuzla eğitim, yerini, meste bırakmış.
       <br/>
       <br/>
       12-13 kişilik grupla, 5-6 ay süren sema eğitimlerinden sonra 1979 yılından itibaren profesyonel şekilde sema gösterilerine katılan Abdülkadir Dikici, bu tarihten itibaren Mevlana ihtifallerinde de görev almaya başlamış. Dikici, aynı zamanda Kültür Bakanlığı'nın kurmuş olduğu semazen grubunda da 25 yıldır vazifeli.
       <br/>
       <br/>
       İlk yurtdışı programına da Yunanistan'da çıkan Dikici, iki ülke arasındaki soğuk rüzgarların estiği o yıllarda Yunan halkının sıcak tavrını unutamamış bugün: "Atina'daki programda üç bin insan vardı. Programdan sonra Atina sokaklarında gezerken bir dükkana girdik. Dükkanda yaşlı bir insan vardı. Konya'dan mübadele ile gitmiş bir Rum'du. Konya'dan geldiğimizi söylediğimizde adam ağlamaya başladı. 'Ben' dedi 'oradaki Et Balık Kurumu'nun yapımında çalıştım. Konya'yı kendi vatanı gibi sayıyordu."
       <br/>
       <br/>
       Abdülkadir Dikici, bugün, sırasıyla 13, 11 ve 9 yaşlarında olan Fethullah, Taha ve Alperen adındaki çocuklarına da semazen eğitimi aldırmış. Fethullah ve Taha Amerika, İngiltere ve Almanya'daki programlara en küçük semazen olarak şimdiden birkaç defa katılmış. Şimdiki sema eğitimleri, katılımcıların 5-6 ay kursa gelip gitmeleri zor olduğu düşünülerek iki ay gibi bir sürede bitirildiği için, onlar da 2 ay eğitim alanlardan.
       <br/>
       <br/>
       Ancak eskiden semazen olabilmek için 1001 gün süren çileli bir yolculuk yapmak gerekirdi. Ki 1001 gün, bu yolculuğun sadece bir başlangıcını oluştururdu. 1001 günü tamamladıktan sonra derviş adayı musiki bölümünün oluşturduğu mıtriban veya isterse semazen olur, dervişler arasına karışırdı. İsteyen, arzu, şevk ve iştiyakine göre mevlevihanede vazife alırdı. Ve bunlar bir gönül işi olarak uygulanagelirdi. Günümüzde artık bu 1001 günlük süreç yok. Semazenlerin çoğu da bu işi farklı amaçlar için yapar hale geldi.
       <br/>
       <br/>
       Semanın bir zikir olduğunu kaydetmiştik. Mevlana, semayı anlatırken kalübelâdaki Belanın bir yansıması olarak tarif ediyor. Sema, Allah'a karşı güzel duyguların yoğunlaştığı bir ayin aynı zamanda. Güzel bir namaz kılındığında ya da tavafta hissedilen duyguları burada da yaşamak mümkün. Abdülkadir Dikici, hareketli olduğu için, insanın semada bu duyguları daha yoğun hissedebildiğini de söylüyor ve "Tam yakalayamıyorsunuz ama mesela kendinden geçme noktasına çok yaklaşıyorsunuz." diyor. Burada müziğin etkisiyle de insandaki yoğunlaşma en yükseğe çıkabiliyor.
       <br/>
       <br/>
       Allah'ım sıfırım
       <br/>
       <br/>
       Peki, şekil itibariyle sema ne anlama geliyor? Dikici şunları anlatıyor: "Kafanı eğiyorsun 'Allah'ım sıfırım' diyorsun. Sağ elini açıyorsun, sürekli istiyorsun, sol elini açıyorsun 'Allah'ım bana verdiğini söz veriyorum şahsım için kullanmayacağım, insanlık için, ümmeti Muhammed (sav) için vereceğim' diyorsun. Sonra sol ayak bağlı, sabit. Hz. Mevlana'nın tarifi bunlar. 'Allah'ım sana bağlılığımı ifade ediyorum. Hareket eden sağ ayakla da 'İnsanlara bunu arz edeceğim. Ulaşabildiğim her insana, ayda varsa aya da giderek' demek istiyoruz. Fizikçilerin açıklamasına göre soldan sağa dönmek de merkeze bağlılığın bir ifadesi. Sağdan sola dönülseydi merkezden kaçışı ifade ederdi."
       <br/>
       <br/>
       En kısası 25 dakika olan sema ayinleri 45 dakikaya kadar uzayabiliyor. Dört selamlama bölümü bulunan semada semazenler bu arada soluklanma imkanı bulabiliyor. Semazen olabilmenin fiziki şartları malum. Midesinde veya kafasında bir problem olan, baş dönmesi yaşamaması için semazen adayı kabul edilmiyor. Diğer önemli bir kriter şu: İştiyaklı, istek li ve daha önemlisi sabırlı olması gerekiyor semazen adayının. Tatlı dilli, güleryüzlü ve sevecen olmak da semazene yakışan tavır ve davranışların başında geliyor. Çünkü Mevlana'nın söylediği gibi "İnsanın içinde ne varsa dışına da o sızar."
       <br/>
       <br/>
       Mevlevi Kültürünü Araştırma Derneği için ise bu kriterlere şunları da ilave etmek gerekiyor: "Geçim endişesi olmasın ve bu işten katiyen para almayacağına söz versin. Kişi, bu söze binaen yetiştiriliyor zaten. Hakikaten programlar için zorla para verenler dahi oldu. Fakat katiyen kabul etmedik." Bir şart da gerek yurtiçi gerekse yurtdışı programlara katılacak vakte sahip olmak.
       <br/>
       <br/>
       Davetleri reddetmiyorlar
       <br/>
       <br/>
       Mevlevi Kültürünü Araştırma Derneği, davet edildikleri hiçbir programı bugüne kadar reddetmemiş. Tek şartları, programın yapılabilir seviyede olması. Dikici "Program işin mahiyetine, ruhuna uygun olsun yeter. Hiç kimse bu işten bir maddi kazanç sağlamıyor. Bir misyon mülahaza edecekse biz ona Allah rızası için gideriz." diyor.
       <br/>
       <br/>
       Bu kadar alçak gönüllü olunca Japonya'dan Hindistan'a, Tayland'dan Fransa'ya kadar birçok ülkeden teklif almışlar. Bu kadar çok talep, bu kadar çok sema gösterisi olursa unutulmaz hatıraların olması da kaçınılmaz elbette.
       <br/>
       <br/>
       Abdülkadir Dikici'nin, 1988 yılında gittikleri Japonya'da başından ilginç bir hadise geçer. Japonya'daki program için Mevlana Türbesi'ne çok benzeyen bir maket yapıp sahneye koyan Japonlar ışık ve ses organizasyonunda mükemmel bir hüner sergiler. Dikici'nin, en zevkli semalardan biriydi dediği o organizasyonun ışık ve ses efektleri tam Japonlara yaraşır niteliktedir.
       <br/>
       <br/>
       Şimdi de Hindistan'dayız. Keşmirli bir profesörün İslamın kurtuluşu için ağlayarak Anadolu'dan medet beklediğini söylemesini hiç unutamazlar. Buna ilaveten, Pakistan'da, Muhammed İkbal'in oğlunun söyledikleri karşısında da heyecanlarını gizleyemezler: "Babam ömrünün son nefesine kadar bize İslam dünyasının kurtuluşu Anadolu'dan olacak derdi."
       <br/>
       <br/>
       Amerika da ilginç hatıraların yaşandığı bir yer olmuş semazenler için. Geçen yıl 80 bin Amerikalının izlediği sema gösterilerinde bu yıl izleyici sayısının 150 bini bulması bekleniyor. Boston Üniversitesi'nde düzenlenen programdan sonra ilginç sorularla karşılaşmışlar. Olayın ruhani boyutunu yakalayamayanlar 'Nasıl dönüyorsunuz?' diye sorarken, maneviyatını anlayanlar da 'Bununla ulaşmak istediğiniz gaye ne?' gibi sorulara muhatap bırakmışlar onları.
       <br/>
       <br/>
       Yaşadıkları olaylar karşısında kimi zaman seviniyor, kimi zaman ümitleniyor, kimi zaman da hayrete düşüyorlar. Mevlevi Kültürünü Araştırma Derneği üyelerinden ve Selçuklu İmam Hatip Lisesi Müdürü Mehmet Emin Karataş, yurtdışında Mevlana'nın çok iyi tanındığını, Amerika'da, Mesnevi'nin Fransızca'dan İngilizce'ye tercümesini yapan kişinin dört senede 35. baskıya ulaştığından bahsedildiğini anlatıyor.
       <br/>
       <br/>
       Ancak Mevlana'nın Müslüman olduğu bilgisi, onu tanıyan birçok yabancı tarafından bilinmiyor. Bu da Mevlana gibi bir değere sahip Türklerin eksikliği olsa gerek. Mehmet Emin Karataş, bu programlarla Mavlana'nın Müslüman olduğunu da duyurduklarını söylüyor. Çünkü Amerika'da eyaletlerde yapılan programlarda televizyonların ve yazılı medyanın kendilerine oldukça ilgi gösterdiğini, hatta Chigago'da geçen yıl yaptıkları programdan sonra, Fox TV'deki sabah kuşağına davet edildiklerini belirtiyor.
       <br/>
       <br/>
       Yine Chigago yakınlarında bir ilahiyat fakültesinde düzenledikleri ve katılımcılarının hepsi profesör olan programda ezan da vardır. Program sonunda dinleyicilerin hepsi ayakta alkışlar onları. Karataş "Adamlar aç, adamlar gördükleri zaman da kalkıyor, ayakta alkışlıyorlar." demektedir bugün.
       <br/>
       <br/>
       Zikir eden gayr-i müslim
       <br/>
       <br/>
       Kendilerinin sadece elçi olduğunu, kendilerine sadece şükür etmek düştüğünü anlatan Karataş, İngiltere'de Manchester'da gerçekleştirdikleri programdaki bir izlenimi de şöyle naklediyor: "Orada seyirciyle adeta bütünleştik. Program içerisinde zikirli bir bölüm var. Emin olun salondaki izleyicilerin büyük bir kısmı zikre resmen katıldı. Önde bir bayan bizim gibi böyle sallana sallana zikir etmeye başladı. Ve biz programı mutlaka Fatiha ile bitiririz. Dikkat ettim acaba kadın Müslüman da elini 'amin' dercesine yüzüne götürecek mi diye. Hayır yapmadı. Demek ki kadın Müslüman değil ama kalbi ve gönlü İslam'a o kadar çok aç ve yakın ki çok yakında o kadının Müslüman olduğu haberini alabiliriz."
       <br/>
       <br/>
       Geçen yıl Almanya'nın Düsseldorf şehrindeki programdan sonra semazenler arabalarını beklemektedir: 45 yaşlarında bir Alman bayan, resmen sema yaparaktan böyle yanımıza kadar geldi. 'İçeride yaptığınız o hareketler beni o kadar çok etkiledi ki' diyor, 'ben  şu anda kendimi kaptırdım, devam ediyorum.'
       <br/>
       <br/>
       Mehmet Emin Karataş, yaşadıkları ve kendilerine aksettirilen ilginç olayları not alıyor. İki yıl sonra emekli olduğunda bunları kitap haline getirmeyi amaçlayan Karataş, en son Fransa'da Lyon, Marsilya ve Paris'te programlar yaptıklarını, yakın zamanda Hindistan'dan talep geldiğini, Avrupa'dan ise taleplerin çok yoğun olduğunu belirtiyor.
       <br/>
       <br/>
       Yine iki genç kız İsviçre'de yapılan gösteriden çok etkilenmiş olacaklar ki program bittikten sonra yerlerinde oturmaya devam edince yetkililer onları uyarmak zorunda kalmış. Onların cevabı ise "İnanın programın bittiğinden haberimiz dahi yok." diyerek, semanın kendilerini alıp götürdüğünü söylemiş.
       <br/>
       <br/>
       “Sizden özür diliyoruz”
       <br/>
       <br/>
       Yurtdışından uçakla gelirken namaz kılan bir Müslüman'a uçaktaki bir bayanın namazdan sonra 'Sen terörist misin?' demesi ne kadar acı ise Amerika'daki bir programın ardından, ağlayarak semazenlerin yanlarına gelen bir kadının söylediği de o kadar sevindirici: "Sizden özür diliyoruz. Siz böyle güzel insanlarsınız, biz de sizi dünyaya terörist gibi yansıtıyoruz. Siz gerçek Müslümanlar böylesiniz."
       <br/>
       <br/>
       En sevindirici haberlerden birini ise Belçika'dan almışlar: "Telefonlaştığımızda söylediler, '6 kişi sizden sonra Müslüman oldu' dediler. Bu, bize var ya dünyalara bedel bir haber."
       <br/>
       <br/>
       Programları izlemek biletle mümkün. Ancak, seyircinin bilete ödediği ücret, Türkiye'yi tanıtıcı ve sema gösterilerinin yer aldığı bir CD hediye edilerek geri ödenmiş oluyor. Ayrıca iki bölümlük sema gösterisinin arasında da mutlaka Türkiye'yi tanıtıcı bir slayt veya görüntü sergileniyor.
       <br/>
       <br/>
       Semaya gönül verenler en büyük sıkıntısı semanın devlet tarafından tarihi bir miras olarak korunup gözetim altına alınmaması. Nasıl ki eski bir yapı tarihi eser diye korunuyor, 730 yıldan fazla geçmişe sahip sema da Kültür Bakanlığı veya İçişleri Bakanlığı ya da her ikisi tarafından bir protokolle koruma altına alınmalı. Ve bu işi yapacaklara bir izin belgesi verilmeli. Yoksa manevi yönü olan sema, ticari düşünenlerin elinde bu özelliğini kaybetmiş olacak. Konya Büyükşehir Belediye Başkanı Tahir Akyürek de aynı görüşleri yineleyerek, bunun devlet tarafından kontrol edilmesi gerektiğini vurguluyor. Yoksa, Üstad Necip Fazıl Kısakürek'in 'Onlar zaten kendisini kapatmıştı' dediği tekkelerin başına gelenler, sema için de tehlikeli bir sonu beraberinde getirecek.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### yıldıray sipahi, 19-Aralık-2004
> İşte böyle olmalı: 
> Avrupa’da yaşayan soydaşlarımızın Türk kimliğini korumak devletimizin  görevi olmalı. Bu amaçla kültür evleri açılmalı, sivil toplum örgütlerine destek çıkılmalı. Konsolosluklarda kültür ataşeleri var; ama çoğunluğu taşın altına elini sokmayan cinsten. Avrupa’ya iyi yetişmiş eleman gönderilmeli. Nitelikli, liyakatli, özünü bilen, inançlı insanlara yer ve yol verilmeli. Hadiselere hep tek taraflı yaklaşıyoruz. Avrupa’dan bize nüfus akışı olmayacak mı? Turizmde ara eleman ihtiyacı yabancılardan karşılanacak kanaatindeyim. Çünkü bu durum işverenin işine gelecek.

Kaynak: [www.aksiyon.com.tr](http://www.aksiyon.com.tr:80/detay.php?id=19085&yorum_id=1), [web.archive.org (arşiv bağlantısı)](http://web.archive.org/web/20050124040250/http://www.aksiyon.com.tr:80/detay.php?id=19085&yorum_id=1)
