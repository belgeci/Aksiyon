# Özel Finans Kurumları mercek altında

*Cemal A. Kalyoncu 1997.12.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özel Finans Kurumları, Türkiye'de 1984 yılından bu yana faaliyet gösteriyorlar. Ancak bu kurumların çalışma şekli,
  </font>
 </div>
 <div id="newsText">
  <font class="detail-text">
   banka faizleri ile Özel Finans Kurumları'nın dağıttığı kârlar arasında ne gibi farkların olduğu, bankaların verdikleri kredilere karşılık bu kurumlarda nasıl bir müessese bulunduğu gibi hususlar hakkında hâlâ kafalarda soru işaretleri yer alıyor. Özellikle "ÖFK'ların enflasyon oranında hatta bazan onun çok daha üzerinde nasıl kâr payı dağıtabildiği, ÖFK'ların uyguladıkları vade farkının faiz olup olmadığı, kriz dönemlerinde banka sistemi büyük sarsıntılar geçirirken ÖFK'ların bu krizlerden bankalar kadar etkilenmemeleri soru işaretlerini gündeme getiriyor. Ancak bu soru işaretleri Özel Finans Kurumları'nın şüpheli işlemler yaptığından değil, nasıl çalıştıklarının toplum tarafından iyi bilinmemesinden kaynaklanıyor.
   <br/>
   <br/>
   Paranın İslamda mübadele vasıtası ve kıymet ölçüsü olduğu konusunda İslam bilginleri görüş birliği içindeler. Bunun dışında amaçlar için kullanılması onu İslami açıdan helalharam çizgileri içerisine sokmakta veya çıkarmakta. Bu açıdan bakıldığında Özel Finans Kurumları para ticareti yapamazlar, yani topladıkları mevduatı üretime yönelik ekonomiye döndürmek zorundadırlar. Bankalar ise topladıkları mevduatlarla yatırım yapmaz, bir aracı vazifesi görerek kredi olarak verirler.
   <br/>
   <br/>
   Özel Finans Kurumları'nın Türkiye'de geçmişi çok eski değil. 12 senelik bir mazileri var bu kurumların. Dolayısıyla Özel Finans Kurumları'nı ele alan çok fazla kitap bulunmuyor. Doç. Dr. İsmail Özsoy, ÖFK'lar daha Türkiye'de açılmamış olmasına rağmen bu konuyu tez konusu olarak ele almış bir isim. Şu anda Zonguldak Karaelmas Üniversitesi Çaycuma İktisadi ve İdari Bilimler Fakültesi İktisat Tarihi Anabilim Dalı Başkanı olan Özsoy'un imzasıyla ÖFK'lar konusunda çok kapsamlı bir çalışma yayınlandı. Dünya genelinde faizsiz bankacılığı, Türkiye özelinde de Özel Finans Kurumları'nı incelemek ve bu kurumların tanıtımına katkıda bulunmak amacıyla kaleme alınan eser, Özel Finans Kurumları adını taşıyor. Doç. Dr. İsmail Özsoy, kamuoyunun ÖFK'lar hakkında yeterince bilgi sahibi olmadığını belirterek, bu kurumların halka dağıttıkları kâr oranlarının banka faizleri civarında seyretmesinin büyük bir şüpheye ve kararsızlığa sebep olduğunu söylüyor. Bu ve buna benzer kuşkuları faiz konusunda kapitalizm ile İslam iktisadı arasındaki bakış farklılıklarının bilinmemesine bağlayan yazar, kitabında iki sistemin birbirinden tamamiyle farklı olduğunu vurguluyor.
   <br/>
   <br/>
   ÖFK'nın mantığının daha iyi anlaşılabilmesi için bu kurumların dayandığı esaslar incelenmiş ve İslam iktisadı ana hatlarıyla ortaya konulmuş. Birinci bölümde genel olarak İslam iktisadı anlatılırken, ikinci bölüm İslam bankacılığına ayrılmış. Kitabın son bölümünde de Türkiye'deki Özel Finans Kurumları, "finansman metodları, faaliyetleri, fon sahipleriyle ilişkileri ve Türk ekonomisine katkıları" bakımından ele alınarak ayrıntılı olarak inceleniyor.
   <br/>
   <br/>
   Kitapta ayrıca ÖFK'ların anaparaya geri ödeme garantisi vermemesinin sebepleri, zararın paylaşımının nasıl olacağı, kârın nasıl pay edileceği gibi mudilerin bilmesi gereken önemli noktalara da açıklık getiriliyor. Kitap, Özel Finans Kurumları arasına geçen yıl katılan ve 2 trilyon liralık sermayesi ile en fazla sermayeli finans kurumu olan Asya Finans'ın kültür yayınlarının birincisi olarak yayınlandı.
   <br/>
   <br/>
   1997 itibariyle şube sayıları 86'ya ulaşan Özel Finans Kurumları finans piyasalarından giderek daha büyük pay alıyorlar. Özellikle finans kurumlarında yatırımcı olanların bilmesi gereken ayrıntılar açısından okunması gereken bir yayın. Asya Finans, şimdilik bir kültür hizmeti olarak bastırdığı Özel Finans Kurumları kitabının belki kitapçılarda satışı yapılacak baskısını da yapar da, ÖFK mudileri, başucu kitabı olabilecek bir eser kazanmış olur.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3277-13-ozel-finans-kurumlari-mercek-altinda.html), [web.archive.org (arşiv bağlantısı)](http://web.archive.org/web/20130602002352/http://www.aksiyon.com.tr:80/aksiyon/haber-3277-13-ozel-finans-kurumlari-mercek-altinda.html)
