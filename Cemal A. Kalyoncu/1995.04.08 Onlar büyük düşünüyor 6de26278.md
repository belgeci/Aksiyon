# Onlar büyük düşünüyor

*Cemal A. Kalyoncu 1995.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bugüne kadar başarılı bir grafik çizdiler, işlerinde yeni olmalarına rağmen. En büyük rakipleri 'Onlar bayağı profesyonel yapıyorlar bu işi' dedikleri Boğaziçili meslektaşları. Ama yine de 'Biz aslında onlardan bir adım ilerideyil' demeyi unutmuyorlar. Onlar aynı zamanda Türkiye'yi yönetmeye de talipler.
  </font>
 </div>
 <div id="newsText">
  <font class="detail-text">
   Zaten ıo, bilemedin 15 sene sonra Türkiye'yi yönetecek olanlardan 'bizim jenerasyon' diye bahsediyorlar. Kendilerini 'Yeni İktisatçılar' olarak da adlandırıyorlar. Hepsi üniversite öğrencisi. Bazıları üniversitede birinci yılını henüz dolduruyor.
   <br/>
   'Kim bunlar?' diye merak ettiniz biliyorum. İstanbul Üniversitesi İktisat Fakültesi'nin bünyesinde [aaliyet gösteren, İktisat Kulübü'nden bahsediyoruz. İktisat Kulübü, öğrenciler tarafından 1992-93 eğitim döneminde kurulmuş. 250 asil üyesi olan kulübün 7 kişilik yönetim ve üç kişilik denetim kurulu üyesi var. İktisat Fakültesi'niı;ı yaklaşık 1.200 öğrencisi aynı zamanda kulübün doğal üyesi. Bunun dışanda dışarıdan biri de, istediği taktirde fahri üye olabiliyor. Kulübün amacı "Din, dil, ırk, siyaset ve meslek farklılıkları gözetmeden ekonomik alanda ve konularda paneller, sempozyumlar ve seminerler düzenleyerek öğrencilere birşeyler verebilmek, geleceğin dünyasını kurmak noktasında onların ufuklarını açmak." Bugüne kadar fakülte, kulüplere bütçe ayırmıyordu. Ama öğrenci kulüplerinden desteğini eksik etmeyen Dekan Prof. Esfendar Korkmaz, gelecek sene kulüplere bütçe ayırmayı düşünüyor.
   <br/>
   Genellikle panelleri kendileri finanse ediyorlar, büyük organizasyonlarda ise eski mezunlar çalıştıkları şirketlerden sponsorluk ayarlıyorlar. Kulüp, ismini ilk defa, geçen yıl düzenlediği, TÜSİAD Başkanı Halis Komili'nin 'TÜSİAD'ın çalışmalarınıdevamı niteliğinde' bulduğu ve Başbakan Tansu Çiller'in de telgrafla kutlama mesajı gönderdiği 'Fransa ve Türkiye'de Özelleştirme' konulu panelle duyurdu. Bunun dışında geçen yıl düzenledikleri, gündemi yakından takip eden toplantı, seminer, panel ve sempozyumlarla ilgi odağı oldular. Bir de tabii oldukça tartışmalı olduğunu söyledikleri Güneydoğu raporları var.
   <br/>
   Başkanlığı'nı, vergi konusunda yaptığı konuşma sonrasında Istanbul Ticaret Odası Başkanı Atalay Şahinoğlu'nun 'Alın başbakan yapın, ülkeyi idare eder' dediği, son sınıf öğrencisi Fırat Gülgen yapıyor. Gülgen, gençleri sorumsuz, vurdumduymaz o larak gören fikirlere katılmadığını, aksine, altın gibi bir neslin yetiştiğini söylüyor.
   <br/>
   "Bir tek isteğim var" diyen Gülgen, bunu da "21. asrın Türkiye'nin asrı olmasi" olarak açıklıyor ve devam ediyor: "Bölgesinde güçlü, masaya yumruğunu vurduğu zaman sözü geçen, dışarıdan karıştırılmaya müsait olmayan, bütün vatandaşları ile ben bu ülkeyi dünyanın önde gelen ülkeleri arasına sokmak için çalışacağım diyen ülke düşlüyorum. Kendi içdinamiklerine, örf ve ananelerine sahip, dünyaya hükmedecek olan bir ülke." Fırat Gülgen'in şahsi hedefi ise burs bulabildiği taktirde Amerika'da master yapmak. Sonrasında ise tercihi kamudan yana...
   <br/>
   <br/>
   SES GETIREN RAPOR
   <br/>
   İktisat Fakültesi Dekanı Prof. Esfendar Korkmaz'ın gelecek nesillere örnek gös tererek, "İnşaallah gelecek öğrenciler de kendilerine ders. alır, aynı çizgide devam ederler" dediği Iktisat Kulübü, geçen yıl bir Güneydoğu Raporu hazırlamış. Kulüp Başkanı Fırat Gülgen, şu anda çıkan savaşların gelecek itibariyle su için çıkacağını, bunun için Türkiye'nin hassas bölgesi olarak gördükleri Güneydoğu'da çıkan 0layların altında belki de GAP'ın yer aldığını düşünerek, geçen yıl bu bölgeye bir gezi düşündüklerini belirtiyor. Bunun için de bir-iki otobüs dolusu üniversite öğrencisiyle beraber, memleketin meselelerine sahip çıkma noktasında GAP'a giderek, halkın arasında bulunup, yerinde bilgi almayı düşünmüşler. Bu nedenle, bir ön aşama olması amacıyla arkadaşlarından birini bölgeye göndermişler. Bir hafta boyunca başta Diyarbakır olmak üzere, Midyat, Batman ve birçok köy gezilerek çok çeşİtli kesimlerden insanlarla görüşülüp tesiptler yazılmış. Daha sonra bu tespitlere İktisat Kulübü tarafından getirilen çözümlerle birlikte LO sayfalık bir rapor hazırlanmış. Bundan sonrasını Fırat Gülgen şöyle anlatıyor: "Hazırlanan Güneydoğu Raporu'nu 20-21 Haziran 94 tarihleri arasında, DYP'den Genel Başkan ve Başbakan Tansu Çiller'e, SHP'den Ercan Karakaş'a, ANAP'tan Mesut Yılmaz'a ve RP'den Abdullah Gül'e ve basındaki bazı yazarlara verdik. Refah Partisi'nden Genel Başkan Yardımcısı Abdullah Gül ilgileneceğini söyledi ve hakikaten de ilgilendi. Daha sonra Şevket Kazan imzalı iki günlük Güneydoğu Raporu yayınladılar ve Meclis'e önerge olarak verdiler. Oradaki raporda cümleler ve başlıklar dahi hepsi aynı idi. Bir tek MHP ile ilgili konu bize aİt değildi. Ama diğerlerinin hepsi cümlesi cümlesine, başlığına varana kadar hepsi aynı idi." Abdullah Gül ise RP'nin Güneydoğu konusunda raporu olmadığı
   <br/>
   nı, onların Şevket Kazan'ın Güneydoğu izlenimleri olduğunu söylüyor.
   <br/>
   Gülgen'e "Buna tepkiniz ne oldu?" diye sorduğumuzda ise aldığımız cevap "Sadece çok sevindik" oluyordu. Gülgen raporun koparJığı gürültünün bununla da sınırlı olmadığını iddia ediyordu. Hazırladıkları raporu siyasilere verdikten bir hafta sonra, Başbakan Tansu Çiller'in Habur Sınır Kapısı'nın açılması ve Kürtçe TV ile eğitim konularında söylediklerinin gazetelere manşet olduğunu hatırlatarak, bu görüşlerin de raporlarında yer aldığını söylüyordu.
   <br/>
   Fırat Gülgen'in anlattığı na göre, bunlar belki daha önceden söylenmiş sözlerdi. Fakat onların burada yakalamaya ve orta ya koymaya çalıştığı "Üniversite gençliği ne yapıyor? Bu noktada ne düşünüyor? Olaya olumlu ve yapıcı nasıl yaklaşıyor? sorularına cevaplar aramakt!.
   <br/>
   Kulübün faliyetleri bununla da sınırlı değiL. iktisat Kulübü, bunların yanında 'Kariyer günleri' adı altında öğrencilerin iş bulması, staj yapması amacına yönelik programlar düzenliyor. Kariyer günlerinde, çeşitli firmaların personel müdürleri okula davet edilip, firma hakkında bilgi ediniliyor. Her yıl bir hafta, on günlük bir zaman dilimi içerisinde yapılan bu organizasyonlarda firmalar, beğendikleri öğrencilere, gerek stajyer olarak gerekse, işe almada yardımcı oluyorlar. Ayrıca, kulübün başarılı çalışmalarından dolayı Fransa'daki Türk Ticaret Ataşeliği ile varılan anlaşma sonucu iktisat Fakültesi'nde okuyan öğrenciler, bir ile 6 ayarasında Paris'e staja gönderiliyor. Bunun dışında yardım kampanyalarına da destek veriyorlar. Geçen yıl Emlak Bankası'nın düzenlemiş olduğu 'Kışa Girerken Bosna'ya Yardım' ve A Takımı'nın Beyaz Tebeşir kampanyalarına yardımda bulunmuşlar.
   <br/>
   <br/>
   EĞİTIMDE JAPONYA ÖRNEĞI
   <br/>
   Fırat Gülgen, eğitimde önemli bir eksikliğe de değiniyor, konuşmamız sırasında. O eksiklik, yurtdışında okuyan binlerce öğrencimize devletin yeterince destek olmaması. Gülgen, "Eğer bu yapılabilirse, bugün Amerika'da Türkiye'nin tanıtımı ve lobi faaliyetleri için milyonlarca dolar tutarındaki paraları . da reklam şirketlerine vermek zorunda kalmayız" diyor. Ona göre, bizim lobi faaliyetlerimizi yapacak olanlar bunlardır. Gülgen, bu konuda Japonya'da 26 sene kalmış bir büyüğünün kendisine anlattığını bize de anlatıyor: "Japonya'da, Japon imparatoru'nun sözcüsü, Amerika'ya master veya doktoraya gidecek öğrenciyi havaalanına gidip bizzat yolcu eder. Ve ona şunu söyler: "Okuluna git, ya birinci ol, ya ikinci. Yoksa bu ülkeye gelme." idealistliği görüyor musunuz bu noktada? Şimdi düşünün, mastere gideceksiniz ve cumhurbaşkanınızın veya başbakanınızın sözcüsü gelecek ve size böyle birşey söyleyecek. O kadar büyük bir şevkle gider, okur, Türkiye'ye döner ve bu ülkeye birtakım şeyler vermek için uğraşırsınız ki..." Gülgen, bu yapıldığı ve bu ülkenin insanlarına sahip çıkıldığı taktirde merhum Cumhurbaşkanı Özal'ın dediği gibi 'Adriyatik'ten Çin Seddi'ne' rüyasının da gerçekleşeceğini söylüyor. Onlar büyük düşünüyorlar. Ama düşüncelerinde haksız da değiller galiba.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-712-35-onlar-buyuk-dusunuyor.html), [web.archive.org (arşiv bağlantısı)](http://web.archive.org/web/20130527070324/http://www.aksiyon.com.tr:80/aksiyon/haber-712-35-onlar-buyuk-dusunuyor.html)
