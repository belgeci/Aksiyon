# Şehri marka yapıp satıyorlar

*Cemal A. Kalyoncu 1997.04.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eskilerin evlerine çanak çömlekle girdi toprak kaplar. Bunların saltanatı yüzyıllarca  sürdü. Yaşam standardı ne zaman ki yükseldi, köy nüfusu yerini şehirleşmeye bıraktı,
  </font>
 </div>
 <div id="newsText">
  <font class="detail-text">
   çamurdan yapılmış el emeği ürünler de, şekil değiştirmeseler bile göze daha şık görünür hale geldiler. Ne de olsa, çamurla sıvanmış veya tahtadan yapılmış basit evler yerine, şehir evlerini süslemekle görevlendirilmişlerdi artık. Gene topraktan, kilden yapılıyorlardı ama bu sefer adları porselendi. Hem artık renkliydiler, çeşit çeşit, desen desen... Eskilerin elinde çini olan kil ve toprak şimdi seramik, fayans olmuştu. Kimisi vazo, kimisi kahve fincanı, kimisi de çaydanlık şeklini almıştı.
   <br/>
   <br/>
   Porselen sektörü artık ülkemize de para kazandırır hale geldi. Seramik ve porselen işinde Türkiye üçüncü sırada, İtalya ve İspanya birinci... Seramikte ise Çin birinci, Brezilya ikinci... Türkiye, İtalya ve İspanya'dan sonra geliyor yine. Türkiye'nin ihraç ettiği seramik miktarı 145 milyon metrekare. Türkiye seramik sektöründe bu aşamayı son 15 yılda kaydetmiş.
   <br/>
   <br/>
   Porselenin yüzde 45'i Kütahya'da üretiliyor. Bunun için de porselen deyince akla Kütahya geliyor. Kütahya'ya bu imajı kazandıran da Kütahya Porselen. Kütahyalı Picasso olarak tanınan Sıtkı Usta, bu işi sanat açısından en üst düzeyde yapıyor.
   <br/>
   <br/>
   Sektör olarak baktığımızda ise İş Bankası, Sümerbank, Sınai Kalkınma Bankası, Türk Ticaret Bankası ve Vakıflar Bankası'nın da ortaklığı bulunduğu halka açık bir şirket iken 1983'te Gürallar'ın eline geçen  Kütahya Porselen, sektörün önde gelenleri arasında yer alıyor. Kütahya Porselen, bugün İspanya'dan Brezilya'ya, AB ülkelerinden Lübnan, Suudi Arabistan ve Mısır'a kadar birçok milletten kişinin evlerini renklendiriyor artık. Üretimin yüzde 40'ı ihraç ediliyor. Günlük üretim 8590 bin adet arasında. Ayda ise 2 milyon adet üretim gerçekleştiriyor.
   <br/>
   <br/>
   Türkiye'deki seramik üretiminin yüzde 7'sini de yine Gürallar Grubu karşılıyor. Temelleri 1948'de babalarının Kütahya Saman Pazarı'nda kerestecilik yapmaya başlaması ile atılan Gürallar Grubu'nu bugün üç kardeş yönetiyor. Yönetim Kurul Başkanı Rıza Güral, kardeşlerin en büyüğü. Nafi ve İsmet, ailenin diğer fertleri. Güral Grubu, yüzde 25'i halka açık olan Kütahya Porselen hariç, bünyesinde barındırdığı 12 şirketle tipik bir aile şirketi. Güral Porselen, Kütahya Seramik, Kütahya Vit, Club Ali Bey, Club Ali Bey Park, Club Ali Bey Belek, Güral Cam, Değirmisaz Kömür İşletmeleri, Gürallar Kiremit Sanayii, Güral Makine ve Kütahya Ambalaj grubun diğer şirketleri. 1988'e kadar baba mesleğini de sürdüren Güral Kardeşler, bu tarihten sonra kerestecilik işine son vermişler. 1970 senesinde kömür işine, 80'de kiremit sanayiine, 1984'te de porselen işine giren Gürallar, ambalaj, cam ve turizmde de faaliyet gösteriyor. İşçilerini genelde Kütahya'dan seçen Gürallar yanlarında 6 bin kişi çalıştırıyor. Yıllık cirosu 140 milyon mark olan grubun iddialı olduğu diğer bir alan da turizm. Manavgat'taki Club Ali Bey Tatil Köyü yanında Belek'teki Club Ali bey tesislerini de geçen hafta içinde açtı Gürallar.
   <br/>
   <br/>
   Şimdilerde yeni yatırımlar peşinde olduklarını söyleyen Yönetim Kurulu Başkanı Rıza Güral, yatırım alanlarını henüz araştırma safhasında olduğu için açıklamıyor bize. Rıza, Nafi ve İsmet Güral kardeşler, medyatik olmadıklarından kamuoyunda pek bilinmiyorlar. Ancak bu bizim, Güral veya Kütahya Porselen imzası taşıyan mamulleri kullanmamızı engellemiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2523-sehri-marka-yapip-satiyorlar.html), [web.archive.org (arşiv bağlantısı)](http://web.archive.org/web/20120415113351/http://www.aksiyon.com.tr:80/aksiyon/haber-2523-sehri-marka-yapip-satiyorlar.html)
