# Benim memurum artık işini bilemeyecek!

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20041226003225im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226003225im_/http://www.aksiyon.com.tr/resim/477/60.jpg" vspace="5"/>
  </p>
 </font>
 <font class="content">
  Yolsuzluğu bitirmeye kararlı olan Türkiye, mücadeleyi en alt kademedeki memura kadar indirdi. Defterdarlıklar, mal beyanında bulunmak isteyenler sebebiyle yoğun günler geçiriyor. Şöyle bir hatırlamaya çalışın, Türkiye’de özellikle son yıllarda —sonuç alınsın alınamasın— ne kadar da çok yolsuzluk operasyonu gerçekleştirildi.Paraşüt, Hayal, Matador, Kasırga, Sis, Fırtına, Akrep, Puro, Serhat, Kartal, Balina, Hasat, Yeşil Vadi, Talan, Beyaz Enerji, Beyaz Benzin ve Neşter...
 </font>
 <p>
  <font class="content">
   Bu operasyonlarda, çoğu kamuoyunda ‘itibarlı’ kişilerin isimleri de gündeme geldiği için operasyonların yankıları daha da büyük oldu.
   <br/>
   İktidara gelir gelmez yolsuzlukla mücadelede sert tedbirler uygulayacağı sinyalini veren AK Parti hükümeti, geçen sürede bu konuda kararlılığını gösterdi. Devletin kayıtlarına artık birinci derecede tehdit olarak giren yolsuzlukla mücadelede özellikle 2003 yılında iki önemli anlaşmaya imza koydu AK Parti hükümeti. Devlet, yolsuzlukla uluslararası alanda da mücadeleye evet demiş oldu böylece.
   <br/>
   İlk olarak Avrupa Konseyi Yolsuzluğa Karşı Özel Hukuk Sözleşmesi Nisan 2003’te TBMM tarafından uygun bulundu. Sözleşme, özel hukuk ve yolsuzluk alanında uluslararası kuralları ilk kez tanımlıyor ve taraf ülkelerin iç hukuklarında da aynı doğrultuda düzenlemelere gitmesini öngörüyor. Ardından Aralık ayının 10’unda Meksika’nın Merida kentinde imzaya açılan Birleşmiş Milletler (BM) Yolsuzlukla Mücadele Sözleşmesi BM Viyana Ofisi Nezdinde Daimi Temsilci Büyükelçi Aydın Şahinbaş tarafından imza edildi. Rüşvet, zimmet, kara para aklama ve adaletin engellenmesi eylemlerinin artık kesinkes suç olarak düzenlenmesi bu sözleşme ile zorunlu hale geldi. Başbakan Yardımcısı ve Dışişleri Bakanı Abdullah Gül, Türkiye’nin anlaşmalara imza atarak yolsuzlukla mücadeledeki kararlılığını ortaya koyduğunu ifade etti bu anlaşmadan sonra. Hükümet, kararlılığını sadece anlaşmalara imza atarak göstermedi. Son dönemlerde uygulamalarla da bunu görmüş olduk.
   <br/>
   Uluslararası anlaşmalar, daha önce iç hukukta düzenlenmiş olan kanunlara da zindelik getirdi. 19 Nisan 1990 tarihinde kabul edilen 3628 sayılı Mal Bildiriminde Bulunulması Kanunu ile Rüşvet ve Yolsuzluklarla Mücadele Kanunu daha bir işlerlik kazandı. Bilindiği gibi bakanlar kurulu üyeleri başta olmak üzere kamu kuruluşlarında aylık, ücret veya ödenek almak suretiyle hizmet gören memurlar, işçi niteliği taşımayan diğer kamu görevlileri ile yönetim ve denetim kurulu üyeleri, gazete sahibi gerçek kişiler ile başyazarlar ve fıkra yazarları, noterler dahil birçok kişi, sonu 0 ve 5 ile biten yıllarda mal bildiriminde bulunmak zorunda. Mal varlığında önemli bir değişiklik olduğunda bir ay içinde bu bildirimi gerçekleştirmeyen kişiler hakkında üç aydan bir yıla kadar hapis cezası veriliyor. Kanun 1990’da çıkmış ama uygulamada bugüne kadar ciddi adımlar atıldığını söylemek mümkün değil. İşte Türkiye’nin uluslararası anlaşmalara imza atması, hükümetin kararlı tutumu karşısında en alt kademedeki memur nezdinde bile işin sıkı tutulması anlamına geliyor. Defterdarlıklar, işin üzerine ciddi şekilde eğilecek kurumlar arasında başı çekiyor. İstanbul, İzmir, Erzurum, Adana başta olmak üzere Türkiye’deki bütün defterdarlıklarda memurların mal bildirimi beyanında bulunmaları isteniyor. Mal bildiriminde bulunmak zorunlu tutuluyor. Mal beyanında bulunmak da yeterli sayılmıyor. Memurların, mal varlıklarında meydana gelen değişiklikleri yasal yollardan açıklaması ve ispat etmesi gerekiyor. İşte bu sebeple bugünlerde özellikle defterdarlıklarda memurların başı mal beyanı yüzünden oldukça sıkışık. İstanbul’daki evini satıp Elazığ’dan daire alsa da memur soruşturmaya tâbi tutuluyor. Bu bir örnek. İsmini vermek istemeyen aynı durumda birçok memur var. Belki kuru ile yaş beraber işlem görüyor bugünlerde. İstanbul’daki durumu öğrenmek için aradığımız Defterdar Kadir Boy, bu yoğunluktan olsa gerek Aksiyon’a cevap verecek vakit bulamadı.
   <br/>
   Büyük çaplı yolsuzluklara milletçe alışmış olan ve artık şaşırmayan Türk halkı, rüşvetle mücadelenin tabana yayılmasını şaşırtıcı bulduğu kadar sevindirici olarak da değerlendiriyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11094), [web.archive.org (arşiv bağlantısı)](http://web.archive.org/web/20041226003225/http://www.aksiyon.com.tr:80/detay.php?id=11094)
