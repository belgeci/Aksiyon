# Son edip muharrir

*Cemal A. Kalyoncu 2000.01.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hikaye bu ya. Karabağ İbrahim Hanlığı, bugünkü Karabağ'da Şuşa Tepesi'nin olduğu yerde imiş. Hanlık gayet iyi korunuyormuş ama rivayete göre kumandanlardan birisi kapıyı açınca Rus Orduları, İbrahim Han'ın bütün sülalesini öldürmüş.
  </font>
 </div>
 <div id="newsText">
  <font class="detail-text">
   Fakat Han'ın Karabalam ile Akbalam adını verdiği medrese eğitimi alan iki çocuğunu, din adamıdır diye mi yoksa küçük çocuk oldukları için mi bilinmez Ruslar öldürmemiş. Balam çocuğum anlamına gelirmiş. Olaydan sonra Karabalam İran'a, Akbalam da Anadolu'ya geçmiş. Anadolu'ya gelen Akbalam, din adamı olduğu için hürmet ve koruma görmüş idarecilerden. Yıllar geçmiş büyümüş, İstanbul'un yolunu tutmuş. Sultanahmet ve Ayasofya'da vaazlar vermiş. Zamanın padişahı II. Mahmud'un çocukları olan, şehzadeler Abdülaziz ve I. Abdülmecid'e ders vermiş. Padişah, bu din adamını şeyhülislam yapmak istemiş. Ama İskender Nazım Efendi, bunu kabul etmemiş. Buradaki İbrahim Han, yazar Oktay Akbal'ın dedesinin dedesi imiş.
   <br/>
   <br/>
   Kardeşlerden Akbalam'ın soyundan gelen Oktay Akbal, bu olayı masal gibi anlatıyor. Çünkü ona da ailesinden masal gibi aktarılmış: "Bu masal gibi ama gerçek olan bir tarafı var. İskender Nazım Efendi din bilgini, eserleri vardı, yok oldu. Padişah kendisini Şeyhülislam yapmak istemiş. Fakat İskender Nazım Efendi daha önceden sülalesi kesildiği için korkmuş. Bir de ben Şehzadebaşı'nda büyük bir konak eskisinde doğdum. Padişah vermiş, Sultan Mahmut mu yoksa Abdülmecit mi, ne? Koca konağı padişah bağışlamış. Bunun bir nedeni var demek ki."
   <br/>
   <br/>
   Onun oğullarından Şahabettin (Akbal'ın dedesi) Osmanlı'da memurluk yapmış, onun oğlu Mehmet Salih de Birinci Dünya Savaşı sırasında askeri hukuk müşavirliğinde bulunmuş, sonrasında Divanı Harp Savcısı olmuş, sonrasında da avukatlık yaparak hayatını sürdürmüş.
   <br/>
   <br/>
   Dedesi Dahiliye Nazırı Tepeyran
   <br/>
   <br/>
   Oktay Akbal'ın babası işte bu Salih Bey, önce Balıkesirli bir hanımla evlenir. Üç çocuğu olur: Sait, Sabahattin ve Bahattin. Salih Bey, ikinci evliliğini ise, Osmanlı ve Cumhuriyet döneminde Trabzon, Sivas başta olmak üzere oniki yerde valilik yapan, Ali Rıza ve Salih Paşa Kabineleri'nde Dahiliye Nazırlığı yapmış Ebubekir Hazım Tepeyran'ın yine başından bir evlilik geçmiş kızı Vuslat Hanım'la yapacaktır. Mütareke döneminde Anadolu harekatını yapanlarla da ilişki içindedir. Damat Ferit, ikinci defa kabineyi kurmakla görevlendirilince Tepeyran'ı tutuklatır ve Divanı Harbe gönderir. 7.5 ay hapis yattıktan sonra Damat Ferit Hükümeti de düşünce serbest kalır. İkinci Meclis'te yer alır. Anayasa'nın hazırlanmasında Mustafa Kemal'le bazı konularda ters düşünce bir daha onun döneminde Meclis'te yer almaz. İsmet Paşa'nın cumhurbaşkanı olması ile de 193946 arası iki dönem daha TBMM'de görev alacaktır. Ebubekir Hazım Tepeyran, bu siyasi kişiliğinin yanında Türk edebiyatında ikinci (ilki Nevizade Nazım'ın Kara Bibik adlı kitabı) gerçekçi köy romanı olan Küçük Paşa'nın da yazarıdır. Tepeyran, Küçük Paşa'da, 1910 yılının Orta Anadolu'sundaki köy gerçeğini roman adı altında ele alır. Kendisi Niğde'nin Tepeviran (Soyadı buradan geliyor) Mahallesi'nden olduğu için roman Niğde'de geçmektedir. Ebubekir Hazım'ın, Oktay Akbal'ın annesi Vuslat Hanım dışında biri ilk evliliğinden olmak üzere iki çocuğu daha olur. Akbal'ın dayısı Celal Hazım Tepeyran (Bu soyadını Fransızların Taleyran'ına benzediği için önce almak istemez, Arar soyadını alır. Sonra babasının baskısıyla Tepeyran olarak değiştirir.) da eski elçilerden birisidir.
   <br/>
   <br/>
   Son Osmanlı
   <br/>
   <br/>
   Salih Efendi, işte bu nazırın kızı Vuslat Hanım'a talip olur. Nazır, kızını Salih Akbal'a kolay vermeyecektir: "Annemin eski eşi amcasının oğlu Mutasarrıf Sabri Bey, İttihat Terakki'nin merkez kurulunda idi. Genç yaşta öldü. Babam da 1914'te savaş öncesi annemi ister ama dedem Ebubekir Tepeyran, 'senin çocukların var' diyerek kızını vermez." Salih Efendi, Birinci Dünya Savaşı bitince, o sürede evlenmeyen Vuslat Hanım'a tekrar talip olur. Ve 1922'de evlenirler. Salih Bey'in de o yıllarda 'gizli teşkilatla' ilişkisi vardır. Silah alımı mı yoksa başka bir amaçla mı ne ailece Viyana'ya giderler. Oktay'a hamile olan Vuslat Hanım, çocuğunu İstanbul'da doğurmak istediğinden geri dönerler. Oktay Akbal, 20 Nisan 1923'te cumhuriyetten biraz önce 'Son Osmanlı'lardan biri olarak doğacaktır.
   <br/>
   <br/>
   Akbal'ın çocukluğu, Şehzadebaşı'ndaki büyükçe konakta geçer. Küçük Oktay, dedesi Tepeyran'ın ona verdiği kitaplar sayesinde yazı dünyasına çok erken yaşta ilgi duymaya başlar. Daha lise yıllarında hikayeleri mecmualarda yayınlanarak, tanınmış bir yazar olmasında bu dönemin etkisi vardır. Akbal, o zaman yabancı okulların ilk kısımları da Türk çocuklarına açık olduğundan, 1929'da Fransızlar'ın Kumkapı'daki Saint Assomption Mektebi'ne yazılır. Tam da bu sırada Türk çocuklarının ilk eğitimlerini Türk okullarında alacağı yönünde bir kanun çıkar. Akbal, önce bundan etkilenmez. Sonra onun geçtiği sınıflar birbir kapanmaya başlar. Saint Assomption'u bitiremeden okulun kapısına kilit vurulur bu kanundan dolayı.  Galatasaray'daki öğretmen akrabaları onu Galatasaray Lisesi'ne yazdırmak isterler. Ama o Fenerbahçeli olduğu için 'kıyameti koparır.' Saint Benoit'ya yazılır.
   <br/>
   <br/>
   Galatasaray, Mülkiye, Mason
   <br/>
   <br/>
   Glatasaray'a gitmediğine şimdi pişmandır: "Gitseydim Turan Feyzioğlu, Turan Güneş, Metin Toker'lerin sınıfında olacaktım." Akbal'ın pişmanlığı, bildiğim ama Oktay Akbal gibi isimlerden duyunca, bende 'belgelemiş gibi' bir duygu uyandıran şu söylediğinde gizlidir: "Mülkiye'yi bitirirsin, Galatasaray'dan mezun olursun, Mason Derneği'ne de girdin mi artık karada ölüm yoktur sana. Bu üçünü yaparsan yıkılmazsın."
   <br/>
   <br/>
   Saint Benoit'nın son sınıfında iken babası vefat edince ve üvey anneden olan abileri de iyi davranmayınca Akbal, kiralık eve çıkar annesi ile birlikte: "Sıkıntılı bir çocukluk geçirdik." Liseye gidecek para bile bulamaz. Babası okulun avukatlığını yaptığı için, şimdiki İstanbul Belediyesi binasının bulunduğu İstiklal Lisesi'ni parasız okur. Akbal, lisede öğrenci iken yazılar yazıp bundan para kazanmaya başlamıştır. Sinema yazılarının yanında hikaye başına 1,52 lira alarak hikayeler de yazmaktadır. Henüz ondört yaşında iken Ateş ve Çocuk Duygusu dergilerinde ilk öykü ve yazıları yayınlanır. 1939'da Ana Katili adlı öyküsü İkdam'da yer alır. Yeni Sabah, Bin Bir Roman Çocuk Haftası, Yıldız adlı dergilerde yazı ve çevirileri basılır. Çevirdiği bir kitap tefrika edilir. Tanınmaya başlamıştır: "Artık mektebin edebiyatçısı olarak tanınıyorum. O yıllarda tuhaf bir duygu geliyor, küçümsüyorsun. Çok yanlış bir duygu tabii." Liseyi 1941'de bitirecektir Akbal. 20 yaşına geldiği 1943'te Servetifünun (sonra Uyanış adını aldı) adlı derginin sekreterliğini üstlenir. Burada Özdemir Asaf, İlhan Berk, Orhan Murat Arıburnu, Cahit Irgat, Faik Baysal, Kenan Harun gibi ismlerle dostluk kurar. Askerliği de yaklaştığı için bir okula kaydını yaptırır, askerliği ertelemektir niyeti. Hukuk, sınavsız öğrenci almaktadır o yıllarda. İki sene gider, ama okulu sevmez. Sonra Edebiyat Fakültesi Fransız Filolojisi'nde okumaya karar verir: "Filoloji'de artık meşhur yazardım. Yazılarım çıkıyor ve dergiyi ben yönetiyorum (Uyanış). Düşünün, büyük şair ve yazarlar bana yazılarını gönderiyor, dergide yazımız çıksın diye yağ çekiyorlar." Ancak ondaki bu lise yıllarında başlayan 'küçümseme' üniversitede de devam eder: "Profesörler, doçentler beni seviyorlar. Ama ben not alacağım da ne olacak diye küçümsedim okulu." Akbal burayı da bitirmeden bırakır. 1945'te Önce Ekmekler Bozuldu öykü kitabı, ardından 1950'de de Garipler Sokağı adlı romanları basılır. Bu kitaplar, bugün sayıları 60'ı bulan anı, roman, gazete yazıları ve denemelerden oluşan bir kitaplı yolun başlangıcı olur. 1947'de Milli Eğitim Bakanlığı'nın, önce başında Yaşar Nabi Nayır'ın bulunduğu Yayın Müdürlüğü'nde çalışmaya başlar, sonra Ankara'ya Tercüme Bürosu'na geçer. Burada klasiklerin yayın editörlüğünü yapmaktadır. Bu arada aynı yerde çalıştığı Fazıla Aka Hanım'la ilk evliliğini yapar. (Bu evlilikten 1950'de Oya adında bir çocukları olacaktır.) DP İktidarı'nı hiç sevmeyen Akbal'ın buradaki işine son verilir. Ona tekrar İstanbul yolu gözükür. 1950'de, ilk zamanlar DP lehine yayınlar yapan ancak sonra bundan vazgeçecek olan Ahmet Emin Yalman'ın Vatan gazetesinde işe başlar. 1956'da, bugün halen sürdüreceği köşe yazarlığına soyunur.
   <br/>
   <br/>
   'Uyduruk' siyasi teklifler
   <br/>
   <br/>
   Artık iyice tanınan bir yazar olduğu için siyasete girmesi yönünde 'uyduruk' da olsa teklifler alır: "Büyükbabam Niğdeli olduğu ve ben de DP'ye muhalif olduğum için Niğdeli gençler 1957'de beni aday göstermek istediler." O yıllarda bir ilde en fazla oyu alan parti bütün milletvekillerini de almış olurdu. Akbal bu teklife sıcak bakmaz. İki nedeni vardır. Birincisi, Halk Partisi'nin Niğde'de kazanması beklenmiyordu. Bunun ikinci ve daha önemlisi Akbal, asker kaçağı idi: "Askerlikle ilgili gizli bir durumum vardı. Yakalanır rezil oluruz dedim." Akbal'ın aday olmadığı seçimlerde CHP Niğde'den bütün milletvekillerini çıkarır. Akbal'a ikinci teklif 1965 seçimlerinde önceden askerliğini Bursa'da yaptığı için Bursa İşçi Partisi üyelerinden gelir. İP adayı olarak seçimlere girer, kazanamaz. Son teklif ise 1998'de Doğu Perinçek'ten gelir. İzmir'de İP'ten liste başı olacaktır. Ama o yazılarında destek vermeyi sürdüreceğini söyleyerek, aktif adaylığı kabul etmez. Ama gönlü bir dönem de olsa Meclis'e girmekten yanadır: "Hikayeci olarak bir dönem orada olanları müşahede etmek isterdim. Ama bunlar uyduruk adaylıklar, doğru dürüst birşey yok." Kendisi girmez ama 1973'te ikinci evliliğini yapacağı Zehra Ayla Hanım, SHP Parti Meclisi'nde çalışır, en son da SHP İstanbul İl Genel Meclisi'nde beş yıl görev yapacaktır.
   <br/>
   <br/>
   Oktay Akbal, 1969'a Vatan'ın Ankara'ya gitmesine kadar burada yazar. 1969'da da Cumhuriyet'e geçer. 12 Mart İhtilali döneminden sonraki bir yıl (Bu sürede işadamı Yaşar Aysev'in Barış adlı gazetesinde yazar) ve 199198 arası hariç Cumhuriyet ailesi üyelerinden biri olur. Cumhuriyet'ten iki ayrılışında da 'küskünlük' yaşar. 1971'de 12 Mart İhtilali olmuştur. Aile gazetesi olan Cumhuriyet, yine aile içi anlaşmazlıklarından birini yaşamaktadır. İlhan Selçuk, Çetin Altan tutuklanmıştır. Cumhuriyet'in ortaklarından Doğan Nadi vefat edince damatlarından biri gazeteyi ele geçirir ve Nadir Nadi ile birlikte birçok yazar da gazeteden uzaklaştırılır. Aile içi bu sürtüşmenin sonucu gazetenin satışları 3040 bine iner. Bunun üzerine gazeteye el koyanlar, Akbal'ı ve eski ekibi 'gazeteyi kurtarmaları' için geri çağırır. İkinci küskünlük ise, Yayın Yönetmeni Hasan Cemal'in Emine Uşaklıgil'le birlikte, 'gazetenin siyasetini değiştirmeyi', Akbal'ın deyimiyle 'sağa' yani globalleşmeye açmaları üzerine yaşanacaktır. Oktay Akbal, Ali Sirmen, Uğur Mumcu ayrılır bu sefer 'aileden.' İşler yatışır yine geri dönen döner, kalan kalır. Akbal'ın dönüşü, 1998'i bulacaktır. Aydın Doğan'ın Milliyet'i Korkmaz Yiğit'e satmasıdır bunda sebep. (Akbal, kendisinin ayrılması ile Milliyet'in 'sağa' kaydığını düşünmektedir. O, bir gazetede değişik görüşte kişilerin yazmasına karşıdır. Böyle olunca gazete kimliğini kaybetmektedir ona göre.)
   <br/>
   <br/>
   27 Mayıs'ı yazar olarak bekledik
   <br/>
   <br/>
   12 Mart'ı Cumhuriyet'ten uzaklaştırılarak karşılayan Akbal, 27 Mayıs'ı bizzat isteyenlerdendir: "27 Mayıs bilakis desteklediğimiz, yazar olarak zaten beklediğimiz, teşvik ettiğimiz bir olaydı." 12 Eylül'de ise yazılarında Evren Paşa'nın Anayasası'na 'oy verilmemesi' görüşünü savunduğu için yolu iki defa askeri mahkemeye düşecektir Akbal'ın. Üç ay süreyle Sağmalcılar'da misafir edilir! Yakın zamanda Cumhuriyet gazetesinin kurucusu Yunus Nadi'nin Hitler döneminde Alman Hükümeti'nden rüşvet aldığı gizli belgelerin ışığında ortaya çıkar: "Cumhuriyet'in savaşa girmeyelim diye Almanlar'a yakınlık gösterelim diye bir dönemi olmuştur."
   <br/>
   <br/>
   Peki, uzun yıllar böyle bir gazetede yazar olan Akbal yeni bir ihtilale nasıl bakmaktadır: "Şimdi sana birşey söyleyeyim, şunu (teybi) kapat da..."
   <br/>
   <br/>
   1956'dan bu güne 'sanatçı bakışıyla' yazılar yazan Akbal, edebiyatçıların köşe yazısı yazmalarının tutulmadığı havasının estirilmesine de katılmamaktadır. Herkes artık gazeteci yazardır bugün, edip muharrirlerden bir tek o kalmıştır: "Yakup Kadri, Ziya Ortaç'lar vardı. Edip muharrir olarak kala kala bir ben kaldım." Ama unutulmaması gereken; sürekli yazı yazmak bir edebiyatçılık işidir. Köşe yazısı da 198994 arası Yazarlar Sendikası Başkanlığı yapmış Akbal'a göre okurla 'üçbeş dakikakılığına bir konuda dostça ileşitim kurmaktır. Yoksa ukalaca, dinle beni, sen bir şey bilmiyorsun, benden öğren' demek değildir.
   <br/>
   <br/>
   email:ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5717-son-edip-muharrir.html), [web.archive.org (arşiv bağlantısı)](http://web.archive.org/web/20140626080116/http://www.aksiyon.com.tr:80/aksiyon/haber-5717-son-edip-muharrir.html)
