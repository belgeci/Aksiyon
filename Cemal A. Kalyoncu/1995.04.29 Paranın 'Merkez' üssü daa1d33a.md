# Paranın 'Merkez' üssü

*Cemal A. Kalyoncu 1995.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Liranın veya dövizin değer kazanması ve kaybetmesi Merkez Bankası Para Piyasaları ve Fon Yönetimi Genel Müdürlüğü'nde izlenen politikaların sonucuna bağlı. Çünkü Merkez Bankası, dolara buradan müdahele ediyor. Emisyon arttığı veya gerilediğinde yine bu piyasaları kullanarak dengeleri kontrol ediyor. Hazine de bu piyasalar aracılığıyla borçlanıyor
  </font>
 </div>
 <div id="newsText">
  <font class="detail-text">
   Cebinizdeki Türk Lirası'nın bugün ne kadar değer kazanacağını hiç düşündünüz mü? Ya da bugün dövize yatırım yapmanın kârlı olup olmadığını... Faizlerin ne kadar gerileyeceğini, veya Hazine'nin bizi ne kadar daha borç yükü altına sokacağını... Eğer düşünmüşseniz Merkez Bankası'nın 12. katında olup bitenler sizi de ilgilendiriyor demektir. Çünkü emisyon bu piyasalardan kontrol ediliyor, dövize müdahale yapılacaksa buradan yapılıyor, Hazine'ye para lazımsa yine bu piyasalar aracılığıyla borç aranıyor. Merkez Bankası'nın belki de en hareketli bölümü burası. Yani  Ulus'taki binanın 12. katındaki Para Piyasaları ve Fon Yönetimi Genel Müdürlüğü.
   <br/>
   <br/>
   Bu piyasa, ekonomideki likiditenin sağlıklı bir şekilde yönetimi ve kontrol edilmesi amacıyla 9 Ekim 1987'de kuruldu. Şimdiki Başkan Yaman Törüner'in kuruluşu ile doğrudan ilgilendiği Para Piyasaları ve Fon Yönetimi Genel Müdürlüğü'nün amaçları arasında Türk Lirası, döviz ve menkul kıymetler gibi likit değerlerin yönetiminin yanısıra, bu kıymetler üzerinden çalışan piyasaların organize edilmesi de yer alıyor. Yani piyasadaki likidite bollaştıkça Merkez Bankası bu piyasa aracılığı ile piyasadan gerek TL, gerek döviz çekiyor. Merkez Bankası bunları Para Piyasaları ve Fon Yönetimi Genel Müdürlüğü'nün bünyesinde bulunan Açık Piyasa Işlemleri, Menkul Kıymet Piyasaları, Para Piyasaları, Döviz ve Efektif Piyasaları vasıtasıyla yapıyor.
   <br/>
   <br/>
   Merkez Bankası Para Piyasaları ve Fon Yönetimi Genel Müdürlüğü'nde gün, saat 9:30'da yapılan sabah toplantısı ile başlıyor. Bu toplantıda, önceki gün yapılan tüm işlemlerin verilerinin yer aldığı raporların yardımı ve piyasadaki gelişmeler de gözönüne alınarak o günkü likidite durumu belirleniyor ve Bankalararası Para Piyasası veya Açık Piyasa işlemlerinde çeşitli vadelerdeki faiz oranları kararlaştırılıyor. Ayrıca 24 Mart 1995'ten beri alt ve üst sınırları piyasa şartlarında oluşan bir bant içerisinde kalmak süretiyle zorunlu döviz devir kuru da bu toplantıda belirleniyor. Kararlaştırılan oranlar ilan edilmek üzere toplantı saat 10:00'a bir dakika kala veya tam 10'da bitiyor. Bundan sonra Para Piyasaları ve Fon Yönetimi Genel Müdür Yardımcısı Nejdet Hüddam ve diğer piyasa müdürleri kendi piyasalarının başına geçiyor.
   <br/>
   <br/>
   Personelin dahi özel giriş kartı ile girebildiği Para Piyasaları ve Fon Yönetimi Genel Müdürlüğü'nde asıl koşuşturma bundan sonra başlıyor. Çünkü piyasadaki taşlar çok hassas dengeler üzerinde kurulu. Bu taşlardan biri oynadığı anda dengeler hemen alt üst olabiliyor. Izlenecek para politikalarında azami dikkat gerekiyor. Merkez Bankası bu piyasalarda çoğunlukla Hazine adına işlem yapıyor. Yani banka, Menkul Kıymet Piyasaları'nda olduğu gibi ya Hazine'nin ajanı oluyor ya da sadece 'aracı'sı, yani 'broker'i konumunda bulunuyor. Döviz Piyasaları ve Menkul Kıymet Piyasaları'nda olduğu gibi.
   <br/>
   <br/>
   Para Piyasaları ve Fon Yönetimi Genel Müdürlüğü'nde çalışanlar için sabah 9:30'daki toplantıyla başlayan gün, piyasanın başından ayrılmaksızın, piyasaların kapandığı en son saat olan 16:00'ya kadar devam ediyor. Bundan sonra günlük işlemlere ait raporlar çıkarılıyor. Piyasaların başında bulunmak zorunda olan yetkililerin birçoğu öğle yemeği yiyecek vakit dahi bulamıyor. Çalışmaların bitmesi ise bazen geç saatleri bulabiliyor.
   <br/>
   <br/>
   Isterseniz, bu piyasanın en hareketli birimi olan, cebimizdeki dolar veya markın ya da TL'nin günlük seyrinin çizildiği piyasa konumundaki Döviz ve Efektif Piyasaları'ndan başlayarak Para Piyasaları ve Fon Yönetimi Genel Müdürlüğü'nde bir gezintiye çıkalım.
   <br/>
   <br/>
   <br/>
   <br/>
   DÖVIZ VE EFEKTIF PIYASALARI
   <br/>
   <br/>
   <br/>
   <br/>
   Para Piyasaları ve Fon Yönetimi Genel Müdürlüğü'nde 6 tane piyasa bulunuyor. Bu piyasalar birbirleriyle ilgili olduğu için hep bir arada bulunuyor. Sadece kendilerine tahsis edilen 'desk'lerle ayrılmışlar. Ama arada herhangi bir bölme yok. Piyasaların organize yönetimi için bu daha faydalı görülüyor.
   <br/>
   <br/>
   1988 yılının ağustos ayında açılan Döviz ve Efektif Piyasaları, bankalararası döviz piyasasını düzenlemek amacıyla kurulmuş. Bu piyasada bankalar, yetkili döviz müesseseleri ve özel finans kurumları işlem yapabiliyor. Merih Özok yönetimindeki Döviz ve Efektif Piyasaları'nda Merkez Bankası sadece aracı durumda. Bu piyasada TL karşılığı döviz ve efektif alımsatımı, döviz karşılığı döviz alımsatımı, efektif karşılığı döviz ve döviz karşılığı altın alımsatımı da gerçekleşiyor.
   <br/>
   <br/>
   <br/>
   <br/>
   DÖVIZIN DEĞERI NASIL HESAPLANIYOR?
   <br/>
   <br/>
   <br/>
   <br/>
   Bir sonraki günün 1 dolar karşılığı TL satış fiyatı da bu piyasada belirleniyor. Döviz ve efektif devri en yüksek 10 bankanın saat 15:00 itibariyle ilan ettiği 1 dolar karşılığı TL alışsatış kotasyonlarının ortalamasının ortalaması alınarak, doların ertesi günkü Merkez Bankası satış fiyatı belirleniyor. Bundan binde 5 düşülerek de döviz alış fiyatı tespit ediliyor. Diğer döviz birimlerinin TL karşılığı değerleri de bu şekilde belirleniyor. 3 ayda bir döviz ve efektif devri en yüksek banka listesi yeniden ele alınıyor. Yani döviz devri en yüksek 10 banka listesi 3 ayda bir değişebiliyor.
   <br/>
   <br/>
   <br/>
   <br/>
   DOLARA MÜDAHALE
   <br/>
   <br/>
   <br/>
   <br/>
   Merkez Bankası, dövizin değeri yükseldiği an, ekrana yıldız (*) koyarak, Reuters aracılığı ile piyasaya dolar satmak istediğini duyuruyor. Bankalar bu fiyattan dolar alacaklarsa, ayrıca telefon açarak alacakları kadar dolar siparişi veriyorlar. Eğer almayacaklarsa, daha önceden 'alırım' dedikleri fiyatı aşağıya çekiyorlar. Böylece Merkez Bankası dolara müdahale etmiş oluyor ve doların fiyatı geriliyor.
   <br/>
   <br/>
   <br/>
   <br/>
   PARA PIYASALARI
   <br/>
   <br/>
   <br/>
   <br/>
   Bankalararası Para Piyasası da denen Para Piyasaları Müdürlüğü'nde, amaç, bankacılık sistemindeki kaynakların daha verimli kullanılmasını sağlamak. Paranın fiziki olarak değişimine gerek duyulmayan bu piyasada işlemler telefonla yapılıyor. Bunun için 'dealing room'da yapılan bütün konuşmalar, gerekli görüldüğü taktirde dinlenmek üzere kayda alınıyor.
   <br/>
   <br/>
   Bankalar bu piyasa sayesinde, Merkez Bankası'na vermiş olduğu teminat karşılığı diğer bankalardan borçlanabiliyor veya diğer bankalara borç verebiliyor. Bu işlem sırasında Merkez Bankası aracı olduğu için borç alan ve veren bankalar birbirini tanımıyor. Ayrıca Merkez Bankası bu piyasada 'taraf' da olabiliyor. Yani MB bu piyasada, sıkışıklığı aşmak veya piyasadaki arz ve talep devamlılığını sağlamak amacıyla Banka Meclisi'nin daha önceden belirlediği limit oranında piyasaya borç verebiliyor veya piyasadan borç alabiliyor. Başında Durmuş Yılmaz'ın bulunduğu bu piyasada işlemler 1 gecelik vadeden başlayarak azami 3 aylık vadeyle yapılabiliyor. Para Piyasaları Müdürlüğü'nde ikisi alımsatımla ilgili teminat almak üzere 6 kişi daha bulunuyor.
   <br/>
   <br/>
   <br/>
   <br/>
   AÇIK PIYASA IŞLEMLERI
   <br/>
   <br/>
   <br/>
   <br/>
   Piyasadaki likiditenin kontrolü işte bu piyasa aracılığıyla sağlanıyor. Gülten Tınaz'ın idaresindeki Açık Piyasa Işlemleri Müdürlüğü'nde, enflasyonu artırıcı etkisi olan emisyonun piyasa şartlarına göre dengelenmesi operasyonları gerçekleştiriliyor. Yani Merkez Bankası, para arzının kontrolünü sağlamak için, piyasadaki likidite bol ise piyasadan para çekiyor, piyasada likidite sıkışıklığı var ise piyasaya borç para veriyor. Banka Açık Piyasa Işlemleri'nde taraf, yani yaptığı işlemi kendisi adına gerçekleştiriyor, piyasadan para alıyor veya piyasaya para veriyor. Merkez Bankası piyasadaki likidite fazlasının veya eksiğinin geçici ya da kalıcı olduğu durumlarda doğrudan satım, repo, revers repo, doğrudan alım yöntemlerini kullanıyor.
   <br/>
   <br/>
   Açık piyasa işlemleri bankaların yanında, geçen yıl yapılan değişiklikle aracı kurumlara da yapılabiliyor. Merkez Bankası, piyasada oluşabilecek fiyat ve faiz oranlarındaki istikrarsızlıkları önlemek için Istanbul Menkul Kıymetler Borsası'nda repo ve revers repo da yapabiliyor.
   <br/>
   <br/>
   <br/>
   <br/>
   HAZINE IHALELERI BURADAN YAPILIYOR
   <br/>
   <br/>
   <br/>
   <br/>
   1985 yılının mayıs ayından itibaren Hazine piyasaya borçlanırken Merkez Bankası'nın Menkul Kıymet Piyasaları'nı kullanıyor. Yani Hazine, Menkul Kıymet Piyasaları aracılığı ile piyasadan borç avına çıkıyor. Hazine'nin borçlanma ihtiyacı duyduğu zamanlarda hareketli anlar yaşayan Menkul Kıymet Piyasaları'nın başında Ibrahim Altınbıçak bulunuyor. Merkez Bankası burada  Hazine'nin 'mali ajanı' görevinde. Banka bu ajanlık görevini yerine getirirken de ihale, satışa arz (Buna tap yöntemi de deniyor) ve 1992 Ağustosu'ndan itibaren de halka arz yöntemlerinden faydalanıyor.
   <br/>
   <br/>
   Miktarı ve faizi Hazine tarafından belirlenen ihaleler, Merkez Bankası Menkul Kıymet Piyasaları'na bir gün önceden bildiriliyor. Merkez Bankası da bu ihale duyurusunu Reuters veya Telerate sistemi ile piyasaya ilan ediyor. Reuters aboneleri EFT (Elektronik Fon Transfer Sistemi) ile, Telerate'ten faydalananlar da faks vasıtasıyla o gün saat 12:00'a kadar ihaleye katılacağını Merkez Bankası'na bildiriyor.
   <br/>
   <br/>
   <br/>
   <br/>
   DÖVIZ IŞLEMLERI
   <br/>
   <br/>
   <br/>
   <br/>
   Bunların dışında Para Piyasaları ve Fon Yönetimi Genel Müdürlüğü'ndeki Döviz Işlemleri ve Fonlar Takip Müdürlüğü'nün bir piyasası bulunmuyor. Döviz Işlemleri Müdürlüğü'nde, Merkez Bankası'nın elindeki altın ve döviz rezervleri uluslararası piyasalarda vadeli depolar veya menkul kıymet alımsatımları yoluyla değerlendiriliyor. Bu piyasanın başındaki Akil Özçay için 'dünyanın sayılı zenginlerinden' demek mümkün. Zira, geçen yıl 3 milyar dolara inen Merkez Bankası döviz rezervleri 11.4 milyar doları aşmış durumda. Tabii bu, işin şaka tarafı. Döviz Işlemleri Müdürü Akiy Özçay, bankanın bu rezervlerini en iyi  şekilde değerlendirmekle görevli, tabii bankanın genel politikaları çerçevesinde.
   <br/>
   <br/>
   Döviz Işlemleri Müdürlüğü'nde aynı zamanda Hazine ve KIT'lere ilişkin dış borç ödemeleri de takip ediliyor. Fonlar Takip Müdürlüğü'nde ise Merkez Bankası, çeşitli kanun, kararname ve yönetmeliklerle kurulmuş fonların takibini yapıyor.
   <br/>
   <br/>
   Merkez Bankası bu işlemleri çoğunlukla Hazine ile birlikte yürütüyor. Bütün piyasalar  10:0017:00  arasında çeşitli saatlerde kapanıyor.  Buradakilerin  koşuşturması bundan  sonra da bitmiyor.  Yapılan işlemlerin  dökümü, veriler ve  raporların  hazırlanması geç saatlere kadar sürüyor.  Böylece, ertesi gün yine  aynı  işleri  yapacak olmanın bilinciyle bir günün sonuna geliniyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-305-paranin-merkez-ussu.html), [web.archive.org (arşiv bağlantısı)](http://web.archive.org/web/20130904163157/http://www.aksiyon.com.tr:80/aksiyon/haber-305-paranin-merkez-ussu.html)
