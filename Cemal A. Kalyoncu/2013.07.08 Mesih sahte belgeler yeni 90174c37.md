# Mesih sahte, belgeler yeni

*Cemal A. Kalyoncu 2013.07.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adını bilmeyen yok. Peki, tarihî vesikalara dayalı ayrıntılar? Orada da aldatmaca çok. Ya çare?
  </font>
 </div>
 <div id="newsText">
  <font class="detail-text">
   <p>
    Doğrudur, Sabatay Sevi yani dönmelik mevzuu Türkiye’de spekülasyonlara en açık alanların başında gelir. Bunun böyle olmasında, görünüşte Müslüman olup gizli olarak Yahudiliği devam ettirenlerin biriktirdikleri ‘sır’ ve ‘gizemin’ etkisi göz ardı edilemez elbette. Son yıllarda bir tartışma konusu daha vardır, artık Sabataycılık denen bu oluşumun etkisinin azaldığını yönündedir. Bu da ayrı bir konudur. Sabataycılığın şimdilerde gündeme gelmesi bir kitap vesilesi ile… Mevzumuz, tarihçi kimliği ile bildiğimiz Doç. Dr. Erhan Afyoncu’nun Osmanlı Belgeleri Işığında Dönmeliğin Kurucusu alt başlığı ile yayımlanan Sahte Mesih kitabı. Sevi hakkında en önemli kaynağın Gershom Scholem tarafından Mistik Mesih adıyla yazıldığını belirten Afyoncu, bu çalışmanın dünyanın birçok farklı kütüphane ve arşivinde yıllarca süren mesai sonunda çıktığını söylüyor. Ve bu özelliğinden dolayı da Scholem’in bu eserinin halen aşılamadığını anlatıyor. Afyoncu, bütün bunlara rağmen Scholem’in eserinin en önemli eksiğini de, yazarın Osmanlıca bilmemesi sebebiyle işin Osmanlı arşivleri kısmının olduğunu kaydediyor. Tabii Osmanlı arşivleri eksik olan bir araştırmada da gerçekler tam manasıyla gün yüzüne çıkmamış oluyor. Bunun sonucunda da Afyoncu’nun ifadesi ile ‘Sabatay Sevi ile ilgili komplo teorileri o kadar ileri gidiyor ki, Türk arşivlerindeki Sevi’yle ilgili belgelerin yok edildiği iddiaları gündeme geliyor.’ İşte Erhan Hoca’nın eseri burada devreye giriyor. Afyoncu, Osmanlı arşivlerinde bugüne kadar fark edilmeyen ya da dikkatli gözlerle bakılmadığı için görülmeyen belgelere ulaşarak Sahte Mesih kitabını ortaya koyuyor.
    <p>
     Buna göre Sevi’nin Müslüman olduktan sonraki durumunun Osmanlı vesikalarından takip edilmediği anlaşılıyor. Zira Sevi, Müslümanlığı kabul ettikten sonra kapıcıbaşı olarak gösteriliyor. Hatta Soner Yalçın’ın kitaplarına göre Sevi’ye yılda 150 akçe altın sikke maaş verilmiştir. Afyoncu, bunların yanlış olduğunu belirtiyor. Akçe altın değil gümüş paradır ve 150 akçe de yıllık değil günlük verilen maaştır. Daha önemlisi, Müslüman olduktan sonra Sevi kapıcıbaşı olmamış, kendisine kapu ortasından tekaüd maaşı bağlanmıştır. Kitap başka gerçeklere de işaret ediyor. Sahte Mesih kitabı Yahudilerin Türkiye’ye göçleri ile başlıyor.
    </p>
    <p>
     <strong>
      SAHTE MESİH
     </strong>
     <p>
      Erhan Afyoncu
      <p>
       Yeditepe Yayınevi
       <p>
        240 sayfa
        <p>
         02125284753
         <p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35983-mesih-sahte-belgeler-yeni.html), [web.archive.org (arşiv bağlantısı)](http://web.archive.org/web/20130907095407/http://aksiyon.com.tr/aksiyon/haber-35983-mesih-sahte-belgeler-yeni.html)
