# Avrupa'daki Osmanlı klasiği: BERAT

*Cemal A. Kalyoncu 1995.12.02*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  Burası ne Safranbolu ne de Türkiye’deki başka bir yer. Mimarisiyle Avrupa’nın ortasında halen Osmanlı Imparatorluğu’nu temsil eden 40 bin nüfuslu bir şehir. Mimari özelliklerini bugüne kadar koruyabildiği gibi adını da değiştirmeden günümüze getirmeyi başaran Berat, 1417’de Osmanlı hakimiyetine girmiş.
 </font>
 <p>
  <font class="content">
   Osumi nehrinin Müslüman ve Hıristiyan mahalleleri olarak ikiye böldüğü Berat, 2. Bayezid’in burayı ziyareti sırasında, şehre Islami bir görünüm verilmesi için emir vermesiyle bu hale bürünmüş.Türkiye’de Safranbolu ne ise
   <br>
    <br>
     Arnavutluk’ta Berat’ta o.
     <br/>
     <br/>
     Başkent Tiran’a 130 kilometre uzaklıkta olmasına rağmen yollar bakımsız olduğu için taksi ile ancak 2,5—3 saatte ulaşabiliyoruz Berat’a. Tiran’ın güneyinde Yunanistan ile Adriyatik Denizi’nin tam arasında yer alan bu şirin Arnavut şehrinin özelliği, mimarisiyle, Avrupa’da hâlâ Osmanlı’yı temsil etmesinde yatıyor. Şehrin adı da Osmanlı’dan kalma zaten. Osmanlı’da bazı vazife, hizmet ve memuriyetlere tayin edilenlere vazifelerini icra edebilecek yeterlilikte olduklarına dair, padişahın tuğrası ile verilen mezuniyet veya tayin emirleri hakkında kullanılan bir tabir anlamına geliyor, berat. Diğer şehirlerin ismi değiştirilmişken, Berat, ismini muhafaza edebilmiş bugüne kadar.
     <br/>
     <br/>
     Berat’a girdiğimizde Osumi nehri karşılıyor bizi. Şehri ortadan ikiye bölen Osumi nehri, ülkedeki dini hoşgörünün zıddı bir görev üstlenmiş. Anlatılana göre bir ailede anne Hıristiyan, baba Müslüman olabilirken Osumi nehri Berat’ı, Müslüman ve Hıristiyan mahallelerine ayırmış. Nehrin solundaki Osmanlı evlerinde Hıristiyanlar oturuyor. Sağ taraf ise, kalenin bulunduğu dağın yamaçlarından başlayarak, kale içindeki evler de dahil Müslüman mahallesi olarak adlandırılıyor. Şarkılara bile konu olan meşhur Arnavut kaldırımı ile döşenmiş her yer. Bizi kaleye çıkaran 1 kilometrelik yol da aynı taşlardan yapılmış ve ayrı bir güzellik katıyor Berat’a. Evlerin yapımında da kaldırımlarda kullanılanların benzeri taşlar kullanılmış. Berat’ın bir Islam şehri havasına bürünmesi 1492’de 2. Bayezid’in Arnavutluk seferi sırasında buraya gelip emir vermesi ile olmuş. Kendi adıyla anılan cami de bundan sonra yapılmış. 2400 yıllık geçmişi olduğu söylenen Berat, Osmanlılar tarafından 1417’de fethedilmiş. Arnavutlar, Osmanlı Imparatorluğu için halen Aravutluk’u ‘işgal’ etti kelimesini kullanırken, Alman veya Italyanlar için ise ‘fethetti’ diyorlar.
     <br/>
     <br/>
     Berat, Arnavutlar için de önemli tarihi gelişmelere sahne olmuş. Napoli Krallığı’nın desteğiyle Osmanlı kuvvetlerinin karşısına çıkan Iskender Bey Osmanlı kuvvetlerine Berat şehri önünde yenilmiş. Yine, 1945—1985 yılları arasında Arnavutluk’a komünist bir yönetim getiren Enver Hoca da mücadelesini Berat’ta başlatmış. Enver Hoca’nın evi bugün müze halinde ziyaretçileri bekliyor.
     <br/>
     <br/>
     Berat’ta bu Osmanlı evlerinden kesin olmamakla birlikte 300—330 adet bulunduğu söyleniyor. Arnavutluk Kültür Bakanlığı, ülkenin diğer bir şehri Gjirocaster ile birlikte, Ortaçağdan kalma kale ve Osmanlı mimari eserleriyle tanınan Berat’ı ‘müze şehir’ ilan etmişse de halk, tarihi olduklarına aldırmaksızın bu evlerde yaşamaya devam ediyor. Habib Bey de Osmanlı evlerinde yaşayanlardan biri. Ismi Habib, fakat kendisi bir Arnavut. Arnavutluk’ta bundan bir önceki jenerasyonun isimleri hep bildiğimiz isimlerden, Sabri, Fadıl, Muhammed... Ama son nesile, ya Arnavut ya da özentiden dolayı diğer ülkelerde de sıkça kullanılan isimler veriyorlar.
     <br/>
     <br/>
     Türk olduğumuzu ve Türkiye’den geldiğimiz öğrenince sevgi ve ilgisi bir kat daha artıyor bize karşı, Habib Bey’in. Hemen bildiği bir duayı okumaya başlıyor bize, hem de Osmanlıca. Sonradan öğreniyoruz ki Osmanlıca, dualarda da olsa halen etkisini sürdürüyor burada. Habib Bey, vaktimizin dar olduğunu söylememize rağmen ısrarla bir Türk kahvesi ikram etmek istediğini söylüyor bize. Davete icab etmek sünnettendir deyip eve giriyoruz, ama vaktimiz az olduğu için Habib Bey’i kırmak zorunda kalıyoruz, hiç iyi etmediğimizin farkında olarak. O da bildiğimiz ‘Bunu saymayız...’ edasıyla uğurlamak zorunda kalıyor bizi. Habib Bey’in evi normal Arnavut evlerine göre daha büyük geliyor bize. Tercümanımızın evine misafir olduğumuz için biliyoruz, Arnavut evleri genelde dar ve iki odalı. Biri yatak odası, diğeri ise hem oturma odası hem de mutfak olarak kullanılıyor. Fırın veya buzdolabı da oturma odasında yer alıyor.
     <br/>
     <br/>
     Evlerin dışında 2. Bayezid Külliyesi, Hacı Sinan Medresesi, 1530—40 arasında yapıldığı sanılan Kurşunlu Cami, Avlonyalı Ibrahim Paşa diğer adıyla Bekar Cami, Iç Kale Bayezid Camii, Hünkar Camii de göze çarpan ilk Islami eserler. Arnavutluk’un genelinde oluğu gibi Berat’ta da nüfusun en az yüzde 70’i Müslüman. Ortodoks ve Katolikler nüfusun geri kalan kısmını oluşturuyor. Saint Mary Vllaherna Katedrali ve Saint  Trinity Kilisesi de Hıristiyan eserlerinin başlıcaları olarak tanıtılıyor. Osumi nehrinin ayırdığı şehri birleştiren Gorica Köprüsü de Berat’ı tamamlayan son aksesuar. Berat Osmanlı’nın arşivlerinin bulunduğu ikinci büyük şehirmiş zamanında, ama sonraları bu arşivler yakılmış.
     <br/>
     <br/>
     Fatih Sultan Mehmet’in de özel önem verdiği Arnavutluk’un orta büyüklükteki şehri Berat’ın nüfusu bugün 40 bini bulmuş. Evliya Çelebi’ye göre 1430’lu yıllarda şehir, bin kadar nüfusu barındırıyormuş. Osmanlı Imparatorluğu’na, aralarında Kara Davud, Gedik Ahmet Paşa, Kara Murad gibi sadrazamların da bulunduğu 32 sadrazam yetiştirmekle de ünlü Arnavutlar’ın kökeni Evliya Çelebi’ye göre Mekke—i Mükerreme sakinlerinden Kureyş kabilesine dayanıyor.
     <br/>
     <br/>
     Yolunuz Arnavutluk’a düşer ve Balkanlar’ın bu en küçük ülkesinin en şirin şehri Berat’ı görmek isterseniz eminiz ki bize gösterdikleri ilginin daha fazlasıyla karşılayacaklar sizi. Çünkü, sokakta dolaşırken Türk olduğunuzu söylediğinizde özellikle yaşlılardan sizi kucaklamak isteyenler çıkıyor. Ülkedeki tek havaalanı Tiran’da olduğundan ulaşım için karayolu dışında başka bir seçeneğiniz yok. Konaklama yeri olarak Alba ve Tomorri otellerinin yanında Osmanlı evlerinin de aylık 100—200 dolar karşılığında kiralanabileceğini söylediler bize.
     <br/>
     <br/>
     Berat’a veda ederken, zamanımız olmadığı için kahvesini içemediğimiz Habib Bey ve Arnavutlar’a karşı, 40 yıl hatır borcumuz bulunduğunu unutmuyor, Inşaallah başka bir sefere diyoruz.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21689), [web.archive.org (arşiv bağlantısı)](http://web.archive.org/web/20060117111032/http://www.aksiyon.com.tr:80/detay.php?id=21689)
