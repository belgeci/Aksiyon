# Yüzyıllık tat: Hacı Abdullah

*Cemal A. Kalyoncu 2004.01.26*

<div>
 <p>
  <font>
   Hacı Abdullah Lokantası, Osmanlı saray   mutfağının  lezzetini günümüz damak tadı düşkünlerine sunmaya devam ediyor. Bu bayramda da...
   <br/>
   <br/>
   Koca Osmanlı İmparatorluğu"ndan bugüne kalan 100 yılı aşmış şirket sayımız bir, bilemediniz iki elin parmaklarını geçmez. Eski ile günümüz arasında nostalji kurduğundan mıdır bilinmez bunlara bir dede, babaanne yadigârı gözü ile bakarız. Hizmet ve kalitesinden taviz vermeden bugünlere gelmiş olanlar bu payeyi hak ederler doğrusu. Hacı Abdullah Lokantası da bunlardan biridir. 1888 yılında Sultan II. Abdülhamit"in talimatı ile Abdullah Efendi tarafından kurulur ve kurucusunun ismi ile anılır.
   <br>
    Abdullah Efendi bizzat saray mutfağında çalışmış. Sultan Abdülhamit, yurtdışından gelen misafirlerini ağırlayacağı bir mekanın eksikliğini fark ederek bir talimatla Abdullah Efendi"ye Karaköy rıhtımında o lokantayı açmasını buyurmuş. Abdullah Efendi, 1910 veya 12"lerde Karaköy'den sonra Taksim"deki Ağa Cami"nin arkasındaki Rumeli Han"a taşımış lokantasını ve Sultan Abdülhamit, Sultan Reşad ve Sultan Vahdettin"i burada ağırlamış zamanında. Sonra Türkiye Cumhuriyeti kurulmuş. Abdullah Efendi Lokantası, yerli-yabancı önemli misafirleri ağırlamaya devam etmiş. Atatürk ve İsmet İnönü de lokantanın yemeklerini tadanlar arasında.
    <br>
     Abdullah Efendi vefat edince lokantayı tek oğlu Hikmet Abdullah işletmeye başlar. Hikmet Bey bekar olduğundan, vefat ettiğinde lokanta mirasçılara kalır. İş yürütülemeyince de lokantayı 1943 veya 44"te, burada uzun yıllar çalışmış Hacı Salih Efendi işletmeye devam eder. Bir nevi babadan oğula değil de ustadan çırağa geçmiş olur işletme, ahilik sisteminde olduğu gibi.
     <br>
      Salih Efendi, okuma yazma bilmemesine rağmen, Turizm Bakanlığı"na bağlı turistik bir lokantada yabancı dil bilmenin mecburiyeti üzerine, dışarıdan tahsilini tamamlayıp zamanın geçer yabancı dili olan Fransızcayı da öğrenir. Aslen Siirt, Şirvanlı olan Hacı Salih Efendi, Beyoğlu"ndaki Bursa Sokağı"nda uzun yıllar lokantayı işlettikten sonra, 1958 senesinde de Ağa Cami Sokağı"ndaki bugünkü yere yerleşir.
      <br>
       1949 yılında yine Siirt/Şirvan ilçesinin eski adıyla Zivzik, yeni adıyla Dişlinar köyünde doğan Abdullah Korun da 1962'de çalışmak üzere İstanbul"a gelmiştir. Özellikle anneannesi tarafı daha önce İstanbul"da yaşamış olan Korun, garsonluk yapar önce. 1967'de de Hacı Salih Efendi"nin karşısına dikilip "İş istiyorum" der. Hacı Salih, dil dilip bilmediğini sorar. "Arkadaşlar nasıl öğrendi ise ben de çalışır öğrenirim" cevabını alınca denemek üzere Abdullah Korun"u çalıştırmaya başlar. Üçüncü gün servis verdirir ona. Korun, bugün, gelen yabancı ile anlaşacak kadar dilini ilerletmiştir.
       <br>
        1982 yılında Hacı Salih Efendi vefat edince, mal sahibi ile anlaşma gereği lokanta boşaltılmak üzere iken Hacı Abdullah ve orada yıllarca çalışmış üç arkadaşı lokantanın müdavimlerinden Ferit İntiba adlı bir işadamına burayı almasını önerir. Ferit İntiba da işi yürütemeyince Abdullah Korun ve diğer ortakları işletmeyi 1994"te tamamen devralır.
        <br>
         Hacı Abdullah Lokantası, müdavimlerini Osmanlı mutfağına götürmeye devam ediyor. Onca bayram geçirmiş olan Hacı Abdullah Lokantası, Beyoğlu"ndan Türkiye"deki değişime de tanıklık etti geçen zamanda, etmeyi de sürdürüyor. Hacı Abdullah Korun da bu asırlık müessesenin bugünkü bekçilerinden biri olarak bu değişime tanıklık edenlerin başında geliyor. Abdullah Korun, eskilerin ağız tadı konusunda daha bir titiz olduğunu söyleyerek, "Şimdiki insanlar, maalesef..." diyor ve ekliyor: "O zaman buraya gelenlerin çoğu, en az bizler kadar, ufak bir tat değişikliğini fark eder ve hemen söylerlerdi."
         <br/>
         Hacı Abdullah Korun, bir noktanın daha altını çiziyor bugünlerde. Osmanlı üç kıtaya hakim olmuş bir imparatorluk olarak mutfak kültürünü de zirvede yaşamış bir devletti. Mesela Korun"un anlattığına göre, Osmanlı döneminde sadece patlıcandan tam tamına 283 çeşit yemek yapılırmış. Ancak bugün, Türkiye"nin en köklü lokantalarından olan Hacı Abdullah"ta bile sadece 65-70 çeşit biliniyor. Çorbada da hakeza... Bin çeşidin üzerinde çorba türünden bugün en fazla 400-450 civarında bir çeşit bilinebiliyormuş. Diğerleri mi? Tabi-i ki bunlar yemek kültürümüzün kayıplarını oluşturmak üzere zamanla unutulmuş.
         <br/>
         Hacı Abdullah Lokantası günlük 150 çeşit yemeğiyle Adnan Menderes"ten Turgut Özal"a yerli-yabancı birçok misafir ağırladı, ağırlamaya devam ediyor. Recep Tayyip Erdoğan da, çok eskiden beri buranın yemeklerini yiyenlerden. İstanbul Belediye Başkanlığı döneminde özel kalem müdürlüğünden gelen siparişlerle yemeklerini buradan aldırmış Erdoğan. En son, geçen yaz oğlu Bilal"i evlendirmeden önce Hacı Abdullah birer tepsi incir ve ayva tatlısı ile enginar göndermiş Başbakan"a.
         <br/>
         "Babaannemin yemekleri gibi"
         <br/>
         Hacı Abdullah Lokantası, eskiden beri Türk sinema ve tiyatrosunun ünlülerinin de günlük uğrak yeri olmuş, Cüneyt Arkın"dan Yılmaz Güney"e kadar. 10 yıldır düzenli tutulan şeref defteri ise siyasetten edebiyat ve sanat dünyasına kadar bir çok kişinin el yazısı ve imzalarının yer aldığı tarihi bir defter niteliğinde. Yazar Orhan Pamuk başta olmak üzere birçok ünlü için Hacı Abdullah, "anneanne" veya "babaanne" yemeklerini aratmayan yer olarak anılmış. Padişah olan dedeleri gibi Osmanoğlu ailesinin fertleri de buradaki lezzeti tatma imkanı bulmuş.
         <br/>
         Yemeklerinin yüzde 80"i tencere yemeği diye tabir edilen ev yemeklerinden oluşuyor Hacı Abdullah"ın. Yani sarayda yapılanların aynısı. Mesela bir hünkar beğendi Osmanlı Sarayı"nda nasıl yapılıyorsa, Abdullah Korun"un tabiri ile "milimi milimine" aynen yapılıyor. Bizzat denedik, hünkarın beğenmemesi söz konusu değil zaten. Hem beceri hem de yapımı açısından Hacı Abdullah"tan başka Türkiye"de belki bir-iki yerde yapılan çeşitler de var. Mesela Fukara Keşkülü. Abdullah Korun anlatıyor: "Bu keşkül tatlısı değil. Hindistan cevizinin kabı, içi boşaltıldıktan sonra içine tatlı konulup fakirlere dağıtılırmış ecdadımız tarafından. Bu; süt, yumurta, yeşil fıstık ve çekilmiş bademden yapılan bir tatlıdır."
         <br/>
         Hacı Abdullah Lokantası yüzyılı aşan yolculuğuna Hacı Abdullah Korun ve üç ortağı ile devam ediyor. Korun, değişimin birşeyler götürdüğü kültürümüze daha fazla sahip çıkmak gerektiğine değinerek, çocukluğundaki bayramlarda olduğu gibi bazı değerlerin yaşatılmasını arzu ediyor: "Ben hatırlıyorum. Bilhassa bizim Doğu"nun insanları burada köy halinde kalabalık bir şekilde birbirlerine gider, sofra akşama kadar, hatta ertesi gün bile hiç kaldırılmazdı. Ama şimdi öyle bir şey yok, özellikle de 15-20 yıldır..."
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 5840 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11076), [web.archive.org (arşiv bağlantısı)](http://web.archive.org/web/20060105173017/http://www.aksiyon.com.tr:80/yazdir.php?id=11076)
