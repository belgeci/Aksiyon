# Sırrını Semra Özal'a bile vermedi

*Cemal A. Kalyoncu 2004.06.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çayıyla ünlü Doğu Karadeniz"de kuru fasulye ile markalaşmayı başaran Hüsrev"in namı yurtdışına da yayılmış. 1958"de sokakta işe başlayan Fahri Hüsrev, bugüne kadar fasulyenin Sırrını kimseyle paylaşmamış.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070823190442im_/http://www.aksiyon.com.tr/resim/497/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Rize çay diyarı. Ancak çayla dünya çapında bir marka oluşturmuş değil henüz. Buna rağmen Rize"nin, kuru fasulyesi ile meşhur bir markası var. Turgut Özal"dan Mesut Yılmaz"a, Süleyman Demirel"den Genelkurmay başkanlarına, sanat dünyasından aklınıza gelebilecek daha birçok tanınmış isme kadar herkesin uğradığı yer Hüsrev Kuru Fasulye. Temizlikteki titizliği ve lezzetiyle herkese beğendirmiş kendisini Hacı Fahri Hüsrev Usta. İşe ilk defa, Doğu Karadeniz"in küçük bir sahil kasabası olan Çayeli"nde, sokakta, mangalın üzerinde köfte ekmek yaparak başlamış. Yıl 1958... Şimdi Ankara ve İstanbul"da da şubeleri var. Ancak, işi kuran ve hizmetiyle, farklı damak tadıyla bugünlere ulaştıran Fahri Hüsrev, Ankara ve İstanbul şubelerinden çok memnun değil! Çocuklarını işlerinin başında bulunmamakla suçlarken malzemeden tasarruf etmelerinden de yakınıyor Hüsver Usta. Bu konuda haklı sebebi de var: "Müşteriler gelip bana şikayet ettikleri zaman rahatsız oluyorum."
   <br>
    <br>
     İşe sokakta başladı
     <br/>
     <br/>
     Şimdi tekrar başa dönelim. Fahri Hüsrev, çay tarımı ile uğraşan bir ailenin çocuğu olarak 1936 yılında Rize"nin Çayeli ilçesinde doğar. İstanbul"a, gurbete gidip İstanbul Teknik Üniversitesi"nin yemekhanesinde çalışmaya başlar. Sene 1952"dir. Demokrat Parti ve Adnan Menderes"in iktidarda olduğu bu dönemde Fahri Hüsrev, DP aleyhine seslerin henüz yükselmeye başlamadığı 1956 yılına kadar burada çalışır. Tam 20 yaşına geldiğinde ise vatani görevini yapmak üzere askere gider. 1958 senesinde askerliğini bitirdiğinde, bir ahşap dükkanın önünde, sokakta, mangalın üzerinde köfte ekmek yapmaya başlar: "Köftenin kokusunu alan Çayelililer gelmeye başladı..."
     <br/>
     <br/>
     O zamanlar doğru dürüst ne elektrik vardır ne de donanımlı güzel dükkanlar! Fahri Hüsrev, kuru fasulye de yapmaya başlar. Dört senenin sonunda ise 1992 senesine kadar hizmet vereceği betonarme dükkanına taşınır. Burada, başta Çayelililer olmak üzere, Ankara"dan siyasetçiler, politikacılar, bürokratlar, sanat ve iş dünyasından birçok kişi, yani Hüsrev Kuru Fasulye"nin namını duyan herkes gelip onun fasulyesini tadar. Hatta ünü Türkiye sınırlarını da aşar; yöreye gelen Alman, İngiliz, Amerikalı gibi birçok ülke vatandaşları onun kendine has yöntemiyle pişirdiği fasulyesinden yer. Herkes çok memnun ayrılır ondan ve yemeklerinden. Hüsrev"in burada dikkat ettiği iki şey vardır: "İşe küçük başladım. Ama temizliğe hep dikkat ettim. Ve yeteri kadar malzemeye!..."
     <br/>
     <br/>
     Fahri Hüsrev"in fasulyesini zaman içerisinde tatmayan kalmaz. Mesut Yılmaz"ın amcası İzzet Akçal"la başlamıştır onun siyasilerle dostluğu. Sonra Alparslan Türkeş. Mesut Yılmaz"la da zamanla iyi bir aile dostluğu kurar: "Halini hatırını soruyorum, o da benim halimi soruyor. Yeri başka tabii." Başbakan Recep Tayyip Erdoğan da hemşehrisi ve onun fasulyesini yiyenlerden. En son seçimlerden önce uğramış Hüsrev"e.
     <br/>
     <br/>
     Özal: "Ye ve git, ne yapacaksın tarifi"
     <br/>
     <br/>
     Fahri Hüsrev, herkesin en az bir kez yemek yediği eski yerinden 1992 yılında taşınır. Çayeli-Pazar yolu üzerindeki bugünkü yerine geçer. Bugün oraya gittiğinizde, göreceksiniz ki Türkiye"nin tanınmış birçok simasının orada çekilmiş fotoğrafları ile süslenmiş duvarlar. Ünü bu kadar yayılınca Fahri Hüsrev"in şeref defteri açması da kaçınılmaz olur tabii. Şeref defterine imza atmış olanlardan Turgut Özal, Hacı Fahri Hüsrev"in unutamadıklarından biridir. Kuru fasulyenin yapılış sırrını bugüne kadar kimseye vermeyen; hatta yardımcılarına bu konuda kimselere vermeyecekleri hususunda yemin ettiren Hüsrev Usta, Semra Özal"ın, kuru fasulyenin tarifini ısrarla istemesini bile nazik bir şekilde geri çevirir: "Tarifi tabii vermedik. Espriler oldu, şakalar oldu. Rahmetli Özal "Yemeğini ye de git, yahu ne yapacaksın tarifi?" falan dedi."
     <br/>
     <br/>
     "O sır da bende kalsın"
     <br/>
     <br/>
     Sırrını kimseyle paylaşmayan Fahri Hüsrev, kıramayacağı kişileri de "Siz her şeyi biliyorsunuz. Ben de bir tek kuru fasulye yapmasını biliyorum. Bırakın onun sırrı da bende kalsın" diyerek geri çevirmeyi başarır.
     <br/>
     <br/>
     - Aksiyon okurları için belki verirsiniz tarifi!
     <br/>
     <br/>
     "Yok, hiç vermedim. Hemen hemen kimseye vermedim. Yine vermem. Kimse yapamaz çünkü."
     <br/>
     <br/>
     - Hiç kimse yapamaz mı?
     <br/>
     <br/>
     "Düşünün. 1958-2004. Kaç sene oldu? Hâlâ işin başındayım. Burada bir süre garsonluk yapmış olup ayrılanlar işte Rize"de, İstanbul"da "Çayeli"nin, Hüsrev"in meşhur kuru fasulyesi" diye yer açmışlar. Beğenmeyenler de gelip bana şikayet ediyorlar, benim zannedip."
     <br/>
     <br/>
     "Ankara ve İstanbul"dan memnun değilim!"
     <br/>
     <br/>
     Çayeli"nde uzun zaman tek şube olarak çalışan Fahri Hüsrev, daha sonra çocukları da yetişip kendisine yardım edecek çağa gelince Ankara şubesini açar. Özellikle siyasetçiler tarafından yoğun ilgi ile karşılaşınca İstanbul"da da bir yer faaliyete sokmaya karar verir. Daha doğrusu çocuklarıdır bu yeni yerleri açan: "Çocuklar büyüyünce açın dedim. Serbest bıraktım onları. Açtılar. Ama ben memnun değilim. Çünkü işin başında durmuyorlar. Benim gibi çalışmıyorlar. Yazıhane yapmışlar, orada oturuyorlar. Müşteriler memnun değil. Gelip bana şikayet ettikleri zaman rahatsız oluyorum. Mesela Ankara"daki yerde bir mescit yaptırtamadım onlara."
     <br/>
     <br/>
     7"si kız 10 çocuk babası Fahri Hüsrev devam ediyor: "Gidiyorum, bakıyorum. Fasulye aynı fasulye de tabii benim istediğim tecrübe ve düzende değil. Mesela ben şimdi 10 kilo fasulyeye 5 kilo tereyağı koyarım. 10 kilo pilava 5 kilo tereyağı koyarım. Ama onlar koymazlar. Kalite ondan bozulur. Böyle tasarruf olmaz! Baban ki bu işi 50 seneden beri bu şekilde getirmiş, bir marka yapmış. İşte böyle yapmış, başarmış!"
     <br/>
     <br/>
     O kadar siyasetçi dostu olmasına rağmen kendisi siyaseti düşünmeyen, sporla sadece bir kere, o da 1954-55 senelerinde arkadaşları tarafından götürüldüğü Dolmabahçe"deki bir maçta yüzleşen, "O gün duymadığım sinkaf kalmadı" diyerek bir daha sporla ilgilenmeyen Hacı Fahri Hüsrev, halen elinde kepçe, işinin başındadır: "Vallahi işimin başında ölürüm yani. Mecburen çalışacağız. Gelen müşteri soruyor "nerede, nerede..." diye. "Buradayım", çalışıyorum" diyorum
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11587), [web.archive.org (arşiv bağlantısı)](http://web.archive.org/web/20070823190442/http://www.aksiyon.com.tr:80/detay.php?id=11587)
