# Genler apolet dınlemeyınce

*Cemal A. Kalyoncu 1999.08.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Şanar Yurdatapan; babası, dedesi, dedesinin babası, annesinin babası, babaannesinin babası, daha doğrusu bilebildiği yere kadar herkesin asker olduğu bir aileye mensup.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107232810im_/http://www.aksiyon.com.tr/resim/244/45.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ama bugün yaptığı çıkışlarla en çok askerleri karşısına alıyor. Ailede birçok apoletli olmasına rağmen genlerin apolet dinlemediğini ortaya koymaya çalışıyor sanki. Yurdatapan, 1980 öncesini bilenler için müzisyen bir isim olarak hatırlanabilir. Bugün ise düşünce özgürlüğü için mücadeleler verirken, bu mücadelesinde daha çok Apo ve PKK’lılara da yer ayırması sonucu Devlet Güvenlik Mahkemeleri’nin müdavimleri arasında yer alanlardan biri oldu, olmaya da devam ediyor.
   <br>
    <br>
     2. Abdülhamid karşıtı olduğu için Erzurum’a sürülen Mehmet Ali Paşa ile yine aynı sebepten Van’a sürülen Ferik Hüsnü Paşa’nın torunu olan Şanar Yurdatapan son yılların gündem şehri Susurluk’ta 1941 yılında doğar. Şimdi artık kullanılmayan albaylıkla tuğgenerallik arasında bir rütbe olan Tuğbay rütbeli dedesi Servet Bey Erzurum’daki Mehmet Ali Paşa’nın kızı Mevhibe Hanım’la evlenerek ‘paşa babanın paşa damadı’ unvanını alır. Servet Paşa, Çanakkale Savaşı’nda Atatürk’ün yanında savaşmaktadır. O savaşta yaşanan meşhur saat hikayesinin anlatıcısı ve o hikayenin tarihe not düşülmesini de sağlayan kişidir Servet Bey. Bilindiği gibi kurşun Atatürk’ün göğsündeki saate isabet ederek onun hayatta kalmasını sağlamıştı. Servet Bey’in beş çocuğu olur bu evlilikten. Şanar’ın da babası olan en büyük çocuğu Daniyel’in dışında büyük mason üstadı Can Arpaç’ın da annesi olan Danende, Dâna, şarkıcı Alpay’ın annesi Daime ve Daniş, Servet Bey’in diğer çocuklarıdır. Şanar Yurdatapan’ın babası Daniyel de askeri okula yazılır. Ancak tam da Sakarya Savaşı öncesinde Daniyel kardeşi ile birlikte Kuleli’den kaçarak Ankara’daki talimgahta, 10—15 günlük bir eğitimden geçirilip subay olarak savaşa yollanırlar. Cumhuriyet sonrasında ise, 1960 İhtilali öncesinde Daniyel Yurdatapan Diyarbakır’daki 7. Kolordu’nun Komutanı’dır. 3. Ordu Komutanlığını ise Ragıp Gümüşpala yapmaktadır. 27 Mayıs’la Gümüşpala Hava Kuvvetleri’ne gelince 3. Ordu’ya da Korgeneral Daniyel Yurdatapan vekalet eder. Daha önce tanıdığı ve arkadaşı olan Cemal Gürsel Paşa ise ona Genelkurmay Başkanlığı vaad etmiştir. Plana göre 30 Ağustos’taki şûrada üst kadro emekliye sevk edilerek ona yol açılacaktır. Korgeneral Yurdatapan da bunu beklerken, 30 Ağustos gelmeden kendisini Milli Birlik Komitesi’nin kararıyla Bursa’ya askeri vali tayın edilmiş olarak bulur. Yurdatapan bu olay karşısında gönül koyar arkadaşlarına. Çünkü, Yurdatapan kendisinden alt rütbeye sahip İçişleri Bakanı Tümgeneral Muharrem İhsan Kızıloğlu’nun emrine gireceği Bursa’da bir yıl süreyle askeri vali ve belediye başkanlığı yapar. Anayasa oylamasına Bursa’dan red çıkınca Yurdatapan da kalp spazmı geçirir. Sonra merkez valiliğine alınır, oradan emekli olur.
     <br/>
     <br/>
     Şanar Yurdatapan’ın ailesindeki askerler bununla da sınırlı değildir. Babasının dayısı Hüsrev Gerede, Atatürk’ün silah arkadaşıdır. 50’li yılların ortalarında Genelkurmay İkinci Başkanlığı yapan ve askeri üslerin NATO’ya açılmasına karşı gelerek DP ile zıtlaşan Zekai Okan da babasının kuzenidir. Onun kardeşi Sezai Okan da 1960 İhtilali’nde Milli Birlik Komitesi üyesidir.
     <br/>
     <br/>
     Daniyel Bey ile Suzan Hanım’ın dört çocuğundan (diğerleri Oktay —Tuğrul Bağcı müstear ismiyle tanınmış besteleri var, Onur ve sinema sanatçısı Lale Mansur) ikincisi olan Şanar işte böyle apoletli ortamda büyür. Babası o ve kardeşlerine asker olması konusunda ‘birisi bu mesleği sürdürürse sevinirim’ demekle yetinir. O da babasının bu isteği yerine müziğe ilgi duyar: “Genler apolet falan dinlemiyor galiba. Onlar kendi bildiklerini okuyorlar”. O da kendi bildiğini okur, babasının vazifesi dolayısıyla Susurluk’ta doğan Yurdatapan, ilkokula Bursa’da başlar, liseyi ise çok yer dolaştıktan sonra Ankara Atatürk Lisesi’nde bitirir. ‘Hiç bir şeye hevesim yoktu’ dediği lise yıllarından sonra abisi Oktay’ın üniversitede müzik yapmak için bir grup oluşturması ve onun da bu gruba girebilmek için puanı düşük jeolojiyi tercih etmesi ile üniversiteye adım atar. Daha sonra yatay geçişle jeofizik bölümüne geçecektir ama asıl hedefi Nejdet Bulut ve abisi Oktay ile birlikte kurdukları Kuyruklu Yıldız adlı grupta müzikle uğraşmaktır. Üniversiteye kayıt yaptırır ama o daha çok ‘kantin üniversitesine’ devam eder. Kuyruklu Yıldız’da 1958’lerin sonlarında başlayan amatör müzik hayatı 1960’ta Caddebostan Dağ Club’de profesyonel olarak sahne almasıyla devam eder. Bu arada üniversite hayatını üçüncü sınıfta noktalamasına rağmen, engel olur korkusundan bunu babasına açıklayamaz, babası onu hâlâ öğrenci zanneder. Aynı yıllarda Sevim (Balkır)’la evlenir (Bu evlilikten Arda Kardeş diye ünlenen Arda 1967’de, Meriç de 1972’de doğar. Daha sonra sanatçı Melike Demirağ’la bir evlilik daha yapan Şanar Yurdatapan’ın 1979’da Zeynep, 1989’da Almanya’da da Can adıyla iki çocuğu daha olur. Yurdatapan Melike Hanım’dan boşanmıştır şimdi.)
     <br/>
     <br/>
     Üniversite yılları onun içinde ‘düzene aykırılık’ genlerini de harekete geçirir. 1960 öncesi yıllarda gazeteleri tersten okuyanlardan olan Yurdatapan’ın, özellikle sosyalizmin dünyaya yayılmaya başlandığı kuşağın bir ferdi olarak okuduklarının da tesiriyle düşünce yapısında değişmeler başlar. 1965’te Marks ve Engels’in kitaplarıyla tanışır. Gel gör ki bunlardan birşey anlamaz, okuduğunda düş kırıklığına uğrar ama olsun o artık düzeni sorgulayan birisi olmuştur. Hatta baba mesleğini bile sorgulamaktadır artık: “Bir keresinde babam arkadaşların mı bu fikirleri sokuyor kafana demişti. Bu çok ağırıma gitmişti. 71 askeri cuntası sırasında bayağı tartışmalar olmuştu. Bir şey diyemiyordu babam artık. İçinde yetiştiği askerlik camiasına toz kondurmak istemiyordu ama gerçekler de ortadaydı.” Yurdatapan’ın etkisinde kaldığı bir başka fikir ortamı da Yön’cülerdi. İdolü ise Çetin Altan. 1965’in sonunda 24 yaşında iken Türkiye İşçi Partisi (TİP)’e girer: “Dünyanın bütün sorunlarıyla birden karşılaşınca neye uğradığımızı şaşırdık. Köklü bir eğitim almadığımız için, bunları tartışa tartışa geliştirme yerine, bir de baskı ile karşılaşınca kendi sloganımızı ortaya çıkarıp kümelendik onların etrafına. Bir kere kümeye girince artık düşünmeyi de donduruyorsunuz.” TİP’in merkezinden gelen kararları beğenmediği de olurdu ama o kitle psikolojisi ile hareket edince ‘sol birisi olarak zaten marjinalsiniz, bir de grup içinde marjinal olursan hepten aç kalırsınız’ korkusuyla hareket eder ve susar 1970’lere kadar. Ama zaman onu doğrulayacaktır. Bu arada arkadaşlarından dağlara çıkıp vurulanlar olduğunda bunalımlar geçirir: “Bir ses tuzağa düşürülüyorsunuz diyor, öbür ses acaba kendini mi kandırıyorsun?” Çankırı’daki yedek subay askerliği dönüşünde TİP’teki arkadaşları Aydınlıkçılar, Milli Demokratik Devrim Grubu ve Sosyalist Devrim Grubu diye ikiye ayrılır. Sonunda da partilerden uzak kalmaya karar verir. Vurdulu kırdılı hadiselere karışmıştır ama söylediğine göre kendini korumak içindir bunlar. Bu yıllardan tanıştığı Doğu Perinçek’i bir gün söylediği ile diğer gün söylediği birbirini tutmayan birisi olarak tanımlayan Yurdatapan, onu izafi bulur: “Doğu çok izafi bir şey. Hep Doğu’ya gidersen batıya varırsın!”
     <br/>
     <br/>
     Yurdatapan, 1970’lerden sonra ‘yapılacak tek şeyin, başkasına muhtaç olmayacak kadar ayaklarını yere basıp, mesleğinde başarılı olmak’ olduğuna karar verir. 1972’de Atilla Özdemiroğlu ile Şat Yapım’ı kurar. Prodüksiyon işi yaparlar 1979’a kadar. İlk olarak Arda Kardeş diye anılan kendi oğlu Arda’yı sürerler piyasaya. Sonraki yıllarda Fusün Önal, eski eşi Melike Demirağ, Cici Kızlar Grubu, Esmeray, İskender Doğan’a 45’likler yaparlar. Sezen Aksu kendi ayağı ile gelir onlara. “Tatlı bir Yahudi kadın, kendi şivesiyle ‘Burraya geleceksin sana birr şey dinleteceğim.’ Gittim süklüm püklüm bir kız. Nilüfer.”Nilüfer’in de çıkışından itibaren uzun süre müzikleri Şat Yapım tarafından yapılır. Bu dönemde biri TRT Denetim Kurulu’na karşı ‘müziğe denetim olmasın’, diğeri de telif hakkını savunan boykota önayak olurlar. Sonuç, boykot başkaları tarafından delinince Şat Yapım iflasa sürüklenir. 1980’deki Eurovision Şarkı Yarışması’nda onun bestesi birinci olur, ama ödülü kabul etmeyince Aziz Nesin onu Yazarlar Sendikası’na üye alır.
     <br/>
     <br/>
     1980’de ise 24 Ocak kararlarının alınması Yurdatapan tarafından ‘yeni bir darbenin habercisi’ olarak algılanır: “Sanıyorum susup otursak hiçbirşey olmazdı. Ama susup oturmaktansa mücadeleyi konuşabileceğimiz yerden veririz. Burası da Avrupa’dır.” Ve Yurdatapan ailesi ile birlikte Almanya’nın yolunu tutar. Almanya’ya onların ardından başkaları da gelecektir —bunların tanınan kişiler olduğunu söyleyerek isimlerini vermek istemiyor— ama onlar gelmezler. Yurdatapan, Almanya’da iken, düzenlenen bir Türk—Yunan—Kıbrıs filmleri haftasında Türk aleyhtarı propagandaya alet oldukları düşüncesiyle vatandaşlıktan çıkarılır 1981’de. 1990’ın sonlarında ise Alman pasaportu alan Yurdatapan, hakkındaki davalar askeri mahkemeden sivil mahkemelere geçince ve ağır cezadaki davaların bir kısmından da beraat edince Türkiye’ye gelir. Hakkında yedi dava daha vardır, havaalanından her an alınmayı bekleyerek 1992’de gelir Türkiye’ye ama beklediği gerçekleşmez. Başvurur yine TC vatandaşlığına girer. Döndükten sonra müzik piyasası çok değiştiği için bu piyasada yer bulamayan Yurdatapan, yaptıklarından dolayı PKK taraftarı birisi olarak tanımlanır toplumda: “Öyle takdim ediyorlar. Ben savaşa karşıyım.” Apo’ya suikast girişimini kınayan bir metne imza koyar, ardından  iki PKK itirafçısını sahte pasaportla yurtiçine sokmaya çalışırken yakalanır. Müziğini hazırladığı bir program Med TV'de yayınlanır. Bunların sonunda hep DGM'lik olur. Şırnak'ın Güçlükonak beldesinde 11 kişinin öldüğü katliamın askerler tarafından gerçekleştirildiğini iddia edince dönemin Genelkurmay 2'nci Başkanı Çevik Bir'in şikayeti üzerine bu sefer yargılanır, 10 ay hapis cezası alır.
     <br/>
     <br/>
     Yurdatapan, şimdilerde ise, 1995’te aralarında yazılarından dolayı hüküm giymiş birçok kişinin de bulunduğu Düşünce Suçuna Karşı Girişim adlı bir faaliyetin içindedir. Bu girişim, hüküm giymiş yazıları bir bröşür halinde süreli yayınlayarak onlara destek olmayı amaçlıyor. Mustafa İslamoğlu, Tayyip Erdoğan ve Yaşar Kaplan’ın hüküm giydiği yazıları da yayınlayan Yurdatapan salı günü Kaplan’ın bir yazısından dolayı Genelkurmay Askeri Mahkemesi’nde hakim karşısına çıkacak. Bugün daha çok yerel televizyonlar için belgeseller hazırlayan Yurdatapan, basının kendisi hakkında askerlerce uyarıldığını iddia ediyor: “Aldığım suçlamaları birinci sayfadan, beraat ettiğimde ise en arka sayfadan giriyorlar. Gazetelerin tepelerinde konuşuluyor, oradan biraz kenara sızıyor ve o arkadaşlar sayesinde bize ulaşıyor. Mesela, bir asker kişi telefon açmış. ‘Bu haberler bizi çok üzüyor, böyle devam ederse biz daha fazla üzülürüz. O zaman başkaları da üzülür’ diyor.” Yurdatapan, TC, asker ve kurumlarla mücadele halinde. Haklı mı haksız mı? Buzlu camın arkasında neler oluyor, ben de bilmiyorum.
     <br/>
     <br/>
     e—mail: ckalyoncu@hotmail.com
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=16060), [web.archive.org (arşiv bağlantısı)](http://web.archive.org/web/20071107232810/http://www.aksiyon.com.tr/detay.php?id=16060)
