# Yüzbin öğrencisi var

*Cemal A. Kalyoncu 1999.04.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yaşıtları emeklilik günlerinin keyfini çıkarırken o hâlâ üniversitelerde ders veriyor, neredeyse her gün konferanslara katılıyor, tebliğler sunuyor.
  </font>
 </div>
 <div id="newsText">
  <font class="detail-text">
   Bu enerjiyi de kendisini 81 değil 18 yaşında görmesine bağlıyor. Ama bu çalışma temposunun bir gün yavaşlayacağının da bilincinde: "Bir gün gelecek bu çalışma yeteneğimi kaybedeceğim. Bunu biliyorum". Allah gecinden diyelim...
   <br/>
   <br/>
   Sulhi Dönmezer, 39 yaşında ordinaryüs olmuş bir üniversite hocası. Bu alanda bir rekorun sahibi olan Dönmezer, 24 yaşında doçent, 31 yaşında da profesör olur. Zaten ilkokulun birinci sınıfını da okumamıştır. İstanbul Fatih'teki Akşemsettin İlkokulu Müdürü, onun ilkokula dördüncü sınıftan bile başlayabileceğini söyler ama daha sonra 'ezilir' düşüncesiyle ikinci sınıftan başlatır. İlkokul dördüncü sınıfta iken Türkiye'de harf devrimi olur. Ama evde zaten Fransızca çalıştığı için o Latin harflerine yabancılık çekmez. 1928'de ilkokulu bitirir. Gelenbevi Ortaokulu, İstanbul Erkek Lisesi derken önceden beri ilgisi olduğu için İstanbul Üniversitesi Hukuk Fakültesi'ne gider. 20 yaşında daha askerlik için yoklama dönemine girmeden hukuk fakültesinden mezun olur. (Dönmezer, askerliğini eğitiminden dolayı profesör olduktan sonra 194950 arası yedek subay okulunda yapar.) Hayatında hiç ikincilik yoktur. İlk, orta, lise ve üniversiteyi hep birincilikle bitirir. 1938'deki sınıf ve imtihan birincileri kitapçığında ondan "Sakin, vakur, mütevazı, sebatlı, saygılı, zeki bir memleket çocuğu" diye bahsedilir. Bu başarısı Hukuk Fakültesi Dekanı olan Ali Fuat Başgil'in dikkatini çeker. Ama babası onun devlet memuru olmasını istemez, avukat olmasını bekler: "Derken kapı çalındı. Dekanın görevlendirdiği kişi bir mektup getirdi. Mektupta 'Sulhi Bey, bugün saat 10'da bana mülaki olmanızı rica ederim'. "Beni neden çağırdı? Neyse babam git öğren dedi". Sulhi Dönmezer, Ali Fuat Başgil'in karşısına çıkar, 'hangi kısmı istiyorsan orada asistan olarak alalım seni' teklifi ile karşılaşır ve o günden beri üniversiteden çıkamaz: "Giriş o giriş. Bir daha çıkamadık bu işten."
   <br/>
   <br/>
   İyi ki de çıkamaz. Sulhi Dönmezer ile sadece Türkiye değil dünya da değerli bir hukukçu kazanmış olur. Uluslararası bazı kuruluşlarda Türkiye'den görevler üstlenir. Milletlerarası Kriminoloji Cemiyeti ve Milletlerarası Sosyoloji Derneği'ne üye seçilir. Avrupa Konseyi tarafından 1975'te Avrupa Konseyi Kriminolojik Bilimler Konseyi'nde görev verilir ona. Yine Avrupa Konseyi uyuşturucu maddelerin cezai yönleri konusunda kurulan araştırma komisyonuna da Sulhi Dönmezer'i seçer. Yurtdışı üniversitelerde derslere, konferanslara davet edilir.
   <br/>
   <br/>
   Bir çok kurumun da kurucuları arasında geçer ismi. İstanbul Üniversitesi'ne bağlı bir Siyasal Bilgiler Fakültesi kurulması teklifini yapan odur. Türk Eğitim Vakfı'nı aralarında Nejat Eczacıbaşı, Vehbi Koç, Bülent Yazıcıoğlu gibi isimlerle beraber kuranlardan biri yine Dönmezer'dir. Sonra Ekonomik ve Sosyal Konferanslar Heyeti'nde de kurucudur. Türk Kardiyoloji Vakfı, İstanbul Erkek Lisesi'ne Yardım Vakfı'nda da emeği geçmiştir. 1985 yılının şubat ayında 67 yaşında yaş haddinden emekli olmak bile onu faal hocalık hayatından el çektirmez. İstanbul Üniversitesi Siyasal Bilgiler ile Marmara Üniversitesi'nde de 'canı istediğinde' derslere devam eder. Zamanının büyük bir kısmını konferans ve davetlerde geçirmesine rağmen, Dönmezer yeni bir Ceza Muhakemeleri Usul Kanunu (CMUK) hazırlıklarını sürdürüyor yirmi kişilik bir ekiple beraber.
   <br/>
   <br/>
   Hoca değil futbolcu olurdum
   <br/>
   <br/>
   Onun bu kadar çalışmasında şüphesiz aile ortamının büyük etkisi olur. Dedesi olsun babası olsun hepsi hayatlarının her ânını çalışarak geçiren kişilerdir. Babası 1946'da vefat ettiğinde İstanbul Lisesi'nde matematik hocasıdır. Baba tarafından, Türkmen bir aileye mensup olan Dönmezer'in babası Cemal Bey, askeri rüşdiyeye gider. Osmanlı Ordusunda kolağası, ardından binbaşı olarak emekli olur. Maiyetinde bulunduğu paşanın kızı ile ilk evliliğini yapan Cemal Bey'in bu evlilikten 1901'de Hikmet adında bir çocuğu olur. Sonra boşanırlar. İkinci evliliğini ise Fatma Hanım'la yapar. Fatma Hanım Fatih Dersiamlarından Hacı Abdürrahim Efendi'nin kızıdır. Abdürrahim Efendi, onuncu kademeye kadar ulaşmış bir huzur hocası, mukarrirdir. Aynı zamanda Osmanlı'nın son Medreseler Başmüfettişidir. Yani Dönmezer, anne tarafından bir hocazadedir.
   <br/>
   <br/>
   Cemal Bey'in dört çocuğu olur bu evlilikten. 1908'de Şükran, 1913'te Hayrettin (Yıldız Teknik Üniversitesi'nde profesördü), 1918'de Sulhi ve 1921'de de Hulki (Hukukçu, Yapı Kredi Bankası'nın Baş Hukuk Müşaviri olarak emekli olur) doğar. Bugün bunların hiçbiri hayatta değildir. Böyle bir aile ortamında bulunan Osman Sulhi Dönmezer'in çocukluğu İstanbul Fatih'te Macar Kardeşler Caddesi'ndeki konakta geçer. Futbola olan merakı yüzünden topla yatıp topla kalkar. Mahalle takımında kaptanlık yapar. Daha sonraki yıllarda devam edecek futbol yaşantısında (193233) o zamanlar birinci ligde oynayacak olan Süleymaniye Futbol Takımı'nın genç takımında kaptan olarak oynar. Süleymaniye Genç Takımı'nda beraber top koşturduğu arkadaşlarından biri Vecdi Türel'dir. (Türel, Vatikan Büyükelçisi iken Ermeniler tarafından silahlı saldırıya maruz kalır.) Mahalle futbol takımındaki arkadaşları arasında da Türkiye'nin önde gelen nakliyecilerinden olan Güzel İzmir Anbarı'nın sahibi işadamı Muzaffer Tansal vardır. Dönmezer'in 1935'te bir daha barışmamak üzere futbolla arası açılır. Ama bugün futbolcuların aldığı paraları görünce biraz vahlanır: "Şimdiki gibi büyük paralar verilseydi hoca değil futbolcu olurduk." Beşiktaşlı olan Dönmezer, kendi zamanlarında insanların takımlarının 'renkleri' için mücadele ettiklerini düşünür. Bugün gelinen noktada ise futbol, futbol olmaktan çıkmış adeta varyete olmuştur. Bugünkü Fenerbahçe'nin Birleşmiş Milletler gibi olan kadrosudur onu bu düşünceye iten.
   <br/>
   <br/>
   Anayasalara katkısı
   <br/>
   <br/>
   Futboldan uzaklaşmasına biraz da üniversite eğitimine verdiği ağırlık sebep olur. Üniversite sonrası, yukarıda da söylediğim gibi akademik kariyeri hızlı bir şekilde tırmanan Dönmezer, 195355 arası İstanbul Üniversitesi Hukuk Fakültesi'nde dekan olur. 35 yaşındadır. Ardından İstanbul Üniversitesi'ni üniversitelerarası kurulda on yıl temsil eder, Ceza Hukuku Anabilim Dalı, Kamu Hukuku Bölüm Başkanlığı gibi bir çok vazife üstlenir. Alanında Türkiye'nin sayılı adamlarından birisidir artık o. 27 Mayıs'tan sonra askerler Dönmezer gibi akademisyenlerden isteklerde bulunur: "Komisyonlara çağırdılar, kanunlar yaptırmak istediler." Elbette ki devletin onlardan istediklerini yaparlar. 27 Mayıs'tan hemen sonra çıkarılan af kanununu Faruk Erem'le beraber hazırlayan odur. 1961 Anayasası'nı teşkil etmek üzere oluşturulan komisyonun üyesi olmaz. Fakat İstanbul Komisyonunun oluşturduğu bir alt komisyonun başında görev alır; basın özgürlüğü, ceza hukuku ve yargılamaya ilişkin hükümlerini hazırlar. Teklif edilen hükümlerin tamamı 1961 Anayasası'nda yer aldığı gibi 82 Anayasası'nda da değişmeden geçer. 1982 Anayasası'nın hazırlıklarında ise, İstanbul Üniversitesi'nin görüşünü belirleyen komisyona başkanlık eder.
   <br/>
   <br/>
   Sizin de hocanız olabilir!
   <br/>
   <br/>
   Sıra geldi Dönmezer'in öğrencilerine. Dönmezer'in hukuk alanında ders vermediği bölüm yoktur neredeyse. Hatta İktisadi Ticari İlimler ile İletişim Fakültelerine de ders vermiştir. Bugüne kadar ders verdiği öğrencilerin sayısı yüz bini bulur. Sokakta, uçakta, her yerde kendisi tanımasa bile öğrencileri ile karşılaşır: "Herkes valiz taşır ben taşımam. Uçağa veya başka bir yere giderken mutlaka bir öğrencim vardır orada ve valizimi o taşır". Öğrencileri arasında kimler yoktur ki... Turan Güneş (Dışişleri Bakanlığı yaptı), Turan Feyizoğlu onun ilk ceza hukuku okuttuğu sınıftan öğrencileridir. Başbakan Yıldırım Akbulut ve eşi de Dönmezer Hoca'dan ders almıştır. Birçok Yargıtay, Anayasa Mahkemesi üyesi ve başkanları da yetiştirir o. Öğrencileri arasından profesör, hukukçu ve gazeteciler çıkar. Öğrenci hareketlerinin yaygın olduğu karışık bir dönemin de tanığıdır: "Gençleri sevki idare edenler, onların kimsesizliğinden istifade etmek isteyenler vardı." Dönmezer'in, şimdi "keşke söylemeseydim" dediği, başına gelecekleri önceden öngördüğü, yukarıda saydığı odakların hedefi olmuş bir öğrencisi daha vardır Hukuk Fakültesi'nde: "Deniz Gezmiş. O tarihlerde Hukuk Fakültesi'nin altını üstüne getirenlerin başında geliyor. Bir gün enstitü penceresinde duruyorum. Yanımda, adını söylemeyeyim bir doçent var, Deniz Gezmiş'lerle ilgili. Deniz etrafına 50 kişi toplamış ayağıyla vurarak demir parmaklığı kırıyor. Yanımdaki doçente dönüp dedim ki 'Bana bak. Sizlerin yüzünden bu çocuk ya vurulacak ya da asılacak.' Keşke söylemeseydim." Dönmezer'in dediği olur...
   <br/>
   <br/>
   Askerliği gibi Dönmezer evliliğini de geç yapar. 1951'de, Merih Hanım'la evlenir. Merih Hanım, Rumeli kökenli baba tarafından evladı Fatihan Şeyh Ömer Efendi'nin kızıdır. Mora'da iki dönem Türk halkının vekilliğini yapar baba Ömer Dürrü Tesal. Mübadele ile Türkiye'ye döner. Sulhi Dönmezer'in bu evliliğinden 1953'te Cemal, üç yıl sonra da Zühal (Çakıroğlu) dünyaya gelir.
   <br/>
   <br/>
   Bugün çocukluğunun İstanbul'undan farklı bir İstanbul'da kitaplarla dolu bir evde eski temposundan bir şey kaybetmeden çalışmalarını sürdürüyor, yılların hocası Ordinaryüs Profesör Osman Sulhi Dönmezer'e yakışır bir şekilde...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4992-yuzbin-ogrencisi-var.html), [web.archive.org (arşiv bağlantısı)](http://web.archive.org/web/20140523041322/http://www.aksiyon.com.tr:80/aksiyon/haber-4992-yuzbin-ogrencisi-var.html)
