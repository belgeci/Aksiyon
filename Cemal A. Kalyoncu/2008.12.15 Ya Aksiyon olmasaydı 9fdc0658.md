# Ya Aksiyon olmasaydı?

*Cemal A. Kalyoncu 2008.12.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      15 yaşına giren ve yayın ilkelerini daha piyasaya çıkmadan tayin eden Aksiyon, ilkeli tavrından taviz vermedi, yalana sarılmadı, gündem belirledi, bir yerlerde oyun kuranların da karşısında oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20081218201901im_/http://www.aksiyon.com.tr/resim/732/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20081218201901/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20081218201901/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20081218201901oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20081218201901oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   O gün Aksiyon'la birlikte dünyaya gelen çocuklar, ilköğretimi bitirdi, lise birinci sınıfta okuyorlar şimdi. Delikanlılık çağındaki o çocuklar, geride kalan yıllarda nelere şahitlik etmedi ki!
   <br>
    <br>
     Doğduklarında koalisyon hükûmeti iktidarda idi... Tansu Çiller başbakan... 5 Nisan Kararları ile Türkiye olağanüstü bir kriz yaşıyor. 1994'te o krizi geride bıraktık derken kısa zaman sonra 2001'de bir kriz daha yaşadılar. Ve bugün… Amerika'dan dünyaya yayılan krizin de şahitleri onlar artık.
     <br>
      <br/>
      Siyasi çekişmeler, skandallar, 28 Şubat süreçleri, ikinci bin yıl ya da milenyumdan önce cereyan etti. Kendilerini 2002'den itibaren daha sakin günlerin beklediğini düşünürken, sonradan öğrendiler ki dönemin komutanları perde arkasında 'Sarıkız' ve Ayışığı' darbe senaryoları ile meşguldü. 367 krizleri, e-muhtıralar ve nihayet Ergenekon hadisesi patlayıverdi… İlk defa bir Türk, Nobel Edebiyat Ödülü'nü aldı. Sporda Galatasaray'la UEFA Kupası şampiyonluğu, Millî Takım'la da Avrupa Şampiyonası ve Dünya Kupası'nda yarı finaller gördüler.
      <br/>
      <br/>
      Türkiye'de böylesine çarpıcı gelişmeler yaşanırken dünya 11 Eylül 2001'deki saldırılar ile yeniden şekillendi. Amerika Irak'a girdi.
      <br/>
      <br/>
      Bilişim dünyası her şeyden daha hızlı gelişiyordu. Tarih de bir anlamda İ.Ö. ve İ.S. diye değil de internetin hayatımıza girmesinden öncesi ve sonrası diye şekilleniyordu artık.
      <br/>
      <br/>
      Dünya belki de eskisinden daha hızlı dönüyordu. Bir tarafta hüzünler yaşanırken diğer tarafta sevinç hâkimdi. Yani geride kalan 14 yılda da hayat grisi, siyahı ve beyazıyla, bütün renkleriyle devam ediyordu. Aksiyon da tam bu noktada vardı onların hayatlarında. Zira hayatın kendisiydi Aksiyon.
      <br/>
      <br/>
      UNUTULMAYAN HABER DOSYALARI
      <br/>
      <br/>
      Zaten o amaçla çıkmıştı yola. 10 Aralık 1994'teki ilk sayısının kapağında, Avrupa'nın göbeğinde yaşanan Boşnak katliamı vardı. Sonrasında hızlı bir giriş yaptı dergiciliğe. Bugün Ergenekon parmağı aranan Uğur Mumcu hadisesine solun klasik bakışından farklı bir açıdan yaklaştı. Nazım Hikmet'i, Alevilerin sorunlarını ele aldı. Müslümanları Türkiye için bir tehlike olarak gösteren "MİT'in irtica raporu" ile habercilik dünyasında kalıcı izler bırakacağının ilk işaretini vermeye başladı. Deniz Kuvvetleri'nde gemi alımları ile ilgili, Amerika'nın çöpe atacağı gemilere zamanın parası ile 13 trilyon lira ödendiği haberi Türk kamuoyunda gürültü koparmaya yetmişti.
      <br/>
      <br/>
      Amerika'nın, Kuzey Irak'taki Kürtleri Saddam rejiminden korumak için Güneydoğu'ya yerleştirdiği Çekiç Güç'ün, Genelkurmay belgelerine göre bölgede bir Kürt devleti kurmayı amaçladığını da Aksiyon ifşa etmişti. NATO tatbikatı sırasında ABD'nin Muavenet gemisini kasten vurduğu kapağı da müthiş ses getirmişti. 18 Mayıs 1996 tarihli 'Türkiye-İsrail askerî anlaşması'nın metin ve gizli görüşmelerinin açıklandığı kapak ise iki ülke açısından olduğu kadar bölge ülkeleri açısından da önemli sonuçlar doğuruyordu. Henüz daha emekleme devresindeki Aksiyon, gizli kalmış hadiseleri sayfalarına taşıyarak gündeme damgasını vuruyordu.
      <br/>
      <br/>
      Aksiyon, tarihin bilinmeyen ve unutulan pek çok noktalarına da ışık tuttu. 2. Dünya Savaşı'nda savaşa Kızılordu saflarında başlayıp esir düştükten sonra Almanların safında devam eden Sovyetler'deki Türkler, bu ülkeye iade edilmek istemiyorlardı. Türk büyükelçileri Nazilerden Yahudileri kurtarırken, Sovyetler'deki Türkler ise anavatan diye sığındıkları Türkiye'de, Cumhurbaşkanı İsmet İnönü'nün emri ile iadelerine karar verilince sınırı geçer geçmez kurşuna dizilmişlerdi. Bu haberi de yeni nesiller bizden öğrendi.
      <br/>
      <br/>
      Modacı Cemil İpekçi ilk kez Aksiyon'a açıklamıştı Sabatay Sevi'nin sülalesinden olduğunu. Sonra İnce Memed'in aslında Yaşar Kemal'in kanlısı olduğunu da bu sayfalarda öğrendi kamuoyu. Ortadoğu'da artık bildik bir konu hâline gelen Yahudi Kürtler de ilk defa Türkiye'nin en çok satan dergisinde konu edilmişti. Ya Orhun Anıtları'nın yanlış okunduğu, dolayısıyla tarihin bugüne kadar yanlış yönlendirildiğini ilk kez kim haber verdi?
      <br/>
      <br/>
      Ne insan ne hayvan başlığıyla Hz. Adem'den önce yaşayan ve ne insan ne de hayvan olan varlıkları ilk kez Aksiyon kapağa taşıdı. Hezarfen Ahmet Çelebi'nin Galata'dan Üsküdar'a uçtuğu bilgisinin aslında yanlış olduğunu da Aksiyon duyurdu.
      <br/>
      <br/>
      27 Mayıs darbesini yapan  Millî Birlik Komitesi'nin üyelerinden Şefik Soyuyüce, o dönemde öğrencileri kullandıklarını bize itiraf etti.
      <br/>
      <br/>
      VAHYİN İLK NÜSHALARINI AKSİYON BULDU
      <br/>
      <br/>
      Topkapı Sarayı'nda kimselerin fark etmediği kutsal emanetler de ilk defa Aksiyon'la gün ışığına çıkmıştı. Aksiyon'un okurlarına daha sonra hediye verdiği vahyin bu ilk nüshalarının görüntüleri hâlâ birçok ev ve işyerinde asılıdır.
      <br/>
      <br/>
      Güzel ezan okunmasıyla alakalı ‘Ezanın Canına Okunuyor’ kapağı ise alışılagelmiş çevrelerde bile heyecan dalgasına vesile oldu. O sayıda, okuyucuya olan saygıdan dolayı, gözden kaçan bir karikatür sebebiyle derginin baskısı durdurulmuş, maddi zarar hiçe sayılarak dergi yeniden basılmıştı.
      <br/>
      <br/>
      11 Ağustos 2008'deki kapağıyla Aksiyon, bugün sıcak tartışmalara konu olan komutan cinayetlerini tartışmalar başlamadan Apoletli Suikastlar dosyası ile ele aldı. Bir başka tarihî itiraf 12 Mart döneminin ünlü savcısı Baki Tuğ'dan geldi. 9 Mart cuntasının başarılı olması hâlinde Türkiye'de 3 milyon insanın öldürüleceğini, bunun da listelerinin MİT'in elinde olduğunu söylüyordu eski savcı. Kök Hücre Skandalı kapağıyla da sağlıkta oynanan oyunu gözler önüne serdi Aksiyon. Latin Osmanlılar, Amerika'da Sahabe İzleri ise son yıllardaki akılda kalan dosyalardı.
      <br/>
      <br/>
      ÖNCELİK, İLKELİ YAYINCILIK
      <br/>
      <br/>
      Aksiyon, önce ilkeli yayını hedeflemişti. Sansasyonel haber yapayım kaygısıyla yola çıkmadığı ve böyle haberler peşinde koşmadığı için 'yalana' başvurmak zorunda da kalmıyordu. Zira, insanın olduğu her yerde haftalık bir dergiye yetecek kadar gerçek haber vardı. Bunun için ilkeli olmak yetiyordu. Bu uğurda, bazı medya gruplarının henüz yeni belirlediği fakat Aksiyon'un daha ilk sayısını çıkarmadan önce ortaya koyduğu ilkeleri vardı:
      <br/>
      <br/>
      Aksiyon, barış ve kardeşlikten yana olacak. İslami değerlere saldırıda bulunanlara sessiz kalmayacak. Ama aynı zamanda, soğukkanlılığı elden bırakmayacak.
      <br/>
      <br/>
      Aksiyon, belli bir kitle veya cemaate yönelen, o kitle veya cemaatin adına yayın yapan bir dergi olmak istemiyor. Hedef kitlesi bütün Türkiye.
      <br/>
      <br/>
      İdeolojik çatışmaların körüklendiği bir dönemde Aksiyon, aklı başında yayınlar yapacak, uzlaşma zeminleri arayacak, birleştirici bütünleştirici olacak.
      <br/>
      <br/>
      Toplum, iç ve dış politika, dünya, ekonomi, kültür-sanat, magazin, aile- eğitim gibi konularda, Türkiye'nin en yetenekli yazarlarına sayfalarını açacak.
      <br/>
      <br/>
      Etnik ve dinî kimliklere saygı gösterecek. Yıkıcı değil yapıcı, çatıştırıcı değil yatıştırıcı olacak. Aksiyon, her hafta Türkiye'nin gündemini etkileyecek; Türkiye ve dünyada nitelikli haftalık haber-yorum dergiciliğinin standartları ölçüsünde dergicilik yapacak.
      <br/>
      <br/>
      Değişik görüşleri, bir uzlaşma zemininde bir araya getirerek okuyucusuna sunacak. Bütün bunları yaparken sansasyona, aldatmacaya başvurmayacak, kimseyi karalamayacak. Aksiyon, bu çirkin gazetecilik yöntemine karşı. Çünkü Türkiye ve dünyada bir haftalık dergiye yetecek kadar 'gerçek' var.
      <br/>
      <br/>
      Aksiyon için haber ve yorumda ayrıntı önemli. Farklı bir bakış açısı yakalamak önemli. Gündemi kalın çizgilerle yeniden belirlemek önemli.
      <br/>
      <br/>
      Gerek muhteviyat ve gerekse görsel estetik önemli. İnsan hakları önemli, çok seslilik önemli, doğruluk ve dürüstlük önemli.
      <br/>
      <br/>
      Türkiye'nin İslami toplumsal dokusunu korumak önemli. Aksiyon için 'insan' her şeyden önemli.
      <br/>
      <br/>
      Aksiyon çalışanları da en tecrübelisinden stajyerine kadar hep bu bilinçte yazılarını kaleme aldı, alıyor hâlâ. Bilerek ve isteyerek hiç yalan habere imza atmamış olması da medyaya güvenin sarsıldığı dönemde Aksiyon'un başarısı olarak kayda geçirilecek bir husustu.
      <br/>
      <br/>
      Bu özellikleri sebebiyle çıtayı hiç düşürmedi. Belli bir seviyenin altına hiç inmedi. O yüzden Aksiyon'a konuşanlar hiç pişman olmadı. 'Aksiyon yazarsa doğru yazar' ilkesi kulaktan kulağa yayıldı. Haber kaynakları hep bu rahatlıkta konuştu Aksiyon'a.
      <br/>
      <br/>
      Özellikle Türk dergicilik tarihi incelendiğinde hâkim kanaat sırtını bir ideolojiye dayamayan dergilerin başarısız olduğuydu. Yön, Kim, Akis dergileri buna iyi örnekti. Muhalefet ederek tiraj almayı başardı bu dergiler.
      <br/>
      <br/>
      Aksiyon'un dayanağı ise belirlediği ilkeler oldu. Ve bir de demokrasi. Özellikle 2006 yılının sonlarına doğru yaşanan süreç bunu bir kez daha sınama imkânı sunmuştu. Çünkü Türkiye üzerinde geçmişte olduğu gibi birileri 'oyun kuruyordu.'
      <br/>
      <br/>
      Ve Ergenekon... Türkiye için asrın davası denilen Ergenekon yapılanmasından kamuoyunda Taha Kıvanç'tan sonra ilk kez Aksiyon bahsetti. Hatta iddianameye bile girdi bu. Devletin bazı kurumları Aksiyon yazdıktan sonra gözlerini açıp konuya eğildi.
      <br/>
      <br/>
      616. sayıdaki 28 Şubat Semptomları kapağıyla da Aksiyon haftalar öncesinden bugün yaşadığımız sürecin ilk işaretlerini okuyucuya sunmuştu. Dergi, Ergenekon'la ortaya çıkan sürece fener tutmuştu sanki. 'Kimin Derin Devleti?', Uyuyan Provokasyon, Neokuvvacılar, Gerilim Senaryoları, Mersin Travması, Ankara'da Gölge Oyunları kapak dosyaları ile sorunu teşhis ediyor; Meclis'e 367 Darbesi, Sivil Anayasa, Demokrasi Seçimi, Demokrat Cumhurbaşkanı ile de çareler üretiyordu. Bugün ortaya çıkan manzara da Aksiyon'un bu süreçte doğru işler yaptığını belgeliyordu zaten.
      <br/>
      <br/>
      Hasılı, menfi örneklerine rağmen, yola çıktığında kimsenin beklemediği kadar yolu katederek 14 yılını geride bırakan Aksiyon, tirajıyla en çok satan haber dergisi olmuştu. Fakat buna vurgu yapmadan yoluna devam etti. Sadece habercilik yaptı, Ahmet Turan Alkan'ın deyimiyle çok satmanın değil, iyi dergi olmanın peşinde koştu.
      <br/>
      <br/>
      KİMLER GELDİ KİMLER GEÇTİ?
      <br/>
      <br/>
      Yola çıktığında kadrosunda bulunanlardan pek çoğu şimdi başka kulvarlarda. Kimler yoktu ki kadrosunda: Ahmet Davutoğlu, Taha Kıvanç (Fehmi Koru), Beşir Ayvazoğlu, Tamer Korkmaz, Fatma K. Barbarosoğlu, Yalçın Çetinkaya, Mustafa Kutlu, Mustafa Özel, Cinuçen Tanrıkorur, Kemal Sayar, Hasan Sutay, Erhan Başyurt, Nihal Bengisu, Abdülhamit Bilici, Ayşe Böhürler, Mahmut Çebi, Dağıstan Çetinkaya, Ahmet Dinç, Mehmet Ali Eren, Ahmet Doğru, rahmetli Ömer Erturgut, Muammer Gökçin, Cemal A. Kalyoncu, Osman İridağ, Mustafa Sungur, Tuncay Opçin, Mustafa Ünal, Rasih Yılmaz, Celal Kazdağlı ve Kemal Kazaz. Görsel yönetmenlik, henüz eğitimine devam etmekte olan Fevzi Yazıcı'ya emanettir o sırada. Sonrasında Hasan Kaçan çizgileriyle katıldı ekibe.
      <br/>
      <br/>
      Sonraki senelerde bu okuldan pek çok kişi daha geçti. Artık Aksiyon'un ekolü de medyadaki yerini aldı. Dergi uzun yıllar Mehmet Kamış yönetiminde yoluna devam etti. İbrahim Karayeğen devraldı bayrağı ardından. Mehmet Yılmaz da dört yıl yürüttü bu görevi. Şimdi Bülent Korucu bu görevi sürdürüyor.
      <br/>
      <br/>
      Aksiyon dergisi aslında dört yıl gecikme ile çıkmıştı. 1990'daki Körfez Krizi yeni dergi projesinin önünü tıkadı. Dört yıl sonra dönemin Zaman Gazetesi Genel Yayın Müdürü Mustafa Başarı, kararlı tutumuyla o projenin raftan indirilip hayata geçirilmesine vesile oldu. Ve Ufuk ile Perspektif'e kadar indirilen isim seçenekleri arasında Aksiyon öne çıkınca, 10 Aralık 1994 tarihinde, dört prova baskıdan sonra yola çıkıldı.
      <br/>
      <br/>
      Sağ kulvarda o güne kadar çıkmış renkli haber dergisi örneği belki de sadece İzlenim'di. O da Aksiyon'un rotasının tam karşılığı değildi. Onun için dergi çıkmadan önce Hasan Sutay, Ali Bulaç, Fehmi Koru, Fikret Ertan, Davut Dursun bir araya gelip arayışta bulunuyordu.
      <br/>
      <br/>
      Aksiyon, piyasadaki mevcut dergilerin tarzını ise hiç benimsememişti. Magazin, dergide ancak seviyeli olabilirdi, derginin bütünü anlamına gelmeyecekti, gelmemeliydi.
      <br/>
      <br/>
      Aksiyon ekibi, 1994'te yola çıkarken tecrübesizliğini gazetecilik heyecanıyla kapatıyordu sanki. Bazen yıkıcılık  noktasına yaklaşan eleştirilerin dile getirilmesi de ekibi yıldırmıyordu; aksine herkes daha çok bileniyordu.
      <br/>
      <br/>
      Pek çok eksiğine rağmen 14 yılını doldurup 15 yaşına giren Aksiyon yoluna devam ediyor. Bu eksikliklerini tamamlayıp daha güzel günlerin habercisi olmayı hedefliyor. Zaten bunun için çıkıyor.
      <br/>
      <br/>
      Peki, ya Aksiyon olmasaydı?
      <br/>
      <br/>
      Bu soruya cevap vermek de sizlere düşüyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31894), [web.archive.org (arşiv bağlantısı)](http://web.archive.org/web/20081218201901/http://www.aksiyon.com.tr:80/detay.php?id=31894)
