# 1569 Tarihi eser kayıp

*Cemal A. Kalyoncu Bilinmeyen-tarih*

<div>
 <p>
  <font>
   İstanbul Büyükşehir Belediyesi İmar Komisyonu"nun hazırladığı rapora göre, Eminönü ve Fatih"te bin 569 tarihî eser kayıplara karışmış. Komisyon Başkanı ve AK Parti Küçükçekmece belediye başkan adayı Aziz Yeniay'a göre, kayıplar daha çok 1950-1970 yılları arasında olmuş.
   <br/>
   <br/>
   Göz altında kayıplara alışmıştık ama göz önünde kayıplara da alışmak gerekiyor! Ne mi demek istedik? Hemen anlatalım. İstanbul Büyükşehir Belediyesi İmar Müdürlüğü"nün hazırladığı rapora göre sadece Fatih ve Eminönü"nde tam bin 569 tarihî eserin kayıp olduğu ortaya çıktı. Kayıpları ile beraber 8 bin 300"den fazla eserin bulunduğu bu iki ilçede, yıkımların çoğu, özellikle 1950 ile 1970 yılları arasındaki iktidarlar döneminde meydana gelmiş. 28 Mart yerel seçimlerinde AK Parti"den Küçükçekmece belediye başkan adayı olan Aziz Yeniay"ın başında bulunduğu İstanbul Büyükşehir Belediyesi İmar Komisyonu tarafından yürütülen ve bir rapor haline getirilen çalışma ile tarihe ve kültürel zenginliğe hiç mi hiç sahip çıkmadığımız bir kez daha gözler önüne serildi.
   <br>
    <br>
     Bu vahim tablo, Aziz Yeniay"ın halen başında bulunduğu İstanbul Büyükşehir Belediyesi İmar Komisyonu Başkanlığı'nın 7 yıl süren bir çalışması sonucunda tespit edildi. Aralarında Prof. Dr. Semavi Eyice"nin de bulunduğu, tamamı şehircilik konusunda uzman ve bilgili kişilerce yürütülen çalışmalar neticesinde, önce, kayıp olan eserler bulundu. Bu konuda üniversiteler ile sivil toplum kuruluşlarının da desteği alınarak planın birinci aşaması uygulamaya konuldu. Daha sonra bunlar, teknik bir ifade ile 5000 ölçekli plana işlendi. Bu da ikinci safhayı teşkil etti. Bu konuda yetkili merci artık Kültür ve Tabiat Varlıklarını Koruma Yüksek Kurulu. Kültür Bakanlığı, ilçe belediyeleri ve Vakıflar Genel Müdürlüğü"nün kayıp eserlerin yeniden inşa edilmesi için organize bir şekilde çalışmalara başlaması gerekiyor. İmar Komisyonu Başkanı Aziz Yeniay, kayıp eserlerin içinde mescit, kümbet, cami, külliye, sebil gibi yapıların bulunduğunu ifade ederek, bunların daha çok cumhuriyet dönemindeki uygulamalar sonucu yok olduğunu söylüyor. Yeniay, tahribatın en çok yapıldığı dönemle ilgili olarak da şunları anlatıyor: "Özellikle de 1950 ile 1970 yılları arasındaki dönemlerde bu kayıplar artmış. Çoğunluğu bakımsızlıktan yıkılmış. Bir kısmı yanlış kamulaştırmalar yüzünden tahrip olmuş. Ama çoğunlukla, bunlar yıkılmış, yerine vatandaşlar tarafından yenileri yapılmış."
     <br>
      <br>
       İstanbul"un diğer ilçelerinde de birçok kayıp tarihî eser var. 1958 yılında kimin nasıl yok ettiği hatırlanmayan Karaköy Mescidi hâlâ tartışılıyor mesela.
       <br>
        <br>
         Aslen Malatyalı olan Aziz Yeniay, 1986 yılında Yıldız Teknik Üniversitesi"ni bitirdikten sonra 1992"de de siyasetin içinde buldu kendisini. Güngören, Esenler ve Zeytinburnu Belediye Başkan Yardımcılığı görevlerinde de bulunan Aziz Yeniay"ın adı, Recep Tayyip Erdoğan"ın 1998'de okuduğu şiir sebebiyle İstanbul Büyükşehir Belediye Başkanlığı'ndan ayrılmasından sonra onun yerine gündeme gelmişti. Yeniay, 28 Mart Yerel Seçimleri'nde Küçükçekmece'den aday.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 786 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11256), [web.archive.org (arşiv bağlantısı)](http://web.archive.org/web/20050126120012/http://www.aksiyon.com.tr:80/yazdir.php?id=11256)
