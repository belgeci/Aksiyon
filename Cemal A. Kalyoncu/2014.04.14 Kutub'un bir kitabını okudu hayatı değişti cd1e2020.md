# Kutub’un bir kitabını okudu, hayatı değişti

*Cemal A. Kalyoncu 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   95 yaşında vefat eden Seyyid Kutub’un kardeşi Muhammed Kutub, romandaki gibi, 20. Asrın Cahiliyeti kitabını okuyan bir gencin hayatını tümden değiştirmişti. TİP’e üye olmaya giderken vitrinde gördüğü bir kitap o genci bambaşka bir sahile ulaştırmıştı.
  </font>
 </div>
 <div id="newsText">
  <font class="detail-text">
   <p>
    Evet, tam da öyle oldu. Orhan Pamuk’un Yeni Hayat kitabının başlangıç cümlesindeki gibi ‘Bir kitap okudu, hayatı değişti.’ Kendi deyimiyle anarşist ruhluydu. Gençlik yıllarındaydı. Arayış içindeydi. Haksızlığı, adaletsizliği hissediyordu; kendi hayatında da yaşıyordu çünkü. O yıllarda ona göre adaleti, eşitliği sağlayanlar sosyalistlerdi. Bu da onun ilgisini çekiyordu. Dolayısıyla onlara sempati besliyordu. Mihri Belli, Behice Boran, Oya Aybar yazılarını takip ettiklerinin başında geliyordu. Aynı zamanda Çetin Altan’ın ‘Şeytanın Gör Dediği’ Taş adlı sütununun da müdavimi idi.
    <p>
     <img alt="" height="259" src="http://web.archive.org/web/20140426174936im_/http://medya.aksiyon.com.tr/aksiyon/2014/04/14/cemal-kutup.jpg">
      Diyarbakırlı, CHP’li bir ailenin oğluydu. Evde Ulus Gazetesi okunurdu. 1960 yılında İstanbul’a, hayata tutunmaya gelmişti. Kendisi de Cumhuriyet ve Akşam gazetelerini takip ederdi. Okumaya o derece meraklı idi ki Akşam gazetesinin kuponla verdiği kitapları dahi edinmişti.
      <p>
       Bu duygularla Türkiye İşçi Partisi’ne dâhil olmaya karar vermişti. Ama o gün yolu Cağaloğlu’na düşmüştü. Millî Türk Talebe Birliği’nin (MTTB) üst sokağında, sağcıların kurduğu Sönmez Yayınevi vardı. Onun vitrininde bir kitap gördü. Kapağında Darvin’den Hinduizm’e, Marx’tan komünizme, Freud’dan Engels’e kadar 13 madde yazılmış ve üzerlerine de çarpı atılmıştı. Önce kapağın kompozisyonu ilginç gelmişti ona. Kitabın adı da ilginçti: 20. Asrın Cahiliyeti. Yazarı Muhammed Kutub’du; idam edilen İslam âlimlerinden Seyyid Kutub’un kardeşi. İslam’la ilk tanışması böyle oldu. O kişi Necati Aktülün’dü: “İslam’la tanışmam o oldu yani. İslamiyet’e ilk bağlanmam da.”
       <p>
        Güney Amerika’dan Afrika’ya, Ortadoğu’dan Asya’ya kadar, pek çok ülkenin komünizmle yönetildiği, kültürden edebiyata, çalışma hayatına kadar komünist bir bakış açısının hâkim olduğu bir ortamda o kitap Aktülün’e farklı gelmiş ve onu çok etkilemişti. 20. Asrın Cahiliyeti’ni hemen alıp bitiren Aktülün, bir hafta sonra yine aynı kitabevine gitmiş, dinler tarihi ile başka muhtelif kitaplar daha almıştı: “Bu arada dine ilgi duydum. Galatasaray semtinde Kitab-ı Mukaddes Yayınevi vardı, oradan İncil aldım. Onu okudum. Nedir bu din falan diye. Sonra Cağaloğlu’ndan Kur’an-ı Kerim’in mealini aldım. Yavaş yavaş dinimi öğrendim. Öyle öyle, Allah’a şükürler olsun, Allah nasip etti, Müslüman oldum; ama bilinçli Müslüman yani. Sonra, Allah rahmet etsin Muhammed Kutub’un diğer kitaplarıyla Seyyid Kutub’un, Mevdudi’nin kitaplarını da okuduk. Daha da bilinçlendik tabii.”
        <p>
         Başlangıçta TİP’e kaydolmak üzere yola çıkan Necati Aktülün, Muhammed Kutub’un 20. Asrın Cahiliyeti kitabı sayesinde İslam’a sarıldı. Sonrasında, yakın arkadaşı Ali Bulaç’ın öğretmenlik yerine yazarlığı seçmesinde rol oynayıp, ardından Düşünce Dergisi ve Yayınları’nın kuruluşunda bulundu. Yine fikir hareketlerinin içerisinde olarak İnsan Yayınları’nın yanı sıra Zaman gazetesinin 1986’da yola ilk çıkarken kurucusu olan üç ortağı arasında yer aldı.
         <p>
          Peki, Necati Aktülün gibi binlerce gencin hayatına bu derece sirayet etmiş, ağabeyi Seyyid Kutub’un ardından, dört çocuklu bir ailenin ikinci çocuğu olarak 1919’da, Mısır’da dünyaya gelmiş ve 95 yaşında, iltica ettiği Suudi Arabistan’da vefat eden Muhammed Kutub, 20. Asrın Cahiliyeti kitabında neyi anlatıyordu?
          <p>
           <span>
            <strong>
             Cahiliye bitti mi?
            </strong>
           </span>
           <p>
            Aktülün, astronomi, felsefe, bilimde geri oldukları için değil, Hakk yolunu, Kur’an-ı Kerim’i, mutlak gerçeği kabul etmedikleri için Kutub’un onları 20. asrın cahiliyesi diye yorumladığını görmüştü. Adaleti kabul etmeyip, insanları eşit görmeyen, gruplara ayıranlardı bu kişiler. Aktülün, 20. Asrın Cahiliyeti’nden anladıkları için şunları söylüyordu: Kutub, ‘medeniyette, ilimde, teknikte geri anlamında değil bu cehalet’ diyordu. Yani bu cahiliye, insanların okula gitmeyip, okuma yazma bilmemelerinden değil, dinsel bir cahiliyet, inanç cahiliyeti ile ilgiliydi ve bu çarpıcı gelmişti bana. Nice okuma yazma bilmeyen insanlar var ama irfan sahibidirler. Kitabı okuyunca tüketime, hayata, kadına, politikaya, siyasete, parlamentoya, paraya farklı bir gözle bakıyorsun bu sefer. Dalai Lama’nın bir sözü var, ‘insan yüzde 90 bilinçtir, yüzde 10 fizik.”
            <p>
             20. Asrın Cahiliyeti, bir dönemin gençliğini kavradığı gibi içine çekmeden bırakmamıştı. Muhammed Kutub’un, 1960’ların ortalarında kaleme aldığı 20. Asrın Cahiliyeti, eldeki baskılardan anlaşıldığı kadarı ile Türkiye’de ilk defa 1967 yılında ve Cağaloğlu Yayınevi tarafından basılmıştı. 1971 yılında yeniden dizayn edilip basılan kitapta, Maide sûresi 50. ayetten bahsederek cahiliye ile ilgili şunları anlatıyordu Kutub: “Aslında cahiliye –Kur’an-ı Kerim’in kastettiği gibi- Allah’ın indirdiği hükümleri kabul etmeyen, Kur’an ahkamıyla hükmetmeyi reddeden düzenli bir sistemdir. Yüce Allah, ‘Yoksa onlar (İslam öncesi) cahiliye hükmünü mü arıyorlar? İyi anlayan bir topluma göre, hükümranlığı Allah’tan daha güzel kim vardır?’ buyuruyor.”
             <p>
              Dolayısıyla cahiliye, Allah’ı tanıma, O’nun hidayet yoluna girme ve yine Allah’ın indirdiği hükümlerle hükmetmenin zıddı ve muhalifi olarak anlatılıyordu. Kutub’un da kitabında belirttiği gibi “Yoksa o, ilim, kalkınma, medeniyet ve büyük çapta üretimin karşıtı bir sistem değildir.”
              <p>
               Okuyanlara çarpıcı gelen yorumlar da içeriyordu kitap. Diyordu ki, “Cahiliye, iyi niyetlilerin sandıkları gibi, bir daha geri gelmemek üzere giden belirli bir tarihî dönem değildir. Aksine cahiliye, coğrafi bölge, durum, zaman ve mekân kavramları açısından değişik şekiller alan belli bir ‘cevher’dir. Görünürde şekilleri değişse bile ‘cahiliye’ olmaları açısından hepsi birbirinin aynısıdır. Aynı şekilde cahiliye; ister Arap, ister yirminci asrın cahiliyesi olsun, kötü niyetli kimselerin düşündükleri gibi ilim, bilgi, medeniyet, kalkınma, sosyal, politik ve insani değerler diye adlandırılan şeylerin karşıtı da değildir.”
               <p>
                Dolayısıyla cahiliye İslam öncesi toplumlarda kalmış da değildir. Cahiliye, her zaman diliminde vardır ve yaşanmaktadır Kutub’un tanımına göre.
                <p>
                 Kutub’a göre Arap cahiliyesi, sadeydi. Onlar birtakım somut putlara taparlar, birçok sapık ve saçma âdetlere bağlanırlardı. Kureyş kabilesi kendi çıkarları için başkalarına zulümle egemenlik kurar, entrikalar çevirir ve varlığını bunlarla sürdürürdü. Kureyş’in yaptığı zulüm gerçek bir zulümdü. Ancak diğer cahiliye toplumların yaptıkları zulümlerle kıyaslanmayacak kadar basitti.
                 <p>
                  <span>
                   <strong>
                    Çağdaş cahiliye
                   </strong>
                  </span>
                  <p>
                   Muhammed Kutub, sözü çağdaş cahiliyeye getirdiğinde ise ondan, ‘daha korkunç ve yıkıcı’ diye bahsediyordu. Kutub, şöyle diyordu: Bilim cahiliyesidir o! Deneyler, araştırmalar ve teoriler cahiliyesidir. Kendi gücüne âşık ve hayran, ulaştığı zirvelerle ve ufuklarla gururlanan maddi kalkınma cahiliyesidir. İnsanlığın yok edilmesine yönlendirilmiş, planlı, metodlu ve ilmî(!) temellere oturtulmuş, tarihte eşine rastlanmayan hile ve tuzaklar cahiliyesidir. (…) Çağdaş cahiliye –diğer cahiliyelerden çok daha ileri giderek ve onların hiçbirinin yapmadığını yaparak- dinin kişisel bir davranış olduğunu ve insanın pratik hayatıyla hiçbir ilgisi olmadığını zannetti.”
                   <p>
                    20. Asrın Cahiliyeti’nde, rahmetli Muhammed Kutub, yirminci asrın içinde yaşadığı cahiliyenin ortaya çıkış sebeplerini, şekillerini, insanların düşüncesinde, hayat tarzlarında ve yaşamlarının geleceğindeki sonuçlarının ne olacağını ve bunların sonucunda meydana getirdiği tahribatın tetkikini yapmaya çalışmıştı. Bunu yaparken de Kur’an ayetleri ışığında cahilliğin durumunu anlatmış, insanların bir kısmının neden Allah yoluna girmediğini tarihsel geçmişi ile ortaya koymuştu. Kutub, cahiliyenin 20. asırdan önce de kendi devrelerinin önemli medeniyet merkezleri görülen coğrafyalarda nasıl yaşandığını izah etmiş, Yunan, Roma, Eski Mısır, Arap, İran, Hint ve Çin kültür miraslarında ve Ortaçağ, Rönesans, Darvinizm, Siyonizm ve komünizm ortamlarında onun durumunu açıklığa kavuşturmuştu.
                    <p>
                     Kutub, çağdaş cahiliyenin özelliklerini, düşüncedeki bozukluk, davranıştaki bozukluk, siyasi, ekonomik ve sosyal hayattaki bozukluklar, ahlaki bozukluk, kadın-erkek ilişkilerindeki bozukluk, sanat hayatındaki bozukluk, tekamül, neden İslam’dan nefret ediyorlar gibi 15 başlık altında toplamıştı.
                     <p>
                      20. Asrın Cahiliyeti dışında İslam’a Göre İnsan Psikolojisi, İslam: Yanlış Anlaşılan Din, Gelenekler Çatışması, İslam Dünyasında Aydınlanma Sorunu, Taklitlerin Çarpışması, Biz Müslüman mıyız?, Çağdaş Fikir Akımları, İslam’ın Etrafındaki Şüpheler, İslam Kahramanları serisi, Kur’an Araştırmaları Mekki Ayetler, Kur’an Araştırmaları Medeni Ayetler gibi 35 civarında eseri daha bulunan Kutub, bu eserleri kolay şartlarda yazmamıştı. Muhammed Kutub, ağabeyi Seyyid Kutub ile aynı mücadele içindeydi.
                      <p>
                       <span>
                        <strong>
                         95 yaşına 35 kitap sığdırdı
                        </strong>
                       </span>
                       <p>
                        Fikir adamı ve âlim, profesör Muhammed Kutub, 1965 yılında, ağabeyi Seyyid Kutub ve pek çok Müslüman Kardeşler üyesi gibi Cemal Abdül Nasır’ın yargıya verdiği direktifle hapsedilmişti. 1966 yılında Seyyid Kutub, idam yoluyla şehid edildi. İhvan’a karşı başlatılan bu operasyonun gerekçesi Mısır’da hükümete, yani Nasır’a yönelik tertip içinde bulunmaktı. İdam cezası hapis cezasına çevrilen Muhammed Kutub 1972 yılında serbest kaldıktan sonra Suudi Arabistan’a iltica etti. Burada ağabeyinin kitaplarını düzenleyip bastırmanın yanında üniversitede de ders verdi ve kitaplar kaleme aldı. Kutub, Müslüman Kardeşlerin de önde gelen isimlerinden olarak görülüyordu. Ancak aktif siyasetten uzak, çilelerle dolu bir hayat süren ve Türkiye’ye de sık sık gelen Muhammed Kutub, 4 Nisan 2014’te, Cidde’de hayata gözlerini yumarak ebedi âleme intikal etti.
                        <p>
                         ‘Bir kitap okuyup hayatı değişen’ Necati Aktülün’e gelince… O, ruhu kolay kolay tatmin olan biri değil. Ki Süleymaniye’de, bekâr arkadaşları ile birlikte oturduğu sırada tarikatlara da dâhil oldu, Risale-i Nur talebelerini de tanıdı. Süleymaniye’de nur sohbetlerinin yapıldığı dershaneye de gitti. Rahmetli Bekir Berk’leri, Mustafa Nezihi Polat’ları tanıdı. Bütün grupların içine girdiğini bugün hepsini sevdiğini ve hepsine de ümmet bilinciyle bakmaya devam ettiğini söylüyor.
                         <p>
                          Anlaşılıyor ki, cahiliye ancak bütün insanların mutlak hakikatın peşine düşmesiyle son bulacak. Bu noktada Muhammed Kutub, sık tekrarladığı Ra’d sûresindeki bir ayeti kitabının sonlarına doğru yine hatırlatıyor: “Bir toplum kendilerindeki özellikleri değiştirinceye kadar Allah, onlarda bulunanı değiştirmez.”
                          <p>
                           Müslümanlara düşen başka görevler de var bu hususlarda. Onu da kitabının en son satırlarında şöyle anlatıyor Kutub: “İslam’a yönelmiş insanlar Allah’ın dinini kurtarmaya çıkmışken ismi Müslüman olanların tembellik, cehalet, acz ve gevşeklik içinde hayatlarını sürdürmeleri azaplarını da artıracaktır.”
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=9DE993F67860198BD06DAE8AE7CABCDA?newsId=38328), [web.archive.org (arşiv bağlantısı)](http://web.archive.org/web/20140426174936/http://www.aksiyon.com.tr:80/aksiyon/newsDetail_getNewsById.action;jsessionid=9DE993F67860198BD06DAE8AE7CABCDA?newsId=38328)
