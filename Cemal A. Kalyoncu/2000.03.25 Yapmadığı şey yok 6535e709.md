# Yapmadığı şey yok

*Cemal A. Kalyoncu 2000.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir arkadaşım, "Bazı yazı sahipleri vardır, onların yazılarını okumaya başlar başlamaz yazının sonunu merak eder ve okumayı sürdürürsün. Bir de bakmışsın ki yazı bitivermiş" dedi geçenlerde.
  </font>
 </div>
 <div id="newsText">
  <font class="detail-text">
   Bu, bir okur olarak benim için de geçerli. Şimdi nereden icab etti diye düşünüyorsunuz, biliyorum.
   <br/>
   <br/>
   Yazıları yazarken, en çok da girişi yaparken sıkıntılı anlar yaşıyorum. Yazıyı bitirirken de öyle ama, yazı kendini yazdığı için bitiş kendiliğinden geliyor biraz da. Sıkıntım, başlangıç noktasını oluşturmakta. Girişin ardından gelen ikinci paragraf bazen giriş bölümünü alan dışına itiveriyor.
   <br/>
   <br/>
   Yılmaz Karakoyunlu'yu anlatırken yine aynı sıkıntı sardı beni, nereden, nasıl başlamalı diye.  Karakoyunlu, şimdilerde siyasetçi. Bunun öncesinde ise ekonomist kimliğiyle ön plandadır. Fakat o aslında bu ikisinin dışında bir çok yönü daha olan, kendisini iyi yetiştirmiş bir kişi. Besteci, oyun yazarı, romancı mesela. Kastelli Faciası'nda da işin içinde olan 'suçsuzlardan.'
   <br/>
   <br/>
   Karakoyunluların Yılmaz
   <br/>
   <br/>
   Kendisini iyi yetiştirmiş birisi derken, ona o imkanı sağlayan eski insanları da unutmamak gerekir. Karakoyunlu, soyadından da anlaşılacağı gibi tarihte Akkoyunlu ve Karakoyunlu diye bilinen iki devletten birine mensup. Soyadı da oradan gelme: "Babam 1942 yılında bugünkü Uşak ilinin o zamanki kaymakamı iken, Kütahya milletvekili, tarih araştırmacısı meşhur Besim Atalay Bey kendisini ziyarete geliyor ve bizim ailemizin Karakoyunlulara dayandığını kanıtlayan bir belge sunuyor ona. Fakat babam, ben konuyu biliyorum diyor. Ama soyadı o ana kadar Karakoyunlu olarak geçmiyor. Soyadı kanunu çıkınca babası ile amcası arasında bir ihtilaf olduğu için, amcası Karakoyunlu'yu alıyor, babası da Oyman soyadını alıyor. Sonra ihtilafı gideriyorlar." Yılmaz Bey, Karakoyunluların esnaf kesiminin yerleştiği Serik ve Manavgat ile ziraatçı kesimin bulunduğu Konya ve Karamanlı da değildir. O ve ailesi, Karakoyunluların burjuva kesiminin yerleşmiş olduğu Siverek, Kahta ve Adıyaman coğrafyasına aittir: "Ben Siverek'te bir köy ağasının torunuyum." Yılmaz Karakoyunlu, dedesinin öncesine de ulaşabilmektedir bu şecere sayesinde: "15. yüzyıla kadar inen şeceremiz var. Fatih'in himayesini gösteren kayıtlar da mevcut." Yılmaz Karakoyunlu'nun dedesi Hüseyin Bey, Hamidiye Alayları'nda görev alan birisidir. Eşi Sacide Hanım da Ziya Gökalp'le akrabadır. Sacide Hanım'ı Ziya Gökalp'ten istediğinde, Gökalp, Hüseyin Bey'in tahsil durumunu yeterli görmediği için kızı vermez önce. Sonrasında HüseyinSacide çiftinin biri erkek üç çocuğu olur: Huriye, Fikret (Yılmaz Bey'in babası) ve Hamdiye.
   <br/>
   <br/>
   O güne kadar aileden kimse devlette görev almazken Yılmaz Karakoyunlu'nun babası bu gidişatı değiştiren kişi olur. Fikret Bey, hukuk eğitiminden sonra Uşak, Bayburt, Keşan, Çorlu kaymakamlığı yapar. Valiliğe terfi edip Denizli'ye tayini de çıkar ama, o DP'nin kurucuları arasında yer alacağından görevinden istifa eder. 1946'daki seçimlere milletvekili adayı olarak katılır. Önce kazanır, mazbatasını alır. Dönemin İçişleri Bakanı Faik Öztrak da girmiştir ama seçimi kazanamamıştır. O zaman açık oy, kapalı tasnif olduğundan CHP buna itiraz eder. Sayımın tekrarında galipler mağlup olmuştur. Bilinen birşey, o seçimler Türk siyaseti için hâlâ tartışma konusudur. Fikret Karakoyunlu ölünceye kadar (1958) DP adına hizmetlerini devam ettirir. Fikret Bey, döneminin iddialı bir şairidir de... Yılmaz Karakoyunlu'ya göre millet iradesi 194660 dönemlerindeki kadar hiçbir dönemde yansımamıştır Meclise. Bir de 1924 Anayasası'ndan sonra oluşturulan Meclis için böyle düşünmektedir Karakoyunlu: "Onlar cumhuriyet ilmiğinden süzülmüşlerdi. Bizler belki olsa olsa demokrasi  üslubundan aktık." Neyse...
   <br/>
   <br/>
   Sekiz kardeş
   <br/>
   <br/>
   Yılmaz Karakoyunlu işte böyle bir Fikret Bey'le Melek Hanım'ın evliliklerinden doğacak beşinci çocuk (diğerleri merhume Fevziye, Nurten,  Mefkure,  Erdoğan MESS'in başkanı, Gökşen, Çetin ve merhum Ahmet) olarak 1936'da dünyaya gelir: "Çocukluğumuz öyle şen şakrak, ferah çocukluğun yaşandığı bir hayat olarak tanımlanamaz. Harp döneminin sıkıntıları vardı ama ailevi sıkıntılarımız olmadı." Yılmaz Karakoyunlu, henüz beş yaşında iken gösteri ve sahne sanatlarına ilgisi olduğunu keşfeder: "78 yaşlarında, o zaman Laleli'de Kuruçeşme Sokağı'nda otururduk. Ben kaçar sinemaya giderdim. Bu sinemalarda hiç bir film ben görmeden vizyondan kalkmazdı." Karakoyunlu, devam ediyor: "Ailenin içerisinde benden başka kimsede böyle temayüllerin olmadığını söyleyebilirim. Bu genleri kimden aldığımı sorarsanız tahmin ediyorum babamdan aldım."
   <br/>
   <br/>
   Bu doğrudur. Yukarıda da söylediğim gibi, döneminin önemli entellektüellerinden olduğu için Fikret Bey'in evi bir ilim ve irfan meclisi olarak sohbet toplantılarına tanıklık eder uzun yıllar. Yılmaz da bu toplantılara, ilgisi olduğunu fark ettiği için babası tarafından çağrılır. Ve uzun yıllar hiç birini kaçırmaz. Karakoyunlu'nun 'irfan dergahı' dediği bu toplantılara kimler katılmazdı ki.. Zeki Arif Bey, Ekrem Şerif, Hamdi Akça, daha niceleri... : "Orada elde ettiğiniz bilgiyikültürü hiç bir kitaptayerde bulamazsınız." Karakoyunlu'nun yetişmesinde bir kişi vardır ki, özellikle onun etkisi inkar edilemez: DP Milletvekili Fuat Hulusi Demirelli. Babası onu Fuat Hulusi Bey'in ellerine teslim eder. Karakoyunlu, Fuat Hulusi Bey'den, bugün oldukça iddialı olduğu aruzu öğrenir, musıki dersleri alır: "Daha orta mektebin ikinci sınıfında iken bütün terimleri bilirdim." Fuat Hulusi'nin Karakoyunlu üzerindeki koruma ve himayesi, üniversite yıllarında da devam edecektir. Bugün ortaya çok yönlü bir Yılmaz Karakoyunlu çıkmasının nedeni işte bu 'irfan dergahı'dır.
   <br/>
   <br/>
   'Kafa adam'
   <br/>
   <br/>
   Babasının görevi vesilesi ile Bayburt ve Uşak'ta bulunan Karakoyunlu, ilkokula 6. İlkokul (Vezneciler İlkokulu)'nda başlar. Cağaloğlu Ortaokulu, Pertevniyal Lisesi, ev değiştirdikleri için daha sonra Beyoğlu Erkek Lisesi ve nihayet Diyarbakır Lisesi. Karakoyunlu, dedesi vefat ettiği için sahipsiz kalan topraklara bakmak amacıyla babasının yanında Diyarbakır'a gider ve Diyarbakır Lisesi'nden mezun olur 1955 senesinde: "Ben çok kafalı adamdım. Matematiğim iyiydi. Bir derste hoca bir laf etmişti. Sonra adım kafa kaldı."
   <br/>
   <br/>
   Karakoyunlu, liseden sonra Ankara Tıp Fakültesi'nin yanısıra Mülkiye'yi de burslu kazanır. Tıp eğitimine devam eder. O tarihlerde öğrenciler için kalacak yer sorun olduğu için, arkadaşlarıyla beraber tuttukları ev sahip değiştirince Karakoyunlu da, okul değiştirmek zorunda kalır. Bugün tıptan ayrıldığına pişmandır: "Tıp eğitiminden ayrılmasaydım daha iyi bir Karakoyunlu olurdum. İyi bir kadın hekimi olacağımı düşünüyorum." Yurdu olduğu için Mülkiye'ye başlayan Karakoyunlu Hayri Kozakçıoğlu, Cahit Bayar, Erdoğan Şahinoğlu ile sınıf arkadaşlığı yapar. Karakoyunlu'nun bulunduğu sınıf otuzyedi vali, onüç büyükelçi ve bir çok da müsteşar çıkarır. Babası 1958'de vefat ettiğinde o da Mülkiye öğrencisidir. Adnan Menderes, babasının vefatı üzerine onu çağırır. Menderes, yanında bulunanlara "Yılmaz Bey, bize Fikret'in (Yılmaz Bey'in babası) yadigarıdır. Kendilerine gerekli olan ilgi ve himayeyi göstermek mecburiyetindeyiz" diyecektir. Ama geçen sürede DP'liler Karakoyunlu'yu ANAP'a kaptırır. Karakoyunlu'ya 1991 seçimlerinde, beğendiği ve 'iyi bir siyaset arkadaşı' olarak gördüğü Mesut Yılmaz'dan teklif gelir. Karakoyunlu, üç dönemdir Meclis'te ANAP adına bulunmaktadır.
   <br/>
   <br/>
   Karakoyunlu, üniversiteden sonra Emlak Kredi Bankası'nda kısa bir süre çalışır. Ardından, 196574 arası DPT'de çalışacaktır. Onu buraya aldıran zamanın DPT Müsteşarı Turgut Özal'dır: "Turgut Bey, bir konferansta bir görüş bildirmişti. Ben de onun çok doğru olmadığını, bunların söylenmesinin tek başına yetmeyeceğini söyledim. Tartıştığımız konu liberal bir iktisadın felsefesi değil pratiği idi." Yılmaz Karakoyunlu, Turgut Özal'la bundan sonra bir kez daha birebir temasa geçecektir, 1982'deki Kastelli Faciası sebebiyle. Karakoyunlu, 1976'da İstanbul'daki Tarabya Oteli'nde düzenlenen bir konferansa katılmıştır yine. Burada kamu fonlarının nasıl kullanılması gerektiğini anlatan bir tebliğ sunan Karakoyunlu'yu dikkatli bir çift göz izlemeye almıştır: Cevher Özden, namı diğer Banker Kastelli. Toplantıdan sonra Nuh Kuşçulu onu Cevher Özden'le tanıştırır: "Özden beni çok yürekli bir şekilde tebrik etti. Bir maestro gibiydin dedi." Aradan zaman geçer, Karakoyunlu Tetico adlı bir şirkette çalışmaktadır. Bir gün (1978 sonu veya 79 başı) Kastelli'nin Hürriyet'teki 'tahvil ve hisse senedi satılır' ilanını görür: "Açtım Cevher'e telefon, olağanüstü bir sistematik hata işliyorsunuz. Bunu caka yapmak için mi yoksa hakikaten bu işi yapmak için mi yapıyorsun dedim." Özden, Karakoyunlu'nun okul arkadaşı Özcan Özkan'ı getirmiştir işin başına. Özkan ona 'Sen olsan nasıl yaparsın' der: "Onun üzerine, topluca bir teminat yatırarak bir tahvil veya hisse senedi aldığında, onun karşılığında aylık olarak maaş gibi gelir elde etme modelini geliştirdim."
   <br/>
   <br/>
   İçeriden vurulduk!
   <br/>
   <br/>
   Karakoyunlu bu sistemi olayı çözmek için geliştirmiştir ama henüz Kastelli'nin yanında çalışmamaktadır. Bunun üzerine Kastelli, "Gel bu işlerin başına geç" der ona. Yılmaz Bey'in geliştirdiği model sonucunda ilk yıl (1980) tahminlerin yüzde 50 üzerinde (22 milyar lira), para toplanır. İkinci yıl 104 milyar liraya çıkar bu rakam: "Finans sisteminde tecrübe kadar koklamak da bir kabiliyet işidir. Finans sektörü aynı zamanda eskilerin deyimiyle 'kaltak' sektördür. Nerede, ne zaman adamı vuracağı belli olmaz." Eskiler haklı çıkmıştır. Karakoyunlu ve Mentaş'ın başındaki diğer üç arkadaşı (Özcan Özkan, Ahmet Akdoğan ve Erkan Özdemir) ipi ellerinden kaçırır: "Tehlikenin büyüğünün bize dışarıdan yöneleceğini bekliyordum. Yanılmışım. Biz içeriden darbe yedik. Kastelli, bu parayla yatırım yapacağı yerde çok yüksek faizle işi tefeciliğe döktü." Kastelli kaçmıştır. Sonrasında devlet olaya el koyar. Karakoyunlu ve arkadaşlarını, sistemi çözecek gerekli kararnamelerin hazırlanması ve düzenlemelerin gerçekleştirilmesi için iki yıl ücretsiz çalıştırır. Karakoyunlu, bu zor dönemi 1955'ten beri biriktirdiği resim koleksiyonunu elden çıkararak atlatır. Sonrasında Yılmaz Bey, Kastelli Faciası'ndan sonra EYA adlı bir danışmanlık şirketi kurar diğer iki arkadaşı ile birlikte. Ama Kastelli olayının etkisiyle olacak kimse onlara 'danışmaz.' Karakoyunlu'ya Sakıp Sabancı'dan gelen danışmanlık teklifi onu ekonomik olarak da rahatlatır. İki yıl süren danışmanlıktan sonra başka bir finansman şirketi Atlas Finansman'da çalışmaya başlar. Artık kendisine daha fazla vakit ayırma zamanı geldiğini düşünerek, oyunlar yazmaya başlar. Sokollu ve Şimşir Kafes'i kaleme alır. Sıra roman yazmaya gelmiştir: "Bir toplum kendi dramını hangi hadiseye bağlı olarak yaşamışsa, o hadiseden bağımsız bir dram takdimi yaparsanız okuyucuyu inandıramazsınız." Kafasındaki Varlık Vergisi olaylarının geçtiği dönem projesini Mülkiyeden arkadaşı Ayla Kutlu'ya yazması için önerir. Ama o vakti olmadığını söyleyerek bunu gerçekleştirmez. İş başa düşmüştür. Bir gecede 25 roman sayfası yazar. Ertesi gün 'tıkandığını' hisseder. Ve Levent'teki evinden Kağıthane'ye kadar yürüyüşe çıkar. Bir yandan yürüyüp bir yandan da romanını kafasında yazmaktadır: "Bilgisayarın başına oturdum (Yılmaz Bey Türkiye'de bilgisayarı ilk kullananlardandır). Kafamdaki tek kelime kaybolmaksızın yazabiliyorum." Ortaya Salkım Hanım'ın Taneleri çıkar. Ve ilk roman ilk ödül: Yunus Nadi Roman Ödülü. Berna Moran'ın desteğiyle yazmaya devam eder. Üç Aliler Divan'ı (Karakoyunlu eserleri içinde en çok bunu beğenmektedir) çıkar ortaya. Ve ikinci roman ikinci ödül: Türkiye Yazarlar Birliği Roman Ödülü. 67 Eylül olaylarının anlatıldığı Güz Sancısı'nı da 1991'de tamamlar. O da ödüle layık görülür.
   <br/>
   <br/>
   Yürümekle roman yazılır
   <br/>
   <br/>
   1960'ta Mülkiye'den sınıf arkadaşı, Selanikli Nusret Hanım ile Üsküp göçmeni müteahhit İbrahim Puli Bey'in kızı Altan Hanım'la evliliğinden Zeynep ve Ömer adında iki çocuğu olan Karakoyunlu, iyi bir de bestecidir. TRT repertuarında yüz kadar eseri olan Karakoyunlu, Amerikada'ki masteri (Universite of Georgia) sırasında başladığı resim sanatını da icra etmektedir hâlâ. Yakın zamanda çıkan Çiçekli Mumlar Sokağı'nın ardından üç kitabı (Pembe Donlu Köstebek, Kadınlar Enderunu ve Peygamberler Tarihi) daha çıkacak olan Karakoyunlu, anlaşılan yürümeye devam ediyor.
   <br/>
   <br/>
   İyi yürümeler Yılmaz Bey. Yürüyüşünüz durmasın, olur mu!
   <br/>
   <br/>
   email: ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6008-37-yapmadigi-sey-yok.html), [web.archive.org (arşiv bağlantısı)](http://web.archive.org/web/20130117080310/http://www.aksiyon.com.tr:80/aksiyon/haber-6008-37-yapmadigi-sey-yok.html)
