# Halil oldu ateşe atladı

*Cemal A. Kalyoncu 2003.09.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dedeleri Rize"den Romanya"ya göç etmiş olan Derviş Halil Özkan, kum misali, cama dönüşmek için hep ateşlere girmiş, çok çileler çekmiş bir gönül adamı. O, eski dervişler gibi bu uğurda yanmaya çaba göstermemiş, zaten çok çileli bir hayat geçirmiş
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426181416im_/http://www.aksiyon.com.tr/resim/457/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tanımlardan birine göre "derviş; gönlü yaralı, belaya razı, çilekeş kimsedir." Yakınında bulunanların da ifade ettiği gibi Derviş Halil Özkan"a en fazla uyan tanım da budur sanırım. Derviş Halil Özkan"ı yakından tanıyanlar, onun belaya razı bir ömrün temsilcisi, gönlü yaralı, çilekeş bir kişi olduğunu söylemektedir.
   <br>
    <br>
     Derviş Halil Özkan; Ahmet Yüksel Özemre"den Kazım Karabekir Paşa"nın kızı Timsal Karabekir"e, Niyazi Sayın"dan Prof. Yılmaz Kafadar"a, Yaşar Nuri Öztürk"ten Mualla Eyüboğlu"na, rahmetli Münevver Ayaşlı"ya uzanan bir dostluk halkasının da dervişidir. Fakat onu sadece bilenler bilmektedir; o, "şöhret afattır" düsturuyla yol aldığından, göz önünde bulunmak istememektedir. Bizi kabulü ise bir dost vesilesi ile olmuştur.
     <br>
      <br/>
      Derviş Halil Özkan, Atom Enerjisi Kurumu eski başkanlarından Prof. Dr. Ahmet Yüksel Özemre"nin ifadesiyle "İlahi aşka duçar olanlardandır." Özemre"nin de belirttiği gibi, o, "cezbe"nin çeşitli tecellilerini tadarak yaşamış birisidir. Şair/yazar Ahmet Özdemir ise, Derviş Halil"in erenlerden olduğunu beyan ederek, yüzyıllar önce yaşamış olsaydı, onun bu mertebeye ulaşmak için seyr ü sülük denilen bir yolculuğa çıkması gerekeceğini söylemektedir. Özdemir, Derviş Halil"in, bu yolculukta, çilahanelere giderek, aşamalardan geçerek nefsini kötü huylardan ve çirkin sıfatlardan temizleyeceğini, küçük hücrelerde kırk gün oruç ve ibadet yaparak erbain çıkarması gerekeceğini belirtmektedir. Fakat buna gerek kalmamış, Derviş Halil Özkan, zaten yaşamı boyunca çileli bir hayat sürmüştür. Kazım Karabekir Paşa"nın kızı Timsal Hanım ise, kendi hayatına çok yön verdiğini söylediği Derviş Halil"in ince bir temayla insanı etkilediğini ifade etmektedir. Peki Derviş Halil Özkan kimdir?
      <br/>
      <br/>
      12 sene gözü görmedi, 4 sene konuşamadı
      <br/>
      <br/>
      Derviş Halil Özkan, 1919 yılında, o zamanlar Romanya sınırları içerisinde bulunan, fakat şimdi Bulgaristan"ın hakimiyeti altında yer alan Pazarcık"ta dünyaya gelmiş birisidir. O, kendisini Meczubi Ehl-i Beyt, Ali Kulu Derviş Halil Özkan olarak tanımlamaktadır: "Benim ömrüm ızdırapla, çile ile geçmiştir. 12 sene gözüm görmedi, 4 sene dilim lâl oldu, konuşamaz oldum; iradem alındı, bütün mezarlıklarda, acayip bir haller... O günleri hatırlamak istemiyorum. Allah onları bir daha inşaallah yaşatmaz bana. Midem patladı, kan kalmadı, öbür dünyaya gittim geldim. Kaldırın morga falan dediler..."
      <br/>
      <br/>
      Derviş Halil Özkan"ın hikayesi, ailesi aslen Karadenizli olmasına rağmen Rumeli"de başlıyor. Rizeli Bonoğulları olarak adlandırılan bir aileden gelen Derviş Halil"in dedesi 1910 senesinde Rize"den yola çıkarak Beykoz"a gelmiş, oradan da beraberindeki 10 taka ile Romanya"nın Pazarcık şehrinde iskan etmiştir. Pazarcık dört mezhepte hocaların yetiştiği bir ilim şehridir o zamanlar. Burada aşçılık yapan aile fertleri daha sonra Mecidiye ve Köstence"ye yerleşirler. Hasan ve Ayşe çiftinin çocukları olarak dünyaya gelen Derviş Halil, yedi yaşında çalışmaya başlar; berber çıraklığı yapar, nalbant dükkanında emek sarfeder, 1934 senesinde ise Köstence"de, altı yıl boyunca ter dökeceği bir tekstil/manifatura dükkanında bulunur: "İşte çalışırken dövüyorlardı beni, adam olmam için. Ben çok çileler çektim." Çalıştığı için ilkokulu üçüncü sınıftan terk etmek durumunda kalan Halil Özkan, askerliğini yapmak için de, 1940 senesinde, II. Dünya Savaşı"na girmeyen Türkiye"ye gelir. Onun çileli hayatı çok küçükken başlamıştır bir kere. Bu nedenle askerde iken de bu durum devam eder: "Orada da çok ısdıraplar çektim. Harbe girmedik ama o zaman çok zor bir durumda idik. Mesela peksimetler vardı. Savaş için tutulmuştu. Peksimetleri atıyorduk kazanın içerisine, onların içinde kurtlar vardı. Kurtlar kazanda şişiyordu. Ben onları yiyordum."
      <br/>
      <br/>
      1943 senesinin ortalarına doğru vatani görevini tamamlayan Halil Özkan"ın ailesi de; o, askerliğinin ortalarına ulaştığında İstanbul/Beşiktaş"a gelip yerleşir. Tuttukları ev Abdülhamit"in kerestecibaşısının evidir. Fakr u zaruret yıllarıdır o yıllar. Babası börek pişirip satarak ailenin geçimini sağlamaktadır.
      <br/>
      <br/>
      "Kendimi öldüreyim dedim"
      <br/>
      <br/>
      Derviş Halil Özkan, o yıllarda tam bir Don Juan"dır: "7 yaşında meyhaneye girilir mi? 7 yaşımda meyhaneye girdim. Mektepten çıktım, annemin verdiği 2 Ley"i koydum masanın üzerine. Adam bana  bir içki verdi, demedi ki "sen çocuksun." 14 yaşlarımda ben barlardayım. Askerlik için Türkiye"ye geldim, boşluk içerisindeyim, dedim, kendimi öldüreyim. Zevk almıyorum artık. Sonra terhis oldum. Daha evlenmemiştim. Geldim anama dedim ki "Ana namaz nasıl kılınıyor?" Annem çok sert bir Laz hanımı idi. Babam da öyle. Onların yanında konuşamazdınız. Hatta ben babamın yanında başımı taramak istedim bir keresinde de babam "Zındık çık dışarı" dedi bana. Biz öyle büyüdük. Onun için hiç konuşamıyorduk, soramıyorduk. Onlar suçlu idi. Bize anlatmaları lazımdı. Siz çok şanslı insanlarsınız."
      <br/>
      <br/>
      Böylesi bir hayatın içinde intiharı bile düşünebilen Halil Özkan, evlenmeye karar verir: "Hayatımda bu kadar gezdim ettim, hiç bir kıza söz vermedim. Buna (eşine) söz verdim. Ödüm koptu anam almayacak onu diye. Evlendik, anamla kız kardeşim... Anam geçimsizdi. Anamın yanında böyle duruyordum yani. Korkunç bir şeydi. Hiç hayat süremedim yani. Çok çile çektik. Bütün ömrüm fakirlik, sıkıntı ile geçti. Rahmetli eşim de çok çile çekti. Öyle bir hastalık geldi ki ona, dünyada milyarda bir görülen bir hastalık. Olduğu yerde çürüyordu. 6 sene çürüdü kadın. Konuşmuyordu. Biberonla besledim, altını parmağımla çekiyordum. İlk defa böyle şeyleri anlatıyorum. Ulan ben şöhret oluyorum galiba, Allah bağışlasın! Bunlar herkese anlatılmaz, bunları mezara götüreceğiz. Bu tecelli Hakk"ın tecellisi, bu benim rızkım. Onları bildikten sonra ben artık nefret ettim bütün kötülüklerden."
      <br/>
      <br/>
      15 müezzinle kılınan teravihler
      <br/>
      <br/>
      İşte böyle bir zamanında, henüz askerliğini de bitirmemişken bir ramazan ayında, onun hayatında köklü değişikliğe yol açacak hadise gerçekleşir. Beşiktaş"taki Sinan Paşa Camii gibi camilerde o zamanlar teravih namazları 15 müezzinin görev yaptığı etkileyici bir atmosfer içinde kılınmaktadır. Sinan Paşa Camii"nin imamı da, Saray"da imamlık yapmış Pamuk Hoca unvanlı bir hocadır. Halil Özkan, bu atmosferden etkilenir ve...: "Daha evlenmemiştim o zaman, geldim anama dedim ki "Ana namaz nasıl kılınıyor?" Hepsini anlattı. Ama benim kafa almadı. Sonra Karaköy"deki Yeraltı Camii"ne gittim. Mendilin arasına koyduğum, anamın anlattıklarından yazdığım kağıdı çıkardım. Ulan baktım ki ananım dediğine uymadı, öyle bir utandım ki, camiden kaçtım... Neyse biz namaza başladık. Birgün tabii Abdülhamid"in kerestecibaşısı bu elimi sıkıyor. Öleceğim zannediyorum ben. Orada bir haller... Tecelliler, şu, bu filan derken ondan sonra bu camilerde hep acayip bir haller içerisinde oldum. Oradaki caminin yanındaki kahveye Neyzen Tevfik de geliyordu. Hiç konuşmazdı. Bir tası vardı. Karşıdaki işkembeci ona çorba getirirdi. O zamanlar orada bir yerlerde yatıyordu."
      <br/>
      <br/>
      "Halil ol da anlayasın"
      <br/>
      <br/>
      O yıllar yokluk yıllarıdır. Kefen bile karaborsada satılmakta, hatta bulunamamaktadır. Askerden sonra ünlü Kadir Has"la bacanak olan Tatari ailesinin General firmasında çalışmaya başlayan Özkan, burada 20-25 senesini tamamlar ve oradan ayrılır. Burada, aileden bir kişi hariç Tatariler tarafından da sıkıntılara maruz bırakılan Özkan"a Saban ailesi elini uzatır. Böylece o da İshak Saban ve oğullarının yanında çalışmaya başlar: "Beni en sıkıntılı anımda onlar aldılar." Sabanlar"ın Bakırköy Kartaltepe"deki fabrikalarında çalışma hayatını tamamlayarak 1975 senesinde emekli olan Derviş Halil Özkan, namaz kılmaya başladığı zamandan itibaren sık sık cezbe hallerine girer. Bu nasıl mı olmaktadır?: "Halil ol da anlayasın. Kolay mı?"
      <br/>
      <br/>
      Cezbe hallerini yaşayanlar bilir. O yüzden bu haller anlatılır gibi değildir. Derviş Halil Özkan"ın başından böyle bir çok konu ve hadise geçmiştir. Böylece hayatın gerçek çileleri ile de kavrulan Halil Özkan, yanmıştır; kumun yanıp cam olması gibi...: "O kadar anlatacak şeylerim var ki. Bana kimse oku demesin. Ben üfürükçü değilim. Dua et bana demesinler, çok kızarım. İçimden gelecek sana dua edeceğim. Çalıştığım yerde bir Yahudi vardı. Annesi hastaydı, Balat"taki Orahayim Hastanesi"nde yatıyordu. Bir cumartesi izinli ve evdeydim. Kalktım gittim hastaneye. Kadının bütün ailesi orada. Beni görünce nefesi yettiği kadarıyla (kısık sesle) "Gel, gel, gelll, oku, oku, oku" dedi. Kelime-i tevhid ile okudum, suyu içirdim. Ben gittikten sonra, haber verdiler bana, canını teslim etmiş. Kadıncağız bir Yahudi idi ama o da Allah"ın bir kulu değil mi?"
      <br/>
      <br/>
      "Derdim bindi, yüz bin oldu"
      <br/>
      <br/>
      "Lâ talep, lâ red" diyen, "İstemeyeceksin ve geleni de reddetmeyeceksin" düsturuyla hareket eden Derviş Halil Özkan anlatmaya devam ediyor: "1960"ta bir kadir gecesi idi. Bu Tatariler"den Tevfik Tatari "Seni bir yere götüreceğim" dedi. Hayatımda ilk defa dergah gördüm böylece, Kasımpaşa Çürüklü Dergahı. Allah Allah. Kiliseye, havraya, her yere gittim, ben böyle insan görmedim. Acayip insanlar... Değişik bir halim var, demek ki bir şey olacak. Orada "Bir delikanlının gönlünü hoş edelim" dediler. Benim derdim bindi, ondan sonra derdim yüz bin, milyon oldu. Ve 20 sene çilelerin içerisinde o derslere devam ettim. Anlatsam çok uzun... O zaman 100 yaşında insanlara hizmet ettim, onların hayır dualarını aldım. O insanlar yok artık." Derviş Özkan, bir çok dergahta daha bulunur, o havayı tenefüs eder, din adamı tanır o yıllarda: "Şeyh Raşit Efendi, Sadettin El Cibavi kolundan Şeyh Raşit, Kadiri, Rıfai, İskender Paşa Cemaati... Mesela Mehmet Zahid Kotku beni alıyor ve gezdiriyordu o zamanlar, "anlat oğlum" falan diyordu. Sonra Celalettin Çelebi, Mevlânâ"nın torunu." Ki Celalettin Hemdem Çelebi"nin eşyalarının bir kısmı hatıra olsun diye Derviş Halil"e verilmiştir: "Çocukları toplandı ve biz sana bunları layık gördük" dedi. Kendisinin kokusu var bunda. En kıymetli eşyalarını bana teslim ettiler."
      <br/>
      <br/>
      Derviş Halil Özkan"ın 1960 senesinde çilelerine bir yenisi daha eklenir; midesi patlar: "Midem üçüncü, dördüncü kez patladı. Çok kan kaybettim. Doktorlar geldi, "kaldırın bunu morga" diyorlar. Ben duyuyorum. Ondan sonra Operatör Doktor Hayri Davaz geldi. Midemi aldılar. Onikibağırsağı çıkardılar, kendi parçalarımdan bir mide yaptılar bana. Allah Hayri Davaz"ı ikinci ömrüme vesile kıldı. Gözümü tedavi ettiler, hiç görmüyordu. Ben derdimle uğraşıyorum, mezarlarda, orada, burada. Acayip halim var."
      <br/>
      <br/>
      Kendisinin tecelli dediği yürek yangınlarını da kitaplaştırmış olan Derviş Halil Özkan çile çekmeye devam ediyor.
      <br/>
      <br/>
      Biliyorum onun çilesini, yangınını aktaramadım sizlere; o yürek yangını, Derviş Halil"in de söylediği gibi "Halil olmakla" anlaşılır, yaşanarak bilinir: "Ben dervişim. Allah"tan başka kimseden korkmayacaksın, herkesi de Allah"ın bir kulu olarak kabul edeceksin."
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2947), [web.archive.org (arşiv bağlantısı)](http://web.archive.org/web/20060426181416/http://aksiyon.com.tr:80/detay.php?id=2947)
