# Bilinmeyen yanlarıyla 39 yıldır Bediüzzaman

*Cemal A. Kalyoncu 2013.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Necmeddin Şahiner’in 1974 yılında çıkardığı Bilinmeyen Taraflarıyla Bediüzzaman kitabı 39 yıldır okurla buluşuyor. 63. baskısı yapılan kitap her seferinde yeni bilgi ve belgelerle okur karşısına çıkıyor.
  </font>
 </div>
 <div id="newsText">
  <font class="detail-text">
   <p>
    Hekimoğlu İsmail, bir gün, Necmeddin Şahiner’in Sultanahmet’te kaldığı eve ziyarete gider. Bediüzzaman’la ilgili resim, bilgi, belge dokümanları koyduğu bir dosyayı görür, onu Şahiner’den ister. Ertesi gün karşılaştıklarında Hekimoğlu İsmail’in ilk sözü ‘Sabaha kadar uyutmadın beni’ olur. Ve ona dosya için birtakım teklifler getirir: “Bu dosyayı şöyle sırala. Ve buna önsöz yazalım. Eğer müsaade edersen ben önsöz yazarım bu kitaba. Bak ne muazzam bir hizmet olur o zaman görürsün.” Şahiner ise dosyanın Üstad için çok noksan olduğunu söyleyerek “Çok çalışmamız, çok dolaşmamız lazım.” dediyse de Hekimoğlu onu ikna eder. Ve Hekimoğlu’nun ısrarı ile 400 sayfalık Bilinmeyen Taraflarıyla Bediüzzaman Said Nursi kitabı Necmeddin Şahiner imzasıyla 1974 yılının ortasında okurla buluşur. Kitap ilgiyle karşılanır; yıl sonuna kadar üç baskı daha yapar.
   </p>
   <p>
    Hekimoğlu İsmail’in teşvikiyle böyle bir mecraya giren Bilinmeyen Taraflarıyla Bediüzzaman kitabı aradan geçen yıllarda baskı üstüne baskı yapar. Bugün ise 63. baskısı ile yeni nesillerle buluşmak üzere raflardaki yerini alır. Müellifi Necmeddin Şahiner, kitabı kapanmayan bir dosya olarak görüp, başta söylediği ‘çok dolaşmamız’ sözüne de sadık kalarak, kitabı her daim yeni bilgilerle desteklemeye devam eder ve hâlen de devam etmektedir. Son baskısında da Said Nursi ile ilgili az da olsa bulduğu yeni belgelere yer verir. Son yıllardaki baskılarında zaten yeni bilgileri ele geçirdikçe yayımlamıştır Şahiner. Dolayısıyla ilk baskısı ile kıyaslandığında yeni kitap daha az eksiği olan bir çalışma şekliyle kütüphanelerdeki yerini almaya adaydır.
   </p>
   <p>
    Kitaptaki yeni belgelerden biri mesela Bediüzzaman Rusya’da esir iken kaçıp İstanbul’a geldikten sonra kendisine Osmanlı Sultanı ve Harbiye Nezareti-Genelkurmay Başkanlığı tarafından verilen gazilik madalyasının resmidir. Bugün, Üstad’ın kardeşi Abdülmecid Ünlükul’un torunu Seyda Ünlükul’da bulunan madalya ilk defa gün yüzüne çıkmıştır böylece. Yine Bediüzzaman’ın kabrinin Urfa’dan Ankara’dan gelen emirlerle nasıl alınıp nakledildiğine dair resmî belgelere de yer verilen kitapta Osmanlı arşivlerinden ve polis takibinden elde edilen dokümanlar da mevcuttur. Bunun gibi son baskı olmasa da yakın zamandaki baskılarda yenilenmiş pek çok ‘ek bilgi-belge’ de mevcuttur.
   </p>
   <p>
    Necmeddin Şahiner, 1960’larda tanıştığı Risalelerle alakasını hiç kesmediği gibi Bediüzzaman Said Nursi ve talebeleri ile ilgili bilgi ve belgeleri elde etmek için neredeyse işini gücünü bırakıp bu konuyla ilgilenmiş birisidir. Mesela Van’ın Başet Dağı’nda Üstad’a ait bir belgeyi almak için bile İstanbul Topkapı’dan otobüse binip kar-kış demeden, zamanın şartlarında 36 saat yolculuğu göze alabilen de odur. Onun için “Allah’tan niyazım son nefesime kadar da bu nur sevdasından bizi ayırmamasıdır.” diyen, bu mevzuyu muazzam bir ummana benzeten Şahiner, Türkiye’de ulaşmadık yer bırakmamıştır. Hatta Amerika’ya gitmeden birkaç gün önce görüştüğü Fethullah Gülen Hocaefendi’ye de Üstad’ın gittiği Selanik, Beyrut gibi pek çok yere gitmek istediğini de beyan etmişti.
   </p>
   <p>
    Artık pek çok yabancı dile de çevrilen Bilinmeyen Taraflarıyla Bediüzzaman Said Nursi kitabı dışında Şahiner’in başka çalışmaları da bugünlerde yeni baskıları ile okurlara ulaşıyor. Kısa zaman önce baskısı yapılan, yine Şahiner’in önemli kitaplarından Şahidlerin Dilinden Bediüzzaman ile yakında piyasaya çıkacak Nurs Yolu da bunlardan birkaçıdır.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=27DBD8AF1BE8E83D0622B01C15DCAFCB?newsId=35090), [web.archive.org (arşiv bağlantısı)](http://web.archive.org/web/20130602034103/http://www.aksiyon.com.tr:80/aksiyon/newsDetail_getNewsById.action;jsessionid=27DBD8AF1BE8E83D0622B01C15DCAFCB?newsId=35090)
