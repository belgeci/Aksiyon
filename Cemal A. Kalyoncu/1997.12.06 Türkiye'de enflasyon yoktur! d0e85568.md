# Türkiye'de enflasyon yoktur!

*Cemal A. Kalyoncu 1997.12.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de enflasyon yoktur dersek ne düşünürsünüz? Ne söylediğinizi duyar gibi oluyoruz. Biz de iddiayı duyunca aynı şeyleri düşündük.
  </font>
 </div>
 <div id="newsText">
  <font class="detail-text">
   İddia aynen şöyle: "Türkiye'de enflasyon yoktur. Hadi tam yoktur demeyelim. Yüzde 5 ila 10 arasında bir enflasyonun varlığını kabul edelim." Peki enflasyon yoksa önceki ay çıkan yüzde 8.3 ve bu ay da yüzde 5'in üzerinde olan rakamlar neyi ifade ediyor? İddia sahibi Ege Cansen. Onu Hürriyet'teki yazılarından tanıyor birçok kişi. Cansen Türkiye'de enflasyon olmadığını iddia ediyor.
   <br/>
   <br/>
   ODTÜ İdari Bilimler Fakültesi'nden sonra 1961'de Arçelik'te işe başlayan Cansen, bu tarihten 1980 senesine kadar Koç Grubu'nda üst düzey görevlere kadar yükselir. Kendi deyimiyle "Koç Grubu'na kısa pantolonla girip uzun pantolonla çıkan" Cansen, Holding'den ayrıldığında grubun sanayi koordinatörüdür. 1980'den sonra çeşitli şirketlere danışmanlık yapar. Bugün de danışmanı olduğu birçok şirketin yatırımlarına yön veriyor. İktisatçıları 'piyasa' ve 'akademik' olarak iki gruba ayıran Cansen, kendisini de içine koyduğu piyasa iktisatçılarına alaylı iktisatçılar diyor. Yani o iktisatın alay'lısı. Marmara Üniversitesi'nde 10 yıldır gece dersleri de veren Cansen, Turkish Bank'ın bülteninde yazdığı bir yazıda Türkiye'de enflasyonun olmadığını savunuyor. Cansen'le Türkiye'de olmayan enflasyonu konuştuk.
   <br/>
   <br/>
    Türkiye'de enflasyon yoktur diyorsunuz. Geçen ay yüzde 8 diye açıklandı enflasyon. O zaman bu rakam neyi ifade ediyor?
   <br/>
   <br/>
   Türkiye 20 senedir yüzde 70 enflasyonla yaşayan ve buna rağmen kalkınmasını da devam ettiren dünyada tek ülke belki de. Diyorlar ki enflasyon altında yatırım yapılmaz, fiyatlandırma olmaz. Bilfiil içinde bulunduğum şirketlerden biliyorum; yatırım da oluyor. Ben yapıyorum. Müteşebbis değilim ama şirketin bir numaralı yöneticisiyim. Bugün daha hâlâ bulunduğum heyetlerde on milyonlarca dolar tutarında yatırımlar yapıyorum. Enflasyon altında bunların olmayacağını söylüyorlar. Ama ben bunun nasıl olduğunu biliyorum. Akademik iktisatçılar birşeyin olup olmayacağına kitaptan bakıp karar veriyorlar. Ben onlar kadar kitap okuyan bir adam değilim. Benim özelliğim de hayatın kendisine bakıyor olmam. Ben şirketlerin içindeyim. Son 20 senedir böyleyim. Her sektörde 40'a yakın şirketin yönetim kurulunda görev yaptım. Bu hayatın içinde yaşıyorum ben.
   <br/>
   <br/>
    Peki bu enflasyonist ortamda olmaması gereken yatırımlar nasıl oluyor?
   <br/>
   <br/>
   Enflasyon bir ülkede değil, ülkenin parasındadır. Bir fark getiriyorum burada. TL ile bakıldığı zaman enflasyon vardır. Dövizle bakıldığında yok değil de bir miktar var diyorum. Yüzde 510 civarında.
   <br/>
   <br/>
   Ayrıca her ülkenin bir ulusal para birimi vardır. Ülkede esas itibariyle o para birimi ile iş yapılır. Ve iktisat kitabı yazanlar da bir tek para biriminin hakim olduğu ülkelerde yaşıyorlar. Ona göre kitap yazıyorlar. Ben de diyorum ki bizim ülkemizde bir para birimi yok, çok para birimi var. Maaş, kira her şey dövizle yapılıyor. Ne oluyor bu durumda biliyor musunuz? Paranın 4 fonksiyonu olan ölçme birimi olma, tasarruf aleti, ertelenmiş borç ve alacakları ifade etme ve tedavül vasıtası olma özelliklerinden  üçbuçukluk kısmı dövizle yapılır hale gelmiş.
   <br/>
   <br/>
   O zaman enflasyon niye sadece TL'ye göre Türkiye'de. Türkiye'de enflasyon ile Türk Lirası'nda enflasyon birbirinden farklı. TL ile ölçüldüğü zaman Türkiye'de enflasyon var. Dolarlamarkla ölçüldüğü zaman Türkiye'de yüzde 510 enflasyon var. Belli dönemlerde deflasyon var.
   <br/>
   <br/>
    Yüzde 7080'lere giden bir enflasyon var. Peki bu kimin enflasyonu?
   <br/>
   <br/>
   TL'nin enflasyonu. Ama bakın... Sizi çok iyi anlıyorum. Umarım siz de beni anlarsınız. Benim dediğim düşüncede sıçramadır. Fakir fukara edebiyatı ayrı bir hadise. Önce birşeyi anlayalım sonra fakir miyiz fukara mıyız bakalım. Türk ekonomisi kendi kendine bir yaşam biçimi geliştirmiş. Bu yaşam biçiminin adı çok para birimli ekonomi. Bir iktisatçı, bilim adamı olarak hadiseye bakarsak gerçekte Türkiye'de bugün sadece TL'nin değil, TL ile beraber doların da markın da tedavül eden para birimi olduğu gerçeğini görmemiz lazım. İşte o para birimleri tedavül edildiği için Türkiye'de yatırım yapılıyor. Onun için fiyatlandırma, satınalma yapılabiliyor. Onun için uzun vadeli anlaşmalar yapılabiliyor. Enflasyon altında fonksiyonlarını kaybetmemiş para girmiş ülkeye. İşte 20 senedir yüzde 70 enflasyonla bir ülke gidemez iddiasına izahat getiriyoruz. Bilim zaten birşeyi açıklamak için vardır. Birşey varsa bunun bir açıklaması vardır. Açıklaması olmayan olgu olur mu? Kainatın tamamı bir nizam. Kainatın hiçbir zerresinde nizamsızlık yoktur. Bilmiyorsan bilmiyorsundur ama bunun bir hakikatı vardır. Ama yoktur deme. Ben Türkiye'deki bu durumu gözlemledim ve bunu söylüyorum.
   <br/>
   <br/>
    Ne kadar zamandır gözlemliyorsunuz bunu?
   <br/>
   <br/>
   20 senedir enflasyon var. Ve belli bir süredir, diyelim ki 80'lerden itibaren Türkiye'de yatırım yapılmıyor vs deniyor. Laflar üretiliyor. Var, ama bu arada hayat da devam ediyor. 1986'dan sonra bu icraatı kafamda kristalize etmeye başladım. İnsan bazen birşeye bakar bakar görmez.
   <br/>
   <br/>
   Çok para birimli ekonomi, çok para birimli ülke konusunda konferans verdim. Ben bunu 1.52 senedir artık formüle ettim. Kafamda bu olay netleşti. Sizin ilk defa dikkatinizi çekti.
   <br/>
   <br/>
    Ama yüzde 80'lere varan enflasyonların olduğu bir ülkede 'enflasyon olmadığı' iddiasını ilk defa duyuyoruz.
   <br/>
   <br/>
   Biraz daha vurucu olsun diye bu başlığı koydum.
   <br/>
   <br/>
   Bu iş fazla icada gelmez
   <br/>
   <br/>
    Meslektaşlarınızdan tepki geldi mi?
   <br/>
   <br/>
   Hatta bu yazı umduğumdan fazla bir ilgi topladı. Fakat iktisatçılar arasında nasıl söyleyelim, biraz da meslektaşlarımızı kızdırmamaya çalışıyorum. Birden ortaya çıkan birşeyi kimse kabul etmez. Yeni bir fikir çıkmışsa ve kendisi düşünmemişse kabul etmez onu. Mesela bu senenin Nobel'ini alan birisi veya ABD'nin çok büyük üniversitelerinde yıllardan beri kendini kabul ettirmiş bir bilim adamı, bir laf söylerse, bizim buradaki akademik iktisatçılar "İşte bilmem kimin de dediği gibi" falan diye kabul ederler. Haklıdırlar. Yanılma payı daha az. Yanlışlık olursa, "Ben söylemedim profesör Taylor, Samuelson söyledi" derler. Orijinal fikirleri kabul etmek açısından haklı olarak meslektaşlarımız şüphecidirler. Çünkü bu işler fazla icada gelmez. Ben de çok zor kabul ederim. Kendi fikrimi bile kabul etmem iki sene sürdü.
   <br/>
   <br/>
    Enflasyonu bu şekilde hesaplamanın ne faydası olacak?
   <br/>
   <br/>
   Ben burada dolarla enflasyon ölçülsün demiyorum, bu bir zihin açma olayıdır. Ve herkese şunu anlatıyorum, bir yatırımcı Türkiye'de TL ile enflasyon hesap edemez. Bütün yatırımların, bütün fizibilite hesaplarının, maliyet, satış fiyatlarının dövizle yapılması lazım. Ben bir iş yöneticisiyim, benim önüme gelen Türk Liralı bir fizibilite hesabına bakmam ben. Bu daha ziyade yatırımcılara ve bankacılara hitap ediyor. Türkiye'de tasarrufların yüzde 50'den fazlası döviz.
   <br/>
   <br/>
    Döviz taşımak bir tür faizsiz kredi vermek demek...
   <br/>
   <br/>
   Dövizi iki türlü düşünebiliriz. Bir tanesi para. Eğer biz bir ülkenin banknotlarını alıp ceplerimizde taşıyorsak, o ülkeye faizsiz kredi vermişiz. Ancak bir de sadece birim olarak, yani banknotun kendisinin ortada olmadığı durumlar var. Ben bir fizibilite yapıyorum ve orada paranın soyut anlamını kullanıyorum. Ziyan daha çok ceplerde dolaşan dövizdedir. Bankacılar bunu bir şekilde değerlendirir. Küçük tasarrufçunun cebinde, yastık altında, arka cebinde tuttuğu dövizler zarardır.
   <br/>
   <br/>
    Merak edilen birşey var. Enflasyon beklentileri aza indirgenmeye çalışıldığı bir ortamda devletin en yetkili ağzı "Enflasyon yüzde 100'e de çıkabilir" niye der?
   <br/>
   <br/>
   Bir hadise vardır, kişinin dışındadır. Ben desem ki yarın hava yağacak ve yağsa, ne dersiniz? Rüzgara falan baktı tahmin etti dersiniz, ama yağmur yağdırdı demezsiniz. Çünkü benim irademe tabi değil. Peki ben devletin ekonomiden sorumlu devlet bakanı isem, bütün KİT petrol zamlarını ben yapıyorsam, enflasyon denilen hadise de ölçme itibariyle fiyatların toplamının bilmem neye bölünmesi ile çıkıyorsa bu zamları da ben yapacaksam, zamları yapmadan önce enflasyon yüzde 100'e çıkacak demek, herşeyi bilmek mi? Petrol zammı bütün zamların anası. Bunu yapacak olan da o olduğuna göre söylediğine inanmak lazım. Nihai olarak enflasyonu düşüreceğim demek istiyor. Kafasında bir plan yapmış. Kafasındaki plana göre önce petrole, elektriğe bir zam yapalım iç borçlanmayı bir rahatlatalım diye düşünüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3253-turkiyede-enflasyon-yoktur.html), [web.archive.org (arşiv bağlantısı)](http://web.archive.org/web/20120904074726/http://www.aksiyon.com.tr:80/aksiyon/haber-3253-turkiyede-enflasyon-yoktur.html)
