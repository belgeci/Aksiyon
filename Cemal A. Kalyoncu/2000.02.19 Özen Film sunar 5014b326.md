# Özen Film sunar

*Cemal A. Kalyoncu 2000.02.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bundan tam yüzdört yıl önce iki farklı kıtada farklı kişilerin keşfedeceği aynı işlevi gören bir cihaz, zamanla cirosu milyarlarca dolara ulaşacak yeni bir sektörün doğuşuna yol açacaktı:
  </font>
 </div>
 <div id="newsText">
  <font class="detail-text">
   Sinema. Fransa'da Lumiere Kardeşler ile Amerika'da Thomas Alva Edison'un sinematograf adı verilen bir cihazı keşfetmeleri, ticari olması kadar insanlar için de yeni bir eğlence alanı oluşturacaktı.
   <br/>
   <br/>
   Ama sinemanın bu topraklara gelişi birçok şey gibi biraz zaman alacaktır. Önce sarayda başlayan gösterimlerin halka inmesi ilk yerleşik sinema salonu Pathe Sineması'nın yapılması ile olur. Yıl 1908'dir. Bunu yine Beyoğlu'nda yapılan Palas ve Majik sinemaları izler. Buna rağmen ilk dünya savaşının başladığı yıllara kadar sinema İstanbul'dan başka Selanik ve İzmir'de biraz tanınmaktadır.
   <br/>
   <br/>
   Türk sinemasının ilk konulu filmlerinin çekimi de Birinci Dünya Harbi'nin sonlarına doğru gerçekleşir. Pençe adını taşıyan bu film Mehmet Rauf'un (Serveti Fünun romancısı. Eylül'ün yazarı), metni 1900 yılında yazılmış bir piyesinden filme alınmıştır. Henüz bilinmediği ve yaygın olmadığı için bu dönemlerde sinemaya ve sinema işletmeciliğine yatırım biraz cesaret işidir. Zaten bu alanda yatırım yapanların sayısı da beşaltıyı geçmemektedir.
   <br/>
   <br/>
   Selanik Posta Müdürü
   <br/>
   <br/>
   Konumuz Türk sinema tarihi değil elbette. Mehmet Soyarslan'ı, yaşı elli ve üzerinde olan insanlar gayet iyi hatırlayacaktır. Henüz lise öğrencisi iken arkadaşlarıyla kurdukları ve daha sonra Cem Karaca'nın da aralarına katıldığı Apaşlar grubuyla müzik yapmıştır o. Bugün rekorları kırarak iyi bir izleyici yakalayan Kahpe Bizans'ı da çeken Özen Film'in patronu Mehmet Soyarslan, yaklaşık 1970'lerde bırakmasına rağmen, yapımını üstlendiği filmlerde beste ve müzikleri ile kendini ifade etmeye devam etmektedir. Türk sinema tarihi ile Mehmet Soyarslan'ın bağlantısı, sahibi olduğu Özen Film'in kurucularının, aynı zamanda Türk sinema tarihindeki birkaç aileden birinin ferdi olması iledir.
   <br/>
   <br/>
   Özen Film, Osmanlı'nın Selanik Posta Müdürü Mehmet Rauf Bey'in ailesiyle birlikte İstanbul'a gelip, söylenene göre savaş yıllarında eyer yapıp satarak başladığı ticaret hayatında daha sonra çocukları ve ortağıyla (Cemal Pekin) birlikte kurduğu Opera Film'in 1941'de Özen Film Filmcilik ve Sinemacılık T.A.Ş. adını almasıyla ortaya çıkmıştır. Mehmet Rauf ve ortakları 1930'larda girmiştir sinema işine aslında. Mehmet Rauf ve oğlu Osman (Mehmet Soyarslan'ın dedesi) belediyeden yapişletdevret yoluyla aldıkları yerde Artistik Sineması'nı açarlar. Süresi dolunca da Sümer Sineması'nı devreye sokarlar (bugünkü Rüya Sineması). Özen Film'i kuranlar da, 1930'da Artistik ve 1934'te de Sümer sinemalarını işleten Mehmet Rauf'un çocukları Osman ve Asaf (Mehmet Rauf'un diğer çocuğu Neşet Bey, Sorbon'da avukatlık okur ve sinema ile ilgilenmez. Kızı Bezmihal de sinemaya ilgi duymaz) ile Osman Bey'in kızı Mediha Sirman'dır. Fatma ve İbrahim Pekin diğer ortaklardır. İtalyan asıllı İzmirli Mosyö Do Polo da katılacaktır ortaklar arasına.
   <br/>
   <br/>
   Atatürk'ün parasını almıyor
   <br/>
   <br/>
   Mehmet Rauf, Selanik'te Posta Müdürü olduğu zamandan Atatürk'ü tanımaktadır. Atatürk, bir keresinde Mehmet Rauf'un sinemasına gider ve parasını vermek ister. Ama Mehmet Rauf, parayı almak istemez, hatta almaz. Ama Atatürk, dostluk başka iş başka diyerek parasını yollar ona. Özen Film, daha çok Avrupa ve Amerikan yapımları getirir vizyona sokmak için. Ama diğer ülke yapımları da vardır getirdiği filmler arasında. Apaçi, Avare, yine zamanında çok iş yapan bir Mısır filmi Aşkın Gözyaşları Özen Film'in distribütörlüğünde getirilmiştir Türkiye'ye. Varlığını, Türk sinema sektörünün atlattığı krizlere rağmen sürdürebilen Özen Film'in başında Mehmet Rauf'un üçüncü kuşak torunu işte o Mehmet Ergin Soyarslan bulunmaktadır bugün.
   <br/>
   <br/>
   Anne tarafından sinemacı bir aileden gelen Mehmet Bey, diğer dedesi gibi yine adı Osman olan İzmitli bir kasabın beş çocuğundan biri, askeri doktor olan İsmail Soyarslan'ın oğludur. Osman Bey'in çocuklarından Mehmet Bey, kuyumculuk yapar ve Altıner soyadını alır. Diğer çocuklarından Abdurrahman Bey, Sağlık Bakanlığı'nda genel müdürlük, Recep Bey de kimya mühendisliği yapar.
   <br/>
   <br/>
   Anadolu yollarında
   <br/>
   <br/>
   Mehmet Soyarslan, işte bu sinemacı Osman Sirman'ın kızı ile kasap dükkanı işleten Osman Bey'in oğlu İsmail Soyarslan'ın evliliğinden 1944'te İstanbul'da gelir dünyaya. Babasının vazifesi yüzünden Anadolu'nun bazı yerlerini dolaşır. Doğar doğmaz birkaç aylıkken Muğla'ya gidince aile, küçük Mehmet de, çocukluk yıllarını bu küçük Anadolu şehrinde geçirir: "O dönemlerde zenginlik ve fakirlik meselesi yoktu. Herkes birbirine daha yakındı. Lüks yaşam yoktu ki Türkiye'de zaten." 1940'lı yılların sonu... İsmail Bey, bu sefer Ankara'da görevlendirilir. Küçük Mehmet burada okullu olur. İltekin İlkokulu'nda başlar okumaya. İsmail Bey yine yer değiştirmek zorunda kalır. Bu sefer gidilen yer sevindiricidir. İstanbul'a gelir aile. Mehmet Soyarslan da eğitimine Taksim İlkokulu'nda devam edecektir: Beyoğlu İstanbul'un merkezi. Beyoğlu'nda büyümüş oldum yani." Babası için yine görev değişikliği vardır gündemde ama o İstanbul'dan bir daha çıkmak istemez ve istifa eder askeri doktorluktan. Böylece aile artık tamamen İstanbullu olur.
   <br/>
   <br/>
   Cem Karaca ve Apaşlar
   <br/>
   <br/>
   Bu dönemde Fransızca çok kullanılan bir dildir. Ama annesi Rabia Mediha Hanım, İngilizce'nin de yaygın bir dil olacağını öngörerek oğlunu İngiliz Erkek Lisesi'ne yazdırır. Vahit Çelikbaş, Şahin Alpay gibi arkadaşları olur burada Mehmet Soyarslan'ın. Okul İngiliz okuludur ama beklenen olmaz. Soyarslan buradan daha bir milliyetçi olarak çıkar: "Yabancı okullarda okuyanlar daha az milliyetçi yetişecekti diye düşünülürdü. Oysa tam tersi olur. Çünkü, oradaki yabancı öğretmenler size kendi kültürlerini vermeye çalışırken, siz de onlara kendinizin ne kadar değerli bir milletin üyesi olduğunuzu anlatmaya çalışırsınız." Siyasi değil ama başka açılardan 'aşırı milliyetçi' birisi olur okuldan çıkarken. Lise bitmeden belki sinemalardan etkilenerek müziğe merak salar: "Bir gün evdekilere ben gitar öğrenmek istiyorum. Bana ders aldırın dedim." 1960'lı yılların hemen başlarında Apaşlar adıyla bir orkestra kurup sahneye bile çıkmaya başlamıştır Mehmet ve arkadaşları. Bu arada, 1963'te liseyi bitirince ikinci bir lisan gerekebilir diye üniversite eğitimine Almanya'da devam etmeyi düşünür. Sınavı kazanıp Freiburg'da bir yıl lisan bir yıl da iktisat eğitimi alır. O yıllarda Almanya'ya Türk işçisi akını olduğu için rehbere ihtiyaç vardır ve iyi de para kazandırmaktadır bu iş. Mehmet Bey de iyi para kazanır: "Baktım ki bu rahatlık içinde tahsil uzuyor. Sonunda tahsil bitiyor ama sen de Almanya'da yaşayan bir Türk oluyorsun." Almanya'da yaşayan bir Türk olmak istemediği için ve ayrı kaldığı müzikten daha fazla fedâkarlık yapamayacağını düşünerek geri döner. Burada Şişli İktisadi ve Ticari İlimler Akademisi'ne devam eder. Bu arada Cem Karaca ile tanışır Apaşlar. Cem Karaca ve Apaşlar olarak müziğe devam ederler. Soyarslan, Resimdeki Gözyaşları, Bu Son Olsun, Ayrılık Günüdür gibi dillerden düşmeyen parçalara imza atar besteci olarak. Almanya'da Cem Karaca ile birlikte bir süre grup olarak çalışırlar. 1967'de Hürriyet'in Altın Mikrofon Yarışması'nda ikinci olurlar. Ama 1965'te başlayan bu birliktelik müziğin bir geçim kaynağı olamayacağı düşüncesinin grup üyeleri arasında ağırlık kazanması ile dağılır. Bunda Cem Karaca'nın 'siyasi fikirlerindeki aşırılığın' da etkisi vardır biraz: "Ben besteci olarak gelecekte istediğim ekonomik seviyeyi elde etmekte zorlanacağımı gördüm. Ya sahneye çıkarak, ya da beste yaparak bu işi sürdürmeye kalkarsanız istismar edilmeyi göze alacaksınız." 1969'a gelindiğinde müzik işinden de geri çekilir Soyarslan.
   <br/>
   <br/>
   Müzik ve nihayet sinema
   <br/>
   <br/>
   Onun hayatında, bir dede mesleği olarak sinema bundan sonra yer tutacaktır. Özen Film'de, İbrahim Pekin'in yanında ikinci başkan ve dış alımlar müdürü olarak işe başlar: "Dedemin vefatını takip eden günlerde bu şirketin devam edip etmeyeceği sorusu soruluyordu. Ben sinemaya geçiyorum dedim." Türk sineması, Soyarslan'ın 1970'lerde sinemaya adım atmasından birkaç yıl sonra ciddi bir kriz içine girecektir. Eski, Yeni Ar Sinemasının yerine Sinepop'u popüler bir sinema salonu yapacak yatırıma girerler, hem de 'sinemanın çok ümit vermeyen bu döneminde.' Krizin sebeplerinden biri, Kıbrıs Barış Harekatı'ndan dolayı, Amerikan film şirketlerinin, yazılı olmasa bile Türkiye'ye ambargo kararı almış olmasıdır. Bu ikinci nedendir. Birincisi ise, gösterilen filmlerin gösterim bedellerinin para krizi nedeniyle yurtdışına gönderilememesidir. Sonuçta senede 300350 film çeken sektör bir krizin içine girer. Karate ve seks filmleri furyası sinemacılığın eski 'itibarını' geri alırcasına sinemaya hakim olur. Sinemacılıktan çekilenler olur. Mehmet Soyarslan'ın kardeşi Metin Bey de Özen Film'den bu dönemde ayrılır. Ama Soyarslan, gerek sinema salonları ile gerekse filmleri ile çağa ayak uyduramayan sinemacılıkta direnen birkaç aileden biri olur. 1980'lerin başları da aynı sıkıntılarla geçecektir. Özen Film bu arada Çin'den Yugoslavya'ya ve Fiji'ye kadar birçok ülkeye satılan Toprağın Teri'ni çeker. Soyarslan'ın müziklerini yaptığı filmden beklenen gelir elde edilemez. Çünkü bilet fiyatları artan enflasyon karşısında düşük tutulmuştur belediyeler tarafından. Sonra hükümetler de sinemayı, halkı siyasi mesajlarla kışkırtabilecek bir alan olarak değerlendirip destek vermeyince, sinemacılığın içinde bulunduğu sıkıntılar atlatılamaz: "Az para ile çok mutlu olduğum günler de oldu, çok para ile hiç mutlu olmadığım günler de." Soyarslan, tamiri üçdört yıl sürdükten sonra tam gösterime açılacakken bir Site Sineması yangını geçirir. Yine sıkıntılı bir döneme girer, ama buna direnir. Soyarslan ve Özen Film, bir yandan yeni sinema salonları (Suadiye, Nişantaşı ve Etiler Movieplex, Avcılar Cinemetro gibi) yaparak sinemacı olarak bugünlere ulaşır. 1990'larda çektiği Ağır Roman ve son olarak Kahpe Bizans'la iyi bir çıkış yakalar yine. Soyarslan, "Farklı bir kültürü empoze etmeye çalışıyorsunuz" dediği yabancı filmlerin yakaladığı seyirciye de ulaşmak istemektedir Kahpe Bizans'la. Hedefi beş milyon seyircidir.
   <br/>
   <br/>
   Müzik yaptığı yıllarda tanışıp 1973'te evlendiği, babası gibi bir askeri doktorun (Fethi Ünsal) kızı Rezzan Hanım'la birlikteliklerinden Osman Levent (1974) ve Şehnaz Deniz (1977) iki çocukları olan Soyarslan, sinemacılığı dedesinden devralmıştır. Soyarslan'ın çocuklarından Levent, Teknik Üniversite'de elektronik ve kontrol mühendisliği, kızı Deniz de Bilkent'te arkeoloji okuyarak sinemanın 'dededen toruna geçen meslek' olduğu tezini doğrulamaktadır. Ama Mehmet Soyarslan, sinemacılığın, kendisi ile ilgili işleri kolay öğrettiğini asıl başka bilgilerin edinilmesi ile daha başarılı olunacağını söyleyerek bu konuda ümitlidir. Hayatında hiç pişman olmayan ve siyasete hep uzak duran Soyarslan, Özen Film'in perdesini açık tutmayı başarmıştır. Atlattığı sıkıntılar ve krizler belli ki onun için, biz seyircilerin alışık olduğu 'alaska frigo' sesinin duyulduğu anlar olmuştur.
   <br/>
   <br/>
   Filmin devamı.
   <br/>
   <br/>
   email: ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5875-ozen-film-sunar.html), [web.archive.org (arşiv bağlantısı)](http://web.archive.org/web/20131202122753/http://www.aksiyon.com.tr:80/aksiyon/haber-5875-ozen-film-sunar.html)
