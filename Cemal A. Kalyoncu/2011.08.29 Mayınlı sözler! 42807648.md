# Mayınlı sözler!

*Cemal A. Kalyoncu 2011.08.29*

<font class="agenda2NewsSpot">
 <span>
  Işık Koşaner’in astlarına yaptığı konuşmada, Genelkurmay’ın kamuoyu önünde reddettiği pek çok konuyu kabul etmesi bir milat oldu. Bu ‘mayın’ etkisi yapan sözlerle artık ‘asker yıpratılıyor’ devri bitti. Koşaner, emekli de olsa ‘kral çıplak’ diyen ilk genelkurmay başkanı oldu.
 </span>
</font>
<font class="newsDetail">
 <p>
  <table cellpadding="0" cellspacing="0">
   <tbody>
    <tr>
     <td>
      <p class="2011gomme">
       <span>
        ‘
       </span>
       <span>
        Y
       </span>
       <span>
        asaların, yönetmeliklerin dışında hareket ettik. Bunu yol yaptık. Hep öyle olacak zannettik.’
       </span>
      </p>
     </td>
    </tr>
   </tbody>
  </table>
  <p class="2011yenimetin">
   <span>
    Aslında o uzun konuşmaların başka hiçbir yerine bakmaya gerek yok. Sözün bittiği yer varsa burasıdır herhâlde.
   </span>
  </p>
  <p class="2011yenimetin">
   <span>
    Türkiye’nin sorunu ‘konuşan askerden’ kaynaklanıyordu yıllardır. Ama ilk kez bir askerin konuşması bu kadar faydalı oldu denebilir. Çünkü ciltler dolusu kitap yazılsa, son şûraya kadar Genelkurmay’ın en tepesinde bulunan bir orgeneralin açıklamaları kadar etkili olamayacağı kesindi. Daha iki yılı varken emekliliğini isteyerek Genelkurmay Başkanlığı’ndan ayrılan Işık Koşaner olduğu iddia edilen kişinin samimi, çuvaldızı kendilerine batıran eleştirileri o yüzden Türkiye’nin gündemine oturmayı çoktan hak etmişti.
   </span>
  </p>
  <p class="2011yenimetin">
   <span>
    Gelin görün ki, bu seferki konuşma farklıydı. Koşaner, selefleri Yaşar Büyükanıt ve İlker Başbuğ’un aksine kamuoyuna parmak sallamayıp, kamuoyu önünde konuşmamayı yeğleyen birisiydi. Belli ki özeleştiri yaptığı bir toplantıda konuşmuş, Türkiye’de belli bir kesimin inkâr ettiği, dile getirenlerin ‘askeri yıpratmakla’ itham edildiği gerçekleri paylaşmıştı. “Işık Koşaner, açıklamaları ile ‘alternatif tarih’ yazımını başlattı” demek yanlış olmazdı. Bir kere, “Bu olayla, seminerle ilgili evrakların hepsi imha edilmiş olduğu için olay ortaya çıkınca bir şey bulamadık. (…) Beklemek zorunda kaldık. Bir gazeteci gitti bir çuval evrak verdi, CD’ler falan. O dönem içerisinde o CD’leri ele geçiremedik. (…) Balyoz’un günahı, vebali 1. Ordu’ya ait. Karargâhtan böyle planlar nasıl dışarı çıkar, izahı yok.” diyerek Balyoz Planı’nı kabul etti, onayladı. Ergenekon’la ilgili çeşitli iddialar olduğunu ama kendisinin bu konuda bilgisi bulunmadığını söyleyen Koşaner’in, Ergenekon’u kastederek “Kim ne halt etti!” şeklindeki ifadesi de dikkat çekiciydi.
   </span>
  </p>
  <p class="2011yenimetin">
   <span>
    Koşaner, bundan da önemli bir itirafta bulundu ki, eski yapısıyla Milli Güvenlik Kurulu Genel Sekreterliği’nin ‘derin devlet’in merkezi olduğu iddiaları da düşünüldüğünde, zihinlerde, sanki o yapıyı çağrıştıran izahattı o: “Yasaların, yönetmeliklerin dışında hareket ettik. Bazen etmememiz gerekiyordu, bazı dönemlerde. Ama bunu yol yaptık. Hep öyle olacak zannettik. Öyle devam ettik ve hakkımız olmayan bazı imkânları kullandık. Hâlen de var.” Koşaner, onların da karşılarına çıkacağını söylüyor.
   </span>
  </p>
  <p class="2011yenimetin">
   <span>
    Koşaner’in işaret edip, ‘bunu yol yaptık’ dediği uygulamalar hangileriydi? Darbelere zemin hazırlayan süreçler, buna dâhil miydi? Onların cevabını şüphesiz kendisi biliyor.
   </span>
  </p>
  <p class="2011yenimetin">
   <span>
    Gazeteci Cüneyt Özdemir’in ifadesiyle, askeriye açısından artık hiçbir şey eskisi gibi olmayacaktı. Bu bir milattı. Zira ‘Vesayetin Kanunu’ adıyla üç hafta önce Aksiyon’da dile getirdiğimiz ‘askerlerin imtiyazlı dünyasına’ ilk elden açık açık tasdik anlamına geliyordu Koşaner’in ifşaatları.
   </span>
  </p>
  <p class="2011yenimetin">
   <span>
    O yazıda Kocaeli Üniversitesi Hukuk Fakültesi Dekan Yardımcısı Yrd. Doç. Dr. Çelik’in şu ifadelerinin durumun vahametini ortaya koyduğunu düşünmüştük: “Bugün gelinen noktada askerî bürokrasi, siyasi alana müdahale edebileceği pek çok aygıta sahip olarak, sadece güvenlik ve savunma konularıyla değil, siyasi alana ait hemen bütün konularla ilgili görünmektedir. Bu hâliyle Türk askerî bürokrasisinin sivil siyasete neden bu kadar çok müdahale ettiği sorusu yerine, bu kadar çok yetkisi olmasına rağmen nasıl oluyor da bu kadar az müdahale ediyor diye sormak gerekiyor!”
   </span>
  </p>
  <p class="2011yenimetin">
   <span>
    Zaten onlar da bunun farkındaydı ki, Koşaner, konuşmasının bir yerinde artık herkesin gözünün üzerlerinde olduğunu, en ufak bir hatanın manşetlere taşındığını hatırlatarak şöyle diyor: “Zaten bize çok görevler, yetkiler veriyor yasalarımız. Dikkatli incelersek, kullanırsak işte valiyle konuşmak suretiyle falan bize gerekli yetkiyi veriyor. Tabii önce jandarmamız yapıyor. Biz de onların peşinden ona destek olarak yapacağız.”
   </span>
  </p>
  <p class="2011yenimetin">
   <span>
    Koşaner’in işaret ettiği, kendilerine o yetkiyi veren iki önemli kanun mevcut. Biri İl İdaresi Kanunu. Emekli Askerî Hâkim Faik Tarımcıoğlu’na göre, EMASYA’nın kaldırılmasına rağmen aynı işlevi gören bir kanun bu. Koşaner’in “Önce jandarma yapıyor. Biz de onların peşinden destek olarak yapacağız.” diye işaret ettiği ise Jandarma Teşkilat, Görev ve Yetkileri Kanunu. Çünkü illerde valilere bağlı olan jandarma birimleri emniyet ve asayiş işleriyle diğer görev ve hizmetleri yönünden de İçişleri Bakanlığı’na bağlı olmasına rağmen “Genelkurmay Başkanlığı’nca lüzum görülen hâllerle…” denilerek mülki amirlerin yani vali ve kaymakamların denetiminden çıkıp Genelkurmay’ın kontrolüne geçiyor.
   </span>
  </p>
  <p class="2011yenimetin">
   <span>
    Konuşmadan anlaşıldığına göre Karargâh, EMASYA’nın yerine yapılacak yeni bir protokol üzerinde de çalışmış veya çalışıyor: “EMASYA Protokolü kalktığı için iller arasındaki harekette biraz sıkıntımız olacak gibi geliyordu. Arkadaşlarımız söylediler, valiler gene anlaştı filan diye. Biz bunu yeni bir protokolle yasal baza oturtmaya çalışıyoruz. Onu da hazırlar hazırlamaz sizlere tekrar göndereceğiz. O konulara da sahip olacaksınız ve daha rahat edeceksiniz.” Koşaner’in son cümlesi, konuşmanın il ve ilçe jandarma komutanlıklarını da içine alan Türkiye çapında geniş katılımlı bir topluluğa yapıldığı izlenimini veriyor.
   </span>
  </p>
  <p class="2011yenimetin">
   <span>
    Batı’da ve gelişmiş ülkelerde asker, sivil irade tarafından ülke savunması için kendisine biçilen rolü oynarken, daha geçen hafta gazetelere yansıdığı kadarı ile Genelkurmay’da Hasdal’dakileri kurtaracak planlar yapıldığı iddiaları ortaya atılmıştı. Bunun üzerine Genelkurmay’dan bir açıklama yapıldı ki bunun gelişmiş ülkelerdeki tam karşılığı ‘özrü kabahatinden büyük’ durumu idi. Çünkü, Genelkurmay’ın açıklamasının üçüncü ve dördüncü maddelerinde “Bu toplantıda, yeni yasama döneminde CMK’da ve askerî hukuki mevzuatta yapılması düşünülen yeni düzenlemelerin neler olabileceği üzerinde değerlendirmeler yapılmıştır. Bu çalışma, kurumsal görüş bildirmeye hazırlık amaçlı, teknik seviyede bir faaliyettir.” deniyordu.
   </span>
  </p>
  <p class="2011yenimetin">
   <span>
    Koşaner’in açıklamalarında da benzer durum dikkat çekiyor. Koşaner, sivil siyasi iradenin askeriye üzerindeki çalışma ve taleplerine karşı direnç sergilediklerini anlatıyor. Eğitimli-eğitimsiz herkese eşit askerlik istediklerini söyleyen Koşaner, kendilerinin bu diretmeleri karşısında siyasilerin hop oturup hop kalktığını anlatıyor. Işık Paşa, sözleşmeli er konusu ile sınırların sivil bir teşkilata verilmesine de muhalefet ettiklerini duyuruyor, dinleyenlere.
   </span>
  </p>
  <p class="2011yenimetin">
   <span>
    Eski milletvekili Faik Tarımcıoğlu, askerin vesayetçi zihniyetin devamını istemesinin altında “Asker layüseldir, kimse denetleyemez. Taviz vermeyelim. Bu bir taviz olarak görülür.” düşüncesinin yattığını söylemişti. Koşaner’in açıklamalarının son bölümü bunu izah ediyor zaten: “Sağlam durmak, temellerimizi sarstırmamak durumundayız. Eğer biz gevşersek bizden sonrakiler çok daha zor durumda kalacak.”
   </span>
  </p>
  <p class="2011yenimetin">
   <span>
    Aslında Koşaner’in konuşmalarından, askerlerin, Türkiye’de, istediğini yapabilmesi için kanun veya yönetmelik gibi hukuki argümanlara da ihtiyaç duymama gibi bir kafa yapısına sahip olduğunu öğreniyoruz: “Halkımız biraz endişeli gibi gözüküyor. Şimdi kim ne derse desin arkadaşlar. Bunun bir yerde yazması da gerekmez. Hani diyorlar ya, 35. maddeyi kaldır da bilmem ne maddeyi koy. İster koy ister koyma. Biz Silahlı Kuvvetler olarak bunun için varız. Bu bizim doğal tarihî görevimiz. Kimse bunun hakkında bize akıl öğretemez. Kimse bize bunun aksini söyleyemez. O zaman bizim varlığımızı inkâr ederiz.”
   </span>
  </p>
  <p class="2011yenimetin">
   <span>
    Bu konuşmayı askeriyenin en üst düzey yetkilisi, emri altındakilere yapıyor. Koşaner, orada ‘bu mücadeleyi kol kola, omuz omuza yapmaktan’ da bahsediyor. Sanırsınız ki askeriye Musul’un elden çıkmasını engellemek için veriyor bu mücadeleyi. Hayır, öyle yapmıyor. Mücadele, içerideki sivil siyasete karşı düşünülüyor.
   </span>
  </p>
  <p class="2011yenimetin">
   <span>
    Bu ifadeler ortaya koyuyor ki, Türkiye’de demokrasinin taşlarının yerine oturması, askerin kışlasına çekilmesi için yeni ve acil düzenlemelere ihtiyaç var.
   </span>
  </p>
  <p class="2011yenimetin">
   <span>
    Babası Emekli İnkılap Subaylarından (EMİNSU) olan (ordudan ihraç edilmiş) Sebahattin Işık Koşaner, hukuki mücadele vermek için herkesten para toplayıp bir ‘avukatlık fonu’ da oluşturmuş. Toplanan paranın miktarı da 300 bin TL’yi bulmuş. Hukuka saygılı olduklarını; ama bunun ‘enayilik’ anlamına gelmediğini söyleyen Koşaner’in, medyaya neredeyse hiç beyanat vermemesinin altında farklı bir sebep yattığını öğreniyoruz. Gazetecileri haber için ‘analarını satmak’la itham eden Koşaner’e, İsmet Berkan sosyal medyada destek verirken, ‘akredite olmayan’ basın mensupları tepkilerini dile getiriyor.
   </span>
  </p>
  <p class="2011yenimetin">
   <span>
    Bir taraftan ‘biz milletin ordusuyuz’ diyen, ama uygulamaları ile milletle ters düşen kurumun eski başkanı Koşaner’in açıklamalarından, Meclis adına bütün devlet kurumlarını denetleme yetkisi bulunan Sayıştay’ın kanununun değişmesinin de askerde tedirginlik oluşturduğunu anlıyoruz. 3 Aralık 2010’da yürürlüğe giren Sayıştay Kanunu ile askeriye de TBMM’nin oluru ile denetime tabi hâle gelmişti. Ancak 2011 yılının ilk aylarında bu denetimin hükümet tarafından ertelendiği duyurulmuştu. Belli ki, denetim için bir intibak süresi tanınmıştı. İçeriğinden, ses kaydının, kanunun Meclis’te oylandığı 2010 Ekim-Kasım aylarında yapıldığını tahmin ettiğimiz Koşaner’in açıklamaları, Sayıştay denetiminin ordu üzerinde ne kadar tedirgin edici olduğunu ortaya koyuyor. Zira askerî sınırlar içerisindeki kantin, garnizon ve orduevlerinde dönen paranın miktarı bile tam bilinmiyor. Kantinlerden kazanılan paralar nasıl toplanıyor, nerelere gidiyor? Koşaner’in “Çok dikkat ediniz. Para işleri bundan sonra çok ciddiye bindi. Sayıştay denetleyecek. Sıkıntı olur. Yönergemizde bilmem nemizde ne diyorsa onun dışına katiyen çıkmayınız.” demesi, geçmişe dair de bilgi veriyordur herhâlde. Bu da askerî kurum ve kuruluşların neden denetlenmesi gerektiği konusunda sürekli uyarılar yapan uzmanları haklı çıkarıyor.
   </span>
  </p>
  <p class="2011yenimetin">
   <span>
    Her türlü idari şikâyetin sivil bir ombudsman tarafından incelenecek olması da Koşaner’e göre tedirgin edici unsurlardan biri. Ancak, hakkını teslim etmek gerekiyor ki, Koşaner, başında bulunduğu kurumu bu tür değişikliklere karşı hazırlamaya çalışıyor. Ses kaydındaki ifadelerden bu anlaşılıyor: “Ombudsman denen adam bize de gelecek, hesap soracak. Diyecek ‘siz bu adamı dövmüşsünüz. Niye dövdünüz? Bu sıkıntılı durumlara gelmemizin sebebi, arkadaşlar, maalesef biziz. Hata yaptık. Yanlış şeyler yaptık. İşimizi ciddiye almadık.”
   </span>
  </p>
  <p class="2011yenimetin">
   <span>
    Koşaner’in, burada tam bir özeleştiri yapmasını beklerken, aslında eleştirilerin, yapılan işlere değil de bunların dışarıya sızdırılmasına yönelik olduğunu anlıyor, yine hayal kırıklığı yaşıyorsunuz: “Esas rezalet bu. Nasıl olur yav? İşte evrakımıza bilmem nemize sahip olmadık. Çaldırdık. Ortalıkta rastgele konuştuk. Konuşmalarımızı duydular. Ona buna suç yüklediler. Bilir bilmez konuştuk. Efendim, imza atarken kâğıtlara dikkat etmedik.” Bu satırlarda da muhtemelen ‘ıslak imza’ olayına vurgu yapan Koşaner sözlerinin devamında, suç işleyen mekanizmanın savunucusu durumuna düşüyor: “Herkes paraf etmiş, ben de atayım altına bir imza dedik. O iş nerelere döndü geldi. Dikkat etmedik. Cep telefonlarımızla olur olmaz konuştuk. Malzeme verdik. Bilgisayarlarımızda lüzumsuz bilgiler depoladık.” Ve Koşaner’in en can alıcı tespiti: “İşte geldiler, aradılar. Bir sürü şey buldular. Hesabını veremiyoruz.”
   </span>
  </p>
  <p class="2011yenimetin">
   <span>
    Konuşmanın Kasım 2010’da yapıldığına dair bir delil de, Balyoz Soruşturması’nda adı geçen Jandarma Tümgeneral Halil Helvacıoğlu ile Tümgeneral Gürbüz Kaya ve Tuğamiral Abdullah Gavremoğlu’nun İçişleri ve Milli Savunma bakanları tarafından açığa alınmalarından bahseden bölüm.
    <span>
    </span>
    24 Kasım 2011’den önce açığa alınan iki general ve bir amiral için Genelkurmay Başkanı, bu açığa alma işinin sivil kesimin, yani hükümetin zamanında aklına gelmediğine vurgu yapıyor.
   </span>
  </p>
  <p class="2011yenimetin">
   <span>
    12 Mart 1971’den sonra sisteme dâhil edilen ve yıllarca çift başlı yargıya yol açan Askerî Yüksek İdare Mahkemesi’nin (AYİM) değiştirilme çalışmaları da Genelkurmay’ı tedirgin etmiş.
   </span>
  </p>
  <p class="2011yenimetin">
   <span>
    OYAK ile ilgili serzenişi de dikkat çekiyor eski Genelkurmay Başkanı’nın. Bazı vergilerden muaf olduklarını hatırlatan Koşaner, Kamu İhale Kurulu’nun aleyhlerinde karar verdiğini de ifade ediyor. Artık vergi vermek durumunda kalınacağı için emekliliklerinde alacakları paralardan yüzde 15’lik azalma olacağını belirtiyor. Kamuoyuna yansıdığı için biliyoruz. Eğer bu uygulanırsa mesela Koşaner’in, normal emeklilik ikramiyesi dışında, OYAK dolayısıyla alacağı 600 bin TL’lik emekli parası 90 bin TL daha azalmış olacak. Koşaner, bunun için “Biliniz diye söylüyorum. Maalesef propagandanın sonucu bu vergiden dolayı bir sıkıntı içindeyiz.” diyor.
   </span>
  </p>
  <p class="2011yenimetin">
   <span>
    Son yıllardaki gelişmelerden ve başarısız adımlardan dolayı olsa gerek, Işık Koşaner, herkesin gözünün üzerlerinde olduğunu birkaç kez vurguluyor astlarına. Bilindiği gibi Hizmet ve Seyis Erleri Kanunu, teğmenden başlamak üzere üst rütbeli subayların hepsine, barışta ve savaşta birer hizmet eri veriyor. Bu erin eksik olup da verilemediği durumlarda subaya, aylık 200 TL peşin ödeme öngörüyor. O erlerin neler yaptığını, askerlik yapan herkes biliyor. İşte Koşaner bu durumu gündeme getiriyor, yine çuvaldızı kendisine batırıyor: “Kim, hangi asker kanunsuz iş yapıyor? Hangi subay er kullanıyor? Hangi subay, general, amiral, her neyse, köpeğini, itini, bilmem nesini askere gezdirtiyor? Okuyorsunuz değil mi gazetede. Hangi subay çocuğunu, eşini arabayla bilmem nereye gönderiyor? Evinin badanasını askere yaptırıyor. Özel evinin badanasını, hey Allah’ım. Herkesin gözü üzerimizde. Hiçbir şey artık gizli değil. Şu er kullanma işini yavaş yavaş piyasadan el birliği ile kaldıralım. Yoksa kaldırtacaklar. Bakakalacağız böyle.”
   </span>
  </p>
  <p class="2011yenimetin">
   <span>
    Şehit yakınlarına alakasız kalındığını fark etmiş olacak ki Koşaner, bu konuda “Yağmasak da gürleyelim!” diyerek, telefonla da olsa herkesin bölgesindeki şehit aileleriyle temasa geçmesini istiyor. Eskiden olduğu gibi, hiç değilse senede bir-iki köy okulunun elden geçirilmesini talep eden Paşa, kaynağın nasıl sağlanacağına da açıklık getiriyor: “Validen, oradan buradan tırtıklarsınız.”
   </span>
  </p>
  <p class="2011yenimetin">
   <span>
    Işık Koşaner’in internete düşen ilk konuşması ise daha çok son yıllarda kamuoyunun gündemine gelen komuta zafiyetleri ile ilgili. Oradan anlaşılıyor ki Mehmetçiklerin şehit düşmesinde sadece terörle mücadele etkili olmamış. Başıboş döşenen mayınlar, emir komuta birliğinin sağlanamaması, tim komutanının birliği terk edip kaçması, Hantepe baskınında olduğu gibi İnsansız Hava Araçları’nın (İHA) ihmal veya iyi koordine edilememe sonucu askerlerimizin çatışmada yalnız bırakılması, sınır karakollarının hatalı yapılması da şehitlerin sayısını artıran ihmallerin başında geliyor. Dolayısıyla Koşaner, “Eğitim zafiyeti nedeniyle terörist diye masum erimizi kendimiz vurduk.” da diyor. Zamanın Genelkurmay Başkanı Sebahattin Işık Koşaner, bütün bunları saydıktan sonra ancak son bir yıldır biraz daha mantıklı olarak terörle mücadele işini yapmaya karar verdiklerini itiraf ediyor. Bütün bunların sonucundaki durumu haklı olarak şu sözlerle izah ediyor: “Hâlimiz tam bir kepazelik.”
   </span>
  </p>
  <p class="2011yenimetin">
   <span>
    Bu ifşaatlara rağmen statükodan yana olanlar hâlâ içerikten ziyade kayıtların nasıl sızdırıldığını tartışmaya çalışıyor. Hatırlatmak gerekiyor ki, bir genelkurmay başkanı, kamuoyu önüne çıkıp da bu açıklamaları yapsaydı, Türkiye’nin son yıllarda yaşadığı sıkıntılar yaşanmamış, askeriye de bu kadar zafiyete düşmeyip, ihtiyaç duyduğu yapıya çoktan kavuşmuş, Türkiye de demokratikleşmesini çoktan tamamlamış olurdu.
   </span>
  </p>
 </p>
</font>

## Yorumlar

### yusuf gurhan, 2011-09-02
> Şecaat arz ederken merd-i kıpti sirkatin söyler kuralınca iyi konuşmuş general, yani suçlarını itiraf etmiş artık söz bağımsız yargının.

Kaynak: [www.aksiyon.com.tr](http://www.aksiyon.com.tr:80/aksiyon/haber-30321-26-mayinli-sozler.html), [web.archive.org (arşiv bağlantısı)](http://web.archive.org/web/20111217054303/http://www.aksiyon.com.tr:80/aksiyon/haber-30321-26-mayinli-sozler.html)
