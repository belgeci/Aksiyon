# Ateşten gömlek bol geldi!

*Cemal A. Kalyoncu 2011.08.01*

<font class="agenda2NewsSpot">
 <span>
  Babası 27 Mayıs’ta emekli edilen EMİNSU’lardan olan Genelkurmay Başkanı Işık Koşaner, üç komutanla birlikte Balyoz ve İnternet Andıcı ile Ergenekon davalarının etkisinde kalarak ateşten gömleği erken çıkarmayı yeğledi.
 </span>
</font>
<font class="newsDetail">
 <p>
  <p class="BasicParagraph">
   <span>
    ‘Gördüğüm lüzum üzerine...’ Türkiye’nin pek çok sahada alışık olmadığı, hele askerî görevlerde bulunanlar nezdinde bir-iki istisnası hariç hiç yüzleşmediği bir istifaya giriş cümlesiydi. Orgeneral Sebahattin Işık Koşaner, bu sözlerle Türkiye Cumhuriyeti’nin 27. Genelkurmay Başkanlığı görevinden emekliliğini istedi hafta sonu. Üstelik yalnız da değildi. Koşaner’le birlikte Kara Kuvvetleri Komutanı Orgeneral Erdal Ceylanoğlu, Deniz Kuvvetleri Komutanı Oramiral Eşref Uğur Yiğit ve Hava Kuvvetleri Komutanı Orgeneral Hasan Aksay da emekliliklerini istedi. Belli ki aralarında konuşup anlaşarak YAŞ toplantısına hazırlık yapmışlardı. Şaşırtan emeklilik talebi, Koşaner’in görevi bırakmasıydı. Zaten Ceylanoğlu yaş haddinden emekliye sevk edilecekti. Yiğit ile Aksay da YAŞ’ta görevlerine veda edeceklerdi. Işık Koşaner’in ise daha iki yılı vardı. İki yıl sonra Genelkurmay Başkanı olması beklenen Jandarma Genel Komutanı Orgeneral Necdet Özel’in önü beklemediği anda açıldı. Kara Kuvvetleri Komutanlığı’na atanan Özel, 1 numaralı koltukta ise bir süre vekaleten oturacak.
   </span>
  </p>
  <p class="2011yenimetin">
   <span>
    Aslında askerî okullara giderek hayata başlayan ve emekli olana kadar, yıllarca bir göçebe gibi, ailesiyle beraber Türkiye’yi karış karış dolaşıp askerlik gibi zor bir mesleği ifa edenlerin tek bir hedefi vardı: Genelkurmay başkanı olmak… Bir süre öncesine kadar genelkurmay başkanlığından sonra cumhurbaşkanı olmak gibi bir başka hedefleri de vardı askerlerin; ama o şimdiki konumuz değil. Buna rağmen, hayatını hep üniforma içinde geçirmiş, üstelik bu hedefine de ulaşmış Işık Koşaner’in emeklilik isteği anlaşılmaya çalışılacak, analizlere muhtaç bir durum. Zira tanıyanların, diğerlerine göre daha farklı nitelediği bir isimden böyle bir adımın gelmesi, daha da düşündürücü.
   </span>
  </p>
  <p class="2011yenimetin">
   <span>
    Sebahattin Işık Koşaner’in genelkurmay başkanlığına gelmesi de kolay olmamıştı. Hatırlanacağı gibi geçen yıl da askeri kanat hamle üstüne hamle yapmış, Koşaner ve sonrasında genelkurmay komuta kademesini şekillendirme hesapları yapanlar tozu dumana katmıştı. İddialara göre bu hesapların başını Koşaner’in selefi İlker Başbuğ çekmişti. Taraf Gazetesi yazarı Emre Uslu da bunu günler öncesinden dile getirmiş, onun iddiasına göre, demokrat kimliği ile bilinen Koşaner’in karargâhta rahat çalışabileceği biri olan Atilla Işık böyle oyunlarla istifaya zorlanmıştı. Koşaner’in emekliliğinin üzerindeki karabulutları artıracak şu yorumlar da Uslu’nun o analizinde yer alıyordu: “Genelkurmay Başkanı Işık Koşaner tam bir karartma ve manipülasyon abkulası altında. ‘İstifa et’ baskısı had safhaya gelmiş durumda ve Koşaner’in istifa etmeyi düşündüğü ciddi ciddi bir ihtimal olarak değerlendiriliyor.” Hatırlatalım, Emre Uslu bu yazıyı çok eski bir tarihte değil, 8 Haziran 2011’de kaleme almıştı.
   </span>
  </p>
  <p class="2011yenimetin">
   <span>
    Seçimlerden dört gün sonra eski Genelkurmay Başkanı Hilmi Özkök’ün ilk defa makamında bir halefini ziyaret etmesi, 19 Haziran’da da İlker Başbuğ’un “Ordu, siyasete karışmasın” açıklamaları, bugünden bakınca daha bir dikkat çekiyordu.
   </span>
  </p>
  <p class="2011yenimetin">
   <span>
    Bu görevden ayırlma talepleri Silvan’da 13 şehidin verildiği olayın ertesinde olsaydı daha anlamlı olurdu şüphesiz. Onun için görev bırakma haberlerine Avrupa Parlamentosu’nun ilk tepkisi olumluydu: “Türkiye’de demokrasi güçleniyor.” İktidar ile aydın kesimin büyük çoğunluğu olayı siyasi normalleşme olarak görürken, CHP kanadının verdiği tepki de beklendiği gibiydi. Genel Başkan Yardımcısı Gürsel Tekin, “Kaygı verici. Benim gördüğüm manzara, iktidarın yine hukuk ve kural tanımaz tavrı devam ediyor.” diyordu.
   </span>
  </p>
  <p class="2011yenimetin">
   <span>
    Genelkurmay başkanlarının istifasına alışık değildi Türkiye. Bunun ilk akla geleni Necip Torumtay’ın kendi isteği ile 1990’da istifa etmesiydi. Aslında demokratik bir Türkiye için son hadiselerin anlamı, dört memurun istifasından başka bir anlama gelmemeliydi.
   </span>
  </p>
  <p class="2011yenimetin">
   <span>
    Işık Koşaner, genelkurmay başkanları içerisinde belki de en çok eleştirilen İlker Başbuğ’dan görevi devraldığında, asker-sivil ilişkileri açısından Türkiye’nin normalleşmeye doğru gideceği beklentilerini yükseltmişti. Bunun bir istisnası, 2008 yılında Kara Kuvvetleri Komutanlığı görevini, o tarihte Genelkurmay Başkanlığı’na atanan İlker Başbuğ’dan devralırken yaptığı konuşmasıydı. Bir de Genelkurmay Başkanlığı devir-teslim töreninde, seleflerinden kalma alışkanlıkları ‘parmak sallama’ derecesinde olmasa da sürdürdüğü konuşması. Yaptığı da aslında kendisinden öncekilerin söylediklerinden hiç farklı değildi. “Son yıllarda TSK’nın açık ve planlı bir asimetrik psikolojik harekat ile karşı karşıya olduğunu” dile getiriyordu, o da. Koşaner şunu da söylemişti o konuşmasında: “Suç işleyene hak ettiği cezayı vermek ve suçluyu yetkili yargı merciinin karşısına çıkarmak öncelikle TSK komuta kademesinin görev ve sorumluluğudur.”
   </span>
  </p>
  <p class="2011yenimetin">
   <span>
    Koşaner, bu açıklamaları yaparken, bir yandan da Balyoz sanığı paşaları ziyaret etmekten geri durmuyordu. Birlikte görevden ayrıldığı Deniz Kuvvetleri Komutanı Uğur Yiğit ile beraber Hasdal’da ziyarette bulunmuştu mesela.
    <span>
    </span>
    ‘Balyoz’a mesafesini koruyamadığı gibi kamuoyunun merakla beklediği ‘Heron’ konusunda da tatmin edici girişimlerde bulunmamıştı Koşaner. İnternet Andıcı ve Ergenekon davaları da onu ve komutası altındakileri yargıyla karşı karşıya getiren süreçlerdi. Zaten emeklilik talebi sebebiyle yaptığı açıklamada bunları açık açık yazmıştı: “Şu anda 173‘ü muvazzaf, 77‘si emekli olmak üzere 250 general-amiral, subay, astsubay ve uzman jandarma çavuş, hürriyetlerinden yoksun olarak tutuklu bulunmaktadır.” Koşaner, tutuklamaların evrensel hukuk kaidelerine uygun olmadığını da iddia ettiği açıklamasında, yargılananların terfileri için gerekli imkânın sağlanmamasını da sebep gösteriyordu görevden ayrılmasına.
   </span>
  </p>
  <p class="2011yenimetin">
   <span>
    Sebahattin Işık Koşaner, Hasan Hilmi ve Rahmiye (Akyollu) çiftinin çocukları olarak 1945 yılında İzmir’de dünyaya geldi. Hasan Hilmi Bey de askerdi. Tayin ve terfiler vesilesi ile Türkiye’yi dolaşıyordu. Aile aslında Bursalı idi. Işık Koşaner’in dedesi aşçılık yaparken Yemen’e askere gitmiş, orada şehit olmuştu. Anne tarafı ise Bulgaristan Hasköylü idi. O dönemde göçmenlerin geldiği en önemli merkezlerden biri olan Bursa’ya gelip yerleşmişti de böylece birbirlerini bulmuştu iki aile. Koşaner’in anne tarafından dedesi burada inşaat işleriyle uğraşıyordu.
   </span>
  </p>
  <p class="2011yenimetin">
   <span>
    Hasan Hilmi Bey, çok küçükken, 6-7 yaşlarında Bursa Işıklar Askeri Okulu’nda okumaya başlamıştı. Kazım Karabekir Paşa’nın, çocukları küçük yaşta askere alıp subay yetiştirme politikası neticesinde girmişti bu okula. Sonrasında da Türkiye’nin pek çok yerinde asker olarak görev yapmıştı. Onun için Sebahattin Işık Koşaner, 1945’te doğduğunda babası da İzmir’de görevli idi. Hasan Hilmi Bey, Işık’tan dört yaş küçük diğer oğlu, yüksek mimar, Yeditepe Üniversitesi Mimarlık Bölüm Başkanı Prof. Dr. Yavuz Koşaner dünyaya geldiğinde de İstanbul’da görevli idi. Ailenin en büyük çocuğu ise muhasebecilik yapmış Erdoğan Koşaner’di.
   </span>
  </p>
  <p class="2011yenimetin">
   <span>
    Hasan Hilmi Koşaner, askeriyede ancak albay rütbesine kadar yükselebildi. Çünkü 27 Mayıs 1960 darbesinden sonra ordudan tasfiye edilen Emekli İnkılap Subayları (EMİNSU)’lardan biri de oydu. Yavuz Koşaner’den öğrendiğimize göre, Hasan Hilmi Bey, buna rağmen hiç hüzün duymamıştı: “27 Mayıs’ta aslında sokaklarda oynadığımızı, bayram yaptığımızı biliyoruz. Yani bugün bunu kimse inkâr edemez.” Babası hüzün duymadığı gibi bundan sonra çocuklarının da asker olmasını istemişti.
   </span>
  </p>
  <p class="2011yenimetin">
   <span>
    Bunun için, ilkokula, babasının Zonguldak Devrek’teki görevi sırasında, sonradan adı Fatih İlköğretim Okulu olacak İsmet İnönü 2. Mektebi’nde 1952-53 eğitim yılında başlayan Işık Koşaner, 1960 darbesinden sonra Kuleli Askeri Lisesi’ne kaydolmuştu. Kardeşi Yavuz Koşaner de Selimiye Ortaokulu’na girmiş, 40 gün okuyabilmiş, hastalanınca da ayrılmak durumunda kalmıştı.
   </span>
  </p>
  <p class="2011yenimetin">
   <span>
    Eğitiminin ilk iki senesini geçirdiği Devrek’te çok başarılı bir öğrenci olan Işık Koşaner’in karnesi pekiyi ile doluydu. Genelkurmay başkanlığı süresince de sergilediği gibi sakin ve uysal bir yapısı vardı onun. 1965 yılında Kara Harp Okulu’nu bitiren Koşaner, babası ordudan emekli edilmiş birisi olarak, kendisini TSK’nın en tepe noktasına taşıyacak merdivenleri tek tek çıkmaya başlayacaktı. 1966 yılında Piyade Okulu’nu bitirdi. Kara Kuvvetleri Komutanlığı bünyesinde rutin görevler üstlenen Koşaner, 1978 yılında Kara Harp Akademisi’nden mezun oldu. Artık terfilerde, onu devre arkadaşlarından bir adım öne geçirecek kurmay subaydı. Aynı yıl Genelkurmay Özel Harp Daire Başkanlığı emrinde çalışarak önemli tecrübeler elde etti.
   </span>
  </p>
  <p class="2011yenimetin">
   <span>
    Koyu bir Galatasaray taraftarı olarak bilinen Koşaner için yurtdışı görevleri de ufuk açıcıydı. Napoli’deki Güney Avrupa Müttefik Kuvvetleri Komutanlığı İstihbarat Dairesi’nde karargâh subaylığı yapan Koşaner, bundan sonra kıta ve karargâh görevleri üstlendi.
   </span>
  </p>
  <p class="2011yenimetin">
   <span>
    Genelkurmay Strateji Kuvvet Plan Dairesi’nde Kuvvet Plan ve Program Şube ile Strateji Şube Müdürlüğü, Genelkurmay Özel Harp Dairesi Kurmay Başkanlığı ve Genelkurmay Özel Kuvvetler Komutanlığı Kurmay Başkanlığı görevleri onu Genelkurmay Başkanlığı’na taşıyan özellikli görevler idi.
   </span>
  </p>
  <p class="2011yenimetin">
   <span>
    1992 yılında, şimdilerde birlikte emekliliğini talep ettiği Erdal Ceylanoğlu ve Ergenekon tutuklusu Engin Alan’la beraber tuğgeneralliğe terfi etti. Ardından Kara Kuvvetleri Lojistik Plan Daire Başkanlığı ve 1. Komando Tugay Komutanlığı görevlerini üstlendi. 1994’te, Zenica’ya gidecek Türk Barış Gücü’nün Keşif Heyeti Komutanı olarak burada incelemelerde bulunan Koşaner, 1995 yılında ise dönemin Jandarma Genel Komutanı Teoman Koman’ın elinden, Kuzey Irak bölgesinde PKK’ya karşı verdikleri başarılı mücadele nedeniyle üstün cesaret ve feragat madalyası alanlardan biri oldu. 1996’da da tümgeneral rütbesini aldı. Sırada Kara Harp Okulu Komutanlığı görevi vardı. Ardından 2000 yılında korgeneralliğe yükseldi. Bir yıl sonra ise koalisyon hükümetinde MHP’li Milli Savunma Bakanı Sabahattin Çakmakoğlu’nun müsteşarlığını yaptı. Kıbrıs Türk Barış Kuvvetleri Komutanlığı görevinde de bulunan Koşaner, 2004 yılında orgeneral olmuştu artık. Bundan sonraki görevleri TSK bünyesinde rutin görevlerdi aslında. Sırasıyla Ege Ordusu Komutanlığı ve Genelkurmay 2. Başkanlığı görevlerini üstlenen Işık Koşaner, 2006 yılındaki YAŞ’ta Jandarma Genel Komutanlığı, iki yıl sonra da Kara Kuvvetleri Komutanlığı’na atandı. Nurdan Koşaner ile evliliğinden iki çocuğu bulunan Sebahattin Işık Koşaner, Türkiye’de ilklerin yaşandığı 2010’daki YAŞ toplantısında da artık ‘ateşten gömlek’ olan Genelkurmay Başkanlığı gömleğini giyecekti. Ancak bir yıl taşıyabildi o gömleği.
   </span>
  </p>
  <p class="2011yenimetin">
   <span>
    Başlamadan biten YAŞ krizi ile Türkiye yeni bir döneme adım atıyor. Ancak kimin geldiğinden öte nasıl geldiği belirleyi olacak. Sivil otorite kanunların kendisine verdiği yetkilerin göstermelik olmadığını ve sonuna kadar kullanacağını fiilen ortaya koydu. Eskiden hükümetleri çekilmeye zorlayan komuta kademesi artık kendisi istifa etmek zorunda kalıyor.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30059-173-atesten-gomlek-bol-geldi.html), [web.archive.org (arşiv bağlantısı)](http://web.archive.org/web/20120102104859/http://www.aksiyon.com.tr:80/aksiyon/haber-30059-173-atesten-gomlek-bol-geldi.html)
