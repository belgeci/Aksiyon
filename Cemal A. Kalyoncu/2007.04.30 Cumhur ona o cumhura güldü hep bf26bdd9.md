# Cumhur ona o cumhura güldü hep

*Cemal A. Kalyoncu 2007.04.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kayseri’nin Gül ve Satoğlu gibi iki köklü ailesine mensup Abdullah Cumhur Gül, hiç beklemediği bir anda siyasete girme teklifi aldı. Hem de ‘dün’ denilecek kadar yakın bir tarihte. Gül’ün yıldızının yükseliş hikâyesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080511151708im_/http://www.aksiyon.com.tr/resim/647/35.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080511151708/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080511151708/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080511151708oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080511151708oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kayserililerin önemli özelliklerinden biridir henüz çocuk yaştaki evlatlarını sınava tabi tutmak. Sınav bildiğimiz tarzda bir sınav değildir elbet; ama çocuklarının geleceklerine yön vermesi bakımından önemlidir. Henüz çocuk yaştaki evlatlarının ticarî kabiliyetlerini anlama sınavıdır bu. Bugüne kadar görüştüğümüz Kayserililer, çocuklarını, ticarî kabiliyeti varsa birinci gruba dâhil eder, hemen hayata atılmasına imkân sağlar, yoksa, ikinci gruba katarak onlara okumalarını tavsiye ederler.
   <br>
    <br>
     Abdullah Gül de geçmişte böyle bir sınava tabi tutulmuştur. Zira çocukken, yaz aylarında dedesinin dükkânında gazoz satması istenmiş, o da ‘Buz gibi gazoooz…’ diye bağırmayı beceremeyince ikinci gruba dâhil olmuştu. 29 Ekim’de doğduğu için ikinci adı Cumhur olan Abdullah Gül’ün ikinci gruba girmesinin ‘bilinçli’ bir çaba olduğunu söylemek yanlış olmaz. Zira Abdullah Cumhur, tüccarlıktan ziyade okumaktan yanadır. Çünkü tüccarlarıyla ünlü memleketinde işadamına olan ihtiyaç kadar, ilmiye sınıfından yetişerek hizmet edecek insanlara da ihtiyaç olduğunun farkındaydı o.
     <br>
      <br/>
      ARAP KÖKENLİ DEĞİL; AMA İLMİYE SINIFINDAN
      <br/>
      <br/>
      Türkiye Cumhuriyeti’nin yeni cumhurbaşkanı adayı Abdullah Gül, Kayserili bir aileye mensuptur. Siirt’ten göç ettikleri ve Arap kökenli oldukları konusundaki bilgiler ise doğru değildir. Gül’ün büyük dedeleri Selçuklular’a kadar uzanmaktadır. Selçuklular döneminde Kayseri’de yapılan Gülük Camii ve külliyesinde hizmet etmiş, imamlık yapmıştır dedeleri. Bundan dolayı ailenin Kayseri’deki namı da Gülük İmamları’dır. 1934 yılında Soyadı Kanunu çıkınca da aile hiç başka bir unvan aramaksızın, ‘Gül’ü nüfus hanelerine yazdırır.
      <br/>
      <br/>
      Büyük dedesi Hacı Abdullah’ın ismini taşıyan Gül’e bu ismi dedesi Hayrullah Bey vermiştir. Gül’ün annesi Adeviye Hanım tarafı da köklü bir Kayserili ailesi olarak bilinen Satoğulları’na dayanmaktadır. Satoğlulları, Şeyh İbrahim Tennuri hazretlerine kadar uzanmaktadır. Aileden edindiğimiz bilgilere göre İbrahim Tennuri, ‘Âşık’ takma adıyla gizemci halk şiirleri söyleyen bir ozandır. 15. yüzyılda yaşayan ve iyi bir medrese eğitimi almış olan Tennuri, Amasya’da doğup, 1481 yılında Kayseri’de vefat etmiş. Aile ilmiye sınıfına da çok sayıda kişi yetiştirmiş. Zaten Adeviye Hanım’ın yakınları da ya üniversitelerde hocalık yapmış ya da yapmaktadır. Gazeteci-şair-yazar Abdullah Satoğlu ve Prof. Dr. Ahmet Satoğlu da bu aileden. Abdullah Gül’ün annesi, İsmail Hakkı Satoğlu’nun kızı Adeviye Hanım da lise mezunudur zaten.
      <br/>
      <br/>
      Babası Ahmet Hamdi Bey, Kayseri Tayyare Fabrikası’ndan emekli olduktan sonra çalışmaya devam etmiş, ardından kurduğu torna atölyesinde, ilerlemiş yaşına rağmen çalışmalarını sürdüren birisidir. Ahmet Hamdi Bey’in başında bulunduğu Gül ailesi, çevresinde mütedeyyin, geleneklerine bağlı, saygın bir aile olarak bilinmektedir.
      <br/>
      <br/>
      Ahmet Hamdi Bey ile Adeviye Hanım’ın evliliklerinden üç çocukları gelir dünyaya. Macit ve Hatice, ailenin Abdullah’tan sonra dünyaya gelen çocuklarıdır. Hatice Hanım, 2002 yılında AK Parti İzmir Milletvekili olan Mehmet Tekelioğlu ile evlenir. Tekelioğlu’nun bir özelliği daha vardır. Gül’ün halasının oğlu olan Mehmet Tekelioğlu, onunla birlikte Kayseri’deki fikir hareketlerinde bulunmuş, konferanslara katılmış, Büyük Doğu’dan beslenmiş kişiler arasında yer alan birisidir. Necip Fazıl Kısakürek, Büyük Doğu Fikir Kulübü’nün davetlisi olarak Kayseri’ye geldiğinde, Mehmet Tekelioğlu ile birlikte onu dinleyenler arasında yer alan Abdullah Gül de vardır. Anlatılanlara göre bu konferans Gül’ün hayatında önemli bir yer tutmaktadır.
      <br/>
      <br/>
      Ahmet Hamdi-Adeviye Gül çiftinin ilk çocuğu olarak 29 Ekim 1950 tarihinde dünyaya gelen Abdullah Gül’e, doğduğu günün hatırası olarak Cumhur (halk) adı da verilir. İsimlerin insanın hayatı üzerinde etkisi olup olmadığı başka bir tartışmanın konusudur ancak o Cumhur bugün cumhurun başı olmak için adaydır.
      <br/>
      <br/>
      YARAMAZLIĞINI HEP AFFETTİRİRMİŞ
      <br/>
      <br/>
      Abdullah doğduğunda tek partili CHP dönemi sona ermiş, Adnan Menderesli yeni bir dönem başlamıştır Türkiye’de. Küçük Abdullah da, dayısı Nazif Satoğlu’nun anlattığına göre çok haşarı, yaramaz bir çocukluk dönemi geçirir. Fakat çalışkan ve dürüstlüğü onun bu açıklarını kapatmaya yeter de artar bile. İlkokula Kayseri Gazipaşa’da başlayan Abdullah Gül, dördüncü sınıfın ikinci yarısını İzmir’de, dayılarının yanında okur. Gazeteci Fehmi Koru ile eskiye dayalı arkadaşlığı da burada başlar. Gül, ilkokuldan sonra Nazmi Toker Ortaokulu’ndan mezun olur. Daha o yıllarda sempatikliği ile arkadaşlarının da ilgisini çeker. Başarılı da bir öğrencidir.
      <br/>
      <br/>
      Okumakla tüccar olmak arasındaki o sınavı işte bu yıllarda verir. Bakan Gül, bu konuda, “Adını Kayseri’den Alanlar” kitabında gazeteci İsmail İçer’e şunları anlatmıştı: “Dedem şehirde yoğurt ve çuvalla Yamula (Yemliha) patlıcanı satardı. Yoğurtlar o zamanlarda tahta küleklerde satılırdı. Ben de yaz tatillerinde yanına gider müşterilerin evlerinden yoğurt kaplarını toplardım. Ortaokul yıllarımda yaz tatilinde dedemin dükkânının önünde 17 kiloluk yağ tenekelerinin içerisinde kalıp kalıp buzlar konur, onun içinde de sade gazoz satardık. Gazoz kapaklarını açacak alet olmadığı için bıçkı ağzı ile kapaklar açılırdı. Amcam ‘Buz gibi gazoz, otuz iki dişine keman çaldırır.’ diye bağırmamı istiyordu. Doğrusu bunda biraz zorlanıyordum. Gazozları satamamıştım. Gazozların çoğu elimde kalmıştı. Herhalde dedem o zaman ‘Bu çocuk tüccar olamaz, okusun.’ diyerek beni okutturmaya karar verdi.” Abdullah Gül’e bugün cumhurbaşkanlığı kapısını açan olay, belki de onun ticarî hayatındaki bu başarısızlığıydı!
      <br/>
      <br/>
      DENİZ GEZMİŞ GRUBU, ÜNİVERSİTEYE SOKMUYORDU
      <br/>
      <br/>
      Liseyi, Turgut Özal’ın da mezun olduğu Kayseri Lisesi’nde tamamlayan Gül, bu yıllarda çok aktif bir öğrencidir. Kayseri’de de çok canlı bir kültür hayatı vardır. Bu tarihlerde okumaya karşı aşırı merakı olan Gül’ün, kültür altyapısını o yıllarda okuduğu kitaplarla kurduğu söylenebilir. 1968’de liseyi bitiren Gül, kendini geliştirdiği için, üniversite okumak amacıyla geldiği İstanbul’da da hemen göze batar. Aslında babasının işinden dolayı mühendis olmayı istese de İstanbul Üniversitesi İktisat Fakültesi Sosyal Siyaset İşletme Bölümü’nde okumaya başlar.
      <br/>
      <br/>
      68 kuşağı diye anılan, özellikle sol gençlerin kendilerini bir rüzgâra kaptırıp savruldukları o yıllar Abdullah Gül için de çok zor geçer. Bu zor dönem hayatında öylesine hissedilir ki, 12 Mart 1971 muhtırasını tasvip etme anlamında söylemese dahi “12 Mart üniversiteleri okunur hale getirdi” demekten geri kalamayacaktır. Çünkü, İstanbul Üniversitesi’ni kontrolleri altına alan Deniz Gezmiş ve arkadaşları, Abdullah Gül ve arkadaşlarının fotoğraflarını duvarlara asarak aylarca üniversiteye girmelerini engelliyordu.
      <br/>
      <br/>
      Milli Türk Talebe Birliği, o zaman adı Muallimler Birliği olan Birlik Vakfı ile İlim Yayma Vakfı onun sık uğradığı yerlerdi. MTTB’de Ömer Öztürk’ün başkanlığı döneminde görev de almıştı. “MTTB’de çok aktif bir yaşantım olmuştu.” diyor. Öyle ki, bugünlerde pek gidemese de tiyatroya yakın ilgisinden bahseden Gül, MTTB’nin ilk tiyatro müdürü de olmuştu.
      <br/>
      <br/>
      BAYKAL İLE 33 YIL ÖNCEKİ İLK TEMAS
      <br/>
      <br/>
      Dönemin önde gelen aydınlarının konferans ve sohbetlerini kaçırmayan Gül, Sezai Karakoç, Cemil Meriç, Erol Güngör, İdris Küçükömer, Fethi Gemuhluoğlu, Necip Fazıl, Ziya Nur Aksun gibi fikir adamlarından da beslenir bu dönemlerde. Hareketli, girişken, aynı zamanda mütevazı ve dürüst kimliği ile o yıllarda da, dönemin önde gelen aydınlarının gözüne girmişti.
      <br/>
      <br/>
      Yakın arkadaşı ve Kocasinan Belediye Başkanı Bekir Yıldız’ın anlattığı bir hatıra, bugün kendisine engel çıkarmaya çalışan Deniz Baykal’la ta o günlerden başlayan bir irtibatını da ortaya çıkarıyordu. 1974 veya 75’te, MTTB’de çalışırken aralarında Maliye Bakanı Deniz Baykal’ın da olduğu bir grup CHP’li, öğrenci olaylarının nedenlerini araştırmak üzere onlarla bir görüşme yapmak ister. MTTB’liler de başında Abdullah Gül’ün olduğu on kişilik bir heyet oluşturur. MTTB’li gençler konularına o kadar vâkıftırlar ki, Gül’ün, olayın ekonomik boyutunu anlattığı ve iki saat sürmesi planlanan görüşme iki gün sürer.
      <br/>
      <br/>
      Gençlik yıllarında karate de yapan Gül, üniversiteden sonra akademik kariyerini sürdürmeyi düşünür; hocaları Prof. Dr. Nevzat Yalçıntaş ve Prof. Dr. Sabahattin Zaim’den de bu konuda teşvik görür.
      <br/>
      <br/>
      1976’dan başlamak üzere Türkiye tekrar bir gerginlik içerisine girer. Bu sefer başrolde işçi olayları vardır. Gül, bu dönemi, Milli Kültür Vakfı’ndan aldığı bursla doktora çalışması yapmak üzere İngiltere’de geçirir. Fehmi Koru ve Şükrü Karatepe ile birliktedir burada. Gül, Exeter Üniversitesi’nde okur. Burada da aktif rol üstlenir. Müslüman Öğrenciler Birliği bünyesinde (FOSIS) Türk öğrencilere yönelik yardımlaşma derneği TÜRKYAR’ın kurucularından biri olur.
      <br/>
      <br/>
      CEZAEVİ TECRÜBESİ DE TAMAM!
      <br/>
      <br/>
      Doktora çalışmasını Prof. Yalçıntaş’ın danışmanlığında Türkiye ile İslam Ülkeleri Arasındaki Ekonomik İlişkilerin Gelişimi üzerine yapan Gül, İngiltere’den döndükten sonra da 1977-83 yılları arasında Sakarya Üniversitesi Endüstri Mühendisliği Bölümü’nde görev yapar.
      <br/>
      <br/>
      Gül, 1980 yılında, 12 Eylül’den birkaç hafta önce  dünyaevine girer. 12 Eylül olduğunda, yeni evli Abdullah Gül, Erenköy’deki evinden alınarak Sancak Hareketi kapsamında Metris Cezaevi’ne gönderilir. Böylece o da cezaevine düşerek, kariyerinde bu noktadaki eksikliği tamamlamış olur! Evliliğini, bir yıl nişanlı kaldığı ve bir akraba düğününde gördüğü Hayrünisa (Özyurt) Hanım’la yapan Gül’ün bu evlilikten Mehmet Emre, Kübra ve Ahmet Münir adında çocukları dünyaya gelir.
      <br/>
      <br/>
      Türkiye’de, Turgut Özal’ın ANAP’ı iktidara gelirken Abdullah Gül de İslam Kalkınma Bankası’nın yolunu tutar. Bankanın araştırma bölümünün başındaki Yalçıntaş’ın davetiyle gittiği Cidde’de sekiz yıl ekonomi uzmanı olarak çalışan Gül, 1991’de oğlunun sünneti için Türkiye’de bulunduğu sırada, bugün kendisine Türkiye Cumhuriyeti’nin 11. cumhurbaşkanı olma yolunu açan bir teklifle karşılaşır. Onu da Nevzat Yalçıntaş’tan dinleyelim: “Bir gün üniversiteden çıktım, baktım karşımda Abdullah Gül. Yaz ayları. ‘Sen Hicaz’da değil miydin?’ dedim. ‘Geldim Hocam. Size bir şey danışmak, istişare etmek, izninizi almak istiyorum. Odanıza çıkabilir miyiz?’ dedi. ‘Konu karmaşıksa çıkalım, değilse ayaküstü söyle. Ben seni tanıyorum, sen beni tanıyorsun.’ dedim. ‘Refah Partisi’nden teklif geldi. Ben danışmam lazım dedim. Size danışacağımı da biliyorlar.’ dedi.”
      <br/>
      <br/>
      Eski hocası, orada kendisine kazanamama ihtimaline karşı bankaya geri dönme ihtimali ile teklifin nereden geldiği ve kendisinin adaylık için nereyi düşündüğünü sorar: “Kayseri dedi. O zaman bunun için uzun uzun konuşmaya gerek yok. Gireceksin, girmelisin’ dedim. ‘Peki hocam o zaman Cidde’ye gidip eşyalarımı toplayayım’ dedi. ‘Asla’ dedim ‘Derhal gideceksin Ankara’ya.” Yalçıntaş orada Abdullah Gül’e Süleyman Demirel’in bir sözünü de hatırlatmadan edemez: “Siyasette 24 saatte çok şey değişir.” Nevzat Hoca, orada bir hata yaptığını da şu sözlerle anlatmaktadır şimdi: “Bir dakika bir dakika dur!’ dedim arkasından. Döndü. ‘Abdullah paran var mı?’ dedim. Benim hatam o. Kayseriliye paran var mı diye sorulur mu? Güldü. ‘Hocam teşekkür ederim. Param var.’ dedi. Sonra aday oldu. Ankaralı ve Kayserililere sorulmaz bu sorular tabii.”
      <br/>
      <br/>
      16 YIL ÖNCE BAŞLAYAN SİYASET
      <br/>
      <br/>
      Böylece Gül’ün hayatında, belki de daha önceden aklından dahi geçirmediği bir süreç başlar. 20 Ekim 1991 tarihindeki erken genel seçimlerde Gül, babasının 1973 yılında Milli Selamet Partisi’nden 8. sırada aday gösterilip de kazanamadığı seçimleri, 1. sırada aday gösterilerek kazanır ve Refah Partisi’nden Meclis’e girer. Bundan sonraki seçimlerde de TBMM’nin müdavimlerinden biri olur. 1995, 1999 ve 2002 seçimlerinde de Meclis’te bulunur. Meclis’te bulunduğu süreçlerde üstlendiği görevlerle Türkiye’yi daha çok yurtdışında temsil eder. RP, 1995 seçimlerinde 6 milyon oy alarak birinci parti çıkınca, 1996’da kurulan Necmettin Erbakan’ın başkanlığındaki 54. Refahyol Hükümeti’nde Abdullah Gül de devlet bakanlığı ve hükümet sözcülüğü görevini yürütür.
      <br/>
      <br/>
      Gül, tebessüm eden hali, sempatik tavırları ve ikili diyaloglardaki başarısı ile herkesin takdirini kazanır. Fakat 1997’de Refahyol Hükümeti tarihin affetmeyeceği bir manevrayla yüz yüze kalır. 28 Şubat’tır bu sürecin adı. Demokratik olmayan, hatta Mümtaz’er Türköne gibi siyaset bilimcilerin ‘çete işi’ diye tanımladığı sürecin sonunda Refahyol iktidardan düşürüldüğü gibi, RP de kapatılır. Abdullah Gül’ün yeni adresi, yeni kurulan Fazilet Partisi olur. Teşkilattaki arkadaşlarının da talebiyle 14 Mayıs 2000’deki Fazilet Partisi 1. Olağan Büyük Kongresi’nde genel başkanlık için Recai Kutan’la yarışan Gül, 521 oy alır; Kutan’ın oyu 633’tür.
      <br/>
      <br/>
      GÜL’ÜN ÜÇÜNCÜ PARTİSİ
      <br/>
      <br/>
      1991 yılında girdiği siyasette, 2000 yılına kadarki kısa sürede politika yaptığı iki partisi de kapatılmıştır. Bunun üzerine Gül de, kuruculardan olarak Recep Tayyip Erdoğan ve arkadaşları ile kurdukları Adalet ve Kalkınma Partisi’nde ile yola devam etme kararı alır. AK Parti 3 Kasım 2002 seçimlerinden büyük zaferle çıkar. Erdoğan ise okuduğu bir şiir yüzünden o dönemde Meclis’e giremediği için, yol arkadaşlarından ayrı kalır ve hükümeti kurma görevi Abdullah Gül’e verilir. 58. Hükümet’in başbakanıdır o artık. 9 Mart’ta Siirt seçimlerinin yenilenmesi üzerine Tayyip Erdoğan Meclis’e girince, Abdullah Gül istifa eder ve kabineyi kurma görevi Erdoğan’a verilir.
      <br/>
      <br/>
      Gül, 59. Hükümet’te başbakan yardımcısı ve dışişleri bakanı olarak, özellikle Avrupa Birliği nezdinde önemli çalışmalara imza atar. Ve 24 Nisan 2007 tarihinde, Başbakan Erdoğan, uzun bir süreç neticesinde Abdullah Cumhur Gül’ü cumhurun başkanlığı için aday olarak açıklar. Muhalefet, cumhurbaşkanlığı bu ülkede sanki belirli zümrelerin tekelindeymiş gibi çağdışı bir kampanya yürütür. Ama 29 Ekim 1950’de, bir Cumhuriyet Bayramı’nda doğan Abdullah Gül’ün kaderinde cumhurbaşkanı olmak var gibidir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27300), [web.archive.org (arşiv bağlantısı)](http://web.archive.org/web/20080511151708/http://www.aksiyon.com.tr:80/detay.php?id=27300)
