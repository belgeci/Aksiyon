# Herkesin bir robot arkadaşı olacak

*Cemal A. Kalyoncu 2003.06.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir Sibernetik Kürsüsü bile kuramayan Türkiye'nin nadir sibernetikçilerinden olan Dr. Toygar Akman, bu alanda, dünyada, çiçeklerle bile iletişim kurmanın başarıldığını, 50 yıl içerisinde her insanın bir robot arkadaşı olacağını söylüyor.
  </font>
 </div>
 <div id="newsText">
  <font class="detail-text">
   Teknolojik gelişmelerin bir tek amacı var: İnsanoğlunun hayatını kolaylaştırmak. Sibernetik bilimi de insanoğluna kolaylık sağlayan bir bilim. Hayatımıza gireli hayli zaman oldu. Ancak daha katedeceği yol çok uzun. Prof. Dr. İsmet Giritli ile birlikte bu alanda çaba sarfetmiş Türkiye"deki ender bilim adamlarından biri olan Dr. Toygar Akman, "Çok değil, 50 yıl sonra herkesin bir robot arkadaşı olacak" diyerek, değil önümüzdeki 100 yılı, 10 yılları bile değerlendirmenin çok zor olduğu gelecek yıllarda nelerle karşılaşacağımıza ışık tutuyor.
   <br/>
   <br/>
   Sibernetik kelimesini ilk kullanan eski Yunanlı filozof Platon. Kelimenin kökü de Yunanca ve "kübernetes"ten geliyor. Kübernetes, gemiyi yöneten dümenci anlamında kullanılmış burada. Kelime üzerine daha sonra farklı bilim adamları da yoğunlaşmış ve bugünkü anlamı yüklenmiş ona. Biz Türkler de, Fransızcası dilimize daha yatkın olduğu için sibernetik ifadesini kullanmışız geçen zaman içinde. Peki sibernetik nedir? İnsanoğluna nasıl bir faydası vardır? Ya da sibernetik korkulacak bir şey midir? Dünya sibernetik konusunda neleri konuşuyor? Biz neden 1972 yılında gündeme almamıza rağmen, üniversitelerimizde bir sibernetik kürsüsü bile kuramadık?
   <br/>
   <br/>
   İnsan ile makinaların yönetimi olarak başlayan sibernetik bugün makineden-insana, insandan-insana, makineden-insana-makineye şeklinde geniş bir çalışma alanını kapsıyor. Söz; hukuk tahsilinin yanısıra, Hitler"in Almanyasından kaçıp Türkiye"ye gelen Prof. Peters"in yanında deneysel psikoloji konusunda ikinci eğitimini yapan, ardından Hilmi Ziya Ülken"in denetiminde sistematik felsefe kürsüsünde üçüncü eğitimini alan ve sibernetik konusunda on dördüncü kitabını (Sibernetik, Dünü, Bugünü, Yarını-Kaknüs Yayınları) yayınlayan Dr. Toygar Akman"ın:
   <br/>
   <br/>
   - Sibernetik konusunda Türkiye neden geride kaldı?
   <br/>
   <br/>
   Türkiye"de birçok üniversitede seminerler yaptım, konferanslar verdim, çeşitli kompüter ve bilgisayar kongrelerine katıldım. Fakat maalesef, ülkemizde sibernetik kürsülerinin kurulmasını sağlayamadım. Sibernetikle ilgili Türkiye"de iki büyük kongreye katıldım. Biri Selçuklulardan bu yana ilk kez toplanan Türk Hukuk Kongresi. 1972"de yapıldı. Ben orada "Sibernetik ve Hukuk" diye bir bildiri sundum. Hem büyük ilgi gördü, hem eleştirildi. Çünkü, bu konuda yarın öbür gün yargı makinalarının kurulacağını söyledim. Yarın hakimlere gerek kalmayacağını iddia ettim. Yargıtay üyeleri filan var orada.
   <br/>
   <br/>
   - 30 yıl önce...
   <br/>
   <br/>
   Evet. "Vay efendim nasıl söylersin bunları, hakimin takdir hakkı varmış, onlar makinaları kullanabilirlermiş ama makinelerin kendilerine hükmetmelerine tahammül edemezlermiş." "Hükmetme değil" dedim, "isabetli ve seri karar vermek." Ve orada şunu anlattım. İnsan gözünün çalışma gücü 25 wattır. Rahmetli Ayhan Songar"ın çok güzel bir örneği vardır. Bu 25 wat gücü ile bu insanoğlu 5 km. ötedeki bir mum ışığını görür. Beş kilometrenin bir metre ötesinde ise göremez o ışığı. Ama sibernetikçilerin hazırlayıp uzaya attıkları o uydulardan biri gitti, ayın arka yüzünün fotoğrafını çekti, gönderdi. Hem de sıfır virgül sol tarafında 16 tane sıfır olan 1 wat gücü ile gönderdi. "Var mı bu kadar ayrıntıya girme gücünüz sizin?" dedim. Takdir hakkı dediğiniz nedir? Kanunların açık bıraktığı konularda hakimin daha ayrıntıya girerek karar verme gücü. "O kadar düşük wata inebilecek misiniz?" dedim. O zaman Anayasa Mahkemesi Başkanı olan Muhittin Taylan ve Barolar Birliği Başkanı Faruk Eren de beni çok destekledi. "Bir seminer yapalım" dediler. Ve 1975 yılında Ankara"da dört gün süren bir seminer yaptık. Anayasa Mahkemesi, Yargıtay, Danıştay, Askeri Yargıtay, Ankara Üniversitesi profesörleri, Ayhan Songar İstanbul Üniversitesi"nden, benim sibernetikçi dostlarım... Dört gün süren seminer sonunda derhal sibernetik sistemle, elektronik teknolojiyle ilgilenilmesine ve adli sicillerin kayıtlarının elektronik makinelerle tutulmasına karar verildi. Ancak gelişmeler hiç de beklendiği gibi olmadı. Bu karardan 28 yıl sonra adli siciller elektronik makineye geçirildi ve nüfus kayıtları MERNİS (Merkezi Nüfus İdaresi Sistemi) daha yeni kuruldu.
   <br/>
   <br/>
   - Neden o kadar destek almanıza rağmen gerçekleşmedi peki?
   <br/>
   <br/>
   Bir defa üniversite öğretim üyelerine ters geldi sibernetik kelimesi. "Efendim elektronik teknoloji var. Ne demek sibernetik?" dediler. Elektronik teknoloji bir makina, makina yapısı. Onun sistemi sibernetik. Şimdi elektronik makinayı, kompüteri benim sekreterim benden daha iyi kullanıyor. Yani o bu konuda daha mı uzman demek? Siz konuya eğildiğiniz zaman sibernetik gelişmelerde öyle olaylarla karşılaşıyorsunuz ki donup kalıyorsunuz. Sibernetik yalnız insanla makina, makina ile insan değil. İnsanla insan, insanla bitki arasındaki alışverişi de ortaya çıkartıyor.
   <br/>
   <br/>
   Bitki, katili bildi
   <br/>
   <br/>
   - Bitkilerle yapılmış bir deneyi aktarıyorsunuz kitabınızda...
   <br/>
   <br/>
   Evet bitkiler katilin kim olduğunu buluyor bu deneyde. Sibernetik ve elektronik uzmanları insan-bitki haberleşmesi konusunu araştırıyorlar. Sibernetikçi Lyall Watson bu konuyu açıklayan kitabında anlatıyor bunu. Watson kendi çalışmalarını yürüttüğü sıralarda bitkilerin, yalnızca çevrelerindeki öteki yaşam türlerine tepkide bulunmakla kalmayıp, bu tepkiyi oluşturan koşulları hatırlama yeteneğinde olduklarını düşündürecek durumlarla karşılaştığını söylüyor. Ve bir salon oyunu olan Katil Kim oyununu bitkisel düzeyde oynuyor. Oyunun kurallarına göre, gelişi güzel altı kişi seçiliyor ve ne yapacakları açıklanıyor. Oyuncular kura çekiyor ve üstü işaretli kartı çekmiş olan "katil rölü"ne giriyor. Ancak kimliğini gizli tutuyor. Herhangi bir türden, ancak ikisi de aynı cinsten olmak koşuluyla, iki saksı bitkisi, bir odaya konuyor ve oyuncuların her biri teker teker odaya girerek, bitkilerle on dakika geçiriyorlar. Sırası geldiğinde "katil", bitkilerden birine istediği biçimde saldırıp, onu ağır yaralıyor. Böylece test süresi dolduğunda, cinayet işlenmiş, bitki de yaprakları paramparça edilerek ağır yaralanmış, hatta öldürülmüş olarak yerde yatıyor. Daha sonra saldırıya uğramamış olan bitki, bir elektroansefalografa ya da poligrafa bağlanıyor. Oyuna katılmış olan altı kişi sırayla bitkinin yanına gelip bir süre kalıyor. Bunların beşine bitki hiçbir tepki göstermiyor. Ancak suçlu olan altıncı kişiyle karşılaştığından itibaren, kayıt şeridi sinyaller göndermeye başlıyor. Yine Florida"da yürütülen bir deneyde de saksı içindeki sıklamen, altı şüpheli kişinin ikisini birden suçluyor. Sonra anlaşılıyor ki, gerçek suçlu ile beraber siklamenin suçladığı diğer kişi, deneye gelmeden önce, bahçesindeki çimleri kırpmakla uğraşmıştır.
   <br/>
   <br/>
   Japonya"da da, yine bir elektronik mühendisi Dr. Ken Hashimoto"nun bitkilerle kurduğu bir "bilgi alış veriş deneyi" mevcut. Modüle edilmiş Japoncayla konuşan Bayan Hashimoto"ya bitki, "Modüle Edilmiş Kaktüsçe" ile karşılık veriyor. Hashimotolar, bitkileriyle öyle yakınlık kuruyorlar ki ona sayı saymasını ve 20"ye kadar toplama yapmasını öğretiyorlar. İki ile ikinin toplamının kaç ettiği sorulup, grafiğe dönüştürüldüğünde, belirgin ve birbirlerine bağlı "dört tepe oluşturan" seslerle karşılık veriyor bitki.
   <br/>
   <br/>
   - Gerçekten inanması güç...
   <br/>
   <br/>
   Sibernetiğin elinde en mühim aleti bilgi. Bilgiyi kullanıyor araç olarak ama bu bilgiyi en küçük birimlere indiriyor. Yalnız şu var, bilginin kendisinin ne olduğunu bilmiyoruz. Hani elekrtik, wat, volt biliyoruz, herşeyini biliyoruz ancak bilginin kendisini bilemiyoruz. Mesela son 20 yıldır çalışmalarda proteinin bir bilgi bilimi olduğu ortaya çıktı.
   <br/>
   <br/>
   - Anlaşılan sibernetik çok geniş bir alanı içine alıyor ve hiç tahmin etmediğimiz yerlerde karşımıza çıkıyor. Tam bu aşamada sibernetik nedir diye bir soru soralım size?
   <br/>
   <br/>
   Bu bilim II. Dünya Savaşı"nda, Harvard Üniversitesi Tıp Fakültesi profesörlerinden Dr. Cannon"un evinde her ay düzenlenen bilimsel toplantılar yapılıncaya kadar bir daha bilim ışığına çıkmamıştı. O toplantıda, matematikçi Norbert Wiener ile Dr. Bigelow, Tıp Fakültesi"nde Fizyoloji Profesörü olan Dr. Rosenblueth de vardı. Fikir jimnastiği yapıyorlar. Tabii II. Dünya Harbi"nin en büyük silahları ağır bombardıman uçakları. Bu uçaklar nasıl düşürülür diye. Bu uçaktan fırlayan mermi uçağın neresinde patlamalıdır falan gibi konuşuyorlar. Orada "otomatik pilot" devreye girer diye bir söz söyleniyor. Ve bu, onların kafasında bir ışık çakıyor. "Kalbimiz kendi kendine çalışıyorsa, biz niye makinalarda kendi kendine bir idare etme sistemini kurmuyoruz?" diyorlar. Kendi kendine yönetim olduğu için de adı sibernetik oluyor.
   <br/>
   <br/>
   Sibernetik makinaların yönetimi. Artık makineden insana yönetim fikri daha gelişiyor. Hatta öyle anlam kazanıyor ki, makinadan-insana, insandan-makinaya, insandan-insana, makinadan-insana-makineye şeklinde geniş bir çalışma alanı var artık. Japonların bitki örneğiyle de en son bitkiden makineye geliyor. Ama sibernetiğin gelişmesi, bir ara Papanın zoruyla durduruldu. Yarın onu mutlaka uygulayacaklardır. İleride siborg olacaktır, yani sibernetik organizma.
   <br/>
   <br/>
   "Papa karşı çıktı"
   <br/>
   <br/>
   - Sinemaya da aktarıldı bu tür çalışmalar değil mi?
   <br/>
   <br/>
   Ama onlarda biraz fantastik şeyler var. Matrix"te mesela... Orada çok az sibernetik var. Sadece internet var. Matrix"te öyle büyük saçmalıklar var ki... Bir defa Matrix"te herşey var. Descartes var, Nietsche var, Karl Marx var. Mistisizm var. Yani bir çok şeyi almış bir torbanın içine koymuşsunuz. Aşure yapacağım derken çorba olmuş, bana sorarsanız. Ama Uzay Yolu Macerası sibernetiktir. 2010 sibernetiktir. Temas diye bir film vardı, o sibernetiktir. Contact (Mesaj) filmi sibernetiktir.
   <br/>
   <br/>
   Bilim adamları insan beyni ile bir kompüteri bütünleştirmeye çalışıyor artık. Bu bütünleşme sonunda beynin birşeyi yalnız düşünmesi yetecektir. Kompüter, o çeşitli merkezleri ile beyin düşünmelerini algılayacak ve hemen uygulamaya geçecek. Nitekim ben Belçika"ya gittiğim günlerde bu tartışılıyordu. Kompüterle beyni birleştirelim, bir siborg yaratalım; ama ne olacak bu? Bunu biz vatandaşlığa kaydedecek miyiz? Bunun bir nüfus kaydı olacak mı? Ya üstün zekalı olur ve dünyayı yönetmeye kalkarsa ne olacak.. gibi tartışmalar yapılıyordu. Sonra Papa"nın karşı çıktığı söylendi. Onun için duruldu bu çalışmalar.
   <br/>
   <br/>
   - Papa ne zaman karşı çıktı buna?
   <br/>
   <br/>
   1975 yılında. Durduruldu aşağı yukarı. Ama yandan yandan çalışılıyor. Mesela yapay dölleme yapıldı falan. Yani beyinle ilişkin başka çalışmalar oldu. Marvin Minski diye Amerika"da bir adam var. Yedi tane profesör ona asistanlık yapıyor. Beynin kompüterle birleştirilmesini başka şekilde tamamladı. Yatıyorsunuz bir yere, kompüter ile beyin dalganız arasında bir ilişki kuruluyor. Sizin beyninizdeki bütün dalgaları kompüter alıyor, alıyor, alıyor ve giriyor beyninize. Bir süre sonra beyninizin bir kopyası kompütere geçmiş oluyor. Şimdi bunu bir kademe daha öteye götürdüler. Aynı kompütere başka beyinlerden alınan bilgileri de yükleyerek daha güçlü hale sokmaya çalıştılar. 5-6 kişinin düşüncesine sahip olan bir makinanın karar verme gücünü düşünün.
   <br/>
   <br/>
   - Yakın bir gelecekte neler olacak bu alanda sizce?
   <br/>
   <br/>
   Maalesef sibernetik kürsülerinin kurulmasını kabul etmediğimiz sürece biz hep 50 sene arkadan takip edeceğiz bu gelişmeleri. Dünyadaki gelişmeleri tespit etmek mümkün değilse de, yalnız sibernetikçilerin söylediği şey, çok değil 50 sene sonra herkesin bir robot arkadaşı olacak; sizden daha çabuk karar veren, sizinle konuşan. Bakın çeviri yapıyor kompüterler. Sözle algılıyor ve yazı ile veriyor. Yarın sözle algılayıp sözle size cevap verenler çıkacak.
   <br/>
   <br/>
   - Türkiye"nin bu konuda geri kalmasının sebebi nedir size göre?
   <br/>
   <br/>
   Maalesef üniversitelerimiz ilgilenmediler. Yani zorla sokamazsınız ki. YÖK"ün de belirli şeyleri var. YÖK ne derse, o olur!
   <br/>
   <br/>
   - İnternetle ilgili de "internet soyu" diye bir tanımlama yapılıyor. Siber aile kavramı, işte net kuşağı deniyor?
   <br/>
   <br/>
   Benim endişem, çocuklar kopmaya başladı şimdi. Kendilerine has bir dil oluşturmaya başladılar. Net kuşağı birbirleri ile konuşuyor ve sizden kopuyor. Orada siber aşk, siber seks tehlikesi olacak, çocuğu makinenin elinden alamayacaksın. Amerikalıların, İngilizlerin bu korkusu var. Fransa"yı da sardı bu korku. Ve sakıncalı alanlara virüs sokmaya başladılar.
   <br/>
   <br/>
   - Peki sibernetikten korkmak gerekiyor mu?
   <br/>
   <br/>
   Hayır, hiç korkmayın. Bunu yapan insanoğlu zaten. Şarteli kapatırsın, biter.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-10619-34-herkesin-bir-robot-arkadasi-olacak.html), [web.archive.org (arşiv bağlantısı)](http://web.archive.org/web/20120219055156/http://www.aksiyon.com.tr:80/aksiyon/haber-10619-34-herkesin-bir-robot-arkadasi-olacak.html)
