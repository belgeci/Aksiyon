# Köklerin peşinde iki hayat

*Cemal A. Kalyoncu 1999.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yaptığı işi hobiye dönüştürebilen ya da işi hobisi olanlar kendilerini şanslı saymakta haklı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807122818im_/http://www.aksiyon.com.tr/resim/237/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İş hayatına atıldığınızda hemen yakalayabilmek mümkün olmasının yanında Nermin Bezmen gibi, birçok iş yaptıktan sonra da kendini ifade edebilecek ‘asıl’ işi bulmak mümkün. İş dünyasına yönetici sekreterliği ile girip idarecilikle noktaladıktan sonra kendisini resim, Türk el sanatları, şiir ve nihayet yazı yazmaya veren Nermin Hanım, Çar’ın muhafız alayında görevli Kırım asıllı Rus subayı Kurt Seyit’in torunu. 1980’de eşiyle beraber Bezmen’lerin işlerinden el çektikten sonra kendini verdiği yazarlıkla özellikle anne tarafından köklerinin peşine düşen Nermin Hanım, dedesi Kurt Seyit’in babası Mirza Mehmet Eminof’lara kadar vardırdığı aile hikayesini iki eserde kitaplaştırmıştı 1992’de. Birinci kitapta 1916’nın karlı bir Moskova gecesi dedesi Kurt Seyit’in hayatına giren Beyaz Rus Shura ile yaşamaya başladığı aşkı ve birlikte 1918 Bolşevik Devrimi öncesi, ordunun Karpatlar Cephesi’nde bozguna uğraması sonucu dağılması ile Kurt Seyit’in St. Petersburg’a dönüşü ve Shura ile birlikte önce Sinop’a, sonra da İstanbul’a sürüklenişini anlatır. Kitabında anneannesi Murka’dan dinlediği beş klasör dolusu anının yanında tamamen tarihi gerçekleri fon olarak kullanan Nermin Hanım, bunun için bin ikiyüz kitap ve mecmua tarar. Kitap şimdilerde yirmialtıncı baskıya ulaşmış. Ve Türkiye’den tv filmi teklifi yanında Hollywood’dan da Amerikan—Rus ortak yapımı film teklifi almış. Ama çeşitli nedenlerle bu projeler hayata geçmemiş. Nermin Hanım, bu konuda ‘aman film olsun da ne olursa olsun gibi eskisi kadar arsız olmasa’ bile tekliflere hâlen açık. Dedesi Kurt Seyit 1918’de geldiği Sinop’ta bir yıl kalır Shura ile beraber. Oradan İstanbul’a geçerler. Osmanlı adına savaşa katılmak ister ancak Rusya’dan geldiği için buna izin verilmez. Sonra İstanbul’da çamaşırhanede getir—götür işleriyle girdiği çalışma dünyasında varyeteli restoranlar açar, Altın Kum Plajı’nı bir Rum ortağı ile birlikte işletir. Atatürk’ün onun işlettiği yerlere gelmesi ile ayaküstü muhabbetleri olur. Kurt Seyit 1923’te Nermin Bezmen’in anneannesi Murka ile evlenir. Bu evlilikten Nermin Hanım’ın annesi Leman ile teyzesi Şükran doğar. Kurt Seyit’in kardeşleri Osman, Havva ve Mahmut kaldıkları Kırım’da öldürülürken. Nermin Hanım’ın anne tarafından dedesi Kurt Seyit Rus ordusu adına, baba tarafından dedesi Yüzbaşı Ali Nihat ise Osmanlı Ordusu’nda karşı karşıya savaşır Karpatlar’da. Ali Nihat esir düşer, iki sene Sibirya’da kalır. Baba tarafından onbir göbektir İstanbullu olan Nermin Hanım işte bu Ali Nihat’ın oğlu Vedat (Ulus) ile Kurt Seyit’in kızı Leman Hanım’ın evliliğinden doğan ikinci çocuktur (1954). Diğerleri 1944’te doğan Korhan ve 1959’da dünyaya gelen Yeşim’dir. Bugün Nermin Hanım’ın ailesinde hayattaki en yaşlı kişi olan Leman Hanım da anne tarafından 1892’de Romanya’dan İstanbul’a göçle gelen bir aileye mensuptur. Anne ve babası tarafından göçü yaşamış olan Nermin Bezmen, anneannesinin köklerini de Mengene göçmenleri adıyla kitaplaştırır. Dedesinin köklerini araştırırken gazetelere ilan vererek Kırım’da Eminof soyadlı kişiler arayan Bezmen, bu arayışına da cevap bulur. Büyükbabası Mirza Eminof’un kardeşinin torunlarının izine de rastlar. Babası Vedat Ulus ve ailesini ise araştırmış fakat henüz kağıda dökmemiştir.
   <br>
    <br>
     1980, aile için kritik yıl
     <br/>
     <br/>
     Babası Vedat Bey’in Emlak Kredi Bankası’nda fen eksper şefi olması sebebiyle aile birçok Anadolu kentini dolaşır. Küçük Nermin Antalya’da doğar ve henüz kırk günlükken aile Çanakkale’nin yolunu tutar. Buradaki üç yılın ardından küçük Nermin’in ilkokula başlayacağı Balıkesir’e göç edilir. Sonra babasının tayini Tekirdağ’a çıkar ama Vedat Bey aileyi Tekirdağ’a götürmez, İstanbul’da bırakır. Küçük Nermin Maçka İlkokulunu bitirdikten sonra Atatürk Kız Lisesi’ne gider. Son sınıfta Amerika’dan burs kazanır. Amerika dönüşünde İstanbul Üniversitesi Sultanahmet Sevk ve İdarecilik Yüksek Okulu’na gider, 1974’te mezun olur. Üniversite birinci sınıfta iken, daha sonra hayatının dönüm noktası olacak işine başlar. Pamir Bezmen’in başında olduğu Ambalaj Sanayi (Tasaş)’ta Pamir Bey'in sekreteri olur. Beceriksiz olmasına rağmen kovulmaz: “İlk günlerde nasıl işten atılmadan tutundum, bilemiyorum. Dehşetengiz beceriksiz bir elemandım.” Tutunmasının sebebi 1975’te yapacağı evlilikte olsa gerek. O yıl Bezmen ailesine gelin gider. Aynı şirket içinde kurulan marketler zincirinde satınalma ve pazarlama müdürlüğünü yürütür. 1980’e gelindiğinde Bezmen ailesinde kıran kırana bir mücadele yaşanır. Pamir ve Nermin Bezmen bu mücadelenin içinde yer alıp almamak üzere bir karar vermek zorunda kalırlar: “1980’lerde hoş olmayan olaylar oldu. Kıran kırana mücadele yaşanacağı bir devreye girecektik. Türkiye ekonomisindeki sıkıntıların iş hayatına getirdiği zorlukların yanında aile içinde ortaya çıkan bazı huzursuzluklara karşı da ya sindirici olmak ya da kibarca kenara çekilmek gerekecekti. Biz Pamir’le oturup yaşam tarzımız ve ihtiyaçlarımıza baktık ve hiçbir şeyin bu kadar insan yiyici olmayı gerektirmediğine karar verdik. Pamir’le beraber aktif iş hayatından çekildik.”
     <br/>
     <br/>
     1936’da dünyaya gelen Pamir Bey, Bezmen ailesinin 1980’lerde yaşadığı o sıkıntılardan böylesine bir karar vererek çalkantılı dönemi aşmayı başarır. Hayattaki en yaşlı Bezmen olan firari işadamı Halil’in de babası Fuat Bey’in kardeşi Şermin Hanım’la Cazım Bezmen’in çocuğu olan Pamir Bey, Robert Kolej mezunu. Amerikan Oklahoma State Üniversitesi’nde Endüstri Mühendisliği ve yöneticilik okur. 1980’e kadar daha çok aile şirketlerinde yönetim kurulu üyesi veya başkanlığı yapan Pamir Bezmen, 80 sonrası Bezmen ailesinden ayrılıp başka işlere yönelme kararı verdikten sonra Pamaş’ta, ardından da Rabak’ta yönetim kurulu üyeliği yapar. Cent okulları başkan yardımcılığında da bulunur. Eşi Nermin Hanım’la beraber aile şecerelerini çıkarmaya başlar. Nermin Hanım’ın ailesinin kitaplaştırılmasından sonra şimdi de dört senedir üzerinde çalışma yaptıkları Bezmen ailesinin köklerini araştırıyorlar. 1550—1600’lü yıllara kadar bulabildikleri Bezmen ailesinin izleri Pamir Bey’in annesi Ayşe Şermin Hanım tarafından İtalya’nın Livorno’suna kadar dayanıyor. En son ulaşılabilen isim Abdullah Çelebi ve onun oğlu Osman bin Abdullah Çelebi. Anne tarafı Selanik üzerinden İtalya’ya gitmiş. Babası Cazım Bey’in ailesinin de Girit’in yanında Venedik ve Cenevizliler’in hakim olduğu bir adacık olan Spinalonga'dan Venedik’e gittiklerini tespit ediyorlar.
     <br/>
     <br/>
     Terakki Mektebi’ni kuran aile
     <br/>
     <br/>
     Aileden olsun olmasın bu işlerle uğraştıklarını duyanlar ellerindeki bilgileri onlara ulaştırıyor. Bunun yanında Nermin Hanım biraz ihmal etse de Pamir Bey öğrendiği Osmanlıca sayesinde bu kaynaklardan da araştırma yapıyor. Osmanlı Arşivleri’ne girme izni bulunan Pamir Bezmen’in bir de yardımcısı var: eski Türkçe hocası. Onunla beraber arşivlerde iz sürüyorlar. Türkçe kaynaklar yok denecek kadar az olduğu için daha çok yabancı ve Osmanlıca eserler kaynak teşkil ediyor. 1600’lerde Livorno’dan İstanbul’a ilk gelen Osman bin Abdullah Çelebi 4. Murat’ın ibrikçibaşısı oluyor. Daha sonra padişahın da müsaadesiyle 1660’larda Selanik’e göç ediyor. Ailede 1600’lerden bugüne kadar tespit edilenler genelde tüccarlık yapıyor. Ama renkli karakterler de çıkmıyor değil. Mesela Pamir Bey’in büyük dayısı Mehmet Esat Mevlevi Şeyhi. Araştırıp mezarını da bulmuş Pamir Bey, Galata Mevlevihanesi’nin bahçesinde. Mehmet Esat Efendi’nin kızkardeşi Vedia Hanım, Pamir Bey’in anneannesi. Mehmet Esat Efendi’nin babası ise zamanın büyük tüccarlarından Refik Recep. Kapancılar’la beraber Terakki Okulu’nu Selanik’te kuran kişidir. Sonradan Şişli’ye taşınınca Şişli Terakki oluyor okulun ismi. Hazır söz okul kurmaktan açılmışken, Pamir Bezmen’in anlattığına göre aile hep okul kurmuş. Gene Bezmen ailesinin akrabası Telci ailesinden Emine Hanım (akrabalık, Fuat Bey’in babası, Pamir Bey’in de dedesi Halil Ali Bezmen’in kardeşinin Telci ailesine gelin olmasıyla kuruluyor. Geçen aylarda vefat eden Gülçin Telci işte bu aileden ve Pamir Bezmen’in kuzeni) Terakki Mektebi’ne 1800’lü yıllarda biri kızlar bölümü olmak üzere iki bina hediye ediyor. 1889’da İstanbul’a gelen büyükbaba Halil Ali Bezmen, Atatürk’ün de okul arkadaşı. Şimdi üniversitesi açılacak olan o Terakki Mektebini İstanbul’a getirip açan da Halil Ali Bezmen. Halil Ali’nin Vedia Hanım’la evliliğinden üç çocuğu oluyor. Refik, Fuat ve Şermin. Refik Bey’in Atiye Hanım’la evliliğinden Vedia ve Emine adlı iki çocuğu dünyaya gelir. Şu anda Amerika’da olan Halil Bezmen ise Fuat Bezmen’in ilk eşi Fatma Hanım’dan doğar. Fuat Bezmen’in Nazım, Turgut ve Nejdet adlı üç çocuğu daha vardır. Halil Ali Bezmen’in tek kızı Pamir Bey’in de annesi Ayşe Şermin ise Mehmet Cazım’la evlenir.
     <br/>
     <br/>
     Vardar, Demiraçi derken Bezmen
     <br/>
     <br/>
     Ailenin Bezmen soyadı yaptıkları işten geliyor. Pamir Bezmen’in Ağababam dediği Halil Ali Bezmen, soyadı kanunu çıkınca Vardar soyadını ister. Babası Cazım ise Demiraçi, Demirzade’ye talip olur. Ancak bir şehirde aynı soyadı iki aileye verilmediği için bunu alamazlar. Halil Ali Bezmen’in kararı ile yaptıkları tekstil işinden dolayı soyadları Bezmen olarak kalır.
     <br/>
     <br/>
     1980’de o kararı verdikten sonra Nermin Hanım resim, şiir, Türk süsleme sanatlarına verir kendisini. Süheyl Ünver’den Türk süsleme sanatları dersi alır. Onun vefatı ile çalışmaları biraz sekteye uğrar. Ardından 1980—82 arası Topkapı Sarayı nakışhanesine girer. Bütün bunları yapma amacı ‘egoistliğini’ tatmin ederek bu dünyaya bir eser bırakıp gitmektir. Bir gün gökyüzünde gördüğü bir çok rengin bir arada bulunduğu bir bulut kümesini resmetmek ister. Ama boyaları karıştırıp malzemeyi hazırlayana kadar bulut kümesi gider. Ve Nermin Hanım oturup ağlar: “Küçük bir semboldü belki ama hayata karşı ne kadar aciz olduğumuzu gösteriyor, herşey elinizden kayıp gidiyor.” Ağlayınca duygularını kağıda döker ve kelimelerle daha barışık olduğunu farkeder. Şiir yazmaya başlar. Ardından da 1986’da anneannesinden dinlediği aileye ait hikayeyi belgesel tarzda romanlaştırır ve böylece kendisini ifade ettiğine inandığı yazarlığa başlar. Ailelere ait geçmiş bilgileri toplarken kendisini onların dünyasında yakalar sıkça: “Pek geri geldim sayılmaz. Benim dünyama ruhen hüzün getirdiler. O kahramanlarımın gözüyle dünyaya bakıyorum, onların ıstırapları, hasretleri, ölümleri... 40’ını aşmış bir dönemimde benim yeniden yapılanmamda büyük rolleri oldu.”
     <br/>
     <br/>
     Girit ve Selanik kütüphanesi
     <br/>
     <br/>
     Amerika’da masterini yapan 1975 doğumlu Pamira ve bu yıl Marmara Üniversitesi Ekonomi Bölümü’nü bitirecek olan 76 doğumlu Pamir Cazım adlı iki çocukları olan Bezmen çifti, 1980’de iş dünyasından geri çekildikten sonra tam bir soyağacı uzmanı olurlar. Kendi aile köklerinin yanında Pamir Bezmen, hem anne hem de baba tarafından ailesinin yaşadıkları yerler olan Girit ve Selanik hakkında bilgi, belge, kitap ne bulursa toplar. Evlerinde bir odayı Girit ve bir odayı da Selanik Kütüphanesi olarak ayırırlar. Otomobil yarışlarına da eskiden beri merakı olan Pamir Bey, dört ciltten oluşacak bir Girit kitabı üzerinde çalışıyor. Yine Girit konulu bir kitabı da tercüme ediyor. Nermin Hanım’ın ise 40 Kırık Küp ve Zihnimin Kanatları adlı iki kitabı daha yayınlanmayı bekliyor. Müflis işadamı Halil Bezmen’in Amerika’ya kaçması ve kaçmadan önce yaptıkları Bezmen ailesini de oldukça zora sokmuş. ‘İyi—kötü zengin bir adamken öyle bir servetimiz kalmadı’ diyen Pamir Bey’in söylediği gibi 1980’deki kararın ardından ‘tekstilin kaybettiğini tarih kazanıyor’ şimdi.
     <br/>
     <br/>
     e—mail: ckalyoncu@hotmail.com
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=15500), [web.archive.org (arşiv bağlantısı)](http://web.archive.org/web/20070807122818/http://aksiyon.com.tr:80/detay.php?id=15500)
