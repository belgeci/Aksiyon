# Mehmet Ali Birand: Mezara kadar gazeteci

*Cemal A. Kalyoncu 2013.01.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   28 Şubat’ta andıçlanan, yazılarına ve 32. Gün programına son verilen Mehmet Ali Birand, hiçbir zaman gazetecilik aşkından vazgeçmedi. Vefat ettiği ameliyattan hemen önce Posta’ya yazısını gönderen duayen gazeteci, Paris’te öldürülen PKK’lı kadınların cenaze törenini izlemek için Diyarbakır’a bilet bile almıştı.
  </font>
 </div>
 <div id="newsText">
  <font class="detail-text">
   <p>
    Bir insanın hayatı bu kadar mı inişli çıkışlı olabilirdi? Kaderi, sıkıntılı geçen bir sürecin ardından onu zirveye taşıyor, o tepelerde çok geçmeden yine yerlerde süründürüyordu. Özellikle 90’lardaki sıkıntılı süreç, Türkiye’nin olduğu kadar Mehmet Ali Birand’ın hayatından da takip edilebilirdi. Gazetelerde yazıyor, ekranlarda programlar yapıyor, belgesellere imza atıyordu; ama Birand, 72 yıllık ömrünü, ona bu muameleyi reva görenler ile yakın çevresinin bilebileceği gelgitler arasında geçirmiş bir gazeteciydi.
   </p>
   <p>
    <img alt="" height="411" src="http://web.archive.org/web/20130126011340im_/http://medya.aksiyon.com.tr/aksiyon/2013/01/21/cemal-birand-(5).jpg">
     Can Dündar, “Birand-Bir Ömür, Ardına Bakmadan…” kitabında onun bu yıllarını “Davalar, mahkemeler, cezalar, tehditler, ölümler, ona heyecan veren ödülleri gölgede bırakmıştı.” diye kayıt altına almıştı.
     <p>
      1986’da “Emret Komutanım” kitabını basması ve 1988’de Abdullah Öcalan ile Bekaa’da görüşüp bunu Milliyet’te dizi halinde yayımlaması, onun için ‘çizik’ yediği sürecin başlangıcıydı. 28 Şubat’ın o kasvetli günlerinde Fethullah Gülen Hocaefendi’yi 32. Gün programında ağırlaması, kendisini liberal demokrat tabir eden Birand’ın nefes almasını zorlaştıracak girişimler olarak algılanmıştı belirli çevrelerde. Belki de kalemi kırılmıştı. O hava Dündar’ın kitabına bakın nasıl sinmişti: “Bu kitap için görüştüğüm Mehmet Eymür’e göre, bahsi geçen sivil tetikçiler, o dönem resmi kişiler tarafından kullanılıyordu.”
      <p>
       Dündar soruyor: “Yani?”
       <p>
        “Birand’ın öldürülmesi devlet katında alınmış bir karardı.”
        <p>
         Yine Dündar’ın kaleminden aktaralım: “Mehmet Ağar da daha sonra, ‘Ölüm emrini kim verdi, kim durdurttu?’ diye soran Birand’a, ‘Bir gün anlatırım ama şunu bil ki hayatını bana borçlusun.’ cevabını verecekti.”
         <p>
          Aslında kendisi de yıllar önce bunlara bir anlam veremediğini söylemişti bizlere: “Şu kadarını söyleyeyim. Hayatta kimsenin ayağına basmadım. Kimsenin pozisyonunu almadım. Kimsenin yerine geçmeye çalışmadım. Fakat sürekli olarak hep insanlar üstüme geldi. Siyasi otoriteler geldi... Sonra askerle anlaşmazlığım çıktı. Neden olduğunu, niçin olduğunu anlayamadım. Anlayamadım, çünkü benim söylediklerim, yaptıklarım son derece normal şeylerdi. Ben liberal bir demokrat insanım.”
          <p>
           Peki, 17 Ocak günü saat 18.29’da bu dünyadan ayrılan gazeteci Mehmet Ali Birand’ı toplum nasıl olmuştu da böylesi geniş bir ilgiyle bağrına basmıştı. Her daim gülen yüzünden mi, korkmadan yaptığı gaflarından mı, yoksa kendisi olmaktan mı kaynaklanıyordu bu sahiplenme?
           <p>
            Son dönemdeki çıkışları ile belki de darbelere karşı olan halkın vicdanına seslenmiş, onları gönülden fethetmişti. Ne mi demişti Birand? Büyük bir kesimin genlerinde darbecilik olduğunu, o kesim adına itiraf etmişti: “Genlerimize, belki de farkına varmadan darbecilik işlendi. Komutanların üstünlüğünü sorgusuz kabul ederdik. Üniformaların pırıltısını yarı hayranlık, yarı korkuyla izlerdik. (…) Bütün darbeleri anlayışla karşıladık. Yardımcı olduk.”
            <p>
             Birand, içinde ukde kalmış bir duyguyu dışa vurma ihtiyacı hissetmişti, yıllar sonra. İlk yazısına gelen tepkiler üzerine yeni bir yazı daha kaleme almış, orada da “Askeri darbeye iten, zorlayan daima laik kesim olmuştur.” demişti. Laik kesim ayrımını yaptıktan sonra da yine bir itirafta bulunmuştu: “Hepimizin ortak bir hedefi vardı: Kendi kurduğumuz bir sistemi paylaşmamak.” Birand, devamında, “Demokrasi adına darbecilere ince ayar yaptırdık.” diyordu.
             <p>
              Beklenen olmuş, bu yazılar üzerine ihanetle suçlanmış, yandaş damgasını yemişti. Ama “Bildiğim, içinde yaşadığım doğruları yazıyorum.” diyerek söylediklerinin arkasındaydı. “Böyle yetiştirildik.” diyor ve “Yalan mı bunlar?” diye de soruyordu. Söyledikleri önemliydi. Ömrünün son gününe kadar ‘merkez medyada’ hem de uzun yıllar gazetecilik yapmış birisiydi o.
              <p>
               Mehmet Ali Birand ile 19 Aralık 1999 tarihinde görüşüp kendi anlatımından hayat hikâyesini Aksiyon için derlemiştik. Bin yıl süreceği varsayılan 28 Şubat’ın daha ikinci yılı olduğundan mı, yoksa andıçlanıp Sabah’tan kovulması ve üzerindeki baskıların devam ediyor olmasından mıydı bilemiyoruz, bizlere ailesinin Kürtlüğü ile ilgili bilgi vermemişti. Muhtemelen, zamanı gelmediğini düşünüyordu. Yıllar sonra bu bilgiyi de paylaşmaktan kaçınmamıştı. Peki, kimdi Birand?
              </p>
              <p>
               <img alt="" height="386" src="http://web.archive.org/web/20130126011340im_/http://medya.aksiyon.com.tr/aksiyon/2013/01/21/cemal-birand-(2)-gray-kalacak.jpg"/>
               <p>
                <strong>
                 Anne tarafı Kürt
                </strong>
                <p>
                 II. Abdülhamid’in Posta Nazırı İzzet Efendi, Arapkirli bir aileden Zehra Hanım’la evlenmiş; fakat çocukları olmamıştı. Zehra Hanım, çocuk hasretini gidermek için de kız kardeşinin kızı Fevziye’yi evlat edinmişti. Aile, Fevziye’ye Fransızca, ut vesaire dersleri aldırmak için de Mehmet Ali adında bir gençten talepte bulunmuştu. Manastır’da doğup altı yaşındayken ailesi Sırp komitacılar tarafından katledilmiş Mehmet Ali, komşusunun yardımıyla Selanik’e, oradan da İstanbul Darüşşafaka’ya teslim edilmiş, yıllar sonra Posta Telgraf İdaresi’nde memur olabilmişti. İşte bu Mehmet Ali, Fevziye ile evlendirilmiş, Posta Nazırı İzzet Efendi de sonraki yıllarda, Birand’ın çocukluğunun geçeceği Erenköy’deki konağı genç çifte hediye etmişti. Mehmet Ali-Fevziye çifti, doğan ilk çocuklarına bu yüzden İzzet ismini vermişti. Mehmet Ali Birand’ın da babası olan İzzet’in, daha sonra Fikret ve Vildan (Uzel) adlarında iki kardeşi daha olacaktı. Bugünkü adıyla Maliye ve Gümrük Bakanlığı diyebileceğimiz teşkilatın kaçakçılık şubesinin başında bulunan İzzet Birand, evlilik çağı geldiğinde de Mürüvvet (günlük hayatta Mürvet) Hanım’la birleştirmişti hayatını.
                 <p>
                  Mürüvvet Hanım, aslında Kürt kökenli bir aileye mensuptu. Mehmet Ali Birand’ın dedesi Şerif Bey, şimdilerde Elazığ’a, o zamanlar ise Diyarbakır’a bağlı olan Palulu bir ailenin ferdiydi. Şerif Bey, askerliğini yaparken komutanı olan Enis Paşa tarafından Karadeniz Ereğlisi’ne getirilmiş, burada zengin bir ağa olan Mahmud Bey’in kızı Seniye Hanım’la evlenmişti. Bu evlilikten 1899’da Seyfettin, ondan yedi sene sonra Mürüvvet, aile İstanbul’a taşındıktan sonra da Şerefnur ve diplomat, büyükelçi, Barış Derneği Başkanlığı yaptığı için tutuklanacak olan Mahmut Dikerdem dünyaya gelmişti. Şerif Bey, İstanbul’da önce Kadıköy’de, sonra da Pera’da ikamet etmişti. Pera’da bir restoran açmış, sonra Mengenli Abdullah Efendi’yi işine ortak edip ardından da işi bütünüyle ona devretmişti. Meşhur Hacı Abdullah Lokantası böyle kurulmuştu.
                  <p>
                   Eğlenmeye meraklı olan Şerif Bey, kalp krizinden vefat etmiş, ardından da ailenin sahip olduğu madenler az paraya devletleştirilmişti. Bu, aile için sıkıntılı sürecin başlaması demekti. Mürüvvet Hanım, işte böyle bir ailenin ferdiydi.
                   <p>
                    1926’da evlenen Mürüvvet-İzzet çiftinin, 1934’te doğan Ural’dan sonra 9 Aralık 1941’de de adını Mehmet Ali verdikleri çocukları dünyaya gelmişti. İzzet Bey de kayınpederi gibi eğlenceye düşkündü. Bu yüzden Erenköy’deki konağın ağaçlar içindeki bahçesi Vasfı Rıza Zobu, Adile Naşit gibi tiyatrocuların her hafta toplanıp yemek yiyip eğlendiği bir yer gibiydi. Ama bu yıllar fazla sürmeyecekti. Babası 1943 senesinde 43 yaşındayken vefat ettiğinde, Mehmet Ali Birand, henüz iki yaşında bile değildi. Ailenin yükü, Birand’ın dayısı Mahmut Dikerdem’in gözetiminde annesi Mürüvvet Hanım’ın omuzlarındaydı artık. ‘İzzet Bey vazife başında öldü’ denerek Mürüvvet Hanım’a yüksek meblağdan emekli maaşı bağlanmıştı. Birand’ın çocukluğu da, kışın soba ile ısıtılan, zamanın şartlarında şehre uzak bu köşkte geçecekti. Fakat henüz yürümeye başladığı sırada, 1943 yılında ayağını kaynar suyun içine sokmasıyla onun için ızdıraplı yıllar başlayacaktı. Ameliyat üstüne ameliyat olması gerekmişti. Bundan önce de yine aynı sene içinde, Adapazarı’nda, akrabalarının yanında iken vuku bulan depremden son anda kurtarılmıştı küçük Mehmet Ali. Daha hayatının başında iki büyük tehlike atlatmıştı. Derken 1948’de Erenköy Zihnipaşa İlkokulu’na başladı. 1953 senesinde de dayısı Mahmut Dikerdem’in sayesinde, hayatının bundan sonraki döneminde hep etkisi olacak bir okula, Galatasaray Lisesi’ne kaydoldu. Hazırlık eğitimi dahil, 1957’de orta kısmı, bir yıl tekrarlarak da 1962 yılında liseyi bitirdi. Burada Semih Sohtorik, Asaf Savaş Akat, tiyatro sanatçısı ‘Atkafa’ Şevket (Altuğ), avukat Hüseyin Derin Yarsuvat, eski MİT Müsteşarı Şenkal Atasagun, diplomat Uluç Özülker, Mehmet Ulusoy, Barış Manço gibi pek çok arkadaşı olmuştu.
                    <p>
                     <strong>
                      Galatasaray’dan Bâbıâli’ye
                     </strong>
                     <p>
                      O, Galatasaray’da öğrenci iken 27 Mayıs 1960 darbesine zemin hazırlanıyordu. Birand da, daha sonra ‘utanç’ duyacağı bir eylemin içinde, ‘Olur mu böyle olur mu, kardeş kardeşi vurur mu?’ diyerek yürüyenlerin arasında yerini almıştı: “O gün yaptığım o bilinçsiz hareketten utandım. Ondan duyduğum utancı da Demikkırat Belgeseli’nin kapanış bölümünde söyledim.”
                      <p>
                       12 Mart 1971’de Süleyman Demirel Hükümeti’ne verilen muhtıra sürecinde yurtdışında olduğu için etkilenmeyen Birand, 12 Eylül 1980’de ise Barış Derneği Başkanı olan dayısı Mahmut Dikerdem’in hapse atılmasıyla karşılaşmıştı. 28 Şubat (1997) sürecinde ise ‘irticacı’ olmamasına rağmen ‘Postmodern Darbe’nin hedeflerinden biri olacaktı.
                       <p>
                        Galatasaray Lisesi’nde ders dışı faaliyetlerde çok aktif olan Mehmet Ali, artık ne olmak istediğini de belirlemişti kafasında. Gazetecilikten başka bir şey düşünmüyordu: “Neden, niye bilmiyorum. Başkaları gibi olmak istemiyorum duygusu vardı bende. Hep farklı olmak, farklı bir şey yapmak istedim.” İlerleyen dönemlerinde bunu başaracaktı da Birand.
                        <p>
                         Fotoğrafçılık, tiyatro, kültür sanat ve nihayet okulun dergisini de çıkaran Neşriyat Kulübü’ne girdi. Galatasaray’ın dergisini çıkarmaya başlayınca ‘Baba’ lakabının yanında, arkadaşlarına iş verdiği için ‘patron’ olarak da anılır olmuştu. O dergi Birand’ın Bâbıâli’ye girişini kolaylaştıran bir basamaktı aslında. Dergi sayesinde Milliyet’le, dolayısıyla kendisi de Galatasaray mezunu olan Abdi İpekçi ile tanışmıştı.
                         <p>
                          Liseden sonra sınavsız ve en kolay girildiği için İstanbul Üniversitesi Fransız Filolojisi Bölümü’ne girer. Burada, sonradan solun en azılı gençlik liderlerinin de çıkacağı Türkiye Milli Gençlik Teşkilatı (TMGT)’na dahil olur. Onu davet eden, teşkilatın dış ilişkiler komisyonundaki okul arkadaşı Rıza Türmen’dir. Bu şekilde yurtdışına çıkma imkânları da elde eder. Fakat parasızlık burada da karşısına çıkar. Annesinin parası yetmeyince üniversite eğitimini bırakmak zorunda kalır. Ama bu kararından hiçbir zaman pişmanlık duymayacaktır.
                          <p>
                           <strong>
                            Koç’tan ‘Lastik pazarla’ teklifi
                           </strong>
                           <p>
                            Birand, hayatı boyunca birkaç kişinin çok yardımını görür. Aile dostları Kenan İnal, Vehbi Koç, Abdi İpekçi, Mahmut Dikerdem bunların başında gelmektedir. Ford’un ithalat biriminin başında olan İnal, Birand’ın para kazanması gerektiği bu dönemde Vehbi Koç’a gider. Durumu anlatır. Koç Grubu da 1963’te, Uniroyal lastiklerinin Türkiye pazarına satışına hazırlandığından satış elemanı aramaktadır: “Vehbi Bey bana ‘Lastik satar mısın?’ dedi. Lastik satmak deyince benim aklımda sırtına lastik alıp hamal gibi satmak düşüncesi var. Hiç aklımdan geçmediği için ‘Hayır’ dedim. ‘Peki, bugün bir iş yapmak istersen ne yaparsın?’ dedi. ‘Gazetecilik’ dedim. ‘Peki, sana gazetecilik teklif eden var mı?’ ‘Abdi İpekçi ile konuşuyorum. İpekçi gel bizde çalış diyor.’ dedim. ‘Hı, çok mu istiyorsun?’ dedi. ‘Evet’ dedim, ‘Ama mecburum, sizde çalışmayı çok istiyorum.’ ‘İyi, peki.’ dedi, ‘Sen git, ben bir düşüneyim.”
                            <p>
                             İnal, önceden durumu anlatmıştır Vehbi Bey’e. Dolayısıyla ayağından ameliyat olması ve İngilizceyi öğrenmesi için Londra’ya göndermeye karar verir onu Vehbi Koç. Ama Birand, gitmeden önce, İpekçi’ye de uğrar. Londra’dan haber isteyip istemediğini sorar. İsteği kabul görmüştür. Londra’dan mektupla gazeteye ulaştırdığı haberlerin bir kısmı yayımlanmaya başlayınca Birand’ın heyecanı daha da artar. 1964’te Londra macerasını tamamlayıp yurda dönünce önce İpekçi, ardından Koç’la görüşür. Vehbi Bey de gazetecilik aşkını gözlerinden okumuş olacak ki onu ‘Sen al, gazeteciliği istiyor.’ diyerek Abdi İpekçi’ye yönlendirir: “Ben Uniroyal’e girseydim zengin olurdum. Düşünüyorum da kaçmış en büyük fırsatlarımdan biridir bu!”
                             <p>
                              Milliyet’te Adnan Tahir’in yanında, o ayrılınca da Yener Süsoy’la bir yıl kadar sanat servisinde sayfa sekreterliği ile başlar işe. Ama ‘sekiz sütunluk sayfaya oniki sütunluk başlıklar’ verince alaya alınır serviste. İpekçi, ‘Yapamıyorsun’ diyerek gazetenin halkla ilişkiler bölümünde görevlendirir onu. Orası da tatmin etmemektedir onu. İpekçi, ümidi kesmek üzere iken son bir şans daha, Sami Kohen’in başında bulunduğu, Milliyet’in Dış Haberler bölümünde görev verir ona. Birand, Kohen’in yanında ‘kendini bulacaktır.’
                              <p>
                               -Vehbi Koç’a borcunuzu ödediniz mi daha sonra?
                               <p>
                                “Sonra dostluğumla çok ödedim. Söylemiştir de Vehbi Bey. ‘İyi ki seni almadım.’ dedi, ‘Çünkü gazetecilikte o kadar ilerledin ki. Senin yazdığın yazılar, zaman zaman ziyaret edip benimle yaptığın konuşmalar, bana, senin, Uuniroyal’e vereceğin hizmetten çok daha fazla yarar sağladı.”
                                <p>
                                 <strong>
                                  Krizler hep ona yaradı
                                 </strong>
                                 <p>
                                  <img alt="" height="387" src="http://web.archive.org/web/20130126011340im_/http://medya.aksiyon.com.tr/aksiyon/2013/01/21/cemal-birand-(4).jpg"/>
                                  Detaylarına giremediğimiz başka hadiseler de başına gelir Birand’ın. Hayatında bir yıl her şey iyi giderken sonraki yıl birden kötüleştiği hadiseler yaşar o ana kadar ve ondan sonraki yıllarında: “Milliyet Dış Haberler’de her şey gayet iyi gitmeye başladı. Benim için dönüm noktası… NATO genç gazetecileri davet ederdi, brifingler vermek için. Yunanistan ile meşhur 67 krizi çıkmıştı. Akşam gideceğim, Abdi Bey’le tam yazı işlerinin önünde karşılaştım. ‘Hayrola ne yapıyorsun?’ dedi. ‘Brüksel’e gidiyorum, NATO’ya’ dedim. ‘Bu krizin ortasında Brüksel’e gidilir mi?’ dedi. ‘Ne yapayım?’ dedim. ‘Atina’ya git.’ dedi. O karşılaşma benim hayatımı değiştirdi. Atina’ya gittim. Oradan ‘müttthişşş’ iyi haberler geçtim. Şansım vardı. Bana Atina çok yaramıştır.” Birand, artık pek çok manşet çıkarır. Abdi İpekçi, gazetedeki Durum köşesinde ondan bahseder.
                                  <p>
                                   Birand, hayatında ikinci bir şansı 1974’teki Kıbrıs krizinde yakalar. Bir iş için geldiği sırada kazara yazı işlerinde iken Ada’ya çıkarma başlar. Birand da kalıp yazı işlerine yardım eder. Kriz bitince Cenevre Konferansı başlar. İpekçi yine onu gönderir. Birand orada da çok iyi bir performans gösterir. Uluslararası kriz dönemleri ona yarar hep. Bu dönemlerde olay mahalline gider. Çok iyi işler çıkarır. İlk günkü gibi bir heyecanla haberler yapar: “Abdi İpekçi’nin bana tanıdığı şansla geldim buralara.”
                                   <p>
                                    <img alt="" height="217" src="http://web.archive.org/web/20130126011340im_/http://medya.aksiyon.com.tr/aksiyon/2013/01/21/cemal-birand-(6).jpg"/>
                                    Birand, 1971 senesine gelindiğinde, kendisi için önemli bir karara daha imza atar; Milliyet’in o zamanlar patronu olan Ercüment Karacan’ın üvey kızı (Cemile Garan’ın Ferit Güngören ile evliliğinden) Cemre Güngören ile evlenir. Nikah şahitlerinden biri, yanlışlıkla da olsa 1. Ordu ve Sıkıyönetim Komutanı Faik Türün olur. Aslında bu evliliğin zamanlaması pek iyi değildir. Zira o zamanlar Cemile Hanım’dan kavgalı bir şekilde ayrılmış olan Ercüment Karacan eski eşi ile ilişkisi bulunan herkesten nefret etmektedir: “Benim de kızı ile evlenme aşamasına geldiğimi duyunca benden de nefret etmeye başladı.”
                                    <p>
                                     Birand’ın imdadına yine İpekçi yetişir. Onu, Brüksel bürosunun kurulması için Avrupa’ya gönderir. Böylece, 1977 yılında Umur adını verecekleri bir çocukları olan Cemre-Mehmet Ali çiftinin Türkiye’den uzak Brüksel macerası başlar.
                                     <p>
                                      <strong>
                                       Yeteri kadar övmeyince…
                                      </strong>
                                      <p>
                                       Brüksel’de iken zaman zaman geldiği Türkiye’de İpekçi’nin görevlendirmeleri ile yıldızını parlatacak haberlere imza atar. Birand, doğru zamanda doğru yerde bulunmasının faydalarını görür. Yakından izlediği olayları, üzerinden fazla geçmeden kitaba da dönüştürür. 1976’da çıkan ve Rumcaya da çevrilen “30 Sıcak Gün”, Kıbrıs Harekâtı’nın perde arkasını anlatır. “Diyet” ile ise Türkiye’nin harekat sonrasında dış ilişkilerini ele almaktadır. 1978’de çıkardığı “Bir Pazar Hikayesi” ile Birand, bugün adı Avrupa Birliği olan süreci ele alır. “12 Eylül 04.00” ile “Apo ve PKK” kitaplarına da imza atar. Birand’ın asıl gürültü koparan kitabı “Emret Komutanım” olur. 1986’da çıkardığı kitap, askeri eleştiren değil, yeteri kadar övmeyen bir kitaptır. Aslında askerlerle de Brüksel’de başlayan sıcak bir ilişkisi vardır onun: “NATO’da askerî konularla ilgilenen tek bendim. Hepsi tanıdığım, sevdiğim insanlardı. Bütün gürültü ‘Emret Komutanım’ kitabından sonra koptu. Emret Komutanım, o güne kadar alışılmış övme kitabı olarak beklenirken, yeteri kadar övmeyen bir kitap olarak çıkmıştı.”
                                       <p>
                                        Küçükken ayağını kaynar suyun içine daldırması sonucu dizi bükülmediğinden askerliğini yapamayan Birand, tanınmaya başladığı dönemde de askerlerin şimşeklerini üzerine çekecektir böylece. Gerçek şu ki Birand, bu kitapla ‘uyandığını’ itiraf edecektir seneler sonra: “Asker’in siyaset dışına çıkması gerektiğini söylediğim yazılara o zaman başladım ve başıma gelmeyen kalmadı.”
                                       </p>
                                       <p>
                                        <img alt="" height="338" src="http://web.archive.org/web/20130126011340im_/http://medya.aksiyon.com.tr/aksiyon/2013/01/21/birand-6.jpg"/>
                                        <p>
                                         <strong>
                                          Birand gazetecilik okulu!
                                         </strong>
                                         <p>
                                          Televizyon bu işi daha da hızlandırır. 1985’te başladığı 32. Gün ve belgeseller işin tuzu biberi olur. Kendisine belgesel konuları olarak 12 Mart, 12 Eylül, 28 Şubat gibi darbe süreçlerini seçer öncelikle. Aslında televizyon Birand’ın kafasında Brüksel’e gittiği 1971’den itibaren vardır. Ama tek kanallı Türkiye’de onun ekranla buluşması 1985 yılını bulacaktır.
                                          <p>
                                           Daha önce Avrupa’da iken BBC radyosuna yaptığı yorum ve haberler, onun komplike olayları basitleştirerek anlatma yönünü kuvvetlendirmiştir. Bu yönüyle, yanında çalıştırdığı Can Dündar’dan Cüneyt Özdemir’e, Mithat Bereket’ten Deniz Arman’a kadar pek çok kişiyi etkiler. Özellikle 32. Gün, Türk televizyonculuk tarihinde bir ekol olarak yerini alır. Buna rağmen Birand, yanında çalışanların anlattığına göre, eleştiriye gerçek manada açık bir kişilik sergilemiştir her daim. Bunun içindir ki “Birlikte çalıştığım insanlara belki birçok şeyler verdim ama onlar bana daha çok şey verdiler.” diyebilmiştir.
                                          </p>
                                          <p>
                                           <img alt="" height="382" src="http://web.archive.org/web/20130126011340im_/http://medya.aksiyon.com.tr/aksiyon/2013/01/21/birand-3.jpg"/>
                                           <p>
                                            32. Gün’de, o güne kadar Türk halkının alışık olmadığı konuları, isimleri ekrana taşır. François Mitterand’dan Ürdün Kralı Hüseyin’e, eski Irak lideri Saddam Hüseyin’den Rusya Federasyonu eski başkanı Gorbachov ve Yeltsin’e kadar sayısız dünya liderini Türk halkının evlerine getirmeyi başarır. Televizyon Birand’ı Türkiye’ye mal eder.
                                           </p>
                                           <p>
                                            <img alt="" height="322" src="http://web.archive.org/web/20130126011340im_/http://medya.aksiyon.com.tr/aksiyon/2013/01/21/birand-5.jpg"/>
                                            <p>
                                             Birand, programı Brüksel’den gelip giderek yaparken, 20 yılın sonunda, 1991’de, Türkiye’ye dönme kararı alır. Ancak yakın çevresi, sonraki süreçlerde başına gelecekler konusunda kendisini uyarmıştır: “Ne diye kendini o iğneli fıçının içine atacaksın dendi. Ama benim için ideal, Avrupa’da yaşamak değildi. Ya bütün hayatım boyunca dışarıda kalacaktım ya da malımı sattığım kendi ülkeme gelip yeni bir başlangıç yapacaktım. Bütün riskleri göze alıp geldim.”
                                             <p>
                                              1990’lı yıllar böylece başlamış olur onun için de. Birand, Türkiye’ye döndüğünde hayatında hızlı değişimler olur. Önce uzun yıllar yazdığı Milliyet’ten ayrılıp Sabah’a geçer. 32. Gün’ü de yeni kurulmakta olan Show TV’ye taşır.
                                              <p>
                                               Bundan sonraki gelişmeler, yakınlarının haklı çıkacağına işaret eden gelişmelerdir. 1988’deki Öcalan röportajı sebebiyle zaten mimlenmiştir. Ancak devletin bugün geldiği noktaya Birand 1987’deki yazısıyla işaret etmiştir: “Kürt sorununu askerî harekatla çözemeyiz.”
                                              </p>
                                              <p>
                                               <img alt="" height="300" src="http://web.archive.org/web/20130126011340im_/http://medya.aksiyon.com.tr/aksiyon/2013/01/21/birand-2.jpg"/>
                                               <p>
                                                <strong>
                                                 28 Şubat’ta andıçlandı
                                                </strong>
                                                <p>
                                                 Mehmet Ali Birand, Kürt meselesinde resmî ideoloji ve söyleme karşı çıkması nedeniyle hedefe konduğu düşüncesindeydi. Çünkü Birand’ın söylemi ve yazılarında işlediği, 1990’lı yıllardaki güvenlik politikalarının tam zıddıydı. Bunu da kendini anlattığı bir yazısında şöyle not etmişti: “Hem o dönemlerdeki PKK terörünün artması nedeniyle esen fırtınaların arasında kaldım hem de devlet politikalarına muhalif yaklaşımım bana pahalıya mal oldu. Yıllar sonra farkına vardım ki TRT’de açılan davalarda dahi asker parmağı varmış. Yıllarca, ardı ardına gelen mahkemelerle mücadele ettim. Çok yorucu ve üzücü dönemlerden geçtim.”
                                                 <p>
                                                  ‘Haso Yahudi dönmeliğinden’ Ermeniliğe kadar çeşitli isnatlara maruz kalan Birand, “Bana Ermeni p... de dediler. Aile ağacımda bildiğim kadarı ile Ermeni yok.” diyeceği süreçler de geçirir. 1997’de meşhur andıç olayı, Cengiz Çandar ile birlikte kendisine karşı yapılır. PKK’nın iki numaralı adamı Şemdin Sakık güya ifadesinde, Cengiz Çandar ile Birand’ı PKK’nın ‘gönüllü destekçileri’ arasında saymış, bu olay başta kendi gazetesi Sabah olmak üzere Birand’ın aleyhine kullanılmıştı: “Bir gün kendi gazetemi açıp okuduğum zaman dehşete düştüm.”
                                                  <p>
                                                   Sürecin sonunda Sabah Genel Yayın Yönetmeni, “Kusura bakma, artık seni taşıyamıyoruz.” diyecek, Shov TV’deki programı da durdurulacaktı. Birand, bu yüzden yaşadıklarını bir yazısında şöyle dile getirmişti: “Asker, Kürt sorunuyla ilgili tutumumdan dolayı beni cezalandırmıştı. Hayatımda hiçbir zaman bu kadar acı çekmemiştim.”
                                                   <p>
                                                    Birand, 28 Şubat sürecinde Fethullah Gülen Hocaefendi’yi ekrana çıkararak da dikkatleri üzerine çekmişti. Daha sonraki süreçlerde Türk okulları ile Türkçe Olimpiyatları’na da önyargısız yaklaşan bir isim olacaktı.
                                                    <p>
                                                     Aslında Birand, “Yaptıklarım normal şeylerdi.” demesine rağmen, bunları başka birisine yaptırmayacaklarının da farkındaydı. Geçmişteki başarıları yüzünden ‘tolere’ edildiğini düşünüyordu nedense. Ona göre Brüksel’den dönüş yapmasa idi ‘yolunu kaybetmiş zavallı bir demokrat’ olarak görülecek, fakat bütün bunları yaşamayacaktı.
                                                     <p>
                                                      <strong>
                                                       Diyarbakır’a gidecekti
                                                      </strong>
                                                      <p>
                                                       Aydın Doğan, 28 Şubat sürecinde CNN Türk’ün kuruluşunda ona destek verdi, Posta’da da yazmasının yolunu açtı. Uğur Dündar yönetiminde andıçlandığı Kanal D’nin gün geldi başına geçti. Çevik Bir’le CNN Türk’te yaptığı röportajı, 28 Şubat’la hesaplaşması için yeterli gördü: “Ben şunu yapmadım: ‘Ey Çevik Bir, deniyor ki sen bana şey yapmışsın, şimdi ben sana ödeteceğim!’ Çevik Bir gelip yarım saat karşımda dikildi, yeterdi zaten.”
                                                       <p>
                                                        CHP’den ve Turgut Özal’dan siyasete girmesi teklifi alan, haber uğruna ailesiyle ilgilenememesi içinde ukde kalan, bu açığını torunu Umberto Ali’ye yoğunlaşarak kapatmaya çalışan Birand, yakalandığı amansız hastalığı atlattıktan sonra da herkesten dua isteyen birisiydi. Ağaçlar ayakta ölür misali, son güne kadar gazetecilik yapan, ameliyata girmeden önce Posta’ya yazısını gönderen, Paris’te öldürülen PKK’lı kadınların cenaze törenini izlemek için Diyarbakır’a bilet alan Mehmet Ali Birand, hırsı, çalışkanlığı, girişkenliği ve yeteneğini mezcettiği bir gazetecilik hayatı ile de önemli bir miras bıraktı Türk basınına.
                                                       </p>
                                                      </p>
                                                     </p>
                                                    </p>
                                                   </p>
                                                  </p>
                                                 </p>
                                                </p>
                                               </p>
                                              </p>
                                             </p>
                                            </p>
                                           </p>
                                          </p>
                                         </p>
                                        </p>
                                       </p>
                                      </p>
                                     </p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34643-.html), [web.archive.org (arşiv bağlantısı)](http://web.archive.org/web/20130126011340/http://www.aksiyon.com.tr:80/aksiyon/haber-34643-.html)
