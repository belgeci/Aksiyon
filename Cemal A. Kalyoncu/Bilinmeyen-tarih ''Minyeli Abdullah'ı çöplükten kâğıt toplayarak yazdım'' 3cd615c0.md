# ''Minyeli Abdullah'ı çöplükten kâğıt toplayarak yazdım''

*Cemal A. Kalyoncu Bilinmeyen-tarih*

<div>
 <p>
  <font>
   Babası Kâzım Karabekir Paşa"nın emrinde dört yıl askerlik yapan Minyeli Abdullah"ın yazarı Ömer Okçu, nam-ı diğer Hekimoğlu İsmail, ölümle hayatı boyunca iki-üç defa burun buruna gelmiş. "Minyeli Abdullah idealimdeki adamdır. İdealimdeki adamı yazdım. Beni tanıyan yakın arkadaşlarıma sorun, herşeyi elimle ittim. Minyeli Abdullah değilim, ama onun gibi yaşadım. Hasır üstünde oturdum, yattım. Ziyafet değil dava adamı oldum. Hem hiç kimsenin hayatı yazılamaz. Gerçekler yazılamaz, hayal yazılır ancak".
   <br/>
   <br/>
   Doğrusunu söylemek gerekirse bu son cümleyi, kendime sığınak yapacağım. Hiç kimsenin hayatı yazılamazken, ben onun hayatını sizlere anlatabileceğimi sanmıyorum. Hele onun denizleri taşıracak heyecanı ile duygu ve düşünce dünyasının enginliğini... Birşeyler karalasam bile, onun çektiği ızdırap ve yaşadığı sıkıntıları sizlere aktarmayı başaramayıp, sadece karalamakla kalacağımın farkındayım. Onun hayatı boyunca kaygısını taşıdığı, davası uğruna hayatta herşeyi elinin tersiyle ittiği duygu ve heyecanını anlamak belki Minyeli Abdullah başta olmak üzere, Müslüman ve Para, Derdimi Seviyorum (5 cilt), Bir Deliyle Evlendim gibi 30"u aşan eserini okuyup, onların ruhuna işlemekle mümkün olabilir. Bizim yaptığımız da biraz olsun kronolojik bir biyografi yapmaktan başka birşey değil zaten: "Minyeli Abdullah bir hayaldir. Ben Minyeli Abdullah"ı yazdıktan sonra neler çektiğimi yazamam. Evim aranacak, bana tebliğ ettiler. Eve geldim hanıma dedim ki "Üç tane bileziğin var kolunda. Beni tevkif edecekler. Beni tevkif ettiler mi üç gün bekle. Baktın gelmiyorum, hemen bu üç bileziği sat, git, ananda mı babanda mı, kimde oturursan otur. Bu bilezikleri ye bitir, herhalde sana bir ekmek veren bulunur. Gelirsem gelirim, gelmezsem bir Fatiha oku. İstemiyorsan beni, Fatiha"yı da okuma. Ama ben gidiyorum" dedim".
   <br/>
   <br/>
   <br>
    "Minyeli, çöplükten toplanan kâğıtlarla yazıldı"
    <br>
     <br/>
     <br/>
     <br>
      - Hangi şartlarda yazdınız Minyeli Abdullah"ı?
      <br/>
      <br/>
      <br>
       "Ümraniye"nin çöplüğüne gittim. Çöplüğü dolaştım. Bazı evrakların bir yüzü yazılmış bir yüzü yazılmamış. O, bir yüzü kullanılmış kâğıtları topladım. Çöplükte kâğıt topladım. Geldim eve, hanımın ve çocuğun, hiç kimsenin haberi yok. Gizli yazıyorum. O devirde öyle. Bekliyorum ki hanım yatsın da ben yazayım. Hanım ve çocuklar uyuyor ben kalkıyorum. Evvela yazılarımı nerelere saklayacağım oraları hazırlıyorum. Mesela helada su rezervinin kapağının altı. Sonra buzdolabının yan kapağının vidalarını söküyor ve motorun oraya yazıları yerleştirip vidaları yine takıyorum. Bir de bahçedeki kuyuya iple sarkıtıyorum".
       <br/>
       <br/>
       <br>
        Aslında isminden hiç bahsetmesem de Minyeli Abdullah"tan anlamışsınızdır sözlerin sahibinin kim olduğunu. 1967"de yayınlanan Minyeli (Minye, Mısır"da bir şehir) Abdullah romanı Hekimoğlu İsmail"i üne kavuşturmuş, ama romanı asıl yazan Ömer Okçu"ya şöhret namına bir katkı sağlamamıştır. Zaten Ömer Okçu"nun da amacı -bugün olduğu gibi- o zamanlar da ne şan, ne şöhret, ne de paradır. Onun derdi İslam"ın derdidir. İslam"ın dertleri sona erdiğinde o da sorunsuz bir insan olabilecektir.
        <br/>
        <br/>
        <br>
         Minyeli Abdullah, Erzincanlı Ömer
         <br/>
         <br/>
         <br>
          "Erzincanlı Ömer" nam-ı diğer Hekimoğlu İsmail, Hekimoğlu İsmail"in torunudur. Yani Ömer Okçu (ailede ok atan olmadığı halde, dedesi bu soyadı tercih etmiştir), kitaplarında kullandığı Hekimoğlu İsmail ismini dedesinden almıştır. Buradan da anlaşılacağı üzere, Ömer Okçu"nun dedesinin babası hekimdir ve Erzincan ve Dersim taraflarında doktorluk yapmıştır. Onun döneminde hayat, özellikle erkekler için Yemen"den Rus cephelerine kadar savaşlarla geçen askeri bir hayattır. Ermeni Olayları ve isyanları da cabası...: "Millet o gürültüde gitmiş. Benim dedelerimi de Ermeniler vurmuş. Bunu babam bizzat söylemişti. "Biz" dedi "Sabah kalktık, Ermeniler her köşe başına gizlenmiş, köşeden çıkınca bıçaklamış veya kurşunlamışlar."
          <br/>
          <br/>
          <br>
           Ömer Okçu"nun dedesinin babası, bu gibi hadiselerden dolayı hayatını kaybettiğinde oğlu İsmail de yedi yaşındadır. Bu şartlar altında büyüyen dede Hekimoğlu İsmail, tahsilini yapar ve Erzincan, Gümüşhane ve Tunceli gibi yerlerde vali muavinliği görevlerinde bulunur. Hekimoğlu İsmail"in, biri ikinci eşinden İbrahim, diğeri de Fahri adında iki erkek çocuğu gelir dünyaya. Ömer Okçu"nun da babası olan Fahri Bey, İstiklal Savaşı"nda Kâzım Karabekir Paşa"nın emrinde dört yıl boyunca görev yapmıştır: "Babam ümmi idi, fakat fıtri bir acaip hali vardı. Bir misal vereyim. Sene 1958 falan. Babamı sıtma tutmuş, ikindi oldu mu tir tir titriyor. Şifası yok. Babamı yine böyle sıtma tuttuğu bir anda birisi ona bir şişe veriyor ve diyor ki, "Yıllanmış içkiyi iç geçer." Üzümden, duttan, karpuzdan yapıyorlar. Babam köyde at arabasına binmiş şehire inecek. Mezarlığın yanına gelince arabadan inip kıbleye dönüyor ve "Ya Rabbi, sıtmayı da içkiyi de veren sensin. Ve içkiyi haram eden de sensin. Şu ölülerin yüzüsuyu hürmetine ya şifa ver ya canımı al. İçirme bana şu içkiyi." Ve babam şehire sağlam indi. Çok itikadlı bir adamdı."
           <br/>
           <br/>
           <br>
            Savaşlardan sonra köyüne dönen Fahri Bey"e devlet bir İstiklal Madalyası vermiştir. Ama o zamanlar yokluk yıllarıdır. Elde avuçta birşey yoktur. Fahri Okçu da çareyi İstiklal Madalyası"nı satmakta bulur: "Ben İstiklal Madalyası"nı gördüm. Fakat çok fakir düştük. Babam onu 15 liraya bir zengine sattı ve biz kerpiçten bir ev yaptık, içine girip oturduk. Zelzelede ben onun altında kaldım."
            <br/>
            <br/>
            <br>
             "Büyük adama büyük mezar yakışır"
             <br/>
             <br/>
             <br>
              Fahri-Mahbube çiftinin üçüncü çocuğu olarak 1932 yılında Erzincan"da doğan Ömer Okçu, 40 bin kişinin hayatını kaybettiği Erzincan depremi olduğunda 7-8 yaşındadır: "Ağabeyim, ablam ve kardeşim depremde öldü. Babam, annem ve ben yaralı çıktık." Bu deprem henüz çok küçük olan Ömer"in hayata bakış açısında çok büyük değişikliklere yol açacaktır: "Depremden sonra bana şöyle bir psikolojik hal geldi. Halbuki çocuğum daha. 40 bin kişinin öldüğü depremde mal mülk hep gitti ve don, gömlek çıktık enkazın altından. Allah beni öldürmedi. Demek ki bu iş başka. Bizim elimizde değil. "Beleşten yaşıyorum, bundan sonra tehlikeli işlere gireyim" dedim. Ben o günden beri hep tehlikeli işlere yürüdüm. Allah beni birkaç yerde öldürürdü, öldürmedi. Birincisi deprem. İkincisi, 1958 senesinde New York"tan İstanbul"a geliyoruz. Atlas Okyanusu üzerinde iken 4 motorlu uçağın 3 motoru stop etti. Yerden 10 bin metre mesafede idik. Uçak düşmedi ama 500 metre mesafeye kadar alçaldı. Hatta "Şu boyayı dökerseniz köpek balıkları saldırmaz, şu boyayı dökerseniz sizi havadan görürler" de diyorlar. Atlas Okyanusu"na atlayacağız. Bayılanlar oldu, pilot "Geri dönüyoruz" dedi. Bir keresinde Sezar da gemiyle mi ne denizde iken fırtınaya tutulmuş. Herkes telaş içinde. Sezar ayağa fırlıyor ve "Korkmayın, bu gemi Sezar"ın talihini taşıyor" diyor. Burada da öyle. Arkadaşlar telaş içinde. "Korkmayın" dedim, "bu uçak Ömer Okçu"nun talihini taşıyor." Defter kapandı ise zaten uçağın düşmesine gerek yok. Allah kalbinizin damarını sıkar yine gidersiniz. Allah bana bir program çizmiş. O programı takip edeceğim, kimse o programı bozamaz. Atlas Okyanusu mezarım olsun. Kocaman bir mezar, büyük adama da büyük mezar lâzım".
              <br/>
              <br/>
              <br>
               Ömer Okçu"nun yaşadığı sıkıntılar bunlarla da sınırlı değildir. Okçu, yazılarından dolayı zaman zaman meşhur 163. maddenin de mağdurlarından biri olur, Minyeli Abdullah"tan dolayı da yargılanır. Mahkemelerde "gerici ve yobazlıkla" suçlanır. Devletin temellerini değiştirmekle itham edilir: "Hakime dedim ki, "Hakim Bey, ben mesleğimi değiştiremedim, devletin temellerini nasıl değiştireyim? Sonra hâlâ iptidai bir evde oturuyorum. Evimi değiştiremedim, devletin temellerini nasıl değiştireyim? Hem benim gibi bir insandan devletin temellerinin değiştirme hesabı niye soruluyor. Ben kimim? Cumhurbaşkanı mıyım, başbakan mıyım? Başbakan bile kaç sene bağırdı "Bu düzen değişmelidir" diye de değiştiremedi..." O zaman Ecevit İnönü"ye değişmelidir" diyordu. "Hem devletin temellerini niye soruyorsunuz, mahkûm edecekseniz ediniz o başka". Hekimoğlu Ömer Okçu, ilk, orta ve lise tahsilini tamamladıktan sonra 1950 yılında Erzincan"dan kalkıp İstanbul"a gelir: "Söyledim tabii babama. Ama anama babama az itaat ettim, az hizmet ettim. Bununla beraber onların geçimini hep ben sağladım. Benim onlara isyanım hiç yok, en ufak bir kötü söz söylememişim".
               <br/>
               <br/>
               <br>
                Ömer Okçu, İstanbul"da ruhuna hitap etmeyen bir arkadaş çevresinin içinde bulur kendini önce: "İstanbul"a geldim. Babam kasap, anam ev hanımı, dayılarım hep öyle fakir, iptidai insanlar. Çevreme baktım içki, kumar, fuhuş... "Hayır" dedim, "Ben böyle olmayacağım, farklı olacağım." Hayata isyan ettim. O zamanlar Edirnekapı mezarlıklarında ikindiden sonra oturur açıkça esrar içerlerdi. 1958"lerde Aksaray"dan Topkapı"ya gidemezdik. 25 kuruş için bile adam vururlardı. "...Yıllarca gezdirdim hoyrat başımı/Aradım bir ömür, arkadaşımı/Ölsem dikecek yok mezar taşımı/Halime ben bile hayret ederim/Gönlüm ne dertlidir, ne de bahtiyar/Ne kendisine yar, ne de kimseye yar/Bir rüya uğrunda ben diyar diyar/Gölgemin peşinden yürür giderim..." (N.F. Kısakürek"in Serseri şiirinden. C.K.) Ben gençlik yıllarımda gölgemin peşinde yürüdüm gittim." Asi ruhu onu sürüklemektedir bu yıllarda.
                <br/>
                <br/>
                <br>
                 - 1950"de 18 yaşında idiniz. Neyle ilgilendiniz, dinî yaşantı nasıldı o zamanlar?
                 <br/>
                 <br/>
                 <br>
                  "O zaman dinle alakam yok ki. Futbol oynuyordum Davutpaşa takımında."
                  <br/>
                  <br/>
                  <br>
                   Orta saha ve forvette görev alan Hekimoğlu İsmail, bugünün bazı tanınmış futbol adamları ile birlikte Duvatpaşa"da 1950"den 60"a kadar oynar. İyi de bir futbolcudur o zamanlar: "Ben futbolda yükselebilirdim ama sağ ayağımda lif koptu. Futbolu bıraktım."
                   <br/>
                   <br/>
                   <br>
                    - Futbola olan merakınız nereden geliyor?
                    <br/>
                    <br/>
                    <br>
                     "İçki yok, kumar yok, kız arkadaş yok. Ne yapacaksın? Top oynayacaksın tabii."
                     <br/>
                     <br/>
                     <br>
                      "Dünyaya tekrar gelsem yine asker olurdum"
                      <br/>
                      <br/>
                      <br>
                       Hekimoğlu İsmail, "hoyrat başını" dolaştırıp "gölgesinin peşinden yürüdüğü", İstanbul"a geldiği bu ilk yılda kendisini askeri okulda bulur: "Askerlik çok iyi bir meslek. Ben kültürümü orada artırdım, orada tahsil yaptım. Orada dinimi, imanımı öğrendim. Dünyaya tekrar gelsem, herhalde yine asker olurdum. Askerlik tabii ters gidene de çok kötü bir meslek." Okulu 1952"de bitirip Kartal Maltepe"deki 1. Zırhlı Birlikler Tugayı"nda görev alan Hekimoğlu İsmail, önce tankçı olur. Bir süre Erzurum/Kandilli"de görev yaptıktan sonra havacı sınıfına geçer. İmtihana girer, kazanır ve füzeci olur. Amerika"da elektronik üzerine ihtisas yapar ve emekli olacağı 1972 yılına kadar 10"dan fazla kez Amerika"da eğitimlere katılır: "Dünyayı dolaştım, devlet dolaştırdı beni. Dünyayı görme fırsatı olunca yahu dedim biz çok iptidai bir hayat yaşıyormuşuz. Biz burada merkebi bulunca ayağımız yerden kesildi diye seviniyorken millet füze atıyor. Eğitimlerde hiç bir zaman Amerikalılardan daha düşük puan almadım. "Olmaz" dedim, "Milli onur bu". Hekimoğlu İsmail, soğuk savaş dönemi olan bu zamanlarda bir iki defa da atmak üzere füzenin başına geçer. Bunlardan birisi Amerika"nın Rusya ile yaşadığı Küba krizi sırasındadır. Ancak füze atmaya kadar varmaz iş.
                       <br/>
                       <br/>
                       <br>
                        Hekimoğlu İsmail"i, gerçek ismiyle Ömer Okçu"yu, askeriyede tanımayan yoktur. Askeriyede ne olursa olsun ismi akla ilk gelen odur. Bu yüzden bir çok defa da mahkeme kararı ile değil ama komutan emri ile hapis cezası bile alır: "Orduda en ufak bir hadise olduğunda "Ömer Okçu"yu çağırın" derlerdi. Komutan bir gün dedi ki "Senin işin gücün din. Başka birşey bildiğin yok." Ben de "İstemiyorsanız beni atın" dedim. O da "Peki ordudan atarsak ne yapacaksın?" dedi. "Hamallık" cevabını verdim. "Tamam" dedi, "Sen muvaffak olursun." Ama atmıyorlar da. Çünkü ben mesleğimi cok iyi biliyorum. Komutanlar da benden çok memnun."
                        <br/>
                        <br/>
                        <br>
                         "Kur"an"ı görmeden büyüdüm"
                         <br/>
                         <br/>
                         <br>
                          Bu arada ruhundaki açlığı fark eden Hekimoğlu İsmail hayatında manevi bir tatmin arar; din ve ilim, onun için önem kazanmaya başlar geçen sürede. Bunun neticesinde Kur"an-ı Kerim"i öğrenmek ister. Kur"an"ı hayatında ilk gördüğünde de takvimler 1950"lerin ikinci yarısını göstermektedir: "Kur"an okumasını bilmiyorum. Din adına hiç bir şey bilmiyorum. Ben Kur"an-ı Kerim"i ilk 1957 olacak, o tarihte gördüm. Yani Kur"an-ı Kerim"in yüzünü görmeden büyüdüm. Kur"an okumasını, Arapçayı, İngilizceyi ve eskimez yazıyı da (Osmanlıca) kendi kendime öğrendim. Bediüzzaman buyuruyor ki -o cümle beni kurtarmıştır- "Der tarîk-i acz-mendî lâzım âmed çâr çîz. Fakr-ı mutlak, acz-i mutlak, şükr-i mutlak, şevk-i mutlak ey aziz." İşte Üstad orada beni yakaladı. "Acz-ı mutlak, yani aczini bil." İşte Allah vurdu yatırdı beni. Bir hücreyi sıkmış, beynim kanamış. Gittim gürültüye. Hayat dediğin nedir? Adam dediğin ne ki? Toplu iğne deliği kadar küçük bir tek hücreyi kanatmış. Bu el benim mi ya? Hani hükmedeyim. Allah"a sığındım. Veren sensin, alan da sensin. Ne yapacaksan yap Ya Rabbi. (Hekimoğlu İsmail, ilki 3 Şubat 2002 tarihinde olmak üzere bir iki defa yoğun bakıma alınır. TDV 29 Mayıs Hastanesi doktorlarından Bekir Kayhan ile Hastane Başhekimi Mustafa Hasbahçeci, ilk önce onun kurtulma ümidini yüzde 5 olarak açıklar ve rahatsızlığın tıbben izah edilemediğini söylerler. Sol eli ve bacağına henüz hükmedemeyen Hekimoğlu İsmail, "okurlarının dualarıyla" giderek daha da düzelmektedir.) Sonra "fakr-ı mutlak", asgari geçim şartları içinde geçin. Ekmek, peynir... Yemeğe paydos. 78 kilodan 72 kiloya düştüm. Ondan sonra "şükr-i mutlak." "Her hale elhamdülillah, küfür ve dalâlet hariç." Üstad"ın bu sözünü de ezberledik. Her hale elhamdülillah. Açlığa, sürünmeye, üşütmeye elhamdülillah, hastalığa elhamdülillah..."
                          <br/>
                          <br/>
                          <br>
                           Hekimoğlu, Bediüzzaman"la da yine aynı dönemlerde tanışır; önce eserlerini tanır, sonra da bizzat kendisiyle görüşme imkanı bulur: "Üstad"ı ilk tanıdığımda sene 1955"ler olacak. Dediler ki Said-i Nursi isminde bir adam var. Evlenmemiş. İşte şöyle dinî kitaplar yazmış, şöyle talebeleri var. Ömrü hapislerde geçiyor. İsyan ettim. O zaman ben asiyim. Ben de dedim ona hizmet edeceğim. Hemen kalktım Emirdağ"a gittim. Otobüsten indik, birisi geldi, "Sen, sen" diyerek birkaç kişiyi seçti. "Allah Allah" dedim, "Gelir gelmez bizi tevkif ettiler."
                           <br/>
                           <br/>
                           <br>
                            HAFTAYA
                            <br/>
                            <br/>
                            <br>
                             * Hekimoğlu, Bediüzzaman kendisini dövmedi diye hâlâ niye üzülüyor?
                             <br/>
                             <br>
                              * Mehmet Kırkıncı Hoca, Hekimoğlu için ne dedi?
                              <br/>
                              <br>
                               * Hekimoğlu İsmail komünist olmaktan niye vazgeçti?
                               <br/>
                               <br>
                                * Fethullah Gülen Hocaefendi"yi tanıyınca ne dedi?
                                <br/>
                                <br>
                                 * Yemek yiyip, çay içip, Risale okumanın yeterli olmadığını neden söylüyor?
                                 <br/>
                                 <br>
                                  * Ve Müslüman ve Para"yı çok beğenen Adnan Kahveci, Hekimoğlu"na ne söyledi?
                                  <br>
                                   <br/>
                                   <br/>
                                  </br>
                                 </br>
                                </br>
                               </br>
                              </br>
                             </br>
                            </br>
                           </br>
                          </br>
                         </br>
                        </br>
                       </br>
                      </br>
                     </br>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 678 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1415), [web.archive.org (arşiv bağlantısı)](http://web.archive.org/web/20050301161210/http://www.aksiyon.com.tr:80/yazdir.php?id=1415)
