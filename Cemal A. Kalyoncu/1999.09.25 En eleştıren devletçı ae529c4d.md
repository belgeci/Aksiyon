# En eleştıren devletçı

*Cemal A. Kalyoncu 1999.09.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Halit Narin bende hep merak uyandıran bir isim olmuştur. Bunun birinci nedeni, yirmibeş yıl gibi çok uzun bir süre Türkiye Tekstil Sanayii İşverenleri Sendikası'nın başında olması idi.
  </font>
 </div>
 <div id="newsText">
  <font class="detail-text">
   Diğeri de siyasilerin yanında ve devlete olması gerektiğinden çok daha yakın bulunması. İyi de bunda ne var diyeceksiniz. Sizi bilmiyorum ama Halit Narin bu intibaı verdi bana bir kere. Narin, Kayserili ama bildiğimiz Kayserililerden değil. Hayatında hiç 'eşek' boyayıp satmamış mesela. Eski bankacıların ve Türkiye Cumhuriyeti hükümetlerinin 'yerli' müteşebbis oluşturmak için verdikleri desteklerle doğmuş, büyümüş bir sanayici olan Narinzade Halit, son geldiği noktada neredeyse bütün işlerini kiraya vermiş. Şimdi ise zamanının çoğunu 1963'te girdiği Türkiye Tekstil Sanayii Sendikası'nın işlerine ayırıyor.
   <br>
    <br>
     'Türkiye'de herkes padişah soyundan'
     <br>
      <br>
       Osmanlı zamanında ticaret daha çok gayrimüslimlerin elindeydi bilindiği gibi. Ama az da olsa Türk ailelerden ticari hayatta yer edinebilenler de vardı. Bunlardan bir kısmı gayrimüslimlerin dış ülkelerden getirdiği malların Osmanlı sınırları içinde satımı ile ilgilenirken bir kısmı da kervanla ticaret yapardı. Halit Narin'in iki dedesi de ticaretle uğraşırmış vakti zamanında. Erzurum'dan hayvan alıp Kayseri'de pastırma yapıp satmanın yanında manifaturacılık ağırlıklı iş alanını oluşturmuş ailenin. Narinzade Hacı Bey, oldukça sert bir kişi olarak bilindiğinden en azından soyadından kurtaralım diye 'Narin' soyadını almış aile için. Halit Bey'in ana dedesi Germirli Ali Bey ise 'Sarıbey' anlamına gelen Altay kökenli bir kabilenin üyesidir. Ailenin bu kolundan mezar taşında yazdığı kadarı ile paşalar çıkar ama o kadar. Daha ötesi aile tarafından araştırılmaz: "Derine gitsem ne olacak? Hepimiz esnaf çocuğuyuz. Bizim bütün derdimiz dedemizi tanımak, çoluğumuza çocuğumuza tanıtmak. Herkesin bir soyağacı buluyor ve hepsinin sonu da padişaha yakın birşey çıkıyor". Narin için şecerenin bir önemi yok. Önemli bir yerlere dayanan şecereler de 'zoraki' dayandırılıyor: "Herkes zengin olunca ilk yaptığı şey asil yolunu aramak. Biliyorlar ki bu işin paraya dayanan tarafı bir 'asalete' dayanmadı mı azalıyor. Onun için bir yerden bir laf atıyor ve saraya dayanıyor. Benim öyle bir şeyim yok."  Narin'e göre bugün bir yerlere gelenlerin kimisi babasını zorlayarak gelmiştir, kimisi ise hanımı ve çocuklarının desteği ile bugünkü konumuna ulaşmıştır. Bir kısmı da aile reisi olduğu için ailesini asırlar öncesindeki yerlerde tutmuştur. Ona göre insanın bir yerde kalması ile ileri gitmesi arasındaki fark ailenin başındaki insanın inisiyatifine bağlıdır Türkiye'de.
       <br>
        <br>
         Narinzade Hacı'nın dört çocuğundan (diğerleri Nadiye, Kadriye ve Mehmet) biri olan Nurullah Bey'in, 1920'lerde Germirli Ali Efendi'nin kızı Pakize Hanım'la evliliğinden dünyaya gelen dört kardeşten Zekiye, Ulviye ve Hikmet'ten sonra en küçüğü olan Halit 1930'da İstanbul'da doğar. Nurullah Bey ve ailesi daha önce ticaret için sık sık gelip gittiği İstanbul'a yerleşmiştir 1919'da. İstanbul'a gelmesine gelirler ama Kayserililiklerinden birşey kaybetmezler: "Kayserili nereye gitse Kayserili'dir." Bunun  bir neticesi olsa gerek 1934'e kadar ticaretle uğraşan Narinzade ailesi bu tarihten sonra sanayiciliğe yönelmeye başlar ve işlerini hızla büyütür.
         <br/>
         <br/>
         Günlüğü 100 para
         <br/>
         <br/>
         İş hayatına atılırken en büyük desteği babası Nurullah Bey'den görür Halit Narin. Küçük Halit, ilkokula başladığı 1936'da Kayserili olmanın gereğiyle babasının halı mağazasında önce günde 100 para karşılığı halıların tozunu alarak çalışma hayatına atılır. Sonradan günlüğü beş kuruş olacaktır. Bir simit o zamanlar 40 paradır, yani bir kuruş. Narin, Cağaloğlu'ndaki birinci okulun ardından Galatasaray'a kaydolur. Ama mezuniyeti İstanbul Erkek Lisesi'ndendir. Sonrasında bir yıllığına İktisat Fakültesine gider. Dede mesleği manifaturacılığın da etkisiyle İngiltere'deki Mahchester Bolton College of Technology'den mezun olur. Halit Narin üniversiteye başladığı 1948'de kendi işini kurarak işinin patronu olmuştur. Bugün 51 senedir iş hayatının içinde olan Halit Bey, Narin Holding'in temelini o günlerde atar.
         <br/>
         <br/>
         'Her itirazımda koca başkan çöküyor'
         <br/>
         <br/>
         İlerleyen yıllarda gireceği sendikacılık, onun hayatından bugüne kadar hiç eksik olmaz. Yıl 1963. Tekstil Sanayii İşverenleri Sendikası'nın Başkanı Kemal Haraççı ve işadamları Sanayi Odası'nda ihtilali müzakere ediyorlar. Haraççı anlatıyor, onu yaptık, bunu yaptık. O sırada birisi kalkıp itiraz ediyor: "Benim her itirazımda koskoca başkan çöküyor. Kemal Bey, sonra böyle olmayacak, sen gel sendikaya gir dedi." Haraççı, Narin'i sendikaya alarak tabiri caizse onu susturur. Narin, Kemal Haraççı ile bu konuşmanın ardından 1966'da Tekstil Sanayii İşverenleri Sendikası'nda önce başkanvekilliğine, ardından da 1974'te başkanlığa seçilir. Bugün başkanlığa halen devam etmektedir. Onun başkanlığının ilk yılları işçilerin de ideolojik amaçlar için kışkırtılıp kullanıldığı yıllardır: "Kargaşaya yol açacak olanlar kavga ederken herkesi kullanır. Bu tartıştığımız güç, Türkiye'deki devlet güçlerinin yüzde bininden daha küçüktür." Ve Narin'e göre bu güç milletin her yaptığı harekette hemen devreye girmez. Bu tarif size neyi hatırlattı bilmem ama bana 'derinlerdeki devleti' çağrıştırdı. Neyse ihtilallere yol açan kavgalara dönelim. Bu kavgaların nedeni Halit Narin'e göre hürriyetlerin tarif edilmemesidir. Bir sürü cana kıyılır, halk birbirine düşer. İhtilaller olur. Devletle iş yapmadığı ve kendi ifadesiyle bir yanlışı görülmediği için ihtilaller onu etkilemez: "Sonunda millet kazanıyor ama kaybeden gene başında millet oluyor."
         <br/>
         <br/>
         Yalvararak sanayicilik...
         <br/>
         <br/>
         Aradan geçen yıllar onun iş hayatından geri çekilmesine tanık olur. Bu yılın başında, milyonlarca dolarlık yatırım yaptığı fabrikalarını iki yıllığına yakın bir arkadaşına kiraya verir. Daha doğrusu siyasilere çok yakın olmasına rağmen onları iki yıl önce Türkiye'de kriz olduğuna inandıramadıkları için işlerini devretmek zorunda kalır. Narinzadeler, zamanında, bankacıların finansal desteklerini de arkalarına alarak TC hükümetlerinin yerli mütüşebbis tebaa oluşturma politikalarının bir neticesi olarak gelişirler. Ama son hükümetlerin yalnızca bankacılık sektörünün gelişmesi için destek verip diğer sektörleri ihmal etmesi karşısında Halit Narin gibi işadamları kırılır, biraz da kızgınlık vardır bu kırgınlığın yanında. Narin devlete iş yapmamıştır ama devletin desteği olmayınca da kervanın yürümediğini bilmektedir. Ve iş hayatından çekilir: "Ben yalvararak sanayicilik yapmam. Ama bu yatırım yapmama mânâsına gelmez. Hayatım  yatırımla geçmiş. Babam da ben de öyle yaptık. Başkalarına eyvallah deseydik belki işlerimizi başkalarına kiralamazdık". "Tüyü bitmemiş bankacılara" bu kadar senelik tecrübesini vermemek için bundan sonra fabrikatörlük yapmamaya kararlıdır Narinzade Halit.
         <br/>
         <br/>
         'En yakın arkadaşım
         <br/>
         <br/>
         Demirel'
         <br/>
         <br/>
         Narin bu kararı siyasilere yakın bir isim olmasına rağmen alır veya almak zorunda kalır. Bugünkü Cumhurbaşkanı Süleyman Bey'le, o zamanlar 'inanç birliği' ile başlayan ilişkileri geçen yıllarda devam eder: "Süleyman Bey en iyi arkadaşımdır. Çok ciddi söylüyorum." Sadece Demirel değil, bütün siyasilerin çok iyi arkadaşıdır o. Tarafsız ve dürüst olmasıdır ona bu yakınlığı sağlayan. Hatta bu yakınlığından dolayı Narin birkaç parti başkanlığı için teklif bile alır. Bunların hangi partiler olduğunu açıklamayan Halit Narin şunu söylemekle yetinir: "Benim solum çok sağlamdır, hiç kımıldamaz. Sağım ise hareketlidir." Bunların dışında okul arkadaşlarından 'vitrine' çıkmayan yoktur. Amerika'da bir üniversitede bulunan Şenol Utku, İstanbul Reklam'ın sahibi vefat eden Süheyl Bilbaşar, bunlardan bir kaçıdır. Narin, sendikacılığın getirdiği sosyal yanı kuvvetli bir kişidir de. Anadolu Kulübü, Büyük Kulüp, Rotary, Maçka Tenis Kulübü ve Galatasaray Divan üyeliği bulunan Narin, evliliğini de Özden (Arman Hemen hatırlatayım. Gazeteci Ayşe Arman'la da akrabadır Narin. Ayşe Hanım, Halit Bey'in kayınbiraderinin eşidir) Hanım'la yapar. Çiftin dört çocukları olur. Mine (Verdi), Oya (Temelli) ve Emre. İnci (Yerlici) ise hayatta değildir. Burada yazmam gereken bir konu var. Narin'e evliliği ne zaman yapıyorsunuz diye soruyorum. Cevabı "Akşamları yapıyorum" oluyor. O benim sorumu, ben onun cevabını beğenmiyorum. Bu cevaptan Özden Hanım'ın alınacağını söyleyince de, beni bu kısmı yazamamakla tehdit ediyor: "Ben söylediğim her laftan mesulüm. Hiç korkmam. Sen yazamazsan benden kork." Ben yazdım Halit Bey, sıra sizde.
         <br/>
         <br/>
         'Sen nelerin peşindesin?'
         <br/>
         <br/>
         Halit Narin şakacı ve esprili birisi. Hayatı gibi ciddi bir konuyu bile konuşurken bunu elden bırakmadı. Halit Bey'le konuşmanın henüz başında iken, birdenbire "İstihbarat dairesi gibi çalışıyorsun. Sen nelerin peşindesin. Hayat hikayemi mi anlamak istiyorsun?" diye soruyor. İstihbarat dairelerinin nasıl çalıştığını bilmiyorum ama Narin'in bu sorusuna şaşırmadım desem yalan olur. Hatta Narin, bir ara yine bir soruma karşılık "... sorularını biraz daha gizli sor" cevabını veriyor bana. Albüm sayfalarını hazırlarken nadiren de olsa (Halit Narin, Mehmet Şuhubi'den sonra ikinci oluyor) Halit Bey'in sorduğu soru ile karşılaşıyorum. Ben hayat hikayelerinin peşindeyim. Herkesin bir hikayesi var. Ama bu, Halit Narin gibi Türkiye'nin önde gelen bir ismi ise bu hikaye bizim için herkes olmaktan çıkıyor. Az önce de söylediğim gibi ben, bizlere olduğu kadar kamuoyuna da ilginç gelecek hayat hikayelerinin peşindeyim, gizli birşeylerin değil. Gizleyecek birşeyi olanlar varsa onları ne kadar konuşturmaya çalışsam da gene susarlar, biliyorum. Halit Narin de öyle yaptı, konuşmadı: "Hayatımı konuşmam demek sana her bildiğimi söylemem mânâsına gelmiyor."
         <br/>
         <br/>
         Herkesin gizleyecek birşeyi vardır eminim, benim bile...
         <br/>
         <br/>
         email: ckalyoncu@hotmail.com
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-5404-en-elestiren-devletci.html), [web.archive.org (arşiv bağlantısı)](http://web.archive.org/web/20140102234411/http://www.aksiyon.com.tr/aksiyon/haber-5404-en-elestiren-devletci.html)
