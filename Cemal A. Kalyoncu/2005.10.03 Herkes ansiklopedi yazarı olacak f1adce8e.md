# Herkes ansiklopedi yazarı olacak

*Cemal A. Kalyoncu 2005.10.03*

<div>
 <p>
  <font>
   Herhangi birinin istediği bir konuda makale kaleme alabildiği bir ansiklopedi olan Wikipedia 100’ün üzerinde dilde yayın yapıyor. Ansiklopedinin en önemli özelliği yerel bilgilere de ulaşma imkânı sunması.
   <br/>
   <br/>
   Ansiklopedi yazarı olmaya ne dersiniz? Konu ve maddesini kendiniz seçeceğiniz, tarafsız olmak şartıyla istediğiniz kadar bilgiye yer verebileceğiniz; hatta isterseniz yedi gün 24 saat yazarlık yapabileceğiniz bir teklif bu. Fakat telif söz konusu değil. Zira, tamamen gönüllü bir iş, yapılan.
   <br>
    <br>
     Daha fazla merak ettirmeyelim. Wikipedia adıyla 2001 ocak ayından bu yana yayın yapan bir internet ansiklopedisi bu. Sloganı ‘özgür ansiklopedi’ olan sitenin en önemli özelliği, adını kayıt dahi etmeden herkesin yazarlık yapabildiği bir yer olması. Amerika’da Jimmy Wales ve Larry Sanger tarafından kurulan internet ansiklopedisinin iddialı olduğu noktalardan biri, bu sayede yerel bilgiye bile en hızlı şekilde ulaşabilmeyi sağlama imkanı sunması. İsmini Havai adasında yaşayan yerlilerin kullandığı Wikiwiki kelimesinden alan ansiklopedinin Türkçe’deki karşılığı ‘çabuk çabuk’ anlamına geliyor.
     <br>
      <br>
       İlk kurulduğunda 18 dilde yayın yapan, Türkçe’de Vikipedi adıyla kullanıcıların hizmetine sunulan ansiklopedi, artık 100’den fazla dilde yayınlanıyor. Editörlüğünü isteyenin gönüllü yapabildiği Vikipedi teknik olarak Türkiye’de Aralık 2002’de yayına başlamasına rağmen ilk makale ancak 2004’te yayınlanabilmiş. Vikipedi, Türk kullanıcılar tarafından pek bilinmediği için diğer dünya dillerine göre henüz çok gelişememiş. Buna rağmen son aylarda ilgi hayli artmış ve makale sayısı 6 bini aşmış.
       <br>
        <br>
         Editör denetimi yok
         <br/>
         <br/>
         Vikipedi’nin en olumsuz yönü bir editör denetiminin bulunmaması, isteyenin istediği bilgiyi kaydetmesi gibi gözükse de, sistemin gönüllü editörlerinden Hacettepe Üniversitesi Nükleer Enerji Mühendisliği mezunu olan ve Pensilvanya State Üniversitesi’nde doktora yapan Ahmet Özgür Erdemli, burada bir otokontrolün olduğunu söylüyor. Erdemli, ayrıca her makalenin tartışma sayfası bulunduğundan, yanlış veya fazla bilgi, Vikipedi kullanıcıları tarafından burada belirtiliyor. Kullanıcıların, makalede yaptıkları değişiklikler yeni bir kayıt gibi veri tabanında saklandığından, makalenin ilk hali ile son halini kıyaslamak da mümkün oluyor.
         <br/>
         <br/>
         Bu serbestliğin bir noksanlık değil avantaj olduğunu savunan Erdemli, zaman zaman art niyetli kişilerin, bu niyetleri doğrultusunda sisteme ekledikleri sayfaların ‘en son yapılan değişiklikler sayfası’ sayesinde tespit edildiğini, herhangi bir makaleye yapılan saldırının da diğer kullanıcılar tarafından en fazla beş dakika içinde düzeltilebildiğini anlatıyor.
         <br/>
         <br/>
         Wikipedia, ansiklopedinin uluslararası adı. Türkçe makale yayınlanan bölümün adı ise Vikipedi Ansiklopedinin kayıtlı Türkçe makale yazar sayısı şu an 3500. Bunların içinde Türkiye’den katılanların sayısı çok az, ancak her geçen gün sitenin katılımcı ve yazarlar sayısı artıyor.
         <br/>
         <br/>
         Wikipedia dünyada o kadar ilgi görmüş ki, verilere göre en çok ziyaret edilen ilk 50 site arasında yer alıyor. Hatta, Wikipedia, Amerika’dan sonra en fazla kullanıcısı ve yazarının bulunduğu Almanya’da 7-8 Ağustos tarihlerinde üç gün süren uluslararası bir konferansa bile konu oldu. Erdemli’nin verdiği bilgilere göre hakkında doktora çalışmaları bile yapılan Wikipedia’nın önemini kavrayan bazı ülkeler sistemi desteklemeye bile başlamış.
         <br/>
         <br/>
         Reklam almayan sistem bağışlarla ayakta duruyor. Nakdi yardımın yanında bağışlar bilgisayar donanımı şeklinde de yapılabiliyor. Yahoo, Asya’da bulunan bazı sunucularını Wikipedia’ya tahsis etmiş. Sahibi olarak Wikipedia Vakfı görünen sisteme telif hakkı içeren makaleler, sahibinin izni olmadığı sürece dahil edilmiyor.
         <br/>
         <br/>
         Böyle bir durum söz konusu olduğunda ilgili makaleye ‘telif hakkı ihlali’ ibaresi konuyor. Wikipedia’nın çektiği ilgiden sonra sözlük, atasözü ve bir de günlük haberlerin yayınlanacağı Vikihaber ile sistem, yerel muhabirleri de medya sektörüne kazandıracak anlaşılan.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2298 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22587), [web.archive.org (arşiv bağlantısı)](http://web.archive.org/web/20060521201847/http://www.aksiyon.com.tr:80/yazdir.php?id=22587)
