# Dostlar alışverişte de görsün

*Cemal A. Kalyoncu 1997.12.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye ile Pakistan arasındaki dostluğun dünyanın başka iki ülkesi arasında daha olacağını tahmin etmiyoruz.
  </font>
 </div>
 <div id="newsText">
  <font class="detail-text">
   Arada hiçbir maddi bağ yokken iki ülke birbirlerine gerçek anlamda 'dost' gözüyle bakıyorlar. Bu dostluğu bozmaya niyetlenenin başarı sağlayacağını beklemek, özellikle Pakistan halkının sıcak ilgisini gördükten sonra oldukça zor. 'Türki' deyince sizin onlara kalbinizin ısındığı gibi onlar da size kalblerini açıyorlar. Türkiye'nin Keşmir konusunda Pakistan'a verdiği destek, Pakistan'ın da Kıbrıs konusu başta olmak üzere Türkiye'nin yanında olması iki ülke arasındaki dostluğun harcını sağlam temeller üzerine oturtmuş. Siyasilerden başlayan bu dostluk halk arasına yayılınca bugün artık, temelleri dış güçler tarafından sarsılamayacak, sanki yüzyıllardır süren bir dostluk bağı kuruluvermiş Türkiye ile Pakistan arasında.
   <br/>
   <br/>
   Pakistan İslam Cumhuriyeti, pekçok açıdan Türkiye ile benzer yapıya sahip. Yüzölçümünden tutun da ülkedeki siyasi dalgalanmalar da Türkiye ile özdeş gibi. Son 4 yıldır ülkede Benazir Butto ile Navaz Şerif'in iktidar mücadeleleri yaşandı. Şerif gitti, Butto geldi, sonra yine Şerif sahnede. İlginçtir, 1993 seçimlerini kaybeden Navaz Şerif'in gidişini halk sevinç gösterileri ile kutladı. 1997 başında Benazir Butto'nun yerine gelen aynı Navaz Şerif'e bu sefer iktidara geldiği için yine sevinç gösterilerinde bulundu. Halkın kafası karışık sanki. Siyasilerin üzerinde ağırlığı hissedilen bir de üniformalılar var Pakistan'da.
   <br/>
   <br/>
   Siyasi yapıya gelince, Pakistan Devlet Başkanı Ahmed Han Legari'nin 2 Aralık'ta istifa etmesiyle yerine geçici olarak Senato Başkanı Vesim Secced vekalet ediyor. Butto ise başkentten uzakta Lahor'da geçiriyor günlerini. Ülkede üç siyasi parti bulunuyor. Mevdudi'nin İslam Partisi; başında Gazi Hüseyin Ahmet bulunuyor. Navaz Şerif'in Müslüman Birliği Partisi; şu anda iktidar olan parti. Sol tandanslı Pakistan Halk Partisi de Benazir Butto'nun başında olduğu parti. Millet Meclisi üye sayısı ise 217.
   <br/>
   <br/>
   Navaz Şerif Pakistan'ın MenderesÖzal'ı
   <br/>
   <br/>
   Navaz Şerif, Pencab, Sind, Kuzey Batı Eyaleti, Belucistan ve Kabileler Bölgesi şeklinde eyaletlere ayrılan Pakistan'ı dışa açmaya çalışması ve altyapı yatırımlarına verdiği önem yüzünden Türkiye'deki Adnan Menderes veya Turgut Özal'a benzetiliyor. Şerif'i Menderes'e benzeten Türk heyetindekiler, benzetmeyi yaparken bilinen nedenden dolayı biraz tedirgindiler. Ülkenin 20 zengin sanayicisinden biri olan Şerif, Türkiye'deki Adnan Menderes gibi altyapı yatırımlarına hız kazandırmakla biliniyor. 199397 arasında başbakanlığı Şerif'ten devralan Butto ise, bunun tam aksi yönde bir politika izlemişti. Bunu, 1993'te Bayındır Holding'in kazandığı İslamabadPeşaver otoyolu ihalesini Butto'nun iktidara gelir gelmez 'otoyola gerek yok' diyerek iptal etmesi ortaya koyuyor.
   <br/>
   <br/>
   Kamuran Çörtük'ün Bayındır Holding'i, 1993 şubatında, Pakistan'ı kuzeyden güneye bağlamakla kalmayacak, aynı zamanda Orta Asya'yı güneye doğru denize ulaştıran köprü vazifesi görecek otoyolun bir parçası olan 186 kilometrelik Peşaverİslamabad otoyolunun ihalesini kazanmıştı. 18 Mart'ta sözleşme imzalanmasının ardından Ekim 93 seçimlerinde Butto iktidara gelince ihaleyi iptal etti. Bayındır Holding bu sürede Hakem Heyeti'ne başvurdu ancak 1997'ye gelindiğinde Navaz Şerif tekrar iktidar olunca yarım kalan işlere öncelik tanımaya başladı. Böylece, bir Türk firması olarak Bayındır Holding'in, uluslararası düzeyde tek başına kazandığı en büyük ihale olan Peşaverİslamabad Otoyolu'nun yapımı gündeme geldi. 644 milyon dolar tutarındaki otoyol inşaatını Bayındır Holding, üç yıl içinde tamamlayacak. Projenin yarısı için krediyi uluslararası pazarlardan Bayındır Holding bulmuş durumda. Kalan yarısını ise Pakistan devleti karşılayacak. Daha önce 2 yıl olan projenin gerçekleşme süresinin üç yıla çıkmasının sebebi, Pakistan hükümetinin gerçekçi kaynak bulmadan proje başlatmama titizliği. Önce kaynak bulunuyor, sonra proje gündeme getiriliyor. Otoyolun yapımında bir kısmı Türkiye'den olmak üzere 5 bini aşkın kişi görev alacak. İslamabadPeşaver Otoyolu, Türk işadamlarının, özellikle müteahhitlik alanında kendilerini ispat etmelerinin bir belgesi olacak adeta.
   <br/>
   <br/>
   135 milyonluk bir pazar
   <br/>
   <br/>
   Pakistan, son rakamlar ile 10 milyon dolar ithalat, 7.7 milyon dolar ihracat, 56.7 milyon dolarlık GSMH potansiyeli olan bir Asya ülkesi. Yüzde 20 enflasyonu ve para birimi (1 Dolar= 45 Rupi) açısından Türkiye'den daha iyi durumda. Kişi başına düşen 460 dolarlık gelir ise pek içaçıcı değil. Ülkede halkın büyük çoğunluğu fakirlik sınırında.
   <br/>
   <br/>
   Uzun yıllar İngilizlerin sömürüsü altında olduğu için trafikten, krikete kadar İngilizler'in egemenliği ülkede hâlâ sürüyor. Ülkenin önde gelen zenginleri de Avrupa ülkelerinde yaşamakla beraber öncelikle İngiltere'de bulunuyor. Pakistan'ın nüfusu 135 milyon. Türkiye'nin iki katından daha fazla. Türkiye açısından bakınca bu kadar büyük bir nüfus potansiyeli Pakistan'ın iyi bir pazar olabileceğini gösteriyor. Bayındır Holding'in dışında Tekser ve STFA da Pakistan'da iş yapıyor. Toplamda 1.5 milyar doları bulan bu işler hep müteahhitlik hizmetlerine yönelik. Bayındır Holding, otoyol projesini işler hale getirdikten sonra Pakistan'da başka işlere de girecek. Holding, 15 Ocak'ta yapılacak İslamabad'daki yeni bir havaalanı ihalesi ile Karaçi Havaalanı'na yapılacak ikinci bir pist için de teklifler verecek. Diğer alanlar için Pakistan dev bir pazar.
   <br/>
   <br/>
   Eczanede zeytinyağı
   <br/>
   <br/>
   Birbirlerine kardeş denecek kadar yakınlık hisseden iki ülke, ekonomik işbirliği  sözkonusu olunca oldukça uzak düşüyorlar. Pakistan ile giderek artan bir ticaretimiz olmasına rağmen rakamlar oldukça düşük kalıyor. 1996'da 70 milyon dolarlık ihracata karşılık 130 milyon dolarlık ithalat yapmış Türkiye. Ama bu rakamları yukarı çekmek mümkün. Zira, öncelikle İngiliz, Japon ve Uzakdoğuluların hakim olduğu Pakistan pazarında birçok iş alanı bakir. Beyaz eşyadan tutun da her türlü gıdayı pazarlama imkanı var. Mesela Türkiye'de beyaz peynir veya zeytin alışkanlığı olanlar Pakistan'ın en büyük otellerinde bile bu ihtiyaçlarını karşılayamıyorlar. Zeytinyağı eczanelerde satılıyor. Ülkede, bildiğimiz francala ekmeği alışkanlığı yok. Yabancılar ise bu ihtiyaçlarını, sadece başkent İslamabad'da Afganlılar'ın işlettiği bir fırından karşılıyor. Beyaz eşya da çok yaygın değil. Yataklar halen sünger, bildiğimiz yaylı yatak kültürü de henüz yok. Bu arada Urfalılar için de Pakistan iyi bir pazar olabilir. Acı neredeyse bütün yemeklere hakim. Konut alanında da ciddi bir pazara sahip Pakistan. İslamabad'da neredeyse hiç toplu konut yok.
   <br/>
   <br/>
   Bunları Pakistanlılara sevdirebilir miyiz diye bir soru akla gelebilir. Ama deneyip tutturduktan sonra dev bir pazara hitap etme imkanı olacak. Zira Coca Cola ve Pepsi, bir ülkeye girerken halkın bu tür alışkanlığı olup olmadığını sorgulamadı bile. Girdikleri her ülkeye yeni bir ürün sundular. Onun için Pakistan sokaklarını şimdi Urduca ile beraber bildiğimiz Latince Pepsi ya da Coca Cola tabelaları da süslüyor. Bizim alışkanlık haline getirdiğimiz birçok ürün Pakistanlılar için bir yenilik demek. Pazara ilk girenin pastayı paylaşmak gibi bir meselesi olmadığını düşünürsek 135 milyon nüfuslu Pakistan pazarın Türk işadamları için ciddi iş olanakları anlamına geliyor. Şu ana kadar olan ticaret rakamları iki ülke arasındaki kardeşlik potansiyelinin tam olarak kullanılamadığını da gösteriyor.
   <br/>
   <br/>
   Pakistan pamuk, tekstil ürünleri, pirinç, deri eşyası, halı, spor eşyası ihraç ederken, endüstriyel ekipman, araç, demir özü, petrol ve yemeklik yağ ithal ediyor. İşçi ücretleri de oldukça düşük. Pakistan'ın pamuk ve tekstil alanında gelişmesi, burasını Türk tekstilcileri için de cazip kılabilir. Tabii iyi bir pazar araştırması yapılarak daha değişik iş alanları tespit etmek mümkün. Bunlar bizim üç günde edindiğimiz izlenimler. Cumhurbaşkanı Süleyman Demirel'in ikinci vatanım dediği Pakistan pazarını Türk işadamlarının dikkatlerine sunuyoruz.
   <br/>
   <br/>
   İslamabad'a vize ile giriliyor
   <br/>
   <br/>
   Başkent İslamabad, Karaçi, Lahor, Peşaver, Haydarabad, Rawalpindi ve Faysalabad gibi diğer şehirlerin arasında en düzenli şehir. İslamabad'a girişçıkışları şehir polisi kontrol ediyor. Ankara eski Belediye Başkanı Vedat Dolakay'ın projesini çizdiği Faysal Camii de İslamabad'da bulunuyor. Pakistan'da perşembe öğleden sonra başlayan hafta tatili cuma günü de devam ediyor. Cumartesi ve pazar ise çalışma günü. Bu ülke ile irtibat kurmak isteyenlerin bu hususu gözönüne almaları gerekiyor. Nüfusun yüzde 50'si 15 yaşın altında olan Pakistan'da, liman kenti olan Karaçi ve İslamabad'a ile sınırdaki Rawalpindi en kalabalık şehirler. Otobüs ve kamyonlar birer yürüyen tablo. Söylenene göre arabanın maliyeti kadar süslemelere de para harcıyorlar. Kamyon ve otobüsler bizdeki dolmuşlardan biraz daha büyükrengarenk ve her santimi süslenmiş. Bunun sebebi en güzel süslenmiş kamyon ve otobüs yarışı yapılması. Her yıl Karaçi'de yapılan yarışmalarda en güzel süslenmiş kamyonu seçiyorlar. Pakistan'a turist olarak gidenler için de küçük bir uyarı: Güvenebileceğiniz bir dost edinin ve onsuz alışverişe çıkmayın. Yoksa, mesela ipek kumaş alırken 2 bin dolardan 10 bin dolara kadar fiyat isteyebilirler. 600 dolar istedikleri bir hediyelik eşya için 50100 dolara kadar da inebiliyorlar.
   <br/>
   <br/>
   Pakistan, giyimikuşamı ile ilginç bir ülke. Orta yaşın üzerindekilerin yüz çizgilerinden halkın çektiği sıkıntıyı okumak mümkün. Biz Pakistan ile Türkiye arasındaki siyasi dostluğun ekonomik alanda da gelişeceğinden ümitliyiz. Bunun için öncelik Türk işadamlarına düşüyor. Bu her iki ülkenin de lehine olacak. Çünkü Pakistan ve Türkiye dünya arenasında birbirine lazım gelen iki ülke. Sadece bu bile, halkın dilinden düşürmediği 'cive (yaşasın) Pakistan, cive Türkiye' demek için yeterli.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3320-35-dostlar-alisveriste-de-gorsun.html), [web.archive.org (arşiv bağlantısı)](http://web.archive.org/web/20140818213701/http://www.aksiyon.com.tr:80/aksiyon/haber-3320-35-dostlar-alisveriste-de-gorsun.html)
