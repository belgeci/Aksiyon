# Osmanlı'nın şirketleri sahiplerini arıyor

*Cemal A. Kalyoncu 1998.03.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yüzyılın ilk çeyreği, cumhuriyetin ilanıyla tarihin en uzun ömürlü imparatorluğunun sona ermesine tanıklık ediyordu.
  </font>
 </div>
 <div id="newsText">
  <font class="detail-text">
   Osmanlı İmparatorluğu'ndan geriye birçok devlet kalmıştı. Bize kalan ise bugünkü Türkiye Cumhuriyeti'nin sınırları ile çevrili alandı. Birçok kurumu ve kuruluşu ile birlikte Osmanlı İmparatorluğu tarihin tozlu sayfalarında yerini alırken yeni devletimize iki kurum daha miras bırakmıştı; anonim şirket statüsünde olan AnadoluBağdat Demiryolu ile Haydarpaşa Liman İşletmesi'ni.
   <br/>
   <br/>
   AnadoluBağdat Demiryolu Projesi, Sultan Abdülaziz'in 1871'de Asya topraklarını demiryolu ağlarıyla örme düşüncesiyle yayınladığı iradeye dayanıyor. Planlanan yol güzergahı AnkaraSivasMusulBağdat üzerinden Basra idi. İmparatorluğun kendi imkanları ile hattın belirli bölümlerini karşılama planı, zaten zor durumda olan Osmanlı maliyesinin göze alamayacağı bir durumdu. Demiryolu, parça parça döşenecekti. Bazı hatları da farklı farklı ülkelere yaptırıyordu Osmanlı. Demiryolu hattı için belirlenen güzergahta zaman içerisinde değişikliklere gidilecekti.
   <br/>
   <br/>
   Demiryolu hattının döşenmesi sırf Osmanlı İmparatorluğu'nun bir demiryolu ulaşımına kavuşacağı anlamına gelmiyordu. Bu hattın geçtiği yerler ve nihayetinde ulaşacağı Basra Körfezi, hattı elinde bulunduran devlete hem ekonomik hem siyasal güç kazandıracaktı. İşte bu nokta, AnadoluBağdat Demiryolu için Ortadoğu ve Osmanlı üzerinde son derece tehlikeli siyasal oyunların oynanmasına da sahne olacaktı. Demiryolu hattının Osmanlı kadar diğer devletler için de önemi büyüktü. Almanlar, yeni kurulmaya başlanan endüstrileri için hattın geçtiği alanlara 'yeni pazarlar' gözüyle bakıyordu. Anadolu Bağdat Demiryolu hattı her ne kadar Sultan Abdülaziz'in iradesiyle Osmanlı'nın gündemine gelmişse de hattın gerçekleştirme işini belki de Sultan Abdülaziz'den daha çok 2. Abdülhamit istiyordu.
   <br/>
   <br/>
   Demiryolu hattının önemi konusunda çok şey söylenebilir, ama İ.Ü. Uluslararası İlişkiler öğretim üyesi Prof. Dr. Murat Özyüksel'e göre "AnadoluBağdat Demiryolu projesi 1. Dünya Savaşı'nı çıkaran nedenlerden biri. Demiryolu anlamında değil, paylaşım konusunda." Evet, Osmanlı İmparatorluğu, Basra'yı sadece bir demiryolu ile İstanbul Haydarpaşa'ya, dolayısıyla Akdeniz yoluyla Avrupa'ya bağlayacaktı. Bundan dolayı İngilizler, Fransızlar, Almanlar, biri diğerinden geri kalmayacak şekilde imtiyaz elde etmek için mücadeleye girişmişlerdi. Hattın yapımı bu üç devletin siyasi  ve politik entrikalarına sebep oluyordu. Osmanlı, hattın yapımına baş koyduğu ve imparatorluğun gelirlerini son kuruşuna kadar bu hat için ayırdığı gibi gelecek yıllardaki gelirleri de ipotek altına alıyordu. 4 Ekim 1888'de Osmanlı hükümeti ile Alman Deutsche Bank arasında imtiyaz sözleşmesi imza edildi. Hat bölüm bölüm yapılacaktı. Bir yıl sonra demiryolu hattının yapımı için çalışmalar başladı, ilk hattın açılışı gerçekleşmişti. Osmanlı idarecileri hattın AnkaraYozgat, SivasMalatyaDiyarbakırMusulBağdatBasra'dan geçmesini istiyordu. Ancak hattın imtiyazını alma mücadelesi tekrar iptal edilecek ve bu mücadele 2. Meşrutiyet'e kadar sürecekti. 21 Ocak 1902'deki sözleşmeye göre ise Anadolu Demiryolu Şirketi, 99 yıllık süre için Bağdat Demiryolu'nun yapım ve işletme imtiyazını elde ediyordu. Konya'dan başlayacak güzergah KaramanEreğliAdanaHamidiyeKilisTel HabesNusaybinMusulTekrikSamarraBağdatKerbelaNecefBasra'dan geçecekti. Osmanlı'nın içinde bulunduğu ekonomik zorlukların yanında proje için büyük finansmana ihtiyaç duyulması ve daha da önemlisi hattın imtiyazının diğer devletler tarafından paylaşılamaması da Bağdat Demiryolu'nun yapımını geciktiriyordu. Finansman bulmak için çıkarılan 30 bin Bağdat Demiryolu hisse senedinin 8 bini Deutsche Bank'ın, diğer 8 bini bu bankanın ortakları olan Avusturya, İsviçre, İtalyan ve Osmanlı bankerlerinin, 3 bini Anadolu Demiryolu Şirketi'nin, 3 bini Osmanlı Hükümeti'nin, kalan 8 bini de Fransız grubunun elindeydi. Hattın yapımı kesintiye uğramıştı, en son 1908'de imzalanan sözleşmenin ardından 2. Meşrutiyet'in ilan edilmesi, Bağdat Demiryolu umutlarını suya düşürmüştü. 2. Meşrutiyet İngiltere ve Fransa'da coşku ile karşılanırken Almanlar'ı tedirgin etmişti. Çünkü son aşamaya gelen demiryolu projesi gerçekleşemeyecekti.
   <br/>
   <br/>
   Demiryolu hattı projesi Osmanlı'nın çöküşünü hızlandırdı mı yoksa ayakta kalmasının süresini mi uzattı? Prof. Dr. Murat Özyüksel "Bunun için net birşey söylenemez" ama diyor, "İlk bakışta çöküşü hızlandırmış ama sonrasında ayakta kalmasının süresini de uzatmış."  Sultan Abdülhamit, baştan beri demiryolu hattının yapımı işini Almanlar'a vermek istiyor. Bunun birkaç nedeninden birini Prof. Özyüksel şöyle anlatıyor. "Almanya çok az sömürgesi olan bir ülke. İngiliz, Fransız ve İtalyan'lar Osmanlı'da sömürge faaliyetlerinde bulunmuş ve bazı bölgeleri almış. Ama Almanya için böyle bir durum yok". Görünürde böyle. Ama görünmeyen kısmında mesela 1896'da yazılmış bir bröşürde Almanya'nın Türk mirasından talep ettiği pay başlığı ile Osmanlı'yı kolonizasyon yapalım deniyor. 2. Abdülhamit bunun bilincinde fakat kötünün içinde en iyisi diyerek Almanlar'a yanaşıyor.
   <br/>
   <br/>
   Şirket halen mevcut
   <br/>
   <br/>
   Haydarpaşa Liman İşletmesi AŞ ise, Anadolu Demiryolu'nun 2. Abdülhamit tarafından Bağdat'a kadar uzatılması isteğine karşılık, Almanlar'ın İstanbul Büyükelçisi Marshall von Bieberstein tarafından gündeme getirilmişti. Anadolu'dan gelecek mallar kolayca Avrupa'ya ulaştırılacaktı böylece. Büyükelçi ile Abdülhamit'in konuşmalarında Osmanlı Padişah'ının Dicle ve Fırat nehirleri üzerinde ulaşım yapılması için projeleri de ele alınmıştı. Haydarpaşa Limanı imtiyazı da 29 Ocak 1899 tarihinde Almanlar'ın denetimindeki Anadolu Demiryolu Şirketi'ne verilmişti. Üzerinde polemiklerin yaşandığı, Prof. Dr. Murat Özyüksel'e göre Osmanlı'nın ömrünü uzatan Anadolu Bağdat Demiryolu Şirketi'nin yapımı yarım kalmış, şirket Cumhuriyet Hükümeti tarafından 1928'de satın alınmıştı. Bağdat Demiryolu'nun yapılamayan bölümleri ise 1940 yılında tamamlanabilecekti.
   <br/>
   <br/>
   Bugün gelinen nokta
   <br/>
   <br/>
   Buraya kadar olan herşey tarihte yerini almış mücadeleleri ortaya koyuyor. Cumhuriyet Hükümeti'nin Osmanlı'dan aldığı iki şirket olan Bağdat Demiryolu ve Haydarpaşa Limanı A.Ş'nin ödemeleri 1932, 1957, 1984 ve 1990 yılına kadar yapılmış. 1990 yılında yapılmak istenen ödeme erken itfa şeklinde gerçekleştirilmiş. Tüm hakları ve borçlarıyla Hazine'ye devredilen Anadolu Demiryolu A.Ş ve Haydarpaşa Limanı'nın işlemlerini yürütmekle Merkez Bankası görevli. Merkez Bankası ile İsviçreli Credit Swiss Bank arasında varılan anlaşmaya göre, yurtdışı piyasalardaki borçlarının büyük kısmı ödenmiş olan şirketlerin diğer borçlarının ödenmesi de Hazine'den ayrılan paralarla Merkez Bankası tarafından yürütülüyor.
   <br/>
   <br/>
   Sadece kağıt üzerinde var olan Anadolu Demiryolu A.Ş ve Haydarpaşa Limanı AŞ'nin genel kurulları aksatmadan yapılıyor. Ancak bu şirketlerin ne bir demirbaşı ne de bir gelirleri var. Şirket olarak adı geçtiği için Ticaret Sicil gazetesine verilen ilanlar ve kırtasiye giderleri ile birlikte yıllık 100150 milyon lira arasında masrafı oluyor Hazine'ye. Anadolu Demiryolu AŞ ve Haydarpaşa Limanı İşletmesi AŞ'nin yönetim kurulu Merkez Bankası'nın İstanbul Şubesi'nin üst yöneticilerinden oluşan 5 kişiden müteşekkil. İşte hiçbir geliri olmamasına rağmen devlete masraf olan bu iki şirketin tasfiye edilmeleri için normal tarihi sürecin geçmesi gerekiyor. Merkez Bankası bu amaçla erken itfa yapmaya karar vermiş. Cumhurbaşkanı Süleyman Demirel'e ikiüç yıl önce bir ABD seyahati sırasında Amerika'da yaşayan bir kişi tarafından "Bu sizinOsmanlı'nın şirketi Anadolu Demiryolları'nın hisse senedi" diyerek takdim edilen hisse senetlerinden başka kimlerin elinde olduğu bilinmiyor. 1 Aralık 1990'da başlayan bu erken itfa için ne İsviçre'den ne de Türkiye sınırları içerisinden başvuru yapan olmamış.
   <br/>
   <br/>
   İsviçre diyoruz çünkü, edinilen bilgilere göre İsviçre'deki halkın elinde bir miktar hisse senedi ve tahvil var. Bundan dolayı Credit Swiss'e Türk Merkez Bankası 'hisse senedi ve tahvil getirenlere bu parayı ödeyebilirsiniz' demiş. Bunun için 10 yıllık zaman aşımı süreci 1990'da başlamış. Merkez Bankası, Anadolu Demiryolu A.Ş'nin üçüncü tertip tahvilleri kimlerin elinde ise Credit Swiss kanalıyla alacaklarını tahsil etmelerini bekliyorlar. Merkez Bankası'ndan edindiğimiz bilgilere göre Anadolu Demiryolu Şirketi'nin ihraç ettiği toplam 134 milyon 750 bin 250 İsviçre Frangı tutarındaki hisse senedi ve tahvilin bugüne kadar toplam 129 milyon 226 bin Franklık kısmı ödenmiş. Yurtiçindeki hisse senedi ve tahvil sahiplerinin 5 milyon 524 bin 250 İsviçre Frangı alacağı bulunuyor. İsviçre'deki hesaplarda ise Anadolu Demiryolu'na ait 407 bin frank da alacaklılar tarafından henüz tahsil edilmeyi bekliyor. 1 Aralık 2000 tarihinde dolacak olan zaman aşımı süresi sona erdiğinde bu şirketlerin hesapları Hazine'ye devredilecek ve böylece bu iki şirkette tasfiye yolu açılacak.
   <br/>
   <br/>
   Haydarpaşa Limanı A.Ş.'nin ihraç ettiği 9 milyon İsviçre Frangı tutarındaki hisse senedi ve tahvil borçları için ise bugüne kadar 7 milyon 698 bin 250 ödeme yapılmış. Kalan kısım ise Hazine mülkiyetinde bulunduğundan yurtdışına bir ödeme sözkonusu değil. Ancak şirkete ait tahvillerin sahiplerince talep edilmeyen 272 bin franklık kısmı da 10 Ekim 1993 tarihinde zaman aşımına uğramış. Haydarpaşa Limanı AŞ de, Anadolu Demiryolu A.Ş gibi 2001 yılında tasfiye edilebilecek.
   <br/>
   <br/>
   Geçen yıl MÜSİAD'ın Irak'a düzenlediği gezide Türkiye'nin Irak Büyükelçisi Selimi Karaosmanoğlu HaydarpaşaBağdat Demiryolu'nun mutlaka açılması gerektiğini söylemiş ve sadece 40 km'lik bölümün yeniden gözden geçirilmesi gerektiğini belirtmişti. Heyette bulunan eski bakanlarımızdan Hasan Aksay ise demiryolu hattının Bağdat'ı Londra'ya bağlayacak bir hat olduğunu, dünyanın globalleştiği bir dönemde böyle bir hattın kapalı kalmaması gerektiğini söyledi bizlere. Prof. Dr. Murat Özyüksel ise bunu mümkün görmüyor.
   <br/>
   <br/>
   Ne dersiniz, tarih yeniden canlanır mı?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3541-osmanlinin-sirketleri-sahiplerini-ariyor.html), [web.archive.org (arşiv bağlantısı)](http://web.archive.org/web/20121220004239/http://www.aksiyon.com.tr:80/aksiyon/haber-3541-osmanlinin-sirketleri-sahiplerini-ariyor.html)
