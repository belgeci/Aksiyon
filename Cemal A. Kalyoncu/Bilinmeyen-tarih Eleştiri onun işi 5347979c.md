# Eleştiri onun işi

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050302223643im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223643im_/http://www.aksiyon.com.tr/resim/297/46.jpg" vspace="5"/>
  </p>
 </font>
 <font class="content">
  Benim gibi haftada bir iki film izleyen, eleştirmen olmayan sinemaseverler için hikayenin akılda iyi bir iz bırakması birinci kriter olduğundan eleştirmenlerden’ bir filmden keyif alabilir miyim, alamaz mıyım?’ sorusuna cevap ararım hep.
 </font>
 <br/>
 <p>
  <font class="content">
   Fakat eleştirmenler filmleri başka açılardan değerlendirmeye tâbi tutup beğenimize sundukları için filmin izlenmeye değer olup olmadığını kestiremem oldum olası. Bir süre sonra da eleştirmenlere dikkat etmemeye başladığımı fark etmişimdir.
   <br>
    <br>
     Çevremdeki sinema eleştirmenleri ile tartışır bir türlü orta yol bulamazdım. Eleştirmenlerin duayenlerinden Atilla Dorsay’la aynı fikirde olmamıza sevindim doğrusu: “Sinemayı incelikli biçimde tutkuya varan bir sevgi ile seven eleştirmen için konu ikinci plana düşmeye başlar. Dolayısıyla hikayeyi anlatma biçimi—tarzı ön plana çıkar. Bu durumda seyirci filmleri hâlâ konulara göre yargılarken —kimi zaman buna oyuncular da katılabilir— eleştirmen seyirciden daha farklı yargılara ulaşmaya başlar. Mesela bir eleştirmen için filmdeki kamera hareketi, daha heyecan verici olabilir.” Bir de filmlere ‘bol keseden’ verilen yıldızlar vardır: “Genelde bol yıldız verdiğim doğrudur. Bunun iki nedeni var. Birincisi, ben temelde sinemayı çok seviyorum. Luis Bnuel’in bir sözü vardır. Her kötü filmde seyredilmeye değer en azından bir 10 dakika vardır. Bu bakımdan bazı filmlere tek yıldız verip mahkûm etmek istemiyorum. İkincisi de, gündelik gazetelerin okurlarını mümkün olduğu kadar sinemaya teşvik etmesi gerektiğini düşünüyorum. O yıldızları daha sofistike, örneğin bir aylık dergide yazsam birer yıldız azaltmak gerekir. Fakat eleştirmenin çok fazla buyurgan olmaması gerekir. Bunlara rağmen, adını vermeyeceğim, benden daha bol yıldız veren, her filmi beğenen eleştirmenler de var.”
     <br>
      <br>
       Sinemalar kenti Karşıyaka
       <br/>
       <br/>
       Peki eleştirmen kimdir? Kimler eleştirebilir? O sıfata nasıl vasıl olmuştur?: “Sinema eleştirmeni önce bir aydındır. Sanatın bütün dallarına ilgi duyar. Her aydın gibi, gerek kişisel ve duygusal, gerekse toplumsal anlamda hayattan beklediklerini bulamadığı için hayatın bazen çok daha süblime, idealize edilmiş yansımalarını içeren sinemaya düşkün, sinemaya eğilim duymaya başlar ve kimi zaman bu eğilim bir tutku halini alır. O zaman o kişi ya sinema yapar, ya çok çok iyi bir sinema seyircisi ya da eleştirmen olur.” Atilla Dorsay’ın da —iki tutkusu vardır, ikisini de babasından kapmıştır— müzik ve sinema tutkusuna rağmen, sinemayla eleştirmen olarak bağ kurmuş biridir: “Ben İzmir’de doğdum. Karşıyaka’da bahçeli Rum evleri vardı. Ben böyle bahçeli bir evde büyüdüm. İzmir ve Karşıyaka geceleri çok güzeldi o yıllarda. Akşamları bahçelerde toplanır, sazlar çalınır, şarkılar söylenirdi. Ben o hayatı yaşadım. Dolayısıyla çok mutlu bir çocukluğum oldu diyebilirim. Karşıyaka aynı zamanda bir sinemalar kenti idi. Benim sinemasever biri olmamda onun büyük katkısı vardır.” Dorsay’a sinemayı sevdiren aslında babasıdır: “Babam sanata son edrece düşkün, beni daha 6—7 yaşımda iken sinemaya götürmeye başlayan, evde sürekli şarkılar söyleyen hoş bir adamdı.”
       <br/>
       <br/>
       Babası Avni Bey, Yanyalı Müşir Yusuf Alopluzâde’nin oğludur. Dolayısıyla Atilla Dorsay aslen Yanyalı’dır: “Babam, Yanya’da Alopluzâde diye bilinen Yanya’nın en eski ve soylu ailelerinden olduğu söylenen bir aileye mensuptur.” Dorsay’ın ailesi 1922’deki büyük göç olayından önce, 1910’lu yılların ikinci yarısında Anadolu’ya gelir. Müşir (mareşal) Yusuf Alopluzâde’nin Refiye Hanım’la evliliğinden çocuğu olan Avni Dorsay, Devlet Demiryolları’nda memur olarak çalıştığı için aile Anadolu’nun çeşitli yerlerini dolaşır. Soyadı kanunu çıktığında Yanya’da Alopluzâde’ler olarak anılmalarına rağmen, kendi iddiasına göre ‘yüksek soy’ anlamına gelen Dorsay adını alır Avni Bey: “Annem niçin Aloplu soyadını almadığımızı merak eder. Teorikman babamın soyadı Aloplu olması gerekiyordu. Galiba babam, geçmişle ilişkisini benim bilmediğim bazı nedenlerden dolayı biraz kesmek istediği için Dorsay soyadını almış.” Amatör de olsa yazı yazan Alopluzâde Avni Bey’in Menekşe adlı bir romanı Demokrat İzmir gazetesinde tefrika edilir.
       <br/>
       <br/>
       Dorsay’ın anne tarafından dedesi Kolağası M. Yusuf Bey de Yanyalı’dır. Göçle Konya’ya yerleşen Yusuf Bey önce Vasfiye Hanım’la evlenir. Bu evlilikten ilk çocukları, Atilla Dorsay’ın da annesi olan Rahime Hanım Konya’da doğar. (Yusuf Bey ikinci evliliğini ise Fatma Hanım’la yapar) Atilla Dorsay’ın anneannesi ile babaannesi akrabadır. Dorsay’ın annesi Rahime Hanım ile babası Avni Bey’in evlenmelerine aile karar vermiştir ama çiftin birbirlerini tanıyarak evlenmelerine imkan sağlanır. Avni Bey, demiryollarında memur iken Afyon’da bulunduğu sırada halasının çocuğu Rahime Hanım’la evlenir ve İzmir’e yerleşirler. Rahime Hanım’ın diğer iki kızkardeşinden Huriye Hanım askeri doktor Nedim Akün’le, Fethiye Hanım ise Esat Özveren’le evlenir. Fakat, çok istemelerine rağmen bu çiftlerin çocukları olmaz. Avni—Rahime Dorsay’ın 1939’da doğan Atilla, Ayla (Hakkı Sevand ile evli) ve Ayşe (Can Kapancı ile hayatını birleştirdi) adındaki üç çocuğu, dolayısıyla bu üç aile için neşe kaynağı olur: “O yüzden ben ve kardeşlerim bir anlamda üç ailenin çocukları olarak büyüdük, şımartıldık.”
       <br/>
       <br/>
       Akis’le tanışıyor
       <br/>
       <br/>
       Babası Avni Bey’in, Abdullah Ziya Kozanoğlu’nun romanlarındaki Atlı Han adlı kahramanın ismini vermeye çalıştığı Atilla ilkokulun ilk üç senesini İzmir’deki Ankara İlkokulu’nda okur. Ardından aile İstanbul’a gelir. İstanbul’a geliş nedeni küçük Atilla’nın Galatasaray’da okumasıdır. Dorsay, dördüncü sınıftan itibaren Galatasaray’da okumaya başlar: “Zeki ve üretken bir öğrenci idim. Ama sürekli yaramazlık yaptığım için ihtarlar alırdım.” Üç ihtar alanın kovulacağı okulda annesinin hocalarla konuşması sonucu yaramazlığa son verir Dorsay. Galatasaraylıların usta olduğu lakap takmakta ona dörtgöz lakabını yakıştırır arkadaşları. Erol Günaydın, Duygu Sağıroğlu, Ergun Köknar gibi üst sınıfların yanında Galatasaray’da kendi sınıfından da Nejat Gül, Karahan Karahasan, Doğan Ramazanoğlu gibi müteahhit arkadaşlar da edinir. 6—7 Eylül olaylarının yaşanmasından iki yıl sonra (1957) Galatasaray’dan mezun olan Dorsay, son sınıf hariç okulda politize olmaz: “Son sınıfta iken Akis dergisi (İnönü’nün damadı Metin Toker’in çıkardığı dergi) okumaya başladım. Akis okumam nedeniyle ülkenin nereye gittiğini biliyordum. 27 Mayıs’ı ben de birçok kimse gibi sevinçle karşıladım. O ihtilalden hiç gocunmadık. Asker mi geldi demedik, bağrımıza bastık.” Haksızlığa karşı hayatı boyunca tahammül edememesi, lise yıllarında bir ara avukat olma fikrini oluşturur onda. Bu tavrı onun ilerleyen yıllarda solcu olmasını da kolaylaştıracaktır.
       <br/>
       <br/>
       Galatasaray’da Fransızca eğitimi alan, 1955 yılında tüm dünyada birdenbire bir dalga gibi yayılan Rock’n Roll sayesinde de İngilizce’yi öğrenen, müziğe olan tutkusu sayesinde o yıllarda Türkiye’de müthiş etkili olan romantik İtalyan müziği sayesinde İtalyan Kültür Merkezi’nde aldığı eğitimle İtalyanca’sını geliştiren Dorsay’ın liseden sonraki niyeti diplomat olmaktır. “Dil bildiğim için en azından ömrümün bir bölümünü büyük başkentlerde, davetler ve resepsiyonlarda hoş bir hayat sürerek geçirmek istedim. Ama babam hayatını memur olarak geçirdiği için mutlaka serbest meslek sahibi ol dedi.” Atilla Dorsay, bunun üzerine çizgisi de iyi olduğu için —Teknik Üniversite imtihanını da kazanmasına rağmen— Mimar Sinan’da mimari okumayı tercih eder: “Yıllarca kafa ütüleyen bir eğitim aldım. Ben planlar çizecek, saraylar, köşkler yapacaksın sanıyordum.” Dorsay, henüz okulunu bitirmeden 1960’a gelindiğinde tercüman rehberlik yapmaya da başlar. Bu iş sırasında, okuldan ayrılarak bir yıllık bir Fransa macerası bile yaşar. Atilla Dorsay, ailesinin muhalefetine rağmen gittiği Paris’te bir yıl boyunca haftada 5—6 film izler: “Anladım ki, Türkiye’ye uğramayan büyük sinemacılar var dünyada. Ve sinemanın Türkiye’de gördüğümüzden daha ilerisi var.” Dorsay, Türkiye’ye döner ve 1962’de mezun olması gerekirken iki yıl gecikme ile bitirebilir Mimar Sinan Üniversitesi Mimarlık Bölümünü. Üniversitede de politize olmamayı başarmıştır: “Başarı diyorum çünkü politikaya bulaşan sayısız genç insanın gençliklerini hiç yaşayamadan, en kötü ihtimalle öldükleri veya hapse girdikleri, en iyi ihtimalle de uzun süre sonra politikadan nefret ettikleri ama gençliklerini kaybettikleri olgusuna tanık oldum.” Dorsay’ın solcu olması sinema eleştirilerinin Cumhuriyet’te yayınlanmasından sonraya rastlayacaktır.
       <br/>
       <br/>
       Okulun ardından yedek subay olarak yapacağı askerlikten sonra İstanbul Belediyesi İmar ve Planlama Müdürlüğü’nde çalışmaya (1966) başlayan Dorsay, burada İstanbul’un altyapı sorunlarını öğrenir. Dorsay, Ali Sami Yen Stadı’nın, yol tarafında kalan kısmındaki binaların sahipleri ile o zamanlar dişe diş bir mücadele vererek, binaların staddan oldukça geriye yapılmasını sağlar: “Ne kadar iyi yapmışım ki köprü çevre yolu oradan geçirilebildi.” İmar ve Planlama Müdürlüğü’nde 2.5 yıl çalışacak olan Dorsay, aynı yıl kendisini sinema eleştirmeni yapacak alışık olunmayan bir yola da başvurur. Daha önce izlediği filmlere yönelik notlar yazan Dorsay, Cumhuriyet’te önce Selmi Andak’ın yazdığı, ardından da Mehmet Ali Birand’ın kardeşi Ural Birand’ın sürdürdüğü yazılarına ara verildiğini fark eder: “Sordum, Ural Birand’ın bir yıllık bursla Brüksel’e gittiğini öğrendim. Dediler ki bu yıl ne yazık ki sinema eleştirileri yazılmayacak. Bunu fırsat bildim ve yazılarımı alıp Cumhuriyet’e gittim. Hiç kimseyi tanımıyorum.” Ecvet Güresin Cumuhuriyet’in Genel Yayın Müdürü, Erol Dallı da yazı işleri müdürüdür: “Üç gün geçti ilk yazım çıktı. İnanamadım tabii.”
       <br/>
       <br/>
       O güne kadar sol düşünceden uzak kalan Dorsay, böylece kendisini solcu bir çevrede buluverir: “1960’ların sonlarında ülke ikiye bölünmüştü. Ya sağcı, ya solcu olacaktınız. Tarafsız kalma imkanı yoktu. O yıllarda aşağı yukarı bütün aydın kesim de solcu idi, bunun cazibesine dayanmak da imkansızdı. Yalnız solcu olmaya değil, birtakım yerlere girip biz solcuyuz diye bağırmaya, her konuda sol görüşler beyan etmeye de adeta itiliyorduk. Benim politik görüşlerim de solculuğa yatkın olduğu için...” Bir kutupta yer almanın mecburi olduğu o yıllarda Dorsay, 1970’li yıllarda sağdan bir yönetmen olan Yücel Çakmaklı’nın Memleketim adlı filmi için olumlu bir yazı yazdığında da solcular tarafından ‘aforoz’ edilecektir.
       <br/>
       <br/>
       Duygusal solcu
       <br/>
       <br/>
       Zamanın solcu aydınları ile birlikte sendikaların düzenlediği panellere katılıp konuşmalar yapan Atilla Dorsay, dönemin rüzgarına kapılmış bir çokları gibi tabiri caizse biraz ‘tepeden inme’ solcu olduğu için bocalar: “Ne yazık ki benim alt yapı eksikliğim kendini hissettiriyordu. Bazen çok sivri sözler söylemek isterken çok saçma sözler söylediğimin farkına varıyordum. O yüzden solun Marks’tan başlayarak Türkiye’de yayınlanmış başlıca kitaplarını okumayı denedim. Ama zamana yayılmamış okuma da gerekli şeyi vermiyordu. Sonra şunu fark ettim; ben duygusal bir solcuyum. Yani duygu olarak, kalp olarak, ruh olarak soldayım ama bu işin kuramlarını bilmiyorum. Das Kapita’i daha okumamışım. Ama Serdar Turgut’un yakın zamandaki bir yazısı sayesinde o dönemin ünlü solcusu Tuğrul Eryılmaz’ın da Kapital’i hiç okumamış olduğunu öğrendim de yıllar sonra da olsa teselli buldum. Yani Türkiye’de birçok insan Kapital’i bile okumadan bu işe başladılar. Çok komik tabii ama o yıllar öyleydi. Sonunda o anlamda solculuktan istifa ettim.” Bu düşüncelere ulaştığında Atilla Dorsay’ın takvimi 1970’li yılların ortalarını göstermektedir. Bütün bunlara rağmen Dorsay, geçmişini silip atmamaktadır: “Hayatımda herşeyden olduğu gibi, o dönemden de katiyen utanç duymuyorum. Ayrıca solculuktan tamamen istifa edip de başka bir kategoriye geçmedim, hâlâ solcuyum temelde. O da şundan kaynaklanıyor. Haksızlıklara dayanamıyorum ve emeği çok yüce bir güç olarak görüyorum.”
       <br/>
       <br/>
       Onun eleştirmenliğe başladığı yıllarda Türk sineması da iyi bir gelişme göstermektedir. Art arda filmler gösterime girer o yıllarda. Ama 1974 yılı Türkiye için olduğu kadar Türk sineması için de önemli bir dönüm noktası olacaktır. Kıbrıs’a yapılan çıkarma sonucu Amerika’nın ambargosu dahilinde ABD yapımı filmler de Türkiye’ye gönderilmez. Yine 1974’te TRT’nin Türkiye genelindeki yayını da insanları sinemalardan uzaklaştırır. Darbe ile başlayan ve darbe ile son bulan 1970—80 arası yıllarda, iktidarda sürekli değişiklikler olması, sinemaya akıl almaz sansürlerin uygulanması da (1977’de, Türkan Şoray’dan Atilla Dorsay’a kadar sinemaya gönül veren birçok kişinin katıldığı siyasileri hedef alan ve Ankara’da son bulan bir protesto yürüyüşü gerçekleştirilir) Türk sinemasına acı çektiren olaylar olarak tarihteki yerini alır.
       <br/>
       <br/>
       Diyaloğa açık bir insan olduğunu söyleyen Dorsay, siyasete girme fırsatı bulsaydı iyi bir siyasetçi olacağını düşünmektedir: “Emin olun ben siyasetçi olabilseydim çok iyi bir siyasetçi olurdum. Diyalog kurma yeteneğim çok gelişmiştir.”
       <br/>
       <br/>
       Dorsay bu yeteneğini siyaset alanında iyi kullanabileceğini düşünmektedir: “Çok düşünmedim ama bir partiden doğru dürüst bir öneri gelse pekala olabilir. Bu yaştan sonra sokak politikacısı olacak halim yok ama kültür alanında yapıcı bir katkım olacaksa niye olmasın?”
       <br/>
       <br/>
       1973’te yayınlamaya başladıkları 7. Sanat adlı dergi, —yakın zamanda Antrakt dergisine kaptırmasına rağmen— çok uzun süreli yayın yapan sinema dergisi olma özelliğini korur. Bugüne kadar 26 kitap ortaya koyan Dorsay, sanıldığı ve herkesin düşündüğü gibi 1966’da başlayarak 93 yılına kadar çalıştığı Cumhuriyet’te sadece sinema eleştirmenliğinden kazanamaz hayatını: “27 yıl yazı yazdım Cumhuriyet’te. Fakat Cumhuriyet kadrosuna alınmadım. Basın kartı sahibi olamadım, Gazeteciler Cemiyeti’nin ödüllerine katılamadım. Neler kaybettiğimi yıllar sonra anladım. Cumhuriyet’in beni ne kadar sömürdüğünü sonradan fark ettim.”
       <br/>
       <br/>
       Dorsay geçimini mimarlığın yanında 1990’lara kadar sürdürdüğü tercüman rehberliğinden kazandığı parayla sağlar. Tercüman rehberliğinin Dorsay’a bir katkısı daha olur: Kendisi de bir tercüman rehber olan Leman Hanım’la (ünlü cerrah ve Uludağ Üniversitesi Tıp Fakültesi Kurucu Dekanı Prof. Dr.Fikret Karaca’nın kızı. Leman Hanım’ın abisi İlhan Bey de Birinci Boğaz Köprüsü’nün yapımında çalışmış bir mühendistir)  İtalyan Kültür Merkezi’ndeki tanışıklıkları Dorsay’ı ‘bohem’ hayattan kurtaracak evlilikle (1973) noktalanır. Çiftin Gökhan ve Ece adında iki çocuğu vardır bugün.
       <br/>
       <br/>
       Böylece Cumhuriyet’ten 1993’te istifa eden Dorsay köşesine çekilir. Teklif bekler. Yılların sinema eleştirmeni Dorsay’a aylık bir derginin haricinde kimseden teklif gelmez. Bir süre sonra Milliyet’ten ‘maddi ve manevi açıdan tatmin etmediğini söylediği’ bir teklif alır. Milliyet’te yazı yazmaya başlar başlamaz Doğan Hızlan Hürriyet adına devreye girer: “Ertuğrul Özkök seninle görüşmek istiyor.” Dorsay Özkök’le görüşmeye gider: “O gün nedense çok tuhaf bir şey oldu. Kader onun olmasını istemedi. Ben Ertuğrul Özkök’e karşı çok haşin davrandım. O gün tuhaf bir şekilde, adamı sinirlendirmek için herşeyi yaptım. Sonra olayın üzerinde çok düşündüm, kabahatli bendim.” Dorsay, her işte bir hayır olduğunu düşünür: “Ben inanırım, tepemde dolaşan bir koruyucu meleğim vardı. O beni bu iş olmasın diye gagaladı herhalde. Ama Hürriyet’e gitseydim bu kadar kitabı yazamazdım.”
       <br/>
       <br/>
       Dorsay, Milliyet’teki bir yılın ardından Yeni Yüzyıl ve ardından iki yıldır da Sabah’ta eleştirilerinin yanında mimari, şehircilik, seyahat, yemek ve festival yazıları ile de çıkıyor okuyucularının karşısına. Sinema Yazarları Derneği’nin kurucularından olan Dorsay, bu derneğin başkanlığının yanında Mutfak Dostları Derneği ve Gazeteciler Cemiyeti’nin de —nihayet— üyeleri arasındadır. Evinde 4 bine yakın film ve 2 bini aşkın da çeşitli müziklerle ilgili kasetler içeren arşivi bulunan Atilla Dorsay “aklı başında hiç kimseye sinema yazarlığını meslek olarak seçmesini tavsiye etmemektedir.”
       <br/>
       <br/>
       Diyeceğim o ki, eleştirmenlerin filmleri nasıl kritik ettiklerini unutmayın da, gideceğiniz filmlerden pişman olarak çıkmayın.
       <br/>
       <br/>
       email: ckalyoncu@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14098), [web.archive.org (arşiv bağlantısı)](http://web.archive.org/web/20050302223643/http://www.aksiyon.com.tr:80/detay.php?id=14098)
