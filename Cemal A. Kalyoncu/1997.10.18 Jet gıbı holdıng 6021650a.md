# "Jet" gıbı holdıng

*Cemal A. Kalyoncu 1997.10.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şu an 38 yaşında bir trilyoner. Hayatındaki asıl atılımlarını 30 yaşından sonra yaptı.
  </font>
 </div>
 <div id="newsText">
  <font class="detail-text">
   İlkokulu Siirt'te okurken tanıdıklarının yanında eczanede çıraklık yaparak atıldı çalışma hayatına. 70'li yıllarda haftada 10 lira geçiyordu eline. Babasını 20 aylıkken kaybettiği için üniversitede okurken de çalışmak zorundaydı. Üniversite yıllarında nakliyecilik işiyle uğraştı. İTÜ'den elektrik mühendisi olarak 1980'de mezun olduğunda kendi deyimiyle vasat altı bir Anadolu ailesinin yaşantısını öğrenmişti. Bu arada üniversiteyi uzatmadan haziran döneminde bitiren iki öğrenciden biriydi.
   <br/>
   <br/>
   Fadıl Akgündüz'den bahsediyoruz. Akgündüz, bugün Jet Holding Yönetim Kurulu Başkanı. 1980'den 87'ye kadar Devlet Yem Sanayii'nde elektrik mühendisi kontrol amiri olarak çalışan Akgündüz, bunun öncesinde özel sektörde işe girmek istemiş ve ilk iş tecrübesini kısa da olsa bir büyük holdingde kazanmıştı. Bir yeğeni vasıtasıyla girdiği holdingin satınalma bölümünde cuma günü namaza gitmek istemiş. Sonrası mı? "Gittim, birşey demediler. Bütün satınalma işlerinin yapıldığı bir yerdi burası. Komisyonlar falan... Ben işe girdiğimde bana ne kadar ücret almak istediğimi sordular. Ben staj gibi gördüğüm için asgari ücret istediğimi söyledim. Fakat oradaki arkadaşlar benim cuma namazına gidişimden dolayı o çarkın içine girmeyeceğimi anlamışlar tahmin ediyorum. İşe girdiğim kanal da biraz torpilli kanaldı. Sonrasında müdürümüz beni çağırıp 'Bu iş senin için çok iyi değil. Cuma bizim en yoğun günümüz, sen de o gün burada namaz saatinde olmuyorsun' diyerek beni fabrikaya göndermek istediler. Ben mesajı aldım tabii ve Ankara'ya gittim."
   <br/>
   <br/>
   Akgündüz bu arada ikinci bir üniversite olarak hukuk fakültesini okumak ister. Türkiye genelinde 23. olarak burayı kazanır. Ancak iki ay geçmeden okuldan ayrılır. Sebebini Fadıl Akgündüz şöyle anlatıyor: "Kanunun tarifi yapılıyordu derste. Hocamız zannediyorum medeni hukuk profesörüydü. Kanunun teorik tanımını yaptıktan sonra Türkiye'deki tanımını yapayım size dedi: 'Kanun, kanun koyucunun kafasında şekillenir, yargıcın elinde biçimlenir.' Bu tanımdan sonra ben de, hukukun Türkiye'de tam işlemediğini anladım." Ders biter Akgündüz de fakülteyi terk eder.
   <br/>
   <br/>
   Sonrasında 1987'ye kadar Yem Sanayii'nde çalışan Akgündüz, buradan ayrılınca da bir arkadaşıyla beraber bilgisayar şirketi kurar. Ve şirket iki yıl içinde en büyük üçüncü ithalatçı şirket olur. Ancak ortağının diğer sektörlerdeki işleri iyi gitmeyince şirketi ortağına devredip ayrılır. Eşdosttan topladığı parayı iade edince yine beş parasız kalır. Bundan sonra Fadıl Akgündüz, üç arkadaşını arayarak sürücü kursu kurmayı önerir: "Siz para koyun ben işi yöneteyim" der. Teklife ilk cevap verenle bu işe girer ve Jet Özel Eğitimcilik Şirketi'ni kurarlar.  1989'da kurulan bu şirket bir ay önce holdingleşen Jet Grubu'nun çekirdek şirketini oluşturur. Akgündüz'ün ilk ortağı Hıristiyan'dır. Bu arada bir iki ortak daha değiştirir. Son olarak halen holdingin başkan yardımcılığını da yapan Sacid Bey'le çalışmaya başlar.
   <br/>
   <br/>
   Bunun ardından otomobil pazarlama işine başlar. Otomotivde başarılı kampanyalar gerçekleştiren grup 1993 Haziranı'ndan sonra beyaz eşya işine girer. Bundan sonra düzenlediği kampanyalarla tüketicilerin dikkatini sürekli üzerinde tutar grup. Akgündüz "Türkiye'de kampanya dediğinizde taksitli satış anlamına geliyordu. Biz bu anlayışı değiştirip kampanyaya gerçek anlamını yükledik" diyor.
   <br/>
   <br/>
   Dünya şirketi olmak istiyor
   <br/>
   <br/>
   1600 kişinin çalıştığı Jet Holding turizm, yem sanayii, elektronik, eğitimcilik gibi alanlarda faaliyet gösteriyor. Müteahhitlik alanında ciddi rekabet ortamı oluşturan Jet Holding başta İstanbul, Ankara, Antalya, İzmir olmak üzere bir çok yerde önemli organizasyonlara da imza atıyor. Şimdilerde Türkiye'de otomobil üretecek bir fabrika kurma hesapları yapan Jet Holding, dünyanın birçok yerine uzanmış durumda. Malezya'dan Almanya, İngiltere, Fransa ve İsviçre'ye kadar.. Malezya'da 453 metrelik ve 88 katlık binanın 72. katını kiralayan Jet Holding yine Malezya'da enerji santralleri ve otoyollar konusunda bir işbirliği anlaşması yaptı. Brunei'de bir petrol ihalesi alan Holding, Brunei Sultanı'nın halk için yaptıracağı 50 bin konutluk bir projeyi de gerçekleştirecek. Akgündüz, önümüzdeki günlerde başta CNN olmak üzere dünyanın önde gelen tv kanallarında reklamlara başlayacaklarını, Alman ve Fransız gazetelerinde de Jet Pa'nın bazı ürün kampanyalarının ilanlarını yayınlatacaklarını söylüyor.
   <br/>
   <br/>
   Fadıl Akgündüz, bu büyük projelerin altına girmeden önce ekibini de kurdu. BMW'nin Türkiye Genel Müdürü Haşmet Alatan ve dış ticaret konusunda Sabah Gazetesi'nin Avrupa Genel Müdürü İrfan Çetinok'un yanında Japonya'daki en büyük konut firmasının Avrupa kanadı genel müdürünü de transfer etmiş. Malezya'daki müdürü ise Malezya DPT'sinde uzun yıllar başkan yardımcılığı yapmış bir isim. Yine Malezya'da özelleştirmenin mimarı olan kişiyi de kadrosuna katmış. 8 yılda sıfırdan zirveye çıkan Fadıl Akgündüz'le şaşırtan ve cesaret isteyen yeni projelerini konuştuk:
   <br/>
   <br/>
   Yedek parça 5 yıl bedava
   <br/>
   <br/>
    Türkiye'ye yeni bir otomobil getiriyor ve 5 yıl yedek parça ve 1 milyon kilometre garanti veriyorsunuz. Bu biraz iddialı değil mi?
   <br/>
   <br/>
   Otomobilde bayilikten distribütörlüğe uzanan, şimdi de inşaallah imalatçılığa uzanacak bir zincirden geçtik. Bir bayinin ve müşterinin beklentisi nedir bunları biliyoruz.  Türkiye'de otomobil müşterisinin en çok ürktüğü ve biraz da suiistimale açık olan bir konu var, yedek parça konusu. Türkiye'ye otomobil ithal etmek ve imal etmek hiç sorun değil. Fakat müşterinin Avrupa düzeyinde tüketici haklarına ulaşamadığı bir düzen var. Biz yedek parçadan kâr etmezsek ne olur diye hesap ettik. Çalışmalar öyle bir noktaya geldi ki yedek parçayı bedava verelim dedik. Fabrikanın istatistiklerini inceledik. Bir aracın 5 yılda ne kadar yedek parça tüketeceğini ortalama tespit ettik. Yedek parçadan gelebilecek ilave maliyetler alındı. Normalde 50 liralık yedek parça ihtiyacı olan bir araç bu kampanyadan sonra 100, 150 liralık maliyet de getirebilir.
   <br/>
   <br/>
    Nasıl kalkacaksınız bunun altından?
   <br/>
   <br/>
   Bu otomobil Malezya'da 13 yıldır üretiliyor. 5 yıl çok emniyetli bir süre olarak çıktı karşımıza. Hele ilk üç yıl hiç yedek parça tüketmiyor. 4. ve 5. yıl biraz tüketiyor. Biz de 4 ve 5. yılı karşılamış oluyoruz. Kendisi de kırsa yine değiştiriyoruz. Bayi sistemi kullanmadığımız için bayiye vereceğimiz kârın yüzde 45'i ile yedek parça masrafını karşılamış olacağız.
   <br/>
   <br/>
   Bayi sisteminin olmayışı avantaj
   <br/>
   <br/>
    Kaç kategoride piyasaya sunacaksınız ve fiyatları ne olacak?
   <br/>
   <br/>
   Şu anda üretilen otomobil Japon menşeli, tamamen Mitsubishi'nin kendisi. Bir Japon otomobilinin Türkiye'deki fiyatı ne ise bunun da aynı fiyatta çıkması gerekiyordu. Ancak biz bayi sistemi kullanmadığımız için yüzde 910'luk bir maliyet ucuzlaması olacak. Opsiyonla birlikte bayi yüzde 1314'lere varan bir maliyet getiriyor. Ortalama yüzde 11 gibi. Biz bayi sisteminin getirdiği ortalama yüzde 11'lik maliyet dışında yüzde 67 daha ucuz olacağız. Otomobillerimizin hepsinde klima, air bag (hava yastığı) ve hidrolik direksiyon olacak. Otomobilleri full takım halinde satacağız.
   <br/>
   <br/>
   Fiyatlara gelince; müşterilerimiz yerli arabalara verecekleri parayı versin, üstünü 5 senede ödesin. Yerli arabanın yedek parça parasını buraya ödediği takdirde böyle bir otomobile sahip olacak. Bugünkü rakamları baz alırsak bir Şahin marka otomobilden 500600 milyon bir fark teşkil edecek. Türk Lirası ve dolar bazında kampanyalarımız olacak. TL kampanyalarımız tahmin ediyorum 30 aya kadar vadeli olacak. Dolar bazındaki kampanyalar ise en az 60 aydan başlayacak, belki 100 aya kadar vadeli olacak. Tahmin ediyorum Türkiye'de otomobil almak isteyen herkes alabilecek. Yalnız şimdi kapasite problemimiz var. Malezya'da nisana kadar sıra bekliyorlar. 1998'de bize ayrılan araç sayısı 10 bin.
   <br/>
   <br/>
    Yüzde 67 ucuzluk beklediğiniz talebi sağlayacak mı?
   <br/>
   <br/>
   Türkiye'de otomobil satışı yıllık 300 binlerde seyrediyor. Bizim hedeflediğimiz kitle hem bu 300 binlik kitle, hem de yeni bir müşteri portföyü olacak. Getireceğimiz bu otomobillerin dışında bir marka daha var. O da Daihatsu'nun malını üretiyor. Mutabık kaldık ama fiyatlar noktasında henüz anlaşamadık.
   <br/>
   <br/>
    Peki neden Malezya malı?
   <br/>
   <br/>
   Sadece Malezya malı değil. JaponFransız ortak yapımı. Distribütörlük konusunu araştırırken şu anda Türkiye'de 23 bin adet satış potansiyeli olan arabalardan da teklif geldi. İsmini vermeye gerek yok. Her ülkede 200300 bin satan bir marka ama Türkiye'de 23 bin satabiliyor. Bunlara 'burada fabrika kurmaya yanaşıyor musunuz?' dediğimizde 'Avrupa'daki fabrikalarımız tam kapasite çalışmıyor' cevabını aldık. Bunun üzerine Proton'la görüşmeye başladık. Bu mânâda görüşmelerimiz 10 ay sürdü. Daha önce bir fuara bu markadan 3 tane getirilmiş ama devamı gelmemiş. Sonra bilerek ithal edilmediği kanaatine varmış fabrika yetkilileri. Çünkü burada bir tekel var. Distribütörlükler belli firmalara aldırılıyor fakat otomobiller sattırılmıyor. Belli havuzlar oluşturuluyor, bu havuzlardan herkes payını alıyor. Bize de bazı teklifler geldi.
   <br/>
   <br/>
   Doğuya ilk otomobil fabrikası
   <br/>
   <br/>
    Fabrikayı nereye kuracaksınız?
   <br/>
   <br/>
   Siirtli olmam nedeniyle oraya karşı bir borcumuz var. Diyarbakır'ta olabilir. Kuzey, Ortadoğu, Türk cumuriyetleri ve Avrupa ekseninde pazar potansiyeli olan bir fabrika projesi olacak bu. Avrupa'ya da çok ciddi gireceğiz. Şu anda İngiltere'de en çok satan ithal otomobil Proton. Fabrikanın Doğudaki terör sorununa olumlu yönde katkısı olacak. Çünkü Doğudaki terörün ekonomik imkansızlıklardan kaynaklandığını görüyoruz. Hasbelkader üniversiteyi kazanmasaydım ben de orada işsiz bir gençtim. Fabrikanın 2001 yılında üretime geçmesi ve ilk yıl için yılda 200 bin adet olmak üzere ilave kapasite ile 1 milyon adete yükseltilmesi planlandı.
   <br/>
   <br/>
    Jet Holding'in başka projeleri var mı?
   <br/>
   <br/>
   1994 yılında özelleştirmeden aldığımız Yem Sanayii'nin en büyük fabrikası olan Yenibosna'daki tesislerde ikiüç senede bitirilecek bir proje ile bir hipermarket, bir iş merkezi ve 3 bin yataklı bir otel, Capris Otel'in İstanbul şubesi gibi, değişik projeler yapmayı düşünüyoruz. Projenin yıllık 120 milyon dolar getirisi olacağını hesap ediyoruz. Yaklaşık 150 milyon dolarlık bir proje olacak bu. Bir özelliği de dünyanın ilk tabela binası olacak olması. Jet Pa şeklinde inşa edilecek.
   <br/>
   <br/>
    Caprice Otel'deki işletme tarzı Türkiye için yeni bir tarz. Otelle ilgili eleştiriler alıyor musunuz?
   <br/>
   <br/>
   Caprice Otel'deki bu işletme tarzımız o kadar beğenildi ki yurtdışından bize otel işletme teklifleri geliyor. Özellikle Müslüman ülkeler olmak üzere Avrupalılar da ilgi duyuyor buna. Singapur ve Malezya'da iki otel işletme şansımız doğdu. Buradaki müşterilerimizi dönem dönem oraya gönderme gibi bir proje düşünüyoruz. Mevcut Caprice Otel zaten Türkiye'deki ihtiyacı karşılamadığı için burada da bir veya iki otel daha devreye girebilir. Avrupa'da da böyle bir otel işletmeciliği düşünüyoruz.
   <br/>
   <br/>
    Bu projeleri yürütürken zaman zaman kamuoyunda Jet Holding'in  finansman sıkıntısı içinde olduğu söyleniyor. Hatta bir ara Kombassan Holding'le ortak oldunuz. Finansman zorluğu çekiyor musunuz?
   <br/>
   <br/>
   Ciddi mânâda bir rakibimiz var. İsmini burada zikretmeyeceğim. Girdiğimiz sektörler genelde o grubun tekel oluşturduğu alanlar. Gazeteler ve bankalar yoluyla bizi zor durumda bırakmaya çalıştılar. Kampanyalarımıza mal sağlamamızı engellemeye çalıştılar. Bizim kaynağımız müşterinin nakit akışı olduğu için teslimatlarımızda bir miktar gecikme başladı. Bu şekilde bizi bankalardan kredi almaya zorlamak istediler ve mali yönden sıkıştırmaya çalıştılar. Ama sessiz sedasız Jet Pa'yı batırma hedefleri tutmadı. Kombassan'la bir ortaklığımız oldu, sadece Yem Sanayii'nde. Ama anlaşma bozulunca bundan da geri dönmüş olduk.
   <br/>
   <br/>
   Avrupa'da halka açılacak
   <br/>
   <br/>
    Halka açılmayı düşünüyor musunuz?
   <br/>
   <br/>
   Evet. Son 8 yılda şirketimizi 62 trilyonluk bir aktife ulaştırmışız. Bu geldiğimiz noktanın trendine baktığımızda önümüzdeki 10 yılda bu aktif 3.54 milyar marka ulaşacak bir seyir gösteriyor. Şu anda bu 620 milyon mark. Elimizdeki bu projeleri hızlandırmak için mutlaka yeni kaynaklara ihtiyaç var. Bunları bankalardan alabiliriz, ki bunların hemen hemen tümüne dışarıdaki bankalar kaynak kullandırmak için hazır durumda. Fakat biz buradaki kârlılığı hem bankalara vermemek, hem faizi işimize bulaştırmamak için pek sıcak bakmıyoruz. Onun için halka açılalım dedik. Borsayı da spekülasyonların olduğu bir yer olarak değerlendirdiğimiz için halka direkt açılma yolunu seçtik. Bu konuda Avrupa'da ciddi potansiyel olduğuna inanıyoruz. 62 trilyon sermayesi bulunan holdingimizin yüzde 50'sini Almanya'daki şirketimize sattık. İstatistiklerimiz ilk senede 50 bin ortak katılacağı şeklinde. Ama bu konuda bir limitimiz yok.
   <br/>
   <br/>
    Anlattığınız projeler oldukça cesaret isteyen projeler. Kendinizi cesur buluyor musunuz?
   <br/>
   <br/>
   Beni başkalarının değerlendirmesi lazım. Arkadaşlarım cesur olduğumu söyler bana ama bu delice cesaret değil. En ufak bir kampanyayı yapacağımız zaman 56 gece sabahlarım. Gazetelerde gördüğünüz ilanlar yaklaşık bir haftalık sabahlamanın ürünü. Mesela otomobilde yedek parça garantisi verirken rahatlıkla çıkıp yedek parçayı bedava verelim derdik ama bunu söylemek için 10 aydır çalışma yapıyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3088), [web.archive.org (arşiv bağlantısı)](http://web.archive.org/web/20140820141540/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3088)
