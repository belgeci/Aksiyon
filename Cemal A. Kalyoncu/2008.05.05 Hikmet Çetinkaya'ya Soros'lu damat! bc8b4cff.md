# Hikmet Çetinkaya'ya Soros'lu damat!

*Cemal A. Kalyoncu 2008.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başkalarına “Soros’un çocukları” gibi  isimler takan Cumhuriyet yazarı Hikmet Çetinkaya’nın kast ettiği kurumlardan biri de TESEV. Kadere bakın ki Çetinkaya kızını TESEV’e raporlar hazırlamış birine, Burak Oder’e vermiş.
  </font>
 </div>
 <div id="newsText">
  <font class="detail-text">
   Soner Yalçın’ın yeni kitabı “Siz kimi kandırıyorsunuz?” ismiyle okurlarıyla buluştu. Soner Yalçın’a “Sizi kim kandırmış?” da diyebiliriz; ama kitabın adı bu sefer isabetli olmuş aslında.  Zira Yalçın’ın bundan önce kaleme aldığı özellikle ‘Büyük Sır’lı kitapları pek çok kesimden yalanlama aldı. 12 Mart 1971 döneminin ünlü savcılarından Baki Tuğ, mahkemeden karar çıkartmasına rağmen Yalçın’a, kitaptaki yanlışlığı düzelttiremeyenlerden biri. Onun için okurun Yalçın’a dönüp “Siz kimi kandırıyorsunuz?” dediği pek çok nokta var kitaplarında.
   <br>
    <br>
     Ama konumuz bu değil.
     <br>
      <br>
       Soner Yalçın’ın soldaki bağları çözeceği zamanı merakla bekliyoruz. Ve çözmeye başlasa şöyle bir giriş yapar mıydı mesela: “Geçen yıl İstanbul Üniversitesi Hukuk Fakültesi Anayasa Hukuku Anabilim Dalı Başkanlığı için yarışan üç kişiden ikisi, Cumhuriyet mitinglerine taraftar, AK Parti’nin kapatılmasını destekleyen iki tanınmış ismin çocuklarıydı.”
       <br>
        <br>
         Evet geçen yıl yapılan seçimlerden galip çıkan Doç Dr. Osman Korkut Kanadoğlu olmuş, yarışı kaybeden Bertil Emrah Oder, daha doğrusu kızlık soyadı ile Çetinkaya bir müddet sonra Koç Üniversitesi’ne geçmişti.
         <br/>
         <br/>
         Bildiniz! Osman Korkut, bazı çevrelerce de ‘hukuk skandalı’ olarak nitelendirilen 367’nin mimarı Sabih Kanadoğlu’nun oğlu. Şimdi soyadı Oder olan Bertil Emrah Hanım ise Cumhuriyet Gazetesi’nin İlhan Selçuk’tan sonra belki de en kıdemli ismi olan Aslan Hikmet Çetinkaya’nın kızı. Bertil Emrah Oder Hanım, anayasa hukukçusu sıfatı ile babasının gazetesi Cumhuriyet’te 10 Ağustos 2007’de Leyla Tavşanoğlu’nun yaptığı söyleşide yeni anayasayı ancak demokratik kurucu meclisin yapabileceğini söylemişti. Cumhurbaşkanını halkın seçmesinin “rejim üzerindeki etkilerinin de hiçbir zaman sınanmadığına” dikkat çeken Çetinkaya’nın kızı, ne hikmetse 12 Eylülcülerle hesaplaşmanın yolunun açılmasını da istemiş o söyleşide.
         <br/>
         <br/>
         Aslında konumuz bu da değil.
         <br/>
         <br/>
         19 Ekim 1942’de Edremit’te, Nazım ve Fatma Nedret (Eser) çiftinin bir çocuğu olarak dünyaya gelen Aslan Hikmet Çetinkaya, liseyi bitirince, üniversite okumadan Cumhuriyet’te muhabirliğe başladı. 1967’de yaptığı röportajlar ile öne çıktı. Uzun yıllar Cumhuriyet’in İzmir temsilciliğini yaptı. 1986’da düzenli köşe yazarlığına başladığı Cumhuriyet’te Politika Günlüğü altında yazılar kaleme alıyor.
         <br/>
         <br/>
         1966 yılında Nezihe Özdemir ile evlenen Çetinkaya’nın ilk kızı, yukarıda da adı geçen Bertil Emrah 1968’de doğdu. Bir yıl sonra Sıla, 1981 yılında da Çağrı Çetinkaya dünyaya geldi.
         <br/>
         <br/>
         Bertil, İstanbul Üniversitesi’ni bitirdikten sonra 2000 yılında Köln Üniversitesi’nde doktor unvanını aldı. Bilkent Endüstri Mühendisliği mezunu Sıla da doçent unvanıyla Texas A&amp;M Üniversitesi’nde ders veriyor. Çağrı ise Bilkent mezunu ve o da büyük ablası ve eniştesi Burak Oder gibi hukukçu.
         <br/>
         <br/>
         Hikmet Çetinkaya’nın büyük kızı Bertil Emrah’ı verdiği Burak Oder, 1964 İstanbul doğumlu. Alman Lisesi’nden sonra İstanbul Hukuk Fakültesi’ni bitirdi. Avrupa Topluluklarında Tamyargı Davaları konusuyla tezini yapan Burak Oder, 2000 senesinde de Köln Üniversitesi’nde doktorasını tamamladı.
         <br/>
         <br/>
         Bilgi Üniversitesi Avrupa Birliği Uygulama ve Araştırma Merkezi’nde ders veren ve aynı üniversitenin Hukuk Fakültesi İdare Hukuku kadrosunda bulunan Doç. Dr. Oder, 18 Mart 2008 tarihinde Türkiye Futbol Antrenörleri Derneği tarafından Uyuşmazlık Çözüm Kurulu üyeliğine de atandı. Devlet sırları gibi konularda çalışmaları ile tanınan Burak Oder, TESEV’e (Türkiye Ekonomik ve Sosyal Etüdler Vakfı) yaptığı çalışmalarla da biliniyor ve sıkı bir TESEV üyesi. Bilindiği gibi TESEV’e, ünlü spekülatör Soros’la bağlantılarından ve yaptığı çalışmalardan dolayı bazı yakıştırmalar yapılıyor. TESEV’in de aralarında yer aldığı bazı kurum ve kişilere “Soros’un çocukları” yakıştırmasını yapanların en başında Hikmet Çetinkaya geliyor. Hatta gazetedeki yazılarını toplayıp 2007’de çıkardığı bir kitabına da Soros’un Çocukları adını verdi yerli Pravda’nın yazarı.
         <br/>
         <br/>
         SOROS’UN ÇOCUKLARI ÖVGÜLER DÜZÜYOR
         <br/>
         <br/>
         Hemen her yazısında bu ifadeye yer veren Çetinkaya’nın, geçen yıl 20 Temmuz’da, yani genel seçimlerden iki gün önce yazdığı ve sonradan Tarhan Erdem’den özür dilemek ‘zorunda’ kaldığı bir yazısını aktaralım: “... AKP yüzde 48-50’yle tek başına iktidarmış 23 Temmuz sabahı... Bizim Soros’un çocukları yine övgüler düzüyor AKP’ye.... Tayyip bey değişmişmiş. Yüzde 48’le tek başına iktidara geleceği söylenen Tayyip bey neden bu kadar hırçın? Çünkü yüzde 48 değil... Yüzde 30’ların altına düşüyor..”
         <br/>
         <br/>
         Başka bir yazısı: “Soros ‘un çocukları, neoliberaller, müritler, “liberal İslam” kavramında birleşip küreselleşme, AB, ABD ekseninde hedef şaşırtması yaparlar...”
         <br/>
         <br/>
         Yani Türkiye’nin dışa açılmasını isteyen ve kendileri gibi düşünmeyen herkese bu ifadeyi yakıştırıyor ne hikmetse Çetinkaya.
         <br/>
         <br/>
         Ve bir başka haber de ‘Açık İstihbarat’ adlı internet sitesinden…: “Soros ile Aydın Doğan arasındaki ilişki bununla bitmedi. Soros 2003 yılında Aydın Doğan ile birlikte “prototipe uygun” gazeteciler yetiştirmek için kolları sıvadılar. OSIAF ve Aydın Doğan Vakfı ortaklaşa “Gazetecilik Sertifika Programı” adı altında genç gazetecileri “eğittiler”. Soros tarafından finanse edilen bu ortaklık OSIAF’ın Türkiye Temsilciliği Açık Toplum Enstitüsü tarafından hazırlanan metinde Uluslararası Basın Enstitüsü ile yapılmış gibi sunuldu.”
         <br/>
         <br/>
         Aynı sitede bir liste yayımlanmış ve listenin 94. sırasında da Burak Oder ismine yer verilmiş. Yani Hikmet Çetinkaya’nın damadının adı da ‘Soros’un Çocukları’ arasında yer alıyor!
         <br/>
         <br/>
         Şimdi herkes Çetinkaya nasıl oldu da kızını Soros’un Çocukları’ndan birine verdi diye sormadan edemiyor!
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-15434-hikmet-cetinkayaya-soroslu-damat.html), [web.archive.org (arşiv bağlantısı)](http://web.archive.org/web/20141007133317/http://www.aksiyon.com.tr/aksiyon/haber-15434-hikmet-cetinkayaya-soroslu-damat.html)
