# Raffi antikalar diyarında

*Cemal A. Kalyoncu 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Antika sözünü duyunca heyecanlanmışımdır hep. Bu, bendeki eski adına ne varsa sahiplenme duygusundan kaynaklanıyor belki de. Ya da, tarihin geride kalmış bir zamanından bugüne kalabildikleri için onlarda bir 'giz' aramamdır buna sebep.
  </font>
 </div>
 <div id="newsText">
  <font class="detail-text">
   Her neyse, antika sebebini bilmediğim duygular sınıfından bir heyecandır benim için diyebilirim. Onun için, bilebildiğimiz kadarı ile üç kuşaktır antikacı biri olan Raffi Portakal'la görüşmek için randevulaştığımızda da içimde bu duygu vardı.
   <br/>
   <br/>
   Osmanlı'da antikacılık işiyle uğraşan bir ailenin aynı işi yapan bir temsilcisi olan Raffi Portakal, atalarına ait bilgilere meraklı birisidir. Raffi Bey, küçük bir şecere araştırması da yapmıştır. Ulaşabildiği bilgilere göre bir de Maliye Nazırı çıkaran ailenin Portakal unvanı da bu nazırdan gelmektedir. Bahsi geçen kişi Mikail Portakal Paşa'dır: "Dedemden edindiğim bilgilere göre babam aktardı bana da büyüklerimizden birinin Mikail Portakal Paşa olduğu, Maliye Nazırlığı'nda bulunduğu ve Ortaköy'de oturduğu söylenir." Yine bu anlatılanlar ışığında Raffi Bey'e göre aile üçyüzdörtyüz senelik İstanbul'ludur: "Benim bildiğim, en azından babamın bildiği kadarı ile." Portakal Paşa'nın İkinci Abdülhamit zamanında bu görevi ifa ettiği tahmin edilmektedir: "Mikail Portakal Paşa Fransa'ya gitmiş yüzyılın başlarında. Dedeme de onlardan dolayı yanılmıyorsam bir miras kalmış."
   <br/>
   <br/>
   Babadan oğula devreden iş
   <br/>
   <br/>
   Ama aile antika işine Raffi Portakal'ın dedesi Yervant Efendi ile başlamaktadır. Portakal ailesi, Sandalbedesteni'nin de kurucularından olan dede Yervant Efendi vesilesi ile girilen antikacılıkta zaman zaman yaşanılan sıkıntılara rağmen bugüne ulaşabilen üçbeş aileden biri olur: "Dedem antikacılığı seven ve yapan birisiydi. Dedemin bu işi yapmaya başladığı tarih olarak 1914'e kadar indik ama bence daha da geriye gitmesi lazım. Ki dedem 1881 doğumlu. 1914'lerde otuz küsür yaşında demek ki." Portakal Sanat ve Kültür Evi'nin sahibi Raffi Bey, dedesinin bu işe daha önce başladığı kanaatindedir. Babasının ona anlattığına göre Yervant Portakal, otuz iki tane saray müzayedesi gerçekleştirmiştir. Belki büyük saray müzayedeleri de vardır bunlar arasında ama, kastedilen daha çok sultan hanımlarının oturduğu saraylarda yapılan müzayedelerdir.
   <br/>
   <br/>
   Dede Yervant Portakal, şair yönü de olan musikişinas birisidir. Ermeni vatandaşlarımızdan olmasına rağmen Osmanlı ve Türk müziğine hayran olan Yervant Efendi, eğlencesine de düşkündür: "Babamın ve halalarımın hatırladığı kadarı ile yazın iki tane faytonla, bir tanesinde dedem, babam ve halalarım (Raffi Bey'in iki halası da sanatçıdır. Büyük halası Aşhen Kavafyan ünlü piyano virtüözü ve orkestra şefi Arşan Kavafyan'ın eşi ile küçük halası Rita Hanım piyanisttir. Rita Hanım'ın halen 3040 öğrencisi mevcuttur ve konserler vermektedirler) diğerinde de sazendeler eşliğinde eğlenmeye gidilirdi." O hikayeleri imrenerek dinleyen Raffi Bey'in de böyle bir özentisi vardır ama, bilmektedir ki 'bugünkü koşullar böyle bir eğlence için çok elverişli değildir.'
   <br/>
   <br/>
   Yervant Efendi, antikacılık işinde yerini oğluna devredecektir. Bunun için oğlu, Raffi Bey'in de babası Ohannes Aret Portakal'ı ustaçırak ilişkisi içinde bu işe hazırlar. 1941'de vefat ettiğinde Aret Bey, babasının Kapalıçarşı'daki dükkanından başka Beyoğlu'nda kendisine bir dükkan daha açmıştır. Ohannes Aret'in, inişli çıkışlı bir antikacı esnafı hayatı olacaktır.
   <br/>
   <br/>
   İnsaflı Varlık Vergisi
   <br/>
   <br/>
   Derken, Ohannes Aret Bey 1944 yılında hastalanır. Tifoya yakalanmıştır. Hemen hastaneye yatırılır. Bu arada Ordulu bir fındık tüccarı olan Agop Evrensel'in okuma heveslisi kızı Mannik Hanım da Amerikan Hastanesi'nin hemşirelik bölümünü bitirmiş, işe başlamıştır: "Tam hastabakıcı hasta ilişkisi." MannikAret çiftinin iki erkek çocuğu gelir dünyaya. Küçük olana dedesinin de adı olan Yervant adını verirler. Azınlıklara uygulanan Varlık Vergisi'nden dört yıl sonra 1946'da doğan büyük çocuk ise, dedesinin işini yaparak bugünlere kadar getiren Raffi Portakal'dan başkası değildir. Varlık Vergisi, Portakal ailesi üzerinde de kötü izler bırakacaktır. Verginin tek iyi tarafı vardır: "Çok rahatsız eden vergi değildi."
   <br/>
   <br/>
   Varlık Vergisi'nin Portakal ailesini çok rahatsız edecek boyutta olmamasının sebebi Pirinççioğlu ailesinden birisinin araya girerek makul bir oranda vergi konulmasını sağlamasıdır: "Fethi Pirinççioğlu'nun abisi ya da kardeşi. Ya da o aileden birisi babama normale yakın bir vergi koyuyor. Babam onu taksitlendirerek ödüyor."
   <br/>
   <br/>
   'Şimdi nasıl aldatıldığımı düşünüyorum'
   <br/>
   <br/>
   Küçük Raffi, çocukluğunu Şişli'deki Bomonti'de geçirir. İlkokula buradaki Hinkliyan İlkokulu'nda başlar. Portakal, burada hocalarının da etkisiyle hümanist bir öğrenci olarak yetişir: "Sabahleyin müdür sınıfları gezerdi. 'Elini vicdanına koy ama yemin etmeden dün nasıl bir yardım yaptın? Bir ekmek kırıntısını yerden kaldırdın mı? Bir yaşlıya acıyıp da yardım ettin mi?' diye sorardı." Raffi Portakal, lise eğitimini ise Pangaltı Lisesi'nde alır. Burada da tarih hocasından, hayatının daha sonraki yıllarında hep yardımını göreceği bir yöntem öğrenmiştir: "Karşılaştırmalı tarihi, hocamız Hikmet Hanım'a borçluyum. Bugün de herhangi bir problem olduğunda benzer ülkede nasıl olmuş ona bakıyorum." Üniversite eğitimi için ise psikoloji bölümünü (İstanbul Üniversitesi) tercih eder: "Bendeki merak karşımdakinin kafasını görmek. Dış görünüşü acaba ne kadar doğru? Ne kadar oyun yapıyor, yalan söylerken nasıl davranıyor? Kendi kendime gözlem yoluyla veriler elde etmek. Bunun bilimsel bir tarafı yok sadece gözlem." 68 kuşağından olan Raffi Bey, üniversitede iken bazı sendikalara gidip dersler vermesine rağmen 'solcu' fakat 'aktif' değildir. Komünizmden çok korkan babasının ona 'herşey ol ama komünist olma' deyişini unutamaz: "Sol görüşe daha sıcak bakıyorduk. Şimdi nasıl aldatıldığımı düşünüyorum. Ama her zaman sorgulayan biri idim. Sorduğum soruların cevabını alamıyordum. Oradaki sorgulayıcı tavrım herhalde onlar tarafından da benimsenmeyişime yol açtı."
   <br/>
   <br/>
   Lisede Alex Altınoğlu ile beraber okuyan, üniversitede de Jan Devletoğlu (Sabah Grubundagazeteci), Prof. Dr. Yurdal Topsakal'la arkadaşlık yapan Portakal, üniversite eğitimini son sınıfa gelmesine rağmen tamamlamadan bırakır. Bunda biraz babasının işlerinin kötüye gitmesinin, biraz da onun okula dair beklentilerinde yaşadığı hayal kırıklığının etkisi vardır: "Fakültede sukuti hayale uğradım. 1964'te girdiğim fakültede en yeni okuduğumuz psikoloji kitabı 1946 yılında basılmıştı. Bir de babamın işleri kötü gitti. Güç günler geçirdik, babama el vermek zorunda kaldım. Doğrusunu isterseniz ikisi birden gitmez miydi? Giderdi ama..." Raffi Bey, 1974'teki öğrenci affıyla tekrar öğrenciliğe döner, başarılı olamaz. Şimdi ise yeni öğrenci affından sonra okulu bitirmeyi düşünmektedir.
   <br/>
   <br/>
   Küçük antikacı
   <br/>
   <br/>
   Ohannes Aret Bey de, babasının kendisine yaptığını oğlu Raffi için yapar. Küçük yaşlarda işe alışsın diye onu yanından ayırmaz Aret Portakal: "Babam beni işe götürürdü. Toz aldırırdı. Eserlerin taşınmasına vs yardım ederdim. Babamla, baba oğulun ötesinde ustaçırak, abikardeş, ilerleyen yıllarda da meslektaştık." Babasının yanında Raffi Portakal'ın sanat eserlerini sevmesinde bir kişinin daha etkisi vardır ki, Portakal'ın onun etkisini bugün bile unutması mümkün değildir. Mesut Hakgüden, ona Türk ve İslam eserlerini sevme alevini babasının yanısıra veren kişidir: "İki alev aynı yerden gelince biz çabuk tutuştuk." Böyle olunca Raffi Portakal, kendisini birdenbire farklı bir çevrenin içinde de bulur: "Emin Barın Hocalar, Mithat Sertoğulları, Cenap Yazansoy, Kemal Bey, Rıza Hoca, hatla ilgili bilgilerin kuvvetlenmesine vesile oldu. Farklı insanlar daha birçok şeyden tad almamıza yol açtı." Baba Aret Bey, böylece yavaş yavaş yetiştirdiği oğlunu, işlerinin iyice bozulması ile 1966'da yanına alır. Ohannes Aret'in işleri, 67 Eylül olayları yüzünden Beyoğlu'ndaki işyerinin tahrip edilmesi ile sekteye uğrar önce: "Babam ertesi sabah işe gittiğinde Tünel'in orada avizesinin bir parçasını görünce işyerine hiç gitmez." Devlet, Aret Portakal'a uğradığı zararın bir kısmını daha sonra ödeyecektir. 27 Mayıs darbesi de Aret Bey'in işlerinin kötüye gitmesine neden olur: "67 Eylül olaylarının ardından gelen ihtilal halkta bir birikimin yerleşmesini engelledi. Ekonomik zorluklar burjuva sınıfının gelişmesine mani oldu." Bir süre sonra Raffi Portakal, babasına yeni bir yer açalım der: "Babamın biraz borcu vardı. Oradan kazançlarımızla borcu ödemeye çalışalım dedim. Babamı ikna etmek biraz zor oldu ama Mim Kemal Öke'deki (Nişantaşı'nda) bugünkü mağazayı açmama müsaade etti sonunda. Kâr etmeye başladık biraz. Ama alacaklılar geldi karşımıza. O borçlar gençlik yıllarımın kabusu idi." O sıkıntılı yıllar, Raffi Portakal'ın hayatı boyunca borçtan uzak durmasına neden olacaktır.
   <br/>
   <br/>
   Portakal'ın dedesinin işe başladığı yıllardan bugüne antikacılık ve müzayedecilik de çok değişime uğramıştır. Osmanlı zamanında, daha çok Kapalıçarşı'da yoğunlaşmış bir esnaf kitlesi tarafından temsil edilmesine rağmen bugün trilyonluk hacme ulaşmış bir pazar olmuştur. Bu gelişme diğer ülkelerde Raffi Bey, İtalya örneğini veriyor olduğu gibi, önce ekenomi gelişmiş kültürel gelişme onu takip etme yolunda hızla ilerleme kaydetmiştir. Eserlere sadece yatırım gözüyle bakılan dönem sona ermiştir: "Eskiden Türk halkı Türk resmine güvenmiyordu. 'Bu batıda kaç lira eder? sorusu çok soruluyordu. Bugün bu suali kimse sormuyor, çok şükür." Yukarıda da dediğim gibi daha çok saraylarda ve bir tek ailenin eşyasının satıldığı müzayedelerden, otellerde yapılan ve artık birçok ailenin eşyalarının bulunduğu müzayedelere bir gelişme gösteren antikacılıkta alıcılar da değişmiştir: "O zamanlar iş adamları çok alışveriş yapardı doğrusunu isterseniz. Bugün yine işadamı ve sanayicilerin yanında avukatlar, doktorlar ve kurumlar daha fazla alıyorlar." Alıcılar değişmiştir ama yeni alıcıların aldığı eserleri ellerinden çıkaracak kimseler olmaması, bütün eserler için olmasa da klasik eserler için müzeyedeye konu olabilecek eser sıkıntısına yol açabilecektir. Çünkü iki bin 500'ü Resim ev Heykel Müzesi'nde, üçyüzbeşyüz tanesi de Erol Aksoy, Sakıp Sabancı ve Halit Cıngıllıoğlu gibi koleksiyonerlerde bulunan klasik sanat eserlerinin el değiştirmesi artık pek mümkün görülmemektedir.
   <br/>
   <br/>
   Pahalıya mal olan 'merhaba'
   <br/>
   <br/>
   Üç kuşaktır antikacılık yapıp, bu kadar müzayede düzenleyen birisi olup da unutamadığı anısı olmaz mı? Olur tabii ki. Sekizon yıl önce müzayede esnasında Raffi Portakal'ın yakın bir arkadaşı elini kaldırarak salona girer: "Raffi merhaba, ben geldim diyormuş. Zavallı hiç istemediği bir şeyi satın almak zorunda kaldı sonra."
   <br/>
   <br/>
   1968'de ilk evliliğini Nurcan (Nurcan Hanım gazeteci Okay Gönensin'in baldızı, yine gazeteci Osman Arolat'ın da şimdiki eşidir) Hanım'la yapan Kurken Raffi Portakal, ikinci evliliğini de ünlü avukat Hakkı Avunduk'un kızı Zuhal Hanım'la gerçekleştirir (1974). Bu evliliğinden 1984 yılında doğan Maya adında bir kızı olan Raffi Bey, kuşaktan kuşağa devredilen işini kızına bırakacaktır. Beşiktaş Kongre Üyeliği ve 'mecburi' Antikacılar Derneği Üyeliği dışında, 'kararını kendisinin veremeyeceği mekanizmaların içinde bulunmak istemediği' için başka bir yere üye olmayan Raffi Portakal'ın evinde antika da yoktur. Portakal, satarım diye böylesine pahalı bir meraka yönelmemiştir: "Babam ve dedemin ellerinde vardı. Satmak zorunda kalmışlardı. Ben satmak üzere birşey bulundurmak istemiyorum."
   <br/>
   <br/>
   'Yok mu artıran? Satt, sattt, sattım' deyişiniz eksik olmasın. Bol satışlı günler Raffi Bey.
   <br/>
   <br/>
   email: ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6187-raffi-antikalar-diyarinda.html), [web.archive.org (arşiv bağlantısı)](http://web.archive.org/web/20131202124737/http://www.aksiyon.com.tr:80/aksiyon/haber-6187-raffi-antikalar-diyarinda.html)
