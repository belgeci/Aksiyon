# 70 milyar dolar ekonomiye çekilemedi

*Cemal A. Kalyoncu 1996.11.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Olaya ideolojik yaklaşmıyoruz. Sadece Türkiye açısından da bakmıyoruz. Faiz meselesini insanlığın bir meselesi olarak görüyoruz."
  </font>
 </div>
 <div id="newsText">
  <font class="detail-text">
   Faizin dünya toplumlarında açtığı yaralar artık biliniyor. Faiz, iki taraftan birinin alışveriş sonunda mutlaka mağdur olmasına yol açıyor. Zaten İslam dini de bunun için yasaklamış faizi. Onun için Yrd. Doç. Dr. İsmail Özsoy, faize insanlığın meselesi olarak bakılması gerektiğini söylüyor. Kahramanmaraş Sütçü İmam Üniversitesi İktisadi İdari Bilimler Fakültesi Dekan Yardımcısı, ilahiyatçı ve iktisatçı Özsoy, faiz konusundaki kaynak çalışmalarıyla tanınıyor. Doktorasını son yılların faiz üzerine yapılmış en kapsamlı çalışması olan ve "Faiz ve Problemleri" adı ile kitaplaştırılan çalışmasıyla yapan Yrd. Doç. Dr. İsmail Özsoy, Türkiye Diyanet Vakfı'nın yayınlamış olduğu İslam Ansiklopedisi'nin yazılmış en uzun maddesi olan 'faiz' maddesinin de yazarı.
   <br/>
   <br/>
   Özsoy, özel finans kurumları henüz Türkiye'de faaliyete geçmemişken yaptığı İslam Bankacılığı teziyle de tanınıyor. ÖFK'ların kendilerini halka iyi anlatamadıklarını da söyleyen Özsoy, "ÖFK'ların halkla diyalogları yok denebilir. Dolayısıyla halk tanımadığı ÖFK'lara tam anlamıyla teveccüh etmiş değil" diyor. Yrd. Doç. Dr. İsmail Özsoy'la, faiz ve özel finans kurumlarını konuştuk.
   <br/>
   <br/>
    Faizle yaşayan toplumlarda hangi sosyal problemler ortaya çıkıyor?
   <br/>
   <br/>
   Faizle yaşayan toplumlar sermayeye endekslendiği için sermaye sahipleri belirlenen faiz kârları ile geçinirler. Alınteri ile çalışıp kazananlarla bunlar arasında düşmanlık oluşur. Bencillik, egoistlik ortaya çıkar, yardımlaşma, dayanışma duyguları körelir. Sermaye sahipleri ile sermaye sahibi olamayanlar arasında bir kutuplaşma olur.
   <br/>
   <br/>
    Faiz neden adaletsizliğe yol açıyor?
   <br/>
   <br/>
   Faizli sistem, henüz üretim gerçekleşmemiş olmasına rağmen sermayenin alacağı payı belirler. Üretimin gerçekleşip gerçekleşmeyeceği, gerçekleşse bile ne kadar gerçekleşeceği belli değildir. Fakat bu sistemde emeğin kazancı muallakta kalır. İşte faizin çıkmazı burada. Ya üretimden bir gelir elde edilmezse veya yetersiz gelir elde edilirse önceden belirlenen faiz yine ödenecek mi? Faiz sistemi ödenecek diyor.
   <br/>
   <br/>
   FAİZ, FENERBAHÇE VE M. UNİTED
   <br/>
   <br/>
   Faiz hakkaniyete, adalete ve insanın selim fıtratına uygun değildir. Mesela iki futbol takımı düşünün. Bunlardan biri sermaye takımı, diğeri faizli kredi kullanan emek takımı olsun. Normalde maça eşit şartlarda, 00 başlanır. Ama faizli sistemde siz sermaye takımının en az üç gol atacağını söyleyerek onu maça 30 galip başlatıyorsunuz. Faiz mantığıyla düşündüğünüz zaman Manchester United'ı Fenerbahçe karşısında 30 galip ilan ederdiniz. İşte faizli sistem buna benziyor. Sermayeye siz daha üretim sürecinin başında belli bir faiz oranı tahakkuk ettirmekle onu siz maça galip başlatıyorsunuz. Artık müteşebbis en azından sermayenin faizi oranında kazanç elde edebilirse sadece maliyetini karşılayacak. Bunun altında kalırsa zarar ediyor, üzerine çıkarsa ancak kâr edebiliyor.
   <br/>
   <br/>
    Şu anda dünyadaki işleyiş tarzıyla faizden vazgeçilmeyeceği söyleniyor. Buna katılıyor musunuz?
   <br/>
   <br/>
   Şimdi güç, sermaye sahiplerinin elinde. Mikrofon da onların elinde olduğu için onların sesi çıkıyor. Bu gelir bölüşümünden zararda olanlar sesleri çıkmadığı için isteklerini duyuramıyorlar. Bugünkü şartlarda faizi ortadan kaldırmak zor. Fakat buna imkansız demek de yanlış olur. Çünkü bugün gelişmiş ülkeler başta olmak üzere bütün dünyada hisse senedi piyasası var. Hisse senedi kârzarar ortaklığı demektir. Hisse senedi piyasası büyüdükçe faizin alanı daralacaktır. ÖFK gibi kuruluşlar da faizsiz sistemi temsil ettiğine göre artık birileri kalkıp dudak bükerek "Faizsiz ekonomi mi olurmuş?" diyemez. Faizin özelliklerine bakarak onu ortadan kaldırmanın yollarını aramak lazım. İdeolojik düşünmemek lazım.
   <br/>
   <br/>
   Bugün Avrupa ve Amerika'da da faizsiz sistemin yolları aranıyor. Bunlar İslami kaygılarla değil; belki faizin belki haksız gelir bölüşümünü engellemek veya İslamî kesimin elindeki, faizli bankalara gitmeyen fonları kendilerine çekebilmek kaygısıyla yapılıyor.
   <br/>
   <br/>
    Diğer ülkelere baktığımızda bir ABD'de mesela faizler yüzde 13'ler arasında değişiyor. Ama Müslüman olan ülkelerde faiz oranları oldukça yüksek. Bu da bir çarpıklık değil mi?
   <br/>
   <br/>
   Gelişmiş ülkelerde faiz oranlarının düşük olmasının sebebi bu ülkelerde sermaye bolluğundan kaynaklanıyor. Dünyada öyle bir ekonomik sistem kurulmuş ki şu anda, dünyanın bütün kaynakları onlara doğru akıyor. Keynes'e göre faizsiz bir toplum ideal bir toplumdur. Faizli bir toplum bu ideali yakalayamamış, geri kalmış bir toplumdur. Batılı ülkeler düşük faiz oranlarına ulaştılarsa ideal topluma yaklaşmışlardır. Ama hedefe ulaşamamışlardır. Peygamber Efendimiz (sav) zamanında sıfır faize ulaşılmış. Çünkü o ideal toplumdu. Bizim de idealimiz bu olmalı, yalnız Türkiye için değil, dünya için. Türkiye'de faiz oranlarının çok yüksek olmasının sebebi, halkın elindeki çok büyük miktarda ki bunun 70 milyar dolar olduğu tahmin ediliyor bir kaynağın ekonomiye kanalize edilememesi.
   <br/>
   <br/>
   HALK ÖFK'LARI TANIMIYOR
   <br/>
   <br/>
    Birçok finans kurumu kuruldu, İslamî sistemle çalışan. Neden bu para hâlâ ekonomiye çekilemedi şimdiye kadar?
   <br/>
   <br/>
   Birincisi daha güven oluşmadı. ÖFK'lar gazetelere çıktıklarında sadece hükümete mesaj vermekle yetindiler. Kendi problemlerini hükümete hatırlattılar. Halbuki ÖFK'ların asıl problemi  halkla diyaloglarının eksikliği denebilir. Halk hâlâ ÖFK'ları bilmiyor. Bunların verdikleri kâr payları ile bankaların verdikleri faiz oranlarının birbirlerine yakın olduklarını görünce halk kuşku duyuyor. Dolayısıyla halk tanımadığı ÖFK'lara tam anlamıyla teveccüh etmiş değil. Onun için 70 milyar dolarlık bir finans kaynağı ÖFK'lara gidemedi bugün.
   <br/>
   <br/>
    ÖFK'ların verdikleri kâr payları bankaların verdikleri faizlere yakın. Geçenlerde Sermaye Piyasası Kurulu Başkanı Ali İhsan Karacan bir açıklama yaptı, kâr payı ile faizi aynı değerlendirmeye tâbi tuttu ve "Finans kurumları ikiyüzlü" dedi.... Finans kurumlarının yaptıklarının bankalardan farksız olduğunu iddia etti...
   <br/>
   <br/>
   Kapitalist sistemde kâr zaten yoktur, her şey faize dayalıdır. Dolayısıyla kâr kavramı olmayan kapitalist sistemde finans kurumlarını anlamak imkansızdır. Eğer halktan gizli faizli işlemler yapıyorlarsa ki inanmıyorum o iddiada bulunanların iddialarını ispatlamaları gerekir. İslam'ın faiz ve kâr anlayışı ile olaya bakmayanlar faizle kârı aynı kefeye koyarlar. Bu yalnız günümüz iktisatçıları tarafından değil, eski iktisatçılar tarafından da yapılmış bir hatadır.
   <br/>
   <br/>
    Peki neden dağıttıkları kâr payları faize aşağı yukarı eşit oluyor?
   <br/>
   <br/>
   Bir müteşebbis bankaya gidip bir kredi aldığında o kredinin maliyeti ne ise, finans kurumundan aldığı makinenin maliyetini de ona eşit görmek ister. Tercihini maliyeti düşük olandan yana yapar. Faizli kredinin maliyeti düşük, finans kurumunun sattığı malın maliyeti yüksekse kimse finans kurumuna gelmez. Bu durumda finans kurumu müşteriyi kaçırmamak için, satacağı malın maliyetini bankanın verdiği faiz oranının üzerine çıkarmayacaktır. Dolayısıyla ÖFK'ların dağıtacağı kâr da bankaların vereceği faiz oranlarına yakın olur. Bankalar para alıp satar ve aradaki faiz farkı bunların kârını oluşturur. ÖFK'larda bankalardaki gibi paranın ticareti yapılmaz, malın ticaretini yaparlar. ÖFK'lar parayı satın alıp üçüncü kişilere satamazlar.
   <br/>
   <br/>
    1994 krizinde bankalardan batanlar oldu. Ancak ÖFK'lar bu krizden dimdik ayakta çıktı. Bunu nasıl başardılar?
   <br/>
   <br/>
   Bu sorunun cevabı faiz esasına dayanan sistem ile ortaklık esasına dayanan sistem arasındaki farkı da ortaya koyar. Banka sisteminde krizle birlikte karşılaşılan muazzam yük sadece banka sahipleri ile azınlık bir grubun üzerine bindi. ÖFK'lar ise kârı da zararı da mudileriyle paylaştığı için yıkılmadılar. Kârzarar ortaklığının özelliği budur.
   <br/>
   <br/>
   FAİZ OLTAYA TAKILAN YEMDİR
   <br/>
   <br/>
    İslam'da faiz yasağı para ve bankacılık işlemlerinin gelişmesine engel oluşturuyor mu?
   <br/>
   <br/>
   Para taşıma gereğini ortadan kaldıran, para yerine geçen araçların faizli olması gerekmez. Hisse senedi, leasing ve alımsatım türleri faizli krediye alternatif olarak gelişiyor. Faiz fon toplamak için oltaya takılan yem gibidir. Siz insanları belli bir faiz yerine kâr verebileceğinize inandırırsanız, o insanlar yalnız haramhelâl kaygısıyla değil, para kazanmak için gelir size fonlarını teslim ederler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1960-35-70-milyar-dolar-ekonomiye-cekilemedi.html), [web.archive.org (arşiv bağlantısı)](http://web.archive.org/web/20130528224642/http://www.aksiyon.com.tr:80/aksiyon/haber-1960-35-70-milyar-dolar-ekonomiye-cekilemedi.html)
