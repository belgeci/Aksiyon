# “Etikkan diye dalga geçtiler”

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20031103214312im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031103214312im_/http://www.aksiyon.com.tr/resim/40/54.jpg" vspace="5"/>
  </p>
 </font>
 <font class="content">
  Türk ekonomisinin rant dağıtan ekonomi haline gelmesiyle medyanın da yozlaştığını söyleyen gazeteci Zeynep Atikkan Gültekin, dünyanın hiç bir yerinde bu kadar yüksek ücretle gazeteci çalıştırılamayacağını söylüyor. Krizde önemli pazarlıkların döndüğünü de savunan Atikkan, okurun artık kendisine sunulana şüpheyle yaklaştığını söylüyor ve ‘2002 başarı ödülü halkındır’ diyor
 </font>
 <p>
  <font class="content">
   Zeynep Atikkan Gültekin, 2001 Krizi öncesine kadar Hürriyet’te yazıyordu. O dönemde kriz sebebiyle işine son verilenlerden biri de Atikkan oldu. O’na göre bunun sebebi, kaleme aldığı yazılardı. Daha çok Mesut Yılmaz’la ilgili yazıların da bunda etkin olduğunu söyleyen, etik üzerine çokça durmasından dolayı bir ara ‘Etikkan’ diye de isim takılan ve artık Akşam’da yazmaya başlayan Zeynep Atikkan, Türk ekonomisinin özellikle 1990’lardan sonra rant dağıtan bir ekonomi haline gelmesinin Türk basınını da yozlaştırdığını düşünüyor.
   <br/>
   <br/>
   – Hürriyet’ten ayrılmanıza Mesut Yılmaz’ın sebep olduğunu söylediniz. Bu kanıya nereden vardınız?
   <br/>
   <br/>
   Bunu çok iyi biliyorum. Birçok yerden bilgi geldi ama basının içinden değil, başka yerlerden. Ben, sonra Floransa’da bir Avrupa Birliği toplantısında karşılaştım onunla. Yüzüme bakamıyor. Çok belli ediyor yani. Ama Hürriyet’ten ayrılmamı ekonomik nedenlerle açıkladılar gazeteden. Yalnız o kadar az bir maaşla çalışıyordum ki orada, bunu ekonomik nedenlerle izah etmek çok güç. Ama gerçekten benim atılmamla bir ekonomi sağladılarsa orada, ona da çok memnunum. Bu meslekteki duruşumun neticesinde zaten böyle bir şey olması gerekiyordu ve oldu. Ben artık bunları tartışmıyorum. Bu hadise benim hayatımda artık bir dipnot. Bu olay, büyük resme bakmamı sağladı.
   <br/>
   <br/>
   – Ne var büyük resimde? Ne görüyorsunuz?
   <br/>
   <br/>
   Büyük resimde şöyle bir şey görüyorum. 80’lerde, Özal da ne kadar eleştiriliyordu biliyorsunuz. Yıldırım Akbulut ile basının ne kadar uğraştığını hatırlarsınız. Ama ondan sonra 90’lara gelindiğinde, gazeteciliğin fonksiyonu çok açık bir şekilde değişti. Yani benim, o rant dağıtan ekonomiden pay kapma yarışı dediğim olay... Gazeteler ihalelerden pay almaya başladıkları andan itibaren artık gazetecilik tarifi değişti. Gazetecilik yapılmadı. Birtakım yönlendirmeler için kullanıldı basın. Bu çok mühim. Şimdi bütün bu başımıza gelen olaylar bununla bağlantılı.
   <br/>
   <br/>
   ‘Gazetecinin susma hakkını kullanması  ne demek?’
   <br/>
   <br/>
   <br/>
   – Peki medyadaki bu bozulma ne zaman başladı size göre?
   <br/>
   <br/>
   <br/>
   24 Ocak’la birlikte başladı. Bir 24 Ocak gazeteciliği başladı o dönemde. İlginçtir, ekonomide belli bir serbesti başlamasına rağmen bence basının da giderek kendisini sınırladığı ve gazetecilik mesleğinin artık gazetecilik olmaktan çıktığı bir dönemdi o dönem. O dönemde çok ürün çeşitlenmesi oldu; magazin, kadın, ekonomi dergileri çıktı. Fakat buna mukabil, benim Özal dönemine ilişkin en büyük eleştirim odur,  fikir özgürlüğü, demokratikleşme yönünden beklenen patlama yapılamadı. Onun nedenleri belki direkt konumuzun dışında. Ama basın da bununla birlikte özgürlük yönünden bayağı geriledi. Ve de yeni patronlar girdi devreye. Patron profilinin değişmesi hızla yozlaşmayı da beraberinde getirdi. Bakıyorum 12 Eylül döneminde, gazetecilik yapmak için takla atardık yani. Şu şu konular yazılamaz diye bilgi gelirdi. Necati Doğru, Faruk Türkoğlu ve ben ekonomi sayfalarını çıkarıyorduk Günaydın’da. Siyaset dondurulmuştu. Ekonomi haberleri içinde siyasi mesajları nasıl verebiliriz diye müthiş bir beyin jimnastiği yapardık. Şimdi RTÜK Yasası için susma hakkını kullanıyor gazeteciler. Böyle bir şey olabilir mi? Yani nereden nereye geldi? Gazetecilik mesleğini iptal ettiler bunlar. Maalesef son dönemde, kriz de bahane edilerek, özellikle, bunu açıkça söylemekte de en ufak bir sakınca görmüyorum, Doğan Grubu’nda çalışan arkadaşlar, gazeteciliklerini iptal ettiler. RTÜK Yasası gibi bir konuda gazetecinin susma hakkını kullanması ne demek? Hiç bir tanesi de mi ters düşünmedi bu konuda? Ondan sonra da Kopenhag Kriterleri, Avrupa diyorlar. Yok böyle bir şey. Avrupa’da, Batıda böyle susma hakkını kullanmak diye bir gazetecilik yok.
   <br/>
   <br/>
   <br/>
   – Niye sustular sizce ve susunca ne oldu?
   <br/>
   <br/>
   <br/>
   Sustular ve yerlerini korudular. Sonuç olarak demek böyle bir talimat varmış. Şimdi ben Hürriyet’te iken böyle bir talimat almadım hiç bir konuda. Şunda susacaksın, bunda susacaksın diye.
   <br/>
   <br/>
   <br/>
   – Kendiliğinden gelişen bir susma bu o zaman?
   <br/>
   <br/>
   <br/>
   Hayır. Onlar almış, besbelli. Ben böyle bir şey duymamıştım, bana yapılmamıştı. Hatta Ertuğrul Özkök, “Bizim gazetemiz bir Migros’tur. Her çeşit ürün vardır. Bakın Zeynep Atikkan bizim manşetimize ters düşen şeyler yazıyor” diye her yerde anlatıyordu. Aynen yazıyordum. Çünkü bana göre çok büyük yanlışlar yapılıyorduve bunlar yazılmalı idi. Ne bileyim ben, bir başbakan kalkıp banka pazarlarken suçüstü yakalanırsa... Bu yazılır, bunun üstü örtülemez. Avrupa’da bunlar olmuyor mu? Oluyor. Ama Avrupa’nın siyasi kültürü bunlara müsaade etmiyor, olanı tasfiye ediyor. Ee nasıl tasfiye olacak? Basın üstüne gidecek. Sen hem doğru dürüst üstüne gitme; adam düşürülsün, tekrar geri gelsin. Gelmesi için her türlü çabayı sarfet...  Stalinist yöntem
   <br/>
   <br/>
   <br/>
   – Bu konuda siz ne biliyorsunuz? Konuşuluyor ama hep...
   <br/>
   <br/>
   <br/>
   İşte manşetlerde hissediliyordu. Fakat ben, doğrusu bir köşe yazarı olarak bunları yazmakta en ufak bir sakınca görmedim. Takip ediyorduysanız da görüyordunuz, yazabildim. Hiç de bir şey olmadı. Hiç bir uyarı da almadım. Demek ki, yavaş  yavaş, her gün bir çentik atılıyormuş. Atıldı, atıldı, atıldı; kriz bahane edildi ve gittik, belli. Ekonomik nedenle atıldı deniyor, buna kimse inanmıyor. Okur inanmıyor. Şimdi gelen e—mail’leri görüyorum. Bir de gayet Stalinist şekilde yaptılar bunu, kütükten sildiler. Bu, Sovyetler’de yapılıyordu.
   <br/>
   <br/>
   <br/>
   – Oradan ayrıldığınızda tepkiniz ne oldu?
   <br/>
   <br/>
   <br/>
   Ben öyle hoşlanmam kendimden bahsetmeyi. Hiç bir patron hiç kimse ile çalışmak zorunda da değil. Bunu yapıyorsa, demek bir sorun var. Türkiye, tarihinin en büyük, en derin ekonomik krizinden geçiyor. Ve hâlâ da derinleşiyor bana sorarsanız bu kriz. Bu, basında tartışıldı mı? Nedeni biliniyor mu? Sorumluları kimdir? 94 Krizi’nin teşhisi konmuş olsa idi, herhalde bugünkü kriz yaşanmayacaktı. Onu es geçtiler. Bu, haberi yok etmek işte. Yani bütün aktörleri ortada krizin, hiç bir şey olmamış gibi ve de biz böyle bir göz boyama ile... Sonra çok ilginç bir şey daha oldu bu son dönemde. İşte biliyorsunuz, ben buna da çok karşı çıktım. Gazetecilerin yerine dışarıdan birtakım insanlar dolduruldu. Banka yönetim kurullarında, bilmem, orda burda çalışan insanlar... Şimdi bunların gelmesine de itirazım yok. Fakat o insanların kim olduğunu okur bilmeli. Bu, okura çok büyük bir saygısızlık. Şu, şurada yönetim kurulu üyesi veya milletvekili veyahut öğretim üyesi. Şimdi Batıda bu en temel kural yani. Bir yerde çalışıyorsan, öbür tarafta çalışamazsın. Mesela NewYork Times’da kesin karar var. Orada hiç kimse, başka bir yönetim kurulunda ise köşe yazarı olamıyor. Şimdi biz Batı, Batı diyoruz. Batı standartlarını işimize geldiği gibi yorumluyoruz. Ondan sonra kalkıyoruz diyoruz ki ‘Amerika’da da tekelleşmeye doğru gidiliyor.’ Evet doğru; ama orada bunlar da yapılıyor yani.
   <br/>
   <br/>
   <br/>
   – Türkiye’de de bazı medya grupları mesela siyasete giren bizde çalışamaz diye maddeler çıkardılar...
   <br/>
   <br/>
   <br/>
   Neden sonra? Yani ben etik, etik diye yazdım, Etikkan diye dalga geçtiler. Bütün bunlar ters döndü, kendilerini vurur hale geldi, ondan sonra çıkardılar o maddeleri. Ona da vallahi memnun oluyorum. Çünkü artık o kadar mahvettiler ki mesleği, o kadar ayaklar altına aldılar ki... Onu bile koymuş olmaları doğrusu sevindirici bir şey. Şimdi diyeceksiniz ki, sen orada öyle olsa idin böyle konuşur muydun? Konuşurdum, konuştum da nitekim. O zaman durum bu kadar vahim değildi. Krizde belli ki çok büyük pazarlıklar döndü. RTÜK Yasası boşuna çıkmadı.
   <br/>
   <br/>
   <br/>
   – Ne tür pazarlıklar mesela?
   <br/>
   <br/>
   <br/>
   Ee mutlaka döndü yani. Herhalde bu RTÜK çok hayati idi. Onun için birtakım insanlar istenmedi. Birtakım haberlerin, iktidarı, özellikle Mesut Yılmaz’ı desteklemek için yapıldığı çok açık. Halka, okura bu kadar saygısızlık olur mu yani? ANAP’a yahut Mesut Yılmaz’a halkın tepkisi ortada, hâlâ yazı yazıyorlar ki, bu Avrupa dosyası elinde, aman gitmesin. Ya sen bu kadar nasıl yönlendirebilirsin? Böyle bir demokrasi, böyle bir basın, böyle bir medya anlayışı yok dünyada.
   <br/>
   <br/>
   <br/>
   ‘Kimse çok büyük paralarla gazeteci çalıştırmaz’
   <br/>
   <br/>
   <br/>
   – Sizce niye böyle oldu ve bunun sonu nereye varır?
   <br/>
   <br/>
   <br/>
   Niye oldu?  Türkiye rant dağıtan bir ekonomi haline geldi. Hep öyle idi de, 1990’lardan, 89’lardan sonra, bu artık tamamen o hale geldi ülkede. Bundan pay kapmak için bu insanlar girdiler medyaya. Ve bunların amacı gazetecilik yapmak veya bu mesleği ileri, saygın, norm yaratan, dünya standartlarında gazetecilik yapacak kurumlar haline getirmek değildi. İhalelerden pay kapıp, imparatorluklar kurmak için kullandılar mesleği.  Ahlaken izah edilemeyecek paralarla gazetecileri çalıştırdılar. Ben bunu gönül rahatlığıyla söylüyorum. Dünyanın hiç bir yerinde bu kadar büyük paralarla kimse gazeteci çalıştıramaz. Ve bunun karşılığında, bana söyler misiniz, bunlar gazetecilikte bir marka yarattılar mı? Hangi Türk gazetecisi dünya çapında referans alınacak bir yazı yazdı? Referans alınacak kişi haline geldi? Bu aldıkları paranın karşılığında ne yaptı bunlar? Hangisi gitti bir konuda uzman oldu? Ama o paraları yiyip içtiler. Yedikleri kitap konusu bile oldu.
   <br/>
   <br/>
   <br/>
   – Peki ne olacak?  Beş–on sene sonra nereye varacağız?
   <br/>
   <br/>
   <br/>
   Eğer bu şekliyle giderse Türkiye batmaz, böyle bir şey yok. Ama hiç enteresan olmayan bir ülke olarak debelenir. Latin Amerika gibi olur. Birçok yönüyle Latin Amerikalaştı zaten. Şimdi bakın her denileni yapmak durumuna geldik, bu kadar çok borçla. 225 milyar dolar borcu olan bir ülkede ben bilmem kaç tane gazete, TV sahibiyim ve de şu kadar maaş alıyorum diye böbürlenmek bana doğrusu çok üçüncü dünyalı bir zihniyet gibi geliyor.  ‘2002 başarı ödülü halkın’
   <br/>
   <br/>
   <br/>
   –Çok umutsuz bir tablo çizdiniz. Ama bu arada da Akşam Gazetesi'nde yazmaya başladınız. Gerçekten o kadar umutsuz musunuz?
   <br/>
   <br/>
   <br/>
   Şimdi bir gazeteciliğe dönüş var. O çok sevindirici. Ben genç arkadaşları, ben depremde falan gördüm. Gazetecilik ölmemiş. Türk basınında muhabir kadrosu, insana heyecan verecek kadar güzel çalışıyor. Ve o bağlamda, biraz memur gibi çalışan Avrupa gazeteciliğinden de çok daha ileriler. Ama onların da coşkusu törpülendi, gazetecilik yapamaz hale geldiler bu dönemde. Bana sorarsanız bütün bu gelişmeler olurken en büyük ödül halkın. Eğer 2002 başarı ödülü verilecekse, bunun sahibi halktır. Halk bu insanları 3 Kasım’da siyaseten tasfiye etmeseydi, bu gazetelerde yine yılbaşı partileri verilecekti. Ve o liderlere yılbaşı şapkası takılıp, pastalar kesilecekti. Bunlar, yine başarılı liderlerimiz diye sunulacaktı. Ama bu halkla alay etmek değil mi? Açın arşivlere bakın, hani hafızamız kıt  diyoruz ya, kaç tane ekonomi bürokratına ödül verildi? Sonuç? Bu ülke, en büyük krizini yaşıyor. Bu gazetecilik mi? Basının görevleri birtakım yönlendirmelere, mühendisliklere girmek; hükümetleri, bilmem neyi etkilemeye çalışmak değil.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2348), [web.archive.org (arşiv bağlantısı)](http://web.archive.org/web/20031103214312/http://www.aksiyon.com.tr:80/detay.php?id=2348)
