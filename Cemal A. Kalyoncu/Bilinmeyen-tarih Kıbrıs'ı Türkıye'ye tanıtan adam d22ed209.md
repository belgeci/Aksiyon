# Kıbrıs'ı Türkıye'ye tanıtan adam

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050227161407im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161407im_/http://www.aksiyon.com.tr/resim/359/44.jpg" vspace="5"/>
  </p>
 </font>
 <font class="content">
  Peyami Safa onun için “Klasik Türk yapısına uymayacak kadar marifetli ve bulunması zor dış Türklerden biri” tanımlamasını yapıyor. Behçet Kemal Çağlar ise 1958’de onun için yazdığı şiirinde “...
 </font>
 <br/>
 <p>
  <font class="content">
   Ben insan isterim ki: Gaye iman, ideal/Bağdaşsın hayatıyla bir gündelik iş gibi./İstanbul’da tanıdım böyle bir mucizeyi:/Bir bayrak ki Kıbrıs’ın rüzgarı germiş gibi. (...) Kırk yıldır her muhiti, her imkanı yokladım,/Bir ikinci arkadaş bulamadım Derviş gibi” demektedir.
   <br>
    <br>
     Adı Derviş, soyadı Manizade. Tanıyanlar bilir, Derviş Manizade, milli bir mesele olan Kıbrıs davasını Türkiye kamuoyuna taşımış ve tanıtmış birisidir öncelikle. 1903 doğumlu, cerrahi alanındaki hizmetleri ile de tanınan Ord. Prof. Dr. Mehmet Derviş Manizade, ileride göreceğimiz gibi bir çok ilke imza atmış bir kişiliktir. Kıbrıs doğumlu olduğu için Peyami Safa’nın ‘Bulunması zor dış Türkler’den’ diye tanımladığı Derviş Manizade aynı zamanda köklü bir ailenin de ferdidir.
     <br>
      <br>
       Trabzon’dan Kıbrıs’a
       <br/>
       <br/>
       Yıl 1571. Kıbrıs adası o zamanlar Venedikliler’in hakimiyeti altındadır. Müslümanlar hacca giderken Kıbrıs önlerinden geçerken Venedikliler Müslüman gemilerini rahatsız etmeye başlayınca II. Selim Kıbrıs’ın alınması için emir verir. Lala Mustafa Paşa komutasında Osmanlı donanması da bu tarihte adayı fetheder. Trabzonlu bir aileye mensup çektiri (Osmanlı donanmasında kürekli gemi) kaptanı Manizade İbrahim Bey de Kıbrıs’ın muhasarasında bulunur. Magosa Kalesi’ne Kilisli Canbulat Bey'le girerken sırtından ağır yara alınca padişah tarafından kendisine toprak verilerek adada ikamete memur edilir. İşte Manizade ailesi de o tarihten bu yana Kıbrıslı olarak bilinir. Ailenin devamında Derviş Manizade’nin de dedesi olan Basmacı Hacı Hasan ise, 14 yaşında askere gider, 15 yaşında iken Mahmudiye gemisinin kaptanı onu yanına alır, Kırım Savaşı’na katılır ve yaralanınca da ünlü hemşire Florance Nightingale tarafından tedavi edilir. Basmacı Loncası da olan Hacı Hasan, daha sonra Kıbrıs’a döndüğünde bu sefer Kıbrıs Postası’nın ihalesini alır. Basmacı Hacı Hasan’ın Akile Hanım’la evliliğinden dünyaya gelen dört çocuğundan biri, Derviş Manizade’nin de babası olan Ali Rıza Efendi ise, Kıbrıs’ta Tapu Kadastro Müdürü olacaktır.
       <br/>
       <br/>
       Ailenin Trabzon’da kalan kanadından da tanınmış kişiler çıkar. Türkiye Armatörler Birliği’nin Kurucu Başkanı ve İstanbul’un ilk vergi rekortmeni Manizade Şevket Manioğlu bu sülaledendir (Onun iki kızından biri olan Ayşe Manioğlu, eski başbakanlardan Sadi Irmak’ın oğlu Sabri Irmak ile evlenir. Bu çiftin kızları Merve ise, İSO eski başkanlarından Nurullah Gezgin, gazeteci Çetin Emeç ve yine gazeteci Leyla Tavşanoğlu’nun yeğenleri Doğan Gezgin ile birleştirir hayatını).
       <br/>
       <br/>
       Biz yine Kıbrıs’a dönelim. Ali Rıza Efendi’nin, Üzengicizadeler’den Hasan ve Aliye Hanım’ın kızları Şaziye Hanım’la evliliğinden üç çocuğu olur. Derviş, Hasan Tahsin ve Akile (Akile Manizade Kıbrıs Posta Müdürlüğü yapan Sabri Bey’le evlenir. Dünyanın bir çok ülkesinde konserler veren ünlü opera sanatçısı Attila Manizade bu çiftin oğludur). Ailenin en büyük oğlu Derviş, 20. yüzyılın hemen başında gelir dünyaya: “Doğum günümü İngilizler pasaporta yanlış yazmışlar (O zamanlar Kıbrıs İngilizler’in kontrolü altında olduğundan doğan çocuklar da İngiliz vatandaşı olarak kaydediliyordu). Babam öldükten sonra bir telgrafını buldum. Babam o telgrafı dedeme çekmiş, tarihi de 12 Aralık 1903. Öğrendikten sonra mahkemeye başvurdum, 1905’i değiştirdim.” Küçük Derviş, yüz yıllık bir dönemin tanığı olacağı hayat yolculuğuna böylece başlar. Dört yaşında mahalle mektebine gider. Buradaki eğitimden hoşnut kalmayınca ailesi onu Limasol İlkokulu'na gönderir. Babasının memuriyeti dolayısıyla Kıbrıs içerisinde sürekli yer değiştiren Manizade’nin milliyetçi yanı o yıllarda bile fark edilir düzeydedir. Okulda karne töreninde bir şiir okur: “Ben bir Türküm, dinim cinsim uludur./Sinem özüm ateş ile doludur./Türk evladı evde durmaz giderim.”  Babası Lefkoşa’ya tayin edilince Tarakçı Rüştiyesi’ne (ortaokul) devam eder, burayı bitirdiğinde 11 yaşındadır, yıl da 1914: “Ben çocukken hep saate bakarmışım. Akile nenem ‘Bu saate bakıyor, doktor olacak’ dedi. Oradan aklımda kalmış. Ben doktor olmak istiyorum ama harp başlamıştı (1. Dünya). Babam ‘Kıbrıs’tan çıkma imkanı yok, gel seni İngiliz mektebine yerleştireyim, iyi İngilizce öğrenirsin’ dedi.” Üç yıllık Kıbrıs İngiliz Koleji orta bölümü eğitiminden sonra, sağlık raporu alacağı doktorun, babasına söylediği gibi ‘dorumcu çabuk havutlar’ (Deve çabuk yük verir sırtına). Manizade, Tapu Kadastro’da memur olarak işe başlar: “O zaman Osmanlı memurları sigara içer, konuşur, çalışmaz, günü doldurur ve bir günde iki defter kayıt yaparlardı. Ben iki saatte sekiz tane yazdım. Hepsi başıma toplandı ‘Bizi kovduracak mısın?’ dediler.” Manizade, ardından memuriyetten istifa eder ve imtihana girerek lise eğitimini tamamlar. Lefkoşa Türk Lisesi’nden 1924’te mezun olur. Babası Oxford’a göndermek isterken lisedeki İngilizce hocasının tavsiyesi üzerine tıpta dünyanın en ileri şehirlerinden olan Viyana’nın yolunu tutar. 1932 yılında da Viyana Üniversitesi Tıp Fakültesi’nden diplomasını alır. Asistan olarak akademik eğitimine devam eder. Viyana’da iyi İngilizce bilen nadir kişilerden birisidir. İngilizce bilen bir doktora ihtiyaç olur ve böylece Pakistan Maharacasının oğlu Kutch Maharacası Madhan Singhi’nin doktorluğunu üstlenir. Maharacanın tenis merakı yüzünden Wembledon’a, dolayısıyla İngiltere’ye gider.
       <br/>
       <br/>
       Şükrü Saraçoğlu, hayatını değiştiriyor
       <br/>
       <br/>
       Manizade’nin, bu arada Türkiye’den sürekli misafirleri (hastaları) gelmektedir. Şair ve milletvekili Celal Sahir Erozan, Nazım Hikmet bunlardan birkaçıdır. Zamanın Adalet Bakanı Şükrü Saraçoğlu’nun sekreteri Süleyman Nazif Arıcan da Manizade’nin hastaları arasındadır. Nazif, Manizade’ye bir mektup yazar: “Bakanların, milletvekillerinin semtine uğramazsın da Babaeskili kör bakkalın elinden tutar, parasını vererek tedavi ettirirsin. Şimdi benim bakanım (Saraçoğlu) geliyor Viyana’ya. Saraçoğlu kimdir? Saraçoğlu, borçlar meselesinde Türkiye’ye 50 milyon altın lira kazandırmış, böyle böyle milliyetçi bir adamdır. Sen de milliyetçi bir adamsın.” Süleyman Nazif’in yazdığı mektubu, Saraçoğlu, yine o sıralarda Viyana'da  bulunan Celal Sahir Erozan’ın elinde görüp alır: “Tanımıyorum Saraçoğlu’nu. Benim mektup elinde, içeriye girdi. ‘Kimmiş bu bakanların semtine uğramayan Türk çocuğu’ diyor. ‘Benim’ dedim. O da ‘Ben bakan filan değilim, Ödemişli Saraç Mehmet’in oğlu Şükrü’yüm. Gel muayene et beni’ dedi.”
       <br/>
       <br/>
       Böylece Manizade Saraçoğlu ile iyi bir dostluk kurar: “Saraçoğlu’na, Kıbrıs’ta Türkler’le Rumlar İngiliz idaresinde bir arada yaşıyorlar. Rumlar’ın gayesi, Türkler’i ortadan kaldırıp,  Girit’te yaptıkları gibi Kıbrıs’ı Yunanistan’a bağlamak, Türkler’in Kıbrıs’ta kalması gerekli mi, eğer değilse bildirin, ben organize edeyim Anadolu’ya nakledelim’ dedim. Yıl 1934. Saraçoğlu aynen şöyle söyledi bana: ‘Türkler’in Kıbrıs’ta mutlaka kalması lazım. Kıbrıs’ı kaybetmek Anadolu’nun güney sahillerini kaybetmek demektir.” Manizade o yıllardan beri Kıbrıs konusunu hayatının önemli bir mevzuu yapar, bu konuda 20’yi bulan kitap kaleme alır. 1946’da Kıbrıs Okulları’ndan Yetişenler Cemiyeti’nin kurucularından olan Manizade, 1949 yılında da Ada’daki Kıbrıs Türk Kurum ve kuruluşlarını bir araya getirerek Kıbrıs Türk Kurumlar Federasyonu’nun oluşturulmasında aktif kişilerden biri olur. Manizade, Süleyman Demirel başbakanlık koltuğuna ilk defa oturduğunda, Kıbrıs konusunu onun gündemine de sokar: “Faruk Sükan benim öğrencimdi. Ona söyledim, bir randevu ayarladı bize. Demirel’in odasındayız, Demirel geldi, ayaklarını birbiri üstüne attı. Zannetti konuşamayacağım. Kıbrıs hakkında size bilgi vermek istiyorum dedim. ‘Ben Kıbrıs meselesini çok iyi biliyorum’ dedi. Bir adam bir şeyi iyi bilirim derse, bilmez demektir. ‘Hayır’ dedim bilmediğiniz şeyler var.” Bunun üzerine daha sonra Dışişleri Bakanı İhsan Sabri Çağlayangil başkanlığında, Atina sefirimizin de katıldığı bir toplantı daha tertip edilir. Manizade orada da 3,5 saat anlatır Kıbrıs’ı. Manizade’nin Kıbrıs konusunu anlattığı bir kişi de Hasan Esat Işık’tır: “Ben, Kıbrıs’a asker çıkarmadan bu mesele hallolmaz dedim. Işık da “Beni ikna ettiniz, Kıbrıs’a asker çıkarılmasını destekleyeceğim ve teşvik edeceğim’ dedi.” Manizade bu davaya kendisini o kadar kaptırmıştır ki, 1948 yılında aralarında gazeteci Rakım Çalapala, Kadın gazetesi sahibi İffet Halim Oruz ve Çorum CHP Milletvekili Hasene Ilgaz’ın da bulunduğu 54 kişilik bir öğretmenler kafilesi İran’a bir ziyarette bulunacakken, Manizade rotayı Kıbrıs’a çevirir ve kafileyi Ada’ya gitmek için ikna eder.
       <br/>
       <br/>
       Viyana’da pasaportsuz kalıyor
       <br/>
       <br/>
       Manizade, Viyana’da önemli profesörlerin tedavi edemediği Şükrü Saraçoğlu’nu tedavi eder. Yedi yıldır süren rahatsızlığı yüzünden istifa etmek üzere olan Saraçoğlu daha sonra bu olay için Şükrü Kaya’ya şöyle söylecektir: “Sakallı doktorların yapamadığını bu parmak kadar çocuk yaptı.” Tedaviden sonra Saraçoğlu trenle Türkiye’ye dönmek üzeredir: “Saraçoğlu, ‘Vazgeç Kıbrıs’a gitmekten. Kıbrıs’ta yükselirsin ama ipte yükselirsin. Milliyetçisin, seni asarlar orada. Sana burs vereyim, cerrahi ihtisasını tamamla Türkiye’ye gel, bize lazımsın’ diyor. Bu sırada tren de kalktı kalkacak. Saraçoğlu tam o sırada elimden İngiliz pasaportumu aldı ve sana ‘Türk kimliği göndereceğim’ dedi.” Saraçoğlu sözünü tutar. (Derviş Manizade ve ailesinin kimliklerinde mahalle yeri Viyana Şehbenderliği, yenilenenlerde ise konsolosluklar olarak yazmaktadır.
       <br/>
       <br/>
       Saraçoğlu’nun daveti üzerine Derviş Manizade 1937 yılında Türkiye’ye gelir, İstanbul’a yerleşir. Cerrahpaşa Tıp Fakültesi’nde Birinci Cerrahi Kliniği’nde Prof. Dr. Nissen, Alman tıp dergilerinde gördüğü makaleleri nedeniyle mektup yazar ve onu davet eder. Manizade bundan sonra, uzun zamandır yapılmayan Cerrahpaşa cerrahi binasının temelinin atılmasına Saraçoğlu’nun da yardımlarıyla önayak olur (1939). Fakültenin arşivini kurar. Türkiye’nin ilk modern cerrahi binası olan Cerrahpaşa’nın 1946’da açılış töreninde ordinaryüslük sırasında olan Prof. Dr. Burhanettin Toker, bu kadar hizmetleri geçen Manizade’nin ortalarda görünmemesini ister: “Ama Maarif Vekili Hasan Ali Yücel bütün aletlerine varıncaya kadar herşeyi benim hazırladığımı öğrendiği için çağırın Manizade’yi dedi.” 1946’da doçent, 54 yılında profesör, kürsü profesörü ve üniversite senato üyesi olur. Türkiye’de ilk ortopedi ve travmatoloji kliniğini de kuran Manizade, 1975 yılında ise yaş haddinden emekliye ayrılır.
       <br/>
       <br/>
       Manizade evliliğini ise ancak 1944 yılında yapabilir. Çünkü, uzun yıllar Viyana’da yaşadığından evlenmeyi düşünmemiştir. Evlilik yine böyle düşünmediği bir anda dayanmıştır kapısına: “Abide Hanım’ı gördüm ve gördüğüm anda da aşık oldu.” Tütün eksperi Halil Ali ile Dervişe Vodiç’in kızı olan Boşnak Abide Hanım’ın hayatı da ayrı bir kitap konusudur. Derviş Manizade’nin bu evliliğinden iki kızı gelir dünyaya. Aliye Manizade (Kaan Kurtuluş adında bir çocuğu vardır) ve Emine (Mine Manizade– onun da Ali Rıza Manizade ile evliliğinden Esra, Dünya ve Mehmet Derviş adlı çocukları olur).
       <br/>
       <br/>
       Zamanında dağcılık, tenis, kayak, hoki, kılıçla düello gibi sporlarla uğraşan, Türk Lions Kurucu Üyesi olan Manizade’nin sanatçı camia ile de yakınlığı hiç bir zaman eksilmemiştir. Yaptığı Atatürk resmi ile adını duyuran ressam Saip (Burnu Fatih Sultan Mehmet’e benzediği için Manizade’nin de bir portesini yapar) ve Viyana’da öğrenci iken tanıştığı ünlü bestekarlardan Hasan Ferit Alnar ve Türk tiyatrosunun kurucularından Muhsin Ertuğrul dostları arasındadır.
       <br/>
       <br/>
       Aralık ayında 99 yaşını geride bırakacak olan Mehmet Derviş Manizade, bir yüzyılın önemli tanıklarından biri olarak yerini aldı bile.
       <br/>
       <br/>
       email: ckalyoncu@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12954), [web.archive.org (arşiv bağlantısı)](http://web.archive.org/web/20050227161407/http://www.aksiyon.com.tr:80/detay.php?id=12954)
