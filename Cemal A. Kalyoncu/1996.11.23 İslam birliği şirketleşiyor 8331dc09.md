# İslam birliği şirketleşiyor

*Cemal A. Kalyoncu 1996.11.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önce Başbakan Necmettin Erbakan, İSEDAK'ta Müslümanlar'ın artık helva yapmaya başlaması gerektiğini söyledi toplantıya katılanlara.
  </font>
 </div>
 <div id="newsText">
  <font class="detail-text">
   MÜSİAD Başkanı Erol Yarar da mesajı aldıklarını, en güzel helvanın Uluslararası İş Forumu'nun ikincisine katılan 4 bine yakın işadamı, akademisyen ve siyasetçi tarafından yapılacağını söyledi. Yarar, Müslüman ülkelerde var olan malzemenin artık helvaya dönüştürülmesini istiyor.
   <br/>
   <br/>
   Bu amaçla Müstakil Sanayici ve İşadamları Derneği (MÜSİAD)'nin öncülüğünde biraraya gelecek işadamları uluslar-arası alanda faaliyet gösterecek bir şirket kuracaklar. Şirketin sigorta ve reasürans ile İslam bankacılığı ve stratejik araştırmalar alanında faaliyet göstermesi düşünülüyor. 2022 Kasım tarihleri arasında yapılan Uluslararası İş Forumu'na katılan işadamlarına açılacak olan şirket kurma fikrine, bu işadamlarının önde gelenlerinin katılımı sağlanmaya çalışılacak.
   <br/>
   <br/>
   Şirket kurma fikrinin sahibi uluslararası sigorta ve reasürans brokerliği alanında faaliyet gösteren İnstar şirketinin Yönetim Kurulu Başkanı Dr. Alaattin Büyükkaya. Şirketin kaç ortaklı ve ne kadarlık bir sermaye ile kurulacağını sorduğumuz Büyükkaya, konunun üzerinde çalışmaların yapıldığını, daha olgunlaşmadığı için bu konuda tam birşey söylemenin yanlış olacağını belirtiyor. Ancak, bütün teşebbüslerinin, 2. Uluslararası İş Forumu sonucunda ortaya somut birşeyler koyabilmek yönünde olduğunu söylüyor. Bir yıl kadar önce ortaya atılan uluslararası şirket kurma çalışmalarını Alaattin Büyükkaya ile birlikte, MÜSİAD Genel Sekreteri Ömer Bolat, Kurum ve Kurumsal İlişkiler Komisyonu Başkanı Murat Yalçıntaş ve gazeteci Abdurrahman Dilipak yürütüyor. Büyükkaya, şirketin İslam ülkeleri arasında bir finans ağı gibi çalışacağını söylüyor.
   <br/>
   <br/>
   ULUSLARARASI ÇOK ORTAKLI ŞİRKET
   <br/>
   <br/>
   Çalışmalar netleşmediği için şirketin ne kadarlık bir sermaye ile kurulacağı belli olmadığı gibi, adı da belirlenmemiş. Şirkete kaç ülkeden işadamının ortak olacağı da belli değil. Ancak, İnstar Yönetim Kurulu Başkanı Alaattin Büyükkaya, "Bu fikir bir süre pişecektir. Ama biz katılımcı ülkelerin hepsinin buna iştirak etmesini istiyoruz. Her ülkeden işadamına bunu açık tutacağız" diyor. Büyükkaya, girişimlerinin büyüklüğünü de "Rüyamız büyük" diyerek dile getiriyor. Bu gerçekleşirse belki de uluslararası çok ortaklı şirkete ilk örnek olacak.
   <br/>
   <br/>
   Başbakan Necmettin Erbakan da artık siyasal İslam birliğinin ekonomik birliktelikten geçtiğini düşünüyor olacak ki, Uluslararası İş Forumu'nda yaptığı konuşmada katılımcılara bankacılık, borsa, sigorta ve bütün mali konuları kapsayacak şekilde birlikteliğe gitmelerini tavsiye etti. Hatta bir uluslararası finans birliği kurmalarını önerdi, MÜSİAD'ın böyle bir şirket girişiminden haberi varmışçasına.
   <br/>
   <br/>
   Müslümanlar bugün ticaretlerinin onda dokuzunu yabancılarla yapıyorlar. Daha da vahimi dünyadaki 1.5 milyar Müslüman, bir yılda ancak 60 milyon İtalyan kadar mal ve hizmet üretebiliyor. İstanbul'da yapılan ve üç gün süren 2. Uluslararası İş Forumu ve 4. MÜSİAD Fuarı'na katılan 30 Müslüman ülke ve topluluğun önde gelen 3 bin 177 işadamı, yine 17 ülkenin 331 firma yetkilisi artık bu konularda çalışmalar yapma zamanının geldiğini biliyor.
   <br/>
   <br/>
   Uluslararası İş Forumu'nu diğer benzeri toplantılardan farklı kılan üç önemli nokta vardı bu yıl. Birincisi, İslam ekonomistleri değil, İslam ülkelerindeki iktisadi gelişmelerle çok yakından ilgilenen iktisatçılar vardı toplantıda. İkincisi, İslam ülkelerindeki önemli şirketlerin temsilcileri de toplantıya iştirak etmişti. Üçüncüsü de İslam ülkelerinde söz sahibi kişiler, yani siyasal otoriteyi elinde bulunduran parlamenterler de İş Forumu'nda hazırdı. Uluslararası İş Forumu'nun ilk Başkanı Pakistanlı Tanver Ahmed Magoon 19961997 yılları için başkanlığı MÜSİAD Başkanı Erol Yarar'a devretti. Eğer bir değişiklik olmazsa Uluslararası İş Forumu'nun üçüncüsü de Türkiye'de yapılacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1973-islam-birligi-sirketlesiyor.html), [web.archive.org (arşiv bağlantısı)](http://web.archive.org/web/20140410195056/http://www.aksiyon.com.tr:80/aksiyon/haber-1973-islam-birligi-sirketlesiyor.html)
