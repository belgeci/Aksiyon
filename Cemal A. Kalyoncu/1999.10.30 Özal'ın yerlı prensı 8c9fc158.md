# Özal’ın yerlı prensı

*Cemal A. Kalyoncu 1999.10.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bürokrasi, her ne kadar siyasetin gölgesinde kalsa bile bir güç odağıdır Türkiye’de. Osmanlı’dan günümüze uzanan bir sınıf hakkında söylenenler veya bizlerin kulağına gelenler hep var olmuştu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070927205859im_/http://www.aksiyon.com.tr/resim/256/45.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ama yazılı kuralları olmayan bir geleneğin veya sistemin ürünü olduğu için devletin bu sınıfı hakkında söylenenler hiç ispatlanamazdı. Sistemin işleyişini en iyi onlar yani o sınıftan olanlar bilirdi. Bizlere düşen ise söylentilerle —ister inanın ister inanmayın— yetinmekti. Ama söyleyen o sınıftan birisi ise o zaman işin rengi değişirdi tabii. Sizlere büyük bir bürokratik yolsuzluğu veya İtalya’da sistemi çökerten P—2 olayı gibi bir açıklamada bulunmaya hazırlanmıyorum. Uzun yıllar devlete hizmet vermiş bir bürokratın söylediklerini aktarmak istiyorum. Söyledikleri bana çok manidar geldiği kadar bugünkü sistemin normal bir neticesi gibiydi aslında: “Bürokraside belli sermaye gruplarının siyasi ilişkileri var. Bu bir bütün oluşturuyor: sermaye grubu, siyasetçi, bürokrasi. Bunlar Türkiye’de konuşuluyor zaten. Çıkar grupları, istedikleri birtakım bürokratları göreve getirmek veya o bürokratları görevde tutmak isteyebilirler. Bu da gruplar arasında rekabete yol açabilir. Birinin istediğini başka bir grup istemeyebilir. O zaman da hangi grubun siyaseten daha nüfuzlu olduğu ortaya çıkar. Açık söylemek gerekir ki Türkiye’de her siyasi partinin yakın ilişkide olduğu birtakım gruplar var. Arada başka tür ilişkiler de var ama onların ayrıntılarına girmenin bir anlamı yok. Zaten bir kısmını da ben bilmiyorum.”
   <br>
    <br>
     Yerli prens
     <br/>
     <br/>
     Ali Zülfü Tigrel, en alt mertebesinden kendi ifadesiyle ‘her kademenin hakkını vererek’ devlette çalışmış, ‘adım adım bürokrasinin zirvesine’ çıkmış bir isim.
     <br/>
     <br/>
     Bürokrasideki en önemli görevlerinden ikincisini 1988 ile 1991 yılları arasında Yusuf Özal’dan boşalan Devlet Planlama Teşkilatı’nın başına geçerek yapan Tigrel, Özal’ın ‘yerli prensleri’ arasına girmiş birisi. Tigrel, 1995 sonunda, Türkiye’nin Gümrük Birliği’ne gireceği zamanki dönemde, Başbakanlık Başdanışmanı sıfatı ile birlikte AB Koordinasyon Kurulu Başkanlığını yaparak bürokrasinin kritik noktalarından birinde de görev almıştı.
     <br/>
     <br/>
     Çocuklar nasıl?
     <br/>
     <br/>
     Yıl 1969’un son ayları. Paris’te OECD toplantısından çıkan kafile Türkiye’ye dönüş yapmak için hareket eder. Uçakta iki müsteşar sohbet etmektedir. Daha önce de tanışan müsteşarlar aralarında konuşurken konu çocuklara gelir. Müsteşarlardan bir tanesi “Oğlum liseyi İngiltere’de İmperial Kolej’de okudu. Üniversite eğitimini de Londra Üniversitesi’nde tamamladı” deyince diğeri de şunları söyler: “Tamam o zaman, Planlama’da kardeşim Yusuf Bey’in başkanlığındaki araştırma grubumuzun bir kimya mühendisine ihtiyacı var. Onu oraya alalım.” Tanıdınız herhalde, müsteşarlardan birisi o zaman DPT’nin başında bulunan, daha sonraki yıllarda Türkiye’de cumhurbaşkanı olacak Turgut Özal, diğeri de Maliye Bakanı Cevat Bilgehan’ın müsteşarı Fahir Tigrel, Ali Zülfü Tigrel’in babası. İngiltere’de Petkim bursu ile okuduğu için eğitimini tamamlayınca aynı kurumun Yarımca Tesisleri’nde göreve başlayan Tigrel, Özal’ın da talebiyle, o yıllarda istediği kamu kuruluşundan eleman alma yetkisine sahip DPT’nin araştırma grubunda çalışmaya başlayarak 25 yıl sürecek memuriyet ve bürokrasi hayatının içinde bulur kendini.
     <br/>
     <br/>
     Erzurum ve Sivas Kongrelerinde
     <br/>
     <br/>
     Özal’ın, bu yılın başında vefat eden baba Fahir Tigrel’le tanışıklığı eskiye dayanmaktadır. Tigrel ailesi özellikle İstiklal Harbi sırasında ve cumhuriyetten sonraki dönemde Türk siyasi tarihinde uzun yıllara adını yazdırmış bir aile. Ali Zülfü Tigrel’in dedesi İhsan Hamit Bey’in ailesi Diyarbakır’ın Türk ailelerindendir. İhsan Hamit Tigrel, ikinci dönem Ergani milletvekili olarak Meclis’e girmeden önce Ziraat Bankası Mersin Şubesi Müdürü’dür. Erzurum ve Sivas Kongreleri’ne katılır, cumhuriyetten sonra da 35 yıl siyasi hayatın içinde bulunur. Tigrel, Ergani’den sonra Diyarbakır milletvekilliği, Diyarbakır senatörlüğü ve 50’li yıllarda da senatoda başkan vekilliği yapar. Demokrat Parti’den koptuktan sonra da Ekrem Alican’la birlikte Hürriyet Partisi’ni kurarlar. Ali Zülfü Tigrel’in dedesi İhsan Hamit Bey’in abisi Zülfü Tigrel de siyasetçidir ve bu alanda İhsan Hamit Bey’den daha eski geçmişe sahiptir. Zülfü Bey, Meclis—i Mebusan azalığı yapar. İngilizler tarafından Malta’ya sürgüne gönderilir Birinci Dünya Savaşı’nda. Döndükten sonra Atatürk tarafından Birinci Meclis üyesi yapılır ve 1930’lu yıllarda vefat edene kadar Diyarbakır’ı temsilen Meclis’te görev alır. Ali Tigrel’in babası Fahir Bey ise ailede bürokrasiyi tercih eder. 1970 senesinin yazında Cevat Bilgehan’ın yerine Mesut Erez yeni Maliye Bakanı olunca Erez’le uyumlu çalışamayacağını mı düşünür veya Erez’in başka bir müsteşar getirmek istediğini mi hisseder bilinmez Fahir Bey yurtdışına tayin ister. Orta elçi payesi ile Brüksel’e gider. Döndükten sonra da emekli olana kadar Merkez Bankası İdare Meclisi azalığı yapar.
     <br/>
     <br/>
     7 Kocalı Hürmüz
     <br/>
     <br/>
     1945’te evlenen Fahir ve Lamia (Atalıkoğlu) çiftinin adlarını Ali Zülfü, Ömer ve Osman koyacağı üç çocukları olur. Ali 1946’da, evliliklerinden bir sene sonra doğar. Ömer 1949, Osman da 1960’ta gelecektir dünyaya. Fahir Bey, maliyede müfettiş olduğu için Anadolu’yu karış karış gezmektedir. Küçük Ali de babasıyla beraber bu seyahatlere gider, bir nevi Anadolu turnesine çıkardı. Ali Zülfü Tigrel, ilkokulu bir gezgin gibi tahsil eder, bir ve ikinci sınıfı Ankara’da değişik okullarda okur, üçüncü sınıfta İstanbul’a gelir, son iki seneyi gene Ankara’da okur ve Namık Kemal  İlkokulu’ndan 1957’de diplomasını alır. Sonra Ankara Koleji’ni bitirir. Başarılı bir öğrencidir, okulun en iyi veya ikinci karnesinin sahibidir o. Sonrasında Ferit Melen’in Maliye Bakanı olduğu zaman Fahir Tigrel’in Londra Büyükelçiliğine Maliye Müşaviri olarak atanması Ali Tigrel’in de hayatında bir dönüm noktası olacaktır. Tigrel ailesi 1962’de Londra’nın yolunu tutar. Ali Zülfü de lise ve üniversiteyi İngiltere’de okur. 1971’de Londra Üniversitesi’nde kimya eğitimi görür ve doktorasını yapar. 1969’da yukarıda bahsettiğim uçak yolculuğu sırasında Turgut Özal onu DPT’ye alınca, Tigrel’in hayatında önemli dönüm noktalarından biri daha gerçekleşir. Tigrel 1971’de Petkim’e geri döner. Etimesgut’ta başlayıp Kıbrıs gerginliğinden dolayı Yunan sınırına gönderilecek 122. Dönem Yedek Subayları’ndan biri olarak askerliğini yapacağı 1973—75 yılları arası hariç 1984’e kadar ‘sindire sindire’ yükselerek şef, şube müdürü, müdür olarak Petkim’de bütün kademelerde görev alır. 1984’te DPT’ye geçer. Önce Yabancı Proje Değerlendirme Dairesi Başkanlığı yapar. İktisadi Planlama Başkanı, Yusuf Özal’ın 1987 seçimlerinde Meclis’e girmesi ile Müsteşar Yardımcısı ve 1988—91 arasında da nihayet DPT Müsteşarlığı yapar. Tigrel burada da kademe kademe yükselmiştir. Bunun için Özal’ın ‘yerli prenslerinden’ sayar kendisini. Müsteşarlığa paralel olarak 89—91 arasında da Petkim Yönetim kurulu Başkanı ve YÖK üyeliği görevlerinde de bulunur. 1991’de Türkiye o her zaman alıştığı seçimlerden birini yaşamaya hazırlanmaktadır: ‘91 seçimlerinden kısa bir süre önce yeter bu kadar müsteşarlık, biraz da serbest kalmak istiyorum diyerek istifa ettim müsteşarlıktan. Bazı teklifler vardı özel sektörden. Bir anlamda kendimi özelleştirdim.” DPT’den ayrılmasının nedenleri arasında söylemek istemese de ‘özel’ sebepler vardır Tigrel’in: “Orası Yedi Kocalı Hürmüz gibiydi. Değişik bakanlarla çalışıyorsunuz.” Tigrel, daha sonra batacak Marmara Bank’ta murahhas aza olur, Koç Holding’e de danışmanlık yapar.
     <br/>
     <br/>
     Tigrel hayatında hiç görevden alınmaz, hep kendi ayrılır. Bir diğer özelliği de birçok başbakanla çalışmış olmasıdır. Onun için unutulmaz başbakan Özal ve unutulmaz dönem onun dönemidir: “İnsan yaptığı işlerin birşeye yaradığını görüyordu o dönemde.” 1993’te Çiller’den bir teklif gelir: “Kim tavsiye etti bilmiyorum ama Çiller benim kendisine danışman olmamı ve AB Koordinasyon Kurulu’na başkanlık etmemi istedi.” Türkiye onun başkanlık ettiği kurumla hazırlanır Gümrük Birliği’ne. Gümrük Birliği için birçok taviz verdiğimiz de konuşulur kamuoyunda: “Teknik olarak böyle bir taviz verildiği kanaatinde değilim. Ama siyasi olarak o zamanki başbakan ve dışişleri bakanı kapalı kapılar ardında birşeyler söylemişse onu bilmiyorum.” 1995 seçimlerine gelindiğinde ise ‘çok hevesli olmamakla beraber aklından da geçtiği için’ siyasete girmeyi dener, ANAP ve DYP arasından, daha eski bağları olduğu için Yılmaz’ın ANAP’ını tercih eder. Türkiye milletvekilliğini kazanabilecekleri yerlere yerleştirilir o ve arkadaşları. Ama Anayasa Mahkemesi seçimlere kısa süre kala Türkiye milletvekilliğini iptal edince, il bazında listeler de hazırlandığı için bir noktada ‘açıkta’ kalır Tigrel: “Siyasi mülahazaların dışına çıkılarak o arkadaşlar daha iyi noktalara yerleştirilebilirdi diye düşünüyorum. Ama kısmet değilmiş.” Sonrasında eski görevine döner ve 25 yılını tamamlayınca da emekliliğini ister 96 sonunda. Ardından arkadaşı Hamit Cemiloğlu ile birlikte iki büyük ortak olarak Upav adlı danışmanlık şirketini kurarlar. Upav ile bugün birçok şirkete danışmanlık vermektedirler. Bir süre Uzel Grubu’nda Yönetim Kurulu üyeliğinin ardından Tigrel, şimdi de Tuncay Özilhan’ın Anadolu Holding’inde Yönetim Kurulu üyeliği yapmaktadır.
     <br/>
     <br/>
     Hayatının dönüm noktası
     <br/>
     <br/>
     Ali Zülfü Tigrel, hayatında onca ivmeye rağmen en önemli dönüm noktası olarak eşi Gülhan Hanım’la yaptığı evliliği görmektedir. 1972’de ‘yarı görücü’ usulle evlendiği Gülhan Hanım gene bir siyasetçinin, Birinci İnönü Hükümeti’nde Maliye Bakanlığı yapan Şefik İnan’ın kızıdır. Şefik Bey’in bir özelliği daha vardır. O da bir çok bakan çıkartan meşhur Öztrak ailesinin damadıdır. Ali Zülfü Tigrel’in eşi Gülhan Hanım’ın büyükbabası Mustafa Faik Öztrak çok partili dönem öncesinde Dahiliye Vekilliği yapmış birisidir. Aynı zamanda İttihat Terakki’nin Edirne teşkilatında görev alan Faik Bey, sonrasında Denizli’den Millet Meclisi’ne girer. Mustafa Faik Bey’in beş çocuğu olur: Orhan, Adnan, Handan (Gülhan Hanım’ın annesi), İlhan ve Ülker. Orhan Bey, CHP Tekirdağ Milletvekilliği, Gümrük ve Tekel Bakanlığı ve ardından İçişleri Bakanlığı görevlerini icra eder. Adnan Bey ise TRT’nin ilk genel müdürlüğünü yapan kişi olarak bilinmektedir. İlhan Bey’e gelince, 12 Mart döneminde Devlet Bakanlığı yapan İlhan Öztrak, Korutürk ve Çağlayangil dönemlerinde de Cumhurbaşkanlığı Genel Sekreterliği görevinde bulunur. 12 Eylül’le birlikte yeniden devlet bakanı olur. Ayrıca Dışişleri Bakanlığı’na vekalet eder.
     <br/>
     <br/>
     İnan ve Baran adında iki çocuğu olan Ali Tigrel, Gülhan Hanım’la yaptığı evliliği hayatının dönüm noktası saymakta haksız değil galiba.
     <br/>
     <br/>
     e—mail: ckalyoncu@hotmail.com
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=15171), [web.archive.org (arşiv bağlantısı)](http://web.archive.org/web/20070927205859/http://www.aksiyon.com.tr/detay.php?id=15171)
