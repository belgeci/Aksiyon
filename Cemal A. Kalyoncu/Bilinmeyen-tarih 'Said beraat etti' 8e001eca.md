# ‘Said beraat etti’

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050226010804im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226010804im_/http://www.aksiyon.com.tr/resim/400/44.jpg" vspace="5"/>
  </p>
 </font>
 <font class="content">
  Elle ve teksirle Nurlar’a olan talebi karşılamak zorlaşınca Bediüzzaman, Said Özdemir’den eserlerin matbaada basılmasını ister. Matbaada basılan ilk eser olan Sözler’e 25 lira fiyat biçilmiştir ve o  kendi eserini ihlasa uygun olması için bu bedeli ödeyerek satın alır
 </font>
 <br/>
 <p>
  <font class="content">
   Geçen hafta, İstanbul Teknik Üniversitesi’ni ikinci sınıftan terk ederek vaizlik/müftülük imtihanına giren ve Ankara’da vaizlik yapmaya başlayan M. Said Özdemir’in, Said Nursi ile tanışmasını anlatmış ve Bediüzzaman’ın Adnan Menderes ile ilgili düşüncelerine yer vermiştik. Said Özdemir, Bediüzzaman’la ilgili hatıralarını anlatmaya devam ediyor: Yıl 1954. Said Özdemir, Bediüzzaman’a zaman zaman yaptığı ziyaretlerden birini yapmaktadır: “Bana dedi ki ‘Kardeşim artık Risaleleri ne elle ne de teksirle yetiştiremiyoruz. Çok talep var. Risale—i Nurlar’ın matbaada basılması hususunda manevi ihtar aldım.” Bediüzzaman, büyük Sözler’in daktilo edilmiş hali ile birlikte bin 200 lira birikmiş parasını da vererek risalelerin basımının yapılmasını ister: “Ankara’da Atıf Ural, Mustafa Türkmenoğlu, Salih Özcan ve diğer bazı kardeşlerle birlikte Türkiye’de ilk defa Ayyıldız Matbaası’nda Risale—i Nur’lar basıldı ve o büyük Sözler’i ben ciltlettim. Sonra onu Üstad’a götürdük. Kalktı, bana sarıldı. Kitabı bağrına bastı. Odada dönüyor. Sanki dünyaları bağışlamışsınız gibi. ‘Değil mi ki bu eserler bu gelen gençliğin okuyup anlayacağı bir lisanla eline geçti. Elhamdülillah ben vazifemi yaptım’ dedi.” Üstad, kitabın fiyatını sorar. Kitabın satış fiyatı 25 liradır: “Üstad’dan almak istemiyoruz. ‘Üstadım’ dedim ‘sizin kendi eseriniz. Hem bu işte sizin de paranız var. Para mı vereceksiniz?’ ‘Evet kardeşim’ dedi ‘Bu işte ihlas olması için kendi eserimi, kendi paramla almam lazım.’ 25 lirayı verdi ve bir tek Sözler aldı. Dedi ki ‘Yalnız her 25 lirayı verene de vermeyin. 25 kişiye okutturacağım diyenlere verin.’ Demek ki esas fiyatı oydu. O bize misal oldu. İhlasnur Neşriyatı da bizzat o kurdu.” (Bugün internette ilk yer alan sitelerden de biridir. www.risale—inur.com.tr)
   <br>
    <br>
     Bütün Risale—i Nur külliyatı böylece basılmaya başlanır. Basım aşamasında, Said Özdemir ve arkadaşları forma forma örnek alıp Bediüzzaman’a ulaştırarak, yanlışları olup olmadığını da kontrol ettirmektedirler: “Formayı hemen Emirdağ’a ulaştırıyoruz. Üstad Hazretleri de gelen formayı hemen Zübeyir Ağabey’e veriyor, kendisi de eski yazıdan takip ediyor, doğru dizilip dizilmediğini kontrol ediyordu. Bütün külliyat böyle basıldı. O zaman hasta idi, çok mühim zatlar gelir fakat görüşemezdi. Ama ‘Ankara’dan forma gelmiş’ dediler mi, kim getirmişse ‘Hemen gelsin’ derdi. Onun için kardeşler Üstad’la görüşmek amacıyla ‘Aman abi, Üstad’a götürülecek forma var mı?’ diye gelirlerdi. Üstad Hazretleri o basım zamanı için ‘bayramımız’ diyordu. Çok seviniyordu. Hatta yanındakiler anlatıyordu ‘Sözleri gördükten sonra ‘Ya Rab bana ömür ver, Mektubat’ı da göreyim’, Mektubat’ı da gördükten sonra ‘Ya Rab ömür ver Lemalar’ı da göreyim’ diyormuş. Böyle bütün eserler için Cenab—ı Hakk’tan niyaz ediyordu, ‘Ömrümü uzat, bütün eserleri göreyim, ondan sonra huzuruna geleyim’ diye. Hakikaten de öyle oldu. Fakat çok hadiselerle karşılaştık.”
     <br>
      <br>
       Said Özdemir 8—10 defa hapislere girer çıkar. Bunların çoğu da 1960’tan sonradır. 1965’lerden sonra açılan dava sayısı ise, önceki dönemlere göre çok daha fazladır: “1959’un sonlarında bir mecmua bastırdığımızda matbaacı bir formayı bize bir formayı da emniyete veriyormuş.” Bu olay neticesinde 33 gün içeride tutulur Özdemir: “Tarihçe—i Hayat’ı yanındaki talebeleri hazırlamışlar. İçinde Üstad Hazretleri’nin hakikaten gördüğü bazı kerametler de vardı. Üstad onları kaldırmış yerine risalelerden mektuplar, lemalar koymuş. Bunun üzerine gittiğimde dedi ki ‘Kardeşim bu 20 mecmua kuvvetinde oldu.’ 20 mektubat, Lemalar, Sözler gibi. ‘Bu Tarihçe—i Hayat’ı da basacaksınız, ancak bastırdıktan sonra belki sizin için bir hapis var. Fakat sizin için beraat olacak.” Tarihçe—i Hayat basıldığında yıl 1958’dir. 1964’te, içindeki bir cümleden dolayı yayınlayan ve kaleme alanlara hapis cezası verilir. 1,5 yıl ceza alan Özdemir, bu süreyi Ulucanlar, Ayaş ve Sivrihisar Cezaevleri’nde doldurur. Cezaevinde iken yetkililer nedense ya komünistlerle ya da azılı katillerle beraber aynı koğuşta bulunmak durumunda bırakır onu ve onun gibi muhafazakâr düşüncedekileri.. Ulucanlar Cezaevi’nde iken, bir katil, daha önce kendisini dövdürmüş bir emniyet müdürüne benzettiği Özdemir’i öldürmek ister: “Allah seni korudu. Bıçağı hazırlamıştım, yatınca seni öldürecektim’ dedi.”
       <br/>
       <br/>
       ‘Suikast düzenliyorlar’
       <br/>
       <br/>
       Said Özdemir bir kaç defa daha ölüm tehlikesi atlatır. Ama bunların bir kısmı bilinçli bir şekilde tertiplenmiş ölüm tehlikeleridir. Özdemir, 27 Mayıs 1960’dan sonra Çeşme Müftülüğü’ne tayin edilir. Cemal Gürsel zamanıdır. Said Özdemir, o sıralarda Ali Gürbüz, İsmail Ambarlı, Muzaffer Deligöz gibi arkadaşları ile birlikte bir dava gazetesi olan İhlas gazetesini çıkarmaktadır. Ancak Gürsel bu gazeteyi kapatır. Ardından İzmir’de Zülfikâr’ı çıkarırlar. O da kapanınca Uhuvvet yayına başlar. Faruk Güventürk onlara karşı cephe alanların başında gelmektedir. İşte bu zamanda İzmir’de bulundukları bir dönemde bir suikastle karşı karşıya kalır: “Tabii biz anladık suikast yapacaklar diye.” Özdemir bu sırada Çeşme Müftüsü’dür: “Bir gün müftülüğe geldiğimde içeriye büyük bir engerek yılanı koymuşlar. Doktora sorduk, ‘yılan soksa anında öldürecek kadar tehlikeli imiş’ dediler.” Bütün bunlardan sonra istifa etmeye karar verir, kaymakamı arar: “Kaymakam buradan gidemezsin’ dedi. Yetmedi, Emniyete gidip beni bırakmamaları gerektiğini söyledi ‘Hakkında tahkikat var’ dedi. Halbuki yoktu öyle bir şey.”
       <br/>
       <br/>
       Meşhur çanta hadisesi
       <br/>
       <br/>
       Said Özdemir’in başından, Said Nursi’nin talebelerinden Ceylan Çalışkan’ın da ‘Ağustos’un dördüncü haftası/Said ve çantası/Birinci şubeden bırakıp kaçtı/Başımıza sevaplı belâlar açtı/...’ diye şiir bile yazacağı meşhur bir de ‘çanta hadisesi’ geçmiştir. Orada da ölümden dönmüştür Özdemir. Bediüzzaman’ın vefatından sonra Ankara matbaalarında kitap basmak çok daha zorlaşır. Onun için Özdemir ve arkadaşları da yeni baskıları Eskişehir’deki Yeşilnur Matbaası’nda yapmaya karar verirler: “O sırada İstanbul’a gitmemiz gerekti. Eskişehir’deki risalelerin formaları ve klişeleri benim çantamda idi. İstanbul’da açılan ilk dersanede arkadaşlarla beraber otururken evde arama yapmaya geliyorlar. Çantadakileri bulurlarsa Eskişehir’deki matbaa belli olacak. Ve basılan eserler de müsadere edilecek.” Said Özdemir bu nedenle çantayı göstermek istemez. Polis bunu fark edince de ‘Arama izniniz olmadan çantayı aratmam’ der. Bu sefer 10—15 kişi topluca Sirkeci’deki Emniyet Müdürlüğü’ne götürülür. Kapıda da bir nöbetçi vardır: “Ben gidiyorum’ dedim. ‘Kapıda polis var, nasıl gedeceksin?’ dediler. ‘Allah kerim’ dedim. Ayetel Kürsi’yi okudum... Kapıyı açtım ve çıktım, adam görmedi.” Özdemir yakındaki Hocapaşa Camii’ne gider ve çantayı orada boşaltır. Yıl 1961’dir. Emniyet Müdürlüğü’ndeki yetkililer ‘çantalı adamın’ nereye gittiğini araştırır, ancak oradan nasıl çıkıtığını fark eden yoktur. İyice sinirler gerilir. Emniyet’te Güneşin Oğlu lakaplı ateist bir komiser Özdemir’i bulmak için yemin bile eder. Bu arada Emniyet yetkilileri, Necdet Elmas adında dönemin en önemli gangasterlerinden olan bir kişiyi bulmak için de kimlik kontrolleri yapmaktadır. Ancak, Özdemir’in Ankara’ya gitmek için bindiği otobüsün şoförü, yolun sıkıştığını görünce yan yollardan Ankara yoluna çıkış yapınca o da kimlik kontrolünden yakalanmadan geçer ve Ankara’ya gider. 15 gün sonra Emniyet Müdürlüğü’nden bir yazı gelir. Özdemir’in tekrar İstanbul’a götürülmesi istenmektedir: “Beni götüren polise dedim ki ‘Benim bir saatlik işim var. Bana izin ver bir saat sonra emniyetin önünde buluşalım.” Özdemir bir camiye gider: “70 Ayetel Kürsi okudum. Gittik. Emniyette Güneşin Oğlu dedikleri komiser geldi arkama bir vurdu, 8—10 kişi daha üzerime yürümeye başladı. Tam o sırada 1. Şube Müdürü kapıyı açtı ‘Bunun kılına dokunmayacaksınız, ifadesini alın, hücreye koyun’ dedi.” İş askeri idareye devredilince Özdemir de Gümüşsuyu’ndaki Askeri Hapishane’ye gönderilir: “Orada şartlar çok şiddetli idi. Ne abdesthane var, yemeği bile mazgaldan veriyordular.” Burada bir hafta kaldıktan sonra Sultanahmet Kapalı Cezaevi’ne nakledilir: “45 gün kaldım orada ve hiç kimse sormuyor bizi. 45. gün bir rüya gördüm. Üstad Hazretleri, yağız bir ata binmiş, elinde kılıç, böyle surları yıkıyor, bir yer açıyor ve elimden tutuyor. Dedim ‘Bu sabah bir şey var inşaallah.’ O sabah hakim çağırdı beni. Dosyamı incelemiş. ‘Ben Emirdağ’da hakimlik yaptım. Bediüzzaman Hazretleri’ni tanırım. Çok mübarek bir zat. Dosyanda birşey yok. Tahliyeni yazacağım’ dedi.” Said Özdemir böylece çıkar cezaevinden. Bu şekilde belirli aralıklarla, 6 ayı da geçen cezalar alınca memuriyetten de uzaklaştırılır Özdemir. Ama daha sonra, bunlar yüz kızartıcı suç olmadığından dolayı memuriyete geri döner: “Risale—i Nur’dan dolayı zarar olmaz. Ben kaç defa girdim hapse. Memuriyetten çıkardılar. Maaş kesildi, bir ara borçlandık 309 bin lira kadar. Ancak hapisten çıkınca bir yerden hiç minnetsiz 309 bin lira geldi.”
       <br/>
       <br/>
       Said Özdemir’in başından geçenler bunlarla sınırlı değildir. Dava uğruna geçen hayatında bakın daha neler yaşamıştır. Bir keresinde Ankara garına ilan asar o ve arkadaşları: “Yüksek merdivenleri getirdik, işçi elbiselerini diydik. Ankara Garı’nda ilan afişi astık. Sonra Ankara Belediyesi’nin yolcu taşıma otobüsleri olan EGO’da 40 otobüse reklam verdik. 40 adet renkli levha yaptırdık. ‘İman insanı insan eder, belki insanı sultan eder...’ Risale külliyatından. İsteme adresi Pk. 444 Ankara diye. Bir hafta gezdirdiler onları. İzin almıştık ama bunları koyacağımızı bilmediler. 15 sene sonra onları bulduk, şimdi depoda duruyorlar.” Said Özdemir ve arkadaşları bir de Ankara Radyosu’na ilan verirler: “O zamanlar sıkı zamanlardı. Memlekette yalnız Ankara Radyosu vardı. Gittik, görevliye ‘Reklam vermek istiyoruz’ dedik. Görevli ‘30 kelime, bir günlüğü 300 lira’ dedi. ‘Al sana 900 lira, üç gün olsun’ dedik. ‘Ne zaman olsun? dedi. ‘Herkesin evine geldiği, çayını, kahvesini içtiği saat 8’de olsun’ dedik. Herkes radyoların başına geçti. Hakikaten o saatte spiker aynen şunu okudu: ‘Risale—i Nur, Risale—i Nur, Müellifi Büyük İslam Mütefekkiri Bediüzzaman Said Nur. Sözler, Mektubat, Lemalar, Tarihçe—i Hayat, Mesnevi—i Nuriye çıkmıştır. İsteme adresi Pk. 444 Ankara.’ Tekrar ‘Risale—i Nur, Risale—i Nur, Müellifi Büyük İslam Mütefekkiri Bediüzzaman Said Nur’ dedik ve bütün düya duydu. Ertesi gün yine radyonun karşısındayız, baktık yok. Üçüncü gün oldu, yine yok. Celal Bayar telefon açmış bizzat. Ama o bir gün yetti bize.”
       <br/>
       <br/>
       ‘Said Beraat etti’
       <br/>
       <br/>
       Said Özdemir’in bir de o dönemde radyoda vaazı vardır, unutamadığı anıları arasında: “Risaleleri basmak için Seka’dan kağıt alıyorduk. Çünkü orada daha ucuzdu. Fakat belirli gruplar daha sonra bize kağıt vermemeye başladılar. Genel müdürle tartıştık. Benim canım sıkıldı ve ağlamaklı bir şekilde çıktım dışarıya, ‘Bu memleketin evlatları için kitap basacağız ama bize kağıt vermiyorlar’ diye kendi kendime söyleniyorum. Bir hafta sonra, benim tam o bulunduğum yerde bir vapur battı ve 250—300 çocuk şehit oldu. Onların babaları mevlit okutmak istedi. Ben de o zaman resmi vaizim. Valiliğe müracaat ettim ve kabul edildi beraat gecesi mevlit okunacak radyoda, ben de vaaz yapacağım. Üstad Hazretleri’ne telgrafla durumu bildirdim. O gece Hacı Bayram Camii’nde ben çıktım kürsüye. Radyo idaresinden birisi geldi ‘Senin konuşmanı iptal ettiler. Zaman vermemişler’ dedi. Ben de ‘İsteseydiniz verirlerdi’ dedim. Başladım 17. Mektup’tan, Tarihçe’den bazı kısımları okumaya. Vakit 10 dakika idi, 25 belki 30 dakikayı buldu bizim konuşmamız. Üstad Hazretleri de taksideki radyodan dünya kulağı ile dinlemiş ve çok hoşuna gitmiş ve ‘Said beraat etti’ demiş.”
       <br/>
       <br/>
       Özellikle 1960’ten 85’lere kadar Risaleler’e yönelik takibatlar devam eder. Ancak kesinleşmiş bir karar yoktur ortada. 1985’te dönemin içişleri bakanına durum anlatılır —belki ilk yayınlandığında alınması gereken karar geç de olsa alınır— ve artık Risale—i Nur’larla ilgili tahkikat yapılmamasına karar verilir.
       <br/>
       <br/>
       Askerliğini 1949—50 yılları arasında yapan Özdemir, ilk önce Bolayır’da iki ay, sonra Tire’de bir yıl ve son olarak da Ankara’daki yedek subay okulunda altı ay bulunarak tamamlar. Evliliğini ise 1948’de Rahime Hanım’la gerçekleştirir. Rahime—Said çifti üçü kız üçü erkek tam altı çocuk getirir dünyaya. Kemaleddin, Cemaleddin, Fethullah, Nuriye, Hediye ve Nurefşan: “Kemaleddin’i, Nuriye’yi, hanımı götürdüm, Üstad’ı gördüler.”
       <br/>
       <br/>
       ‘Üstad son görüşmemiz olduğunu biliyordu’
       <br/>
       <br/>
       “Üstad’a zaman zaman gidiyorduk. Ben her gidişimde ‘Yanında kalayım, Üstad’a hizmet edeyim, daima dersinde bulunayım, sohbetinden feyz alayım’ diye düşünürdüm. Fakat Üstad benim bu niyetimi anlardı ve ‘Ankara’daki hizmet daha mühim’ derdi. Çünkü orada basılıyordu eserler. O gün öyle demedi. Demek son görüşmemiz olduğunu bilmiş.” O gün Said Nursi, Said Özdemir’e şunları söyler: “Kardeşim bu gece benim misafirimsin. Benim yemeğimi yiyip benim yatağımda yatacaksın.’ Ben tabii hayret ettim. Sohbet ettik. Yalnız başına yemek yerdi. Akşam namazından sonra şöyle avuç kadar bir kap içinde yoğurt, pirinç, yumurta gibi bir karışım, bir menemen gibi, onun yarısını yedi, kalan yarısını getirdi ve ‘Yarısını yiyeceksin, yalnız kabı yemeyeceksin’ dedi ‘Bana lazım.’ Latife yapıyor yani. ‘Peki’ dedim ‘Üstadım.’ Biraz sonra baktım yorganını getirdi ‘Burada yatacaksın’ dedi. Demek son görüşmemiz olduğunu biliyor. ‘Kardeşim sana son vasiyetim’ dedi. Ben yine anlamadım. ‘Hizmeti düşünmeyin’ dedi, ‘Cenab—ı Hak bu hizmeti yaptıracaktır. Sizin düşüneceğiniz uhuvvet, muhabbet, ittihad... ‘ Elini öptüm, ayrıldım. Baktım halen beni takip ediyor. Gözden kayboluncaya kadar iki elini birden güle güle der gibi salladı. Geldim ben hapse girdim. Hapisteki üçüncü günümde o da İsparta’dan Urfa’ya gitti, orada vefat etti.”
       <br/>
       <br/>
       — Üstad Hazretleri vefatından sonra kabrinin bilinmesini istemedi. Siz biliyorsunuz değil mi?
       <br/>
       <br/>
       “Biliyorum ama... Şöyle oldu. Üstad Hazretleri hayatta iken bize bir mektup geldi. Cenab—ı Hak’tan niyazım odur ki benim kabrimi birkaç talebemden başka kimseye bildirmesin. Sual ediliyor ‘Efendim kabriniz bilinirse Fatiha okurlar.’ O da ‘Fatiha bir nurdur. Ben nerede olursam o bana yetişir’ diyor. ‘Fakat bu zamanda Ya Rabbi şu yatan kulun hürmetine bir hacetim var, şu hastamı iyi et diyeceğine, sanki o kabirde yatandan istekte bulunuyor ki bu ihlasa aykırıdır.’ Üstad Hazretleri onun için diyor ki ‘Hayatım boyunca ihlas düsturunu kendime prensip ihdas ettiğim için vefatımdan sonra da ihlas düsturunun devamını Cenab—ı Hak’tan niyaz ediyorum. Kabrimin birkaç talebemden başka kimseye bildirilmesini istemiyorum.’ Şimdi tabii biz o zaman zannettik ki Üstad vefat edince hemen cenazesini alıp kimse görmeden bir yere götüreceğiz.” Öyle olmuyor. Vefatından tam 111 gün sonra yetkililerin emri ile Bediüzzaman’ın küçük kardeşi Abdülmecid Efendi’nin refakatinde bir uçağa bindirilerek bilinmeyen bir yere götürülüyor. Abdülmecid Efendi, hem yaşı ilerlemiş hem de gece olduğundan nereye gömüldüğünü bilmiyor: “Daha sonra kardeşler ve abiler bakıyorlar ki, Üstad Hazretleri kendi arzu ettiği yere götürülüp gömülmüş.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1610), [web.archive.org (arşiv bağlantısı)](http://web.archive.org/web/20050226010804/http://www.aksiyon.com.tr:80/detay.php?id=1610)
