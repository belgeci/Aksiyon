# İnönü'nün küçük vekili

*Cemal A. Kalyoncu 2000.07.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   üniversiteye başladığım yıl amcamın oğlunun 'Sen burayı zor bitirirsin' dediği daha dün gibi aklımda. Ona inat, İstanbul Üniversitesi İletişim Fakültesi'ni hiç bir olaya karışmadan bitirdiğimde yıl 1994'tü.
  </font>
 </div>
 <div id="newsText">
  <font class="detail-text">
   Amcaoğlunun böyle demesinin sebebi üniversitelerdeki kutuplaşmaların eskisi kadar olmasa da yine zirvede olmasıydı. Sağsol başta olmak üzere öğrenciler arasında hizipleşmeler etkinliğini korumaktaydı o zamanlar.
   <br/>
   <br/>
   1990 kuşağı yani 'benim kuşağım', ne 1968 ve ne de 1978 kuşağı kadar politize olmadı. Bence bunda bizden önceki iki kuşağın üzerine çok fazla gelinerek sindirilmesinin etkisi büyüktü. 68 kuşağının nasıl sindirildiğini biliyoruz. 78'liler de verdikleri mücadele sonunda 'yitik kuşak' adını almaya hak kazandı. Kimileri bu kuşağa 'slogan kuşağı' da diyor. Bizim kuşak, hapislerde vakit kaybedip, nicel olarak da telef olmadığı için sindirilmiş olmasına rağmen Türkiye'nin 'vizyon kuşağı' olacak. Yakın zamanda Türkiye'yi onlar sırtlayacak.
   <br/>
   <br/>
   Önce gazeteci, daha sonra da M. Ali Birand'ın alanında iyi isimleri bir araya getirip hazırladığı 32. Gün'le televizyoncu olarak tanığıdımız Deniz Arman da 78 kuşağının bir temsilcisidir. 'Yitik kuşak' 78 kuşağına 'slogan kuşağı' adını koyan odur. Yaşı otuzun biraz üzerinde olanlar bu kuşağın bizzat tanıdıklarıdır.
   <br/>
   <br/>
   Kırım'dan İstanbul'a
   <br/>
   <br/>
   Demokrat Parti'nin kurulmasında önemli görevler almış mühendis İsmail Arman'ın torunu olan Deniz Arman'ın babası Ülkü Arman da eski bir gazetecidir. Arman'ın dedeleri 1800'lü yılların sonundaki büyük göçle Kırım'dan gelip İstanbul'a yerleşmiştir: "Kırım'da Volga'nın iki tarafı vardır. Volga Almanları ve Volga Türkleri. Biz Kırım yarımadası ve Volga Türkleri'ndeniz." Milli Takım'ın 'uçan kaleci' lakaplı ünlü kalecisi Cihat Arman'la herhangi bir bağı bulunmayan Deniz Arman'ın dedesi İsmail Bey'in kardeşlerinden Korgeneral Hilmi Arman da, 197273 yılları arasında Genelkurmay Başkanı olan Ö. Faruk Gürler döneminde kuvvet komutanlığı yapmış birisidir. 1968 yılında, Kayserispor ile Sivasspor arasında oynanan Kayserispor 10 önde iken yarım kalıp 38 kişinin hayatını kaybettiği, Türk futbol tarihinin en olaylı maçında golü atan Oktay Aktan da Deniz Arman'ın babasının yenge çocuklarından, dolayısıyla ailedendir. İsmailBerat Arman'ın iki çocuğundan biri (diğeri Sunay Hanım, Gülhane Askeri Hastanesi Baştabipleri'nden emekli Tabip Albay Bülent Eralp'le evlenir) olan Ülkü Arman, henüz lise yıllarında habercilikle tanışan bir gazetecidir. Ulus, Akşam, Hürriyet ve son olarak da Milliyet Gazetesi'nde Yazı İşleri Müdürlüğü yapan Ülkü Arman, Ulus Yazı İşleri Müdürü iken çevirdiği bir makaleden dolayı yargılanır: "Dedem Menderes'le samimi. Adnan Bey'e gidiyor ve 'Oğlum senin aleyhine yazdığı için yargılanıyor. Davanı geri al' diyor. Geri alırsa dava düşecek. Adnan Menderes de 'İsmail Bey, İsmail Bey' diyor 'Sen yanmasan, ben yanmasam, biz yanmasak memleket nasıl düzlüğe çıkar' diye ona bir şiirle cevap veriyor. Dedem de birşey demiyor ve babam yargılanıp hapse giriyor."
   <br/>
   <br/>
   Babası Ankara Hilton'da ağırlanıyor!
   <br/>
   <br/>
   Ülkü Arman, 1959'da yargılanıp 16 ay hapse mahkûm edilir. Cezasını çekmek için gönderildiği ve o zamanlar Ankara Hilton adı takılan Ankara Merkez Cezaevi'nin 10. koğuşunda Metin Toker, Beyhan Cenkçi gibi isimlerle beraber kalır. Arman ancak, 27 Mayıs 1960 darbesi olduğunda çıkabilir cezaevinden: "Babamın hapis yatması üzücü ama bundan daha üzücü olan içeride iken açlık grevi yapmışlar. Bunu bana söylemedi. Yıllar sonra eski bir gazete koleksiyonuna bakarken öğrendiğimde çok üzülmüştüm." Arman, CHP'nin yayın organı olan Ulus'ta çalışırken yine CHP'de çalışan Gülen Tokalp Hanım'la tanışır. Kurtuluş Savaşı gazisi olan ve öldürülmekten tam anlamıyla son anda kurtulan aslen Erzurum Aşkaleli Albay EdipLütfiye Tokalp'in iki kızından (diğer kızı Rezzan Hanım hiç evlenmemiştir) biri Gülen Hanım, İsmet İnönü'nün bugünkü anlamıyla asistanlığını yapmaktadır. İnönü'nün okuyacağı veya okuması gereken haberleri değerlendirip ona takdim eden kişi olan Gülen Hanım en son Turizm Bankası'ndan emekli olacaktır.
   <br/>
   <br/>
   "Buyrun Paşam"
   <br/>
   <br/>
   Ülkü Arman ve Gülen Tokalp evlenmeye karar verdiklerinde yıl 1958'dir. 2 Mayıs 1961'de de tek çocukları olan Deniz dünyaya gelir: "Ankara'da Demet'te dedemlerle beraber aynı binada oturuyoruz. Mütevazı ortadirek bir aileyiz. Annem ve babam çalıştığı için babaannem ve dedemin çok emeği vardır bende." Deniz Arman, politik bir evde büyümüştür: "Politik derken meslekten kaynaklanan bir durum söz konusu. Valide CHP'de çalışmış, babam gazeteci, dedem DP kurucularından. AP'lisi, CHP'lisi, bakanlar gelirdi. Sümer Oral Bey, Nahit Menteşe, şimdi CHP Genel Başkanı olan Altan Abi. Şimdi Sayın Genel Başkanım diyorum ama..."
   <br/>
   <br/>
   Küçük Deniz, annesi İnönü'nün yanında çalıştığı için de henüz çok küçük yaşta onunla tanışma imkanı bulur: "Annem bilirdi, İsmet Paşa'nın işi var mı yok mu, kızgın mı diye. Beni götürür elini öperdim. Hüseyin Ezer diye Türkiye'nin tartışmasız en iyi foto muhabiri vardı. Onun bir özelliği de en iyi İsmet Paşa fotoğrafları çeken foto muhabiri olması idi. Paşa olmadığında Hüseyin Abi beni İsmet Paşa'nın odasına oturturdu. Düğmeye basardım çaycı gelir 'Buyurun Paşam' derdi."
   <br/>
   <br/>
   Aile Ankara'da olduğundan küçük Deniz de okula Çankaya İlkokulu'nda başlar. O zamanlar üçüncü sınıfta iken imtihana girilebildiği için Deniz de sınavı kazanıp TED Ankara Koleji'ne devam eder. Aynı sınıf olmasa bile aynı dönemden Reha Muhtar, Aydın Özdalga, Sibel Egemen gibi isimlerle beraber okuyan okulun 'deli' lakaplı öğrencisi Deniz Arman kötü bir öğrencidir: "TED Ankara Koleji İngiliz ekolüdür. Ve İngiliz ekolünde maalesef dayak vardır. Şimdi tabii değişti. Benim okuduğum zamanlar çok rijitti. Hepimiz yemişizdir dayak. Ama ben çok kötü bir öğrenciydim."
   <br/>
   <br/>
   Arman, bunun sonucunda 1978'de bitirmesi gereken okulu bir yıl gecikme ile bitirir. Ama henüz lise bitmeden onda gazetecilik konusunda babasının da etkisiyle doğal bir merak oluşur: "Hiç unutmam, ilkokulda iken babam yurtdışından Gutenberg bir matbaa almıştı. Küçük gazeteler basabiliyordun onunla." Gazeteciliğe iyice merak salan Deniz Arman, lise yıllarında babasının görevli olduğu gazetelere gidebilir fakat çalışamaz: "Lise sonda iken babam yasakladı gazeteye gitmemi. Kendisi gazeteciliğe lisede iken başlamıştı. Onun için okurken çalışmamı istemiyordu. Ama ben babamın izinli olduğu günlerde arkadaşımla buluşacağım, sinemaya gideceğim gibi bahanelerle gazeteye giderdim." Fakat Arman, babasından gizli de olsa gazetenin muhabirleri ile haber takibi yapmaktan geri de kalmaz: "Bir anım var onunla çok övünüyorum. Mısır Sefareti baskınını ilk dakikasından itibaren gazetecilerle beraber izliyorum. Ben profesyonel değilim. Hantal bir makinem vardı. Hasan Fehmi Güneş, teröristleri teslim olmaya ikna ettikten sonra çıkışta onlarla öpüştü. Koştum bir kare bastım. Benden başka kimse çekememiş. Ertesi gün Hürriyet'te manşetin yanında 13 santim bir fotoğraf. Hatta imzasını atalım mı demişler. 'Olur mu öyle şey' diye tartışma konusu olmuş."
   <br/>
   <br/>
   Arman, gazetecilikten başka birşey düşünmemektedir. Üniversitede ekonomi okur ama amacı ekonomist olmak değildir: "O dönemde ekonomi çok önemli idi. Ekonomiyi iyi bildiğim zaman iyi gazetecilik yapacağıma inanıyordum." Arman bu amaçla ODTÜ Ekonomi Bölümü'ne başlar. Türkiye, 12 Eylül gibi bir dönemeçten geçmektedir. ODTÜ çok iyi bir okuldur ama gazetecilik için iyi değildir ona göre: "Ekonometriyi çok iyi bilmek istemiyorum. İktisat tarihini bilmek istiyorum." ODTÜ'deki bir yılın sonunda İstanbul Üniversitesi İktisat Fakültesi'ne 'ayakları geri geri giderek' yatay geçiş yapar: "Ben üniversitede birşey öğrettiklerine inanmıyorum ama üniversitenin insanın ufkunu açabileceğine inanıyorum." Deniz Arman, iyi bir öğrenci olarak 1985'te üniversiteyi bitirdiğinde tek kazancı aldığı diploması değildir: "En iyi arkadaşım eşim Bercis Gülerman'la ben üniversitede tanıştım. Bercis, sünni, müslüman ve Türk. Yahudiler'de de var galiba. Evlendim, eşimin soyadı değişecek. Memur soyadını soruyor. Arman dedik memur şaşırdı. Arman Ermeniler'de de var ama." Bercis Hanım, Hayat mecmuasında teknik müdürlük yapmış aslen mimar olan Rumelili Barlas Gülerman'ın kızıdır. Arman çifti, 1991 doğumlu tek çocuklarına da, dedelerinin geldiği yer olan Kırım'daki Volga Nehri'nin ismini vermiştir.
   <br/>
   <br/>
   "Kural benim"
   <br/>
   <br/>
   Neyse 1985'te üniversiteyi bitiren Deniz Arman o zaman Milliyet Genel Yayın Yönetmeni olan Çetin Emeç'in karşısına dikilir: "Ben geldim dedim. Otur dedi. Birisini çağırdı, onun yanında başlayacaksın dedi. O birisi Umur Talu idi." Arman, bunun öncesinde henüz üniversite yıllarında iken Gırgır ve Fırt dergilerinde çizerlik değil ama 'espri düşünürlüğü' de yapmıştır. Burada Oğuz Aral, Tekin Aral ve Altan Erbulak'larla, Hasan Kaçan'larla tanışır: "Maaş vermezlerdi, karnımızı doyururduk orada." 1987'deki askerliğinden sonra yine Milliyet'e dönen Arman bu sefer dış haberler servisinde Mehmet Ali Birand'ın yanında göreve başlar. 32. Gün bu arada TRT'de yoluna devam etmektedir: "M. Ali Birand bana sürekli gel diyordu. Ben de televizyonda gelecek gördüm. 1992'de peki geliyorum dedim." İşte 32. Gün vesilesi ile Deniz Arman tüm Türkiye'nin tanıdığı bir isim olur. Burada yaptığı bir haberden dolayı M. Ali Birand'ın programı hakkında 'halkı askerlikten soğutma' davası açar askerler: "Tamamen sorumlusu benim. Gene yaparım. Halkı askerlikten soğutmak değildi amacımız." 1996'da ise Star'dan gelen teklif üzerine buraya geçer. Haber müdürü olarak başladığı Star'da Ufuk Güldemir'le çalışır. Arman, meslekteki ustaçırak ilişkisine sonuna kadar inananlardandır: "Çalıştığım kişilerin hepsini bir şans olarak görüyorum. Talu, Birand, Güldemir. Üstlerimden her zaman yol aldım. Yönetici var muhabirin yolunu keser. Birand kadar demokrat bir adam yoktur, Güldemir de öyledir."
   <br/>
   <br/>
   Etkisinde kalmamak için mezun olduğu okul hariç hiç bir kurum ve kuruluşa üye olmayan Arman, hiç bir seçimde de oy kullanmamıştır: "Siyasi görüşüm yaşam tarzıma yansır ama gazeteciliğim onların esiri değildir."
   <br/>
   <br/>
    Peki çalıştığınız kurumlarda halkın nabzını tutabildiğinize inanıyor musunuz?
   <br/>
   <br/>
   "Hayır. Burada da (Akşam gazetesi) tuttuğuma inanmıyorum."
   <br/>
   <br/>
    Sorumlu olduğunuz alanlarda dengeyi kaçırarak önyargılı davrandığınız oldu mu?
   <br/>
   <br/>
   "Kantarın topuzunu kaçırdığımız olmuştur. Basiret bağlanıyor, bu sadece benim için değil herkes için geçerli." Herkesin kendine has bir yoğurt yiyişi vardır, malum. Fakat 'Kural benim' diyerek Arman, tabiri caizse yoğurt yeme tarzının yanında yoğurdunu da kendi yapmaktadır: "Kural benim. Haber geldiği zaman herkes kendine göre değerlendirir, ben kendi gazetecilik ahlakım ve normlarım içerisinde değerlendiririm. Onun için kural benim."
   <br/>
   <br/>
   Bilgisayar oyunları oynamayı 'Severim ya n'apayım' diyecek kadar seven ve Türk Halk Müziği hariç bütün müziklerle arası iyi olan Deniz Arman, Star'dan, Türkiye için olağan olmayan bir patronçalışan diyaloğu neticesinde ayrılır. Şimdilerde, "Türkiye'nin en önemli grubuyuz. Bunu biz değil Forbes dergisi söylüyor. Gücümüz de var biliyoruz ama agresif değiliz" dediği Türkiye'nin yeni medya imparatoru Mehmet Emin Karamehmet'in Çukurova Grubu'na ait Akşam gazetesinde, bir zamanlar babasının da oturduğu Genel Yayın Yönetmeni koltuğuna oturmakta olan Deniz Arman'a göre medya belki birşeylerin sorumlusu ama herşeyin değildir. Gazeteciliği 'seyirci' değil de 'sahne' mesleği olarak gören, bu sahnede yer bulamasaydı politikacı da olabilirdim demesine rağmen büyük bir ihtimalle işsiz kalacağına inanmakta olan Arman medyaya bir de tersinden bakmayı öneriyor: "Habercileri değerlendirirken bir de neler yapmadığı ile değerlendireceksin. Neler yaptığı tamam, ama eksik. Neler yapmadığını da bileceksin."
   <br/>
   <br/>
   Sahi, şu medyada herkes yaptıkları ile övünüyor. Kimler neleri yapmadı, gözardı etti diye düşündüğünüz oldu mu hiç? Bir de buradan bakmaya ne dersiniz?
   <br/>
   <br/>
   email: ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6301-37-inonunun-kucuk-vekili.html), [web.archive.org (arşiv bağlantısı)](http://web.archive.org/web/20130120092041/http://www.aksiyon.com.tr:80/aksiyon/haber-6301-37-inonunun-kucuk-vekili.html)
