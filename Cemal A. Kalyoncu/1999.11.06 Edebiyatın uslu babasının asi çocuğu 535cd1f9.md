# Edebiyatın uslu, babasının asi çocuğu

*Cemal A. Kalyoncu 1999.11.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   insan, kimseyi tanımadan ölür, kendisini tanıyacak kadar vakti ve isteği olmamıştır ki başkalarını tanımaktan sözedebilsin" diyor Enis Batur. Doğrusunu söylemek gerekirse bunu okuyunca rahatladım.
  </font>
 </div>
 <div id="newsText">
  <font class="detail-text">
   Çünkü usta kalem Batur'u sizlere anlatırken mutlaka eksiklerim olacağını biliyordum.
   <br/>
   <br/>
   "Bir seferinde Engin Ardıç, ben ve Bedri Baykam (ki Allah biliyor ya, onu sevmeyenler de az değildir) aynı uçaktaydık; bir ara hava boşluğuna denk geldi uçak, herkes tırstı; sonra Bedri dediydi ki: Düşünebiliyor musunuz, bu kadroyla düşsesydi uçak ne çok sevinen olurdu."
   <br/>
   <br/>
   Paşazade olmanın kösteğini gördüm
   <br/>
   <br/>
   "Sevilmemek, sevilmediğinin farkında olmak kolay taşınır yük değildir, kimse aldırışsız kalmaz buna. Benim de sevmeyenlerim çoktur, bilirim." Enis Batur, onu Paşazade olarak anlatmama kızacak ama 12 Mart Muhtırası'nın öncülerinden Muhsin Batur Paşa'nın oğlu, şair, yazar bir isim. Çok genç yaşlarda edebiyat dünyasında kendisini kabul ettirmiş, Türk siyasi hayatının bir dönemine damgasını vurmuş bir askerin oğlu olmanın sıkıntılarını da yaşamış bir yazı adamı. Sevenleri vardır ve fazladır. Buna rağmen "Benim de sevmeyenlerim çoktur, bilirim" demektedir. Böyle düşünmesinde ihtilalci bir paşanın oğlu olmasının payı nedir acaba? Zira 'babasının oğlu' olmasının zararlarını görür hayatı boyunca. Ya da en azından babasının aktif hayattan geri çekildiği 1980'lerin ortalarına kadar: "Muhsin Batur'un oğlu olmanın kösteğini çok gördüm. İlk yayınlanan şiirimin üzerine rahmetli Uğur Mumcu çok ağır bir yazı yazdı. Babama kızgınlığını benim şiirimin üzerinden çıkardı. Yazının son cümlesini bugün bile hatırlıyorum: 'Babasının muhtırası önce okunduğunda anlaşılıyordu, sonradan anlaşılmaz hale geldi. Oğlunun şiiri şimdi pek anlaşılmıyor, herhalde sonradan anlaşılır hale gelecek.' Yıllar sonra benden özür diledi Uğur. Ona benzer o kadar şeyle karşılaştım ki." Bitmedi: "Yeri geldi Ece Ayhan bile 'Babası bizi aldattı' dedi. Babam seni aldattı ise, bilmiyorum bundan neyi kastediyorsa, bunu birebir onunla hallet, oğlunun üzerinden halletme. Ama bizim toplumumuzda bu yoktur. Şimdi CNN Türk'te çalışan 22 yaşındaki oğlum Sarp da bu problemi çift dikiş yaşamaya başladı. Muhsin Batur'un torunu, Enis Batur'un oğlu olarak. Bırakın yahu çocuk neyle uğraşmak istiyorsa onunla uğraşsın." Batur bu sıkıntıyı 198182'de torpil isteyip de yaptıramadığı, Etimesgut'ta başlayıp Çankırı'da devam edecek askerliğinde de yaşar: "Bir gün bir binbaşı bana herkesin içinde bağırdı ve odama gel dedi. Gittim. 'Kusura bakma senin bir hata işlemediğini biliyorum ama şimdi ben bağırmasam Muhsin Paşa'nın oğlunu koruyor derler' dedi. İyi de dedim durup dururken bağırmayın, bir hata yaptığımda bağırın bari." Enis Batur'un bu durumu onbeş yıl önce babasının emekli olması ile hâlâ Muhsin Paşazadalerden diye anılmaya devam etmesine rağmen eskiye göre biraz geriler: "Babam emekli oldu. Ben daha fazla gündeme gelmeye başladım yaptıklarımdan dolayı. Sonra birgün babam 'Bir zamanlar Muhsin Batur'un oğlu diyorlardı sana şimdi de bana Enis Batur'un babası diyorlar' dedi."
   <br/>
   <br/>
   Enis Batur, bu noktaya kolay gelmemiştir. Babasının aksi ısrarlarına rağmen kültür ve edebiyat adamı olmaya karar verdiğinde ODTÜ'de iktisat öğrencisidir. Ama ne okursa okusun edebiyatla uğraşma kararı kafasında netleşmiştir 1970'li yılların başlarında. Aslında edebiyata ilgi, daha doğrusu ondaki bu 'kültür zehirlenmesi' ilk okul sonrasında Saint Joseph'li yıllarda başlayacaktır.
   <br/>
   <br/>
   Dedesi Şirket-i Hayriye kurucusu
   <br/>
   <br/>
   Babası Muhsin Batur'u anlatmaya gerek var mı bilmiyorum. Batur Paşa, Kara Kuvvetleri Komutanı olarak 12 Mart Muhtırası'yla Türkiye Cumhuriyeti tarihindeki 'resmi' ikinci ihtilale imza atacak isimlerden birisi olmuştu. Şairin dediğinin aksine 'ölüm sivil dolaşmadığından' geçen haftalarda çekip gitti aramızdan. Henüz 22 yaşında bir üsteğmen iken tayini Eskişehir'e çıkan Muhsin Batur, burada eczanede gördüğü genç bir bayanla karşılaşır. Bu genç hanım, eczanesi Rumlar tarafından iki defa yakılmış Eskişehir'in ilk Türk eczacılarından Ömer Lütfü Kantörün'ün ortanca kızı Leman Hanım'dır. Aslen Arnavut kökenli Bektaşiler'den olan ailenin onbir çocuğu olmuştur ama bunlardan altısı hayatta kalacaktır. İleride Türk Silahlı Kuvvetleri'nde Hava Kuvvetleri Komutanı olacak Muhsin Batur, işte bu Leman Hanım'a gönlünü kaptırır. Ailenin diğer kızını ise Batur'un yakın arkadaşı Can Ataklı'nın dedesi Mucip Ataklı isteyecektir. Ama aile, pilotların ölüm haberlerinin sıkça duyulduğu bir dönemde iki kızını birden 'pilot'lara vermeyi düşünmez. Erken davranan Muhsin Paşa Leman Hanım'la 1942 yılında nişanlanır. Şirketi Hayriye'nin kurucusu Girit Kandiyeli Mehmet Efendi'nin oğlu Hüseyin Haki Efendi'nin torunu olan Muhsin Batur, Leman Hanım'la bir yıl sonra da evlenecektir. Batur'un dedesi Hüseyin Haki Efendi'nin Yusuf Kamil Paşa ile birlikte, edebiyatımızda roman türünün ilk örneği sayılan Tercemei Telemak adlı eseri Fransız yazarı Fénelon'dan çevirdikleri rivayet olunur. Muhsin Batur'un annesi Enis Bey'in de babaannesi Semiha Hanım ise ailenin tek kız çocuğu olduğu için oldukça şımarık bir çocuk olarak yetiştirilir. Birkaç yabancı dilin yanında, piyano ve org çalmayı da öğrenerek 'mağrurlu' olmaya hak kazanır. Semiha Hanım'la evlenecek olan Enis Batur'un dedesi Salim Bey ise, bir dönem Boğaz Komutanlığı yapmış Miralay (Albay) İsmail Hakkı Bey'in oğlu ve ilk hava pilotlarımızdan birisidir. 1916'da bir kaza geçirerek kolundan yaralanarak çolak kalıp emekliye ayrılır. Muhsin Batur, Haydarpaşa Lisesi ikinci sınıfında okurken hayatını idame ettiremeyecek duruma düştüğü için Kuleli'ye gitmek durumunda kalır: "Babam askerliği meslek olarak seçmiş biri değil. 1617 yaşlarında iken liseyi bitirip mülkiyeye gidip vali olmayı düşünür. Ütopyası buymuş. Dolayısıyla askerlik babamın benimsediği bir meslek değildi diyemem tabîi ama, şüphesiz aklına ilk gelen meslek de değildi. Babam askerdi ama aslında bir siyasi idi. Askerken bile siyaset yaptı."
   <br/>
   <br/>
   'Patlamaya hazır bomba'
   <br/>
   <br/>
   İşte böyle istemeden asker olan Muhsin Batur gezginci bir meslek icra ettiği için ailesi ile birlikte diyar diyar dolaşır. Merzifon, Balıkesir burada iken Muhsin Bey'le Leman Hanım'ın ilk çocukları Emel dünyaya gelir Eskişehir, Bandırma, yine Eskişehir bu sefer ikinci çocukları Enis doğar, yıl 1952'dir ve Napoli. Batur'un çılgın gibi uçak kullanması sebebiyle aile iki seneliğine NATO görevi için Napoli'ye gider. Küçük Enis, Napoli'ye gidişi hatırlamaz ama dönüşten hafızasında izler vardır. 1958'de Ankara'da Maltepe İlkokulu'na gider, ikinci sınıfta ailenin yolu tekrar Eskişehir'e düşer. Enis burada Dumlupınar İlkokulu'na yazılır ve ilkokulu burada bitirir. Bu yıllarda okulu bilgi yarışmalarında temsil eden 'sakin' mizaçlı bir öğrencidir o. Okumaya meraklıdır, hatta yazmaya da. Bu yaşlarda çeşitli ansiklopedilerden faydalanarak, nedenini bilemediğihatırlamadığı bir ansiklopedi yazmaya başlar. Babası da isteyerek girmediğinden olacak, oğluna apoletli bir hayatı tavsiye etmez. Ona 'İstanbul'daki iyi okullardan birinde Galatasaray, Saint Joseph, Alman Lisesi okumalısın' hedefini verir. Okulların hepsi de sınavla öğrenci almaktadır. Enis, üç okulun sınavını da kazanır. Eskişehir'deki bir tanıdığı ona Saint Joseph'i tavsiye eder: "Keşke etmeseymiş. Saint Joseph'li yıllarım hiç parlak geçmedi. Papaz mektebindeki eğitime askeri eğitimin daniskası denebilir. Kuleli'de bu kadar disiplin olduğunu sanmıyorum." Batur, ailesi Eskişehir'de olduğu için cumartesi ve pazar günleri de dahil daimi yatılı öğrencilerinden olur okulun. Kuralları hiç benimsemez. Okulda çıkarmadığı olay, almadığı ceza kalmaz. 'Patlamaya hazır bomba gibidir' o yıllarda. Bu davranışlar onun yapısal davranış biçimi değildir aslında. Ailenin uzakta olması, sağlıksız baskı sonucu onda biriken enerjiyi dışarı atacak imkanı bulamaması getirmiştir onu bu hale. Ve bir andan itibaren isyankar kimliğe bürünür. Derdini kimselere anlatamamak, zaten eli yazıp çizmeye yatkın olan Enis'i kağıtlarla haşır neşir olmaya götürür. Böylece lise öğrencisi olmaktan çıkmaya götüren büyük kopuş ya da 'kültürel zehirlenme' başlamış olur onda. 1969'da Saint Joseph'ten ayrılır, devlet lisesine geçer. Bir Fransız hocası ile birlikte aynı zamanda yine hocası olan şair Sabri Altınel'in de katkısı vardır onun hamurunda. "Şiir gençken başlar, sonradan ancak çok iyi şiir zanaatkârı olunabilir" diye düşündüğünden 15 yaşında kelimelerden binalar yapmaya başlar. Lise ikinci sınıfta Ulus gazetesinde sinema eleştirileri yazmaya başlar, ilk yazısı 1970'te Yeni Dergi'de yayınlanır, eş zamanlı olarak bunu Yeni Ufuklar ve Türk Dili izler. Sonra kendi edebiyat çevrelerini kendi çıkardıkları çekirdek bir grupla oluştururlar. Kadroda birkaçı lise ve üniversiteden arkadaşı olmakla beraber 'Bugüne kadar hep kötü andım, bari bugün anmayayım' dediği Ertuğrul Özkök, Oğuz Demiralp, Aydın Uğur, Ekrem Işın vardır. Yazı adını verdikleri derginin kadrosuna daha sonra İlber Ortaylı, Mete Tunçay gibi edebiyat dışı kişilerin yanında eski edebiyatçılardan Edip Cansever, Melih Cevdet, Cemal Süreya gibi isimler de katılacaktır.
   <br/>
   <br/>
   Babasına katiller diye bağırıyor
   <br/>
   <br/>
   Batur'da erken yaşlarda vuku bulan bu infialli davranışlarının yansıması onun hayatının ilerleyen dönemlerinde olumlu olur. Hayata daha yumuşak devam eder, bir noktada çelebileşir. Bunun içindir ki üniversite yıllarında, yaşıtlarının hepsi öğrenci olaylarının içinde olurken o bunların dışında kalmayı başarır. 27 Mayıs'tan hafızasında görüntülediklerini "Evde olağandışı birtakım hareketler var, babam birileri ile buluşuyor, gidiyor geliyor. Böyle bir atmosfer var ama ne olup bittiğini anlayamıyorum. Bir de kasvetle hatırladığım Yassıada duruşmalarının radyodan yayınlarıydı" sözleriyle özetleyen Batur, 71'dekilerin ise iyi kötü farkındadır. Babası ile ayrı düşünce saflarında bulunan Batur için o dönemde okuldaki çatışmaların yerini önce babaoğul, ardından askersivil çatışması alır. 12 Mart Muhtırası sonucunda sempatizanı olduğu Doğan Avcıoğlu'nun Devrim gazetesinin de kapatılması ile babasına 'müthiş infial' gösterir: "Siz faşistsiniz, ondan bunu yapıyorsunuz. Deniz Gezmiş asıldığında babam görev için yurtdışında idi. Annem telefon açtı birşey için, ben avaz avaz bağırmaya başladım 'katiller' diye. Annem birşey anlamadı, babama verdi telefonu ben de ona biraz çullandım. O da 'Oğlum ben tasvip etmiyorum ki olan biteni, bana ne kızıyorsun' dedi. Ben de ona hayır sizin yüzünüzden oldu bunlar dedim."
   <br/>
   <br/>
   Kendini sürgüne göndermek
   <br/>
   <br/>
   Bütün bunlara Muhsin Batur Paşa'nın oğlu olmanın getirdiği bir 'bakışlar altındayız, ona göre davranmamız gerekir' baskısı da eklenince Enis Batur, hayatının en önemli dönüm noktası sayacağı yurtdışına gitme kararını verir 1973'te. Paris Üniversitesi'nde sosyal bilimler okumaya gider. Paris yılları onun için 'bir iç ihtiyaç olarak herkesin bir dönem yaşaması gereken kendi kendini sürgün etme' yıllarıdır. 76'da üniversiteyi bitirir, bir sene sonra da Türkiye'ye döner.
   <br/>
   <br/>
   1979'da MEB Yayın Daire Başkanlığı'na getirilir bakan Necdet Uğur tarafından. Ardından askerlik ve sonrasında Milliyet'in kültür servisi ve yan yayınlar yöneticiliğini üstlenir 198384'te. Milliyet Büyük Ansiklopedi'yi çıkarır, Dönem Yayancılık'ın genel yayın yönetmenliğinden sonra 1988'de Yapı Kredi Yayınları'nda çalışmaya başlar. Halen burada, sayısını 46'ya düşürdüğü ve daha da aza indirme stresini yaşadığı sigarayla mücadele ederek kitap sayfalarının arasında bir hayat sürmektedir.
   <br/>
   <br/>
   1975'te Figen Hanım'la yaptığı ve on yıl süren ilk evliliğinden Sarp adında bir çocuğu olan Enis Bey, ressam Fatma Tülin Hanım'la da ikinci evliliğini gerçekleştirir, dokuz yıl onbir ay önce! Klasik batı müziği tutkunu olan Enis Bey'in, inanılmaz derecede uçak ve daha da vahimi hastane fobisi vardır.
   <br/>
   <br/>
   "Yeniden bir hayat daha yaşama imkanı olsa gene şiir ve yazıyı tercih ederdim gibi gelir bana" diyen Batur'un 'içindeki yabancılarından biri' de ona matematikçi, müzisyen, filolog ya da mimar olmasını söylemektedir.
   <br/>
   <br/>
   Şimdi sizlere bir soru: "Bir şairin, yazarın yüzüyle yapıtı arasında birebir bağlantı kurabiliyor musunuz?" Soru benim değil, Batur'un. Ne dersiniz?
   <br/>
   <br/>
   email: ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5529), [web.archive.org (arşiv bağlantısı)](http://web.archive.org/web/20130217101020/http://www.aksiyon.com.tr:80/aksiyon/newsDetail_getNewsById.action?newsId=5529)
