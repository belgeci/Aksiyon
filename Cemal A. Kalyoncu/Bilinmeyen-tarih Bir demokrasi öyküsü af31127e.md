# Bir demokrasi öyküsü

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050302224632im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224632im_/http://www.aksiyon.com.tr/resim/296/47.jpg" vspace="5"/>
  </p>
 </font>
 <font class="content">
  Kanımca radikal akımların, bu arada komünist akımın Türkiye’ye verdiği zarar büyük oldu. Birçok genç, bunun Türkiye’ye adalet ve özgürlük getireceği inancıyla canını verdi. Bir çoğunun da hayatları mahvoldu.
 </font>
 <br/>
 <p>
  <font class="content">
   O badireden kendini şans eseri kurtarabilen insanlardan biriyim... 12 Mart’la biten dönemden bahsediyorum. Benim solculuk dönemim Mülkiye’de 1964—65’te başlayıp 1971’e kadar uzanan dönemdir. Bu dönemde Türkiye’de sol adına Türkiye İşçi Partisi vardı... Doğan Avcıoğlu ve arkadaşlarının askeri darbe hazırlığı vardı... Bunu en iyi Hasan Cemal anlattı kitabında... Çeşitli “devrimci” gençlik grupları vardı. Ben önce TİP, daha sonra Mihri Belli çevresinde toplanan ve “MDD”ciler” olarak anılan grupta yer aldım. Daha sonra bazı arkadaşlarımla bunların tümünün “tatlı su sosyalisti” ya da fazla “Sovyetik” olduklarına karar verip, doğru yolun Maoculuk olduğunda karar kıldık... Doğrusu ne yaptığımızı tam olarak bildiğimiz söylenemezdi...”
   <br>
    <br>
     O yılları gözlerinizin önüne getirin. Neler yaşamamıştı ki Türkiye? Öğrenci olayları, ihtilal, başbakanın idam sehpasına götürülüşü, gençleri peşinden sürükleyen radikal akımlar, askeri darbe girişimleri...
     <br>
      <br>
       Yukarıdaki sözlerin sahibi Şahin Alpay, Milliyet gazetesi yazarı ve “Entellektüel Bakış” sayfasının editörü. CNN—Türk’te her salı gecesi yayımlanan bir sohbet programının da ev sahibi. Daha önce Sabah ve Cumhuriyet gazetelerinde editörlük ve yazarlık yapan, bugün liberal, özgürlükçü görüşleriyle tanınan bir aydın olan Şahin Alpay, o yıllarda Ankara Üniversitesi Siyasal Bilgiler Fakültesi ya da Mülkiye’nin Fikir Kulübü üyesi, 1966—67 döneminde öğrenci derneği başkanı ve davaya en çok inananlardan biridir. Ailesi 1950’lere kadar CHP’lidir, sonra DP’yi destekler. Alpay, henüz bir ortaokul öğrencisi iken, 27 Mayıs müdahalesini hazırlayan yürüyüşlere katılmıştır, fakat solculuğu “Türkiye Cumhuriyeti’ne nasıl hizmet ederim?” düşüncesiyle gittiği Mülkiye’de başlar. Mülkiye’yi tercih etmesi kolay olmamıştır. Önünde büyük bir fırsat vardır. ABD’nin New York şehrindeki ünlü Columbia Üniversitesi’nde okumak üzere burs kazanmıştır. Amerika’ya gitmesi için herşey hazırken, bir yakın arkadaşının etkisiyle sonunda New York yerine Ankara’yı tercih eder.
       <br/>
       <br/>
       “Lozan çocuğu”
       <br/>
       <br/>
       Şahin Alpay, her zaman başarılı bir öğrencidir. Ailesi, Lozan antlaşması uyarınca Türkiye’de yaşayan 1 milyon 200 bin dolayında Rum Ortodoks’a karşılık, Yunanistan’da oturan 400 bin dolayında Müslümanın mübadelesi sonucu Ayvalık’a yerleştirilen, kendi deyişiyle “Avrupalı Türkler’den”dir: “Onun için ben gerçek anlamda bir Lozan çocuğuyum.” Ayvalık 1923’teki mübadeleye kadar hemen tamamen Osmanlı Rumlarıyla meskûn bir şehirdir. “Ayvalık Türkiye’nin iki bakımdan çok müstesna bir yeridir. Birincisi, doğası itibarıyla Türkiye’nin en güzel köşesidir. İkincisi de 1923’e kadar sadece kaymakamın ve askerlerin Müslüman, geri kalan nüfusu tamamen Rum olan bir Osmanlı kenti olmasıdır.” Mübadele ile bu yapı değişir. En büyük mübadil gruplar Midilli, Girit, Selanik ve civarından gelir: “Gelenlerin bir özelliği vardır. Onlar çok Avrupai Türkler’dir. Eğitimleri, çok değişik etnik gruplarla birlikte uzun asırlar birlikte yaşamanın getirdiği hoşgörüye sahip ve farklı kültürlere saygı duyan insanlardır.” Alpay’ın baba tarafından dedesi Muharrem Bey ve ceddi, Serez’de toprak sahibi ve çiftçidir. Muharrem Bey’in, eşi Mukaddes Hanım ve tek çocuğu ile yerleştiği Ayvalık’ta Serez’deki varlığının karşılığını alamamıştır ama yine de zamanın şartlarına göre ekonomik durumu iyidir. Muharrem Bey’in oğlu, Şahin Alpay’ın da babası olan Ahmet Bey ise Ayvalık’ta zeytincilik yapar, zeytinyağı — sabun üretir. Ahmet Bey, yine 1923’teki göçle Ayvalık’a yerleşen Halit Bey’in kızı Sabiha Hanım’la hayatını birleştirir. Sabiha Hanım, Selanik’teki Mülkiye’de okuduktan sonra Düyun—u Umumiye hizmetine girip Midilli Müdürlüğü’ne tayin edilen Halit Bey ile Midilli eşrafından Nazire Hanım’ın en küçük çocuğudur. Çiftin diğer çocukları Celal (yazar ve çevirmen Celal Üster’in dedesi), Remzi ve Şefika Hanım’dır. (Şefika Hanım’ın tek çocuğu ressam Gaye Hanım da ünlü jinekolog Prof. Dr. Aykut Kazancıgil’le evlidir.) Halit Bey, Midilli’den ayrıldıktan sonra Anadolu’nun çeşitli yerlerinde ordunun ihtiyaçlarını tedarike yönelik taahhüt işleri yapar. Cumhuriyet’ten sonra Ayvalık’ın atama ile gelen ilk belediye başkanlarından biri olur.
       <br/>
       <br/>
       İki önemli okul
       <br/>
       <br/>
       İki mübadil aileden gelen Ahmet Bey ile Sabiha Hanım’ın (ilerleyen yıllarda ayrılırlar) ilk ikisi kız dört çocuğu olur: Sumru, Olcay, Acar (İş adamı Cem Boyner’in eşi Ümit Hanım’ın babası). Ailenin en küçüğü Şahin ise 1923’teki mübadele ile Türkleşen Ayvalık’ta, 1944’te doğar: “Ayvalık o zamanlar gazetelerin yayımlandığı, balolar yapılan, tiyatrosu, orkestraları olan bir kasabadır. Belki Mustafa Kemal’in aklındaki Batılı Türkiye imajını temsil eden kentlerimizden biridir. Ben öyle bir ortamda büyüdüm.”
       <br/>
       <br/>
       Ailenin en çok önem verdiği konulardan biri eğitimdir. Bunun için çocuklarını okutmak amacıyla İstanbul’da bir de ev tutarlar. Küçük Şahin de eğitimine Nişantaşı’ndaki 15. İlkokul’da (Daha sonra Nilüfer Hatun İlkokulu) başlar (1950—55). Ortaokulu da İngiliz Erkek Lisesi/English High School’da okur: “Eğitimimin en önemli bölümüdür.” Alpay, ikisi hazırlık sınıfı olmak üzere toplam beş yıl devam ettiği okulda, daha yukarı sınıflarda okuyan, şimdi Avrupa İnsan Hakları Mahkemesi Türk Yargıcı Rıza Türmen, İSKİ skandalı ile hatırlanan Ergun Göknel ve tanınmış yazar Murat Belge yanında, kendi sınıfında Doluca Şarapları’nın sahibi Ahmet Kutman, Özen Film’in sahibi Mehmet Soyarslan, daha küçük sınıftan da Açık Radyo’nun yönetmeni ve Binyıl gazetesi yazarı Ömer Madra gibi isimlerle birlikte okur. Şahin Alpay okula girer girmez Shakespeare oyunlarını sahneleyen tiyatro kulübüne girer. Bu yıllarda meydana gelen 6—7 Eylül olayları onun politik tavrının oluşmasında etkili olacaktır: “6—7 Eylül’de azınlıkların maruz bırakıldığı saldırılar beni çok sarstı. Çünkü ben yalnız okulda değil, oturduğum mahallede ve apartmanda Müslümanlar yanında Ermeni, Rum ve Yahudi arkadaşlarla birlikte büyüdüm. 6—7 Eylül’de azınlıklara yönelik örgütlü saldırılara duyduğum tepki, DP yönetimine karşı gelişen antipatimin de başlangıcı olabilir.”
       <br/>
       <br/>
       1960’ta İngiliz Erkek Lisesi’nin fen bölümü kapanınca Şahin Alpay da sınıfının bir bölümüyle Robert Lisesi’nin yolunu tutar. Burada da parlak bir öğrencidir: “Yüksek şeref ya da şeref listesinde olurdum her zaman.” Bugünün önemli isimlerinden iş adamı Hüsnü Özyeğin, Yapı Kredi Bankası Murahhas Azası Osman Berkmen, bankacı Vural Akışık gibi kimselerle sınıf arkadaşlığı yapar. Burada bir arkadaşı daha vardır ki Şahin Alpay’ın sonraki hayatına bu arkadaşı yön verecektir.
       <br/>
       <br/>
       Basit bir soru
       <br/>
       <br/>
       İngiliz Erkek Lisesi’ndeki arkadaşları, dikbaşlılığı nedeniyle ona ‘dayı’ lakabını uygun görür: “Herşeye eyvallah demeyen, gerektiğinde büyüklere kafa tutabilen bir mizacım vardı.” Alpay, Robert Kolej’in 2. sınıfında bir öğrenci mübadele teşkilatı olan AFS’den (American Field Service) kazandığı bursla Amerika’ya gider. “Yeni Dünya” onun ufkunu açar. Türkiye ile Amerika’yı kıyaslar ve sorar: “Bu Amerika neden bu kadar zengin, Türkiye bu kadar fakir? Nedir bunun sebebi? Bu soruya 1961 Anayasası’ndan sonra ilk kez serbestçe ifade edilebilen sol düşüncelerin yayıldığı bir ortamda verilecek cevap çok basitti: Emperyalizm tarafından sömürülüyorduk. Onun için fakirdik. Cevap ne kadar basitse o kadar etkileyici olduğu için, birçoklarımız bu şimdi bana saçma gelen düşüncenin peşine takıldık.”
       <br/>
       <br/>
       New York mu, Ankara mı?
       <br/>
       <br/>
       Koleji henüz bitirmiş Şahin Alpay, bir yandan Amerika’ya tepki duyarken bir yandan da bilginin kaynağının orada olduğunun farkındadır. Bunun için Amerika’nın önde gelen üniversitelerinden Columbia Üniversitesi’ne, sosyoloji okumak amacıyla müracaat eder. Ve kabul edilir. Dört yıllık burs, yazları okulun kütüphanesinde iş garantisi alır. Birlikte kalacağı oda arkadaşının adı dahi belirlenmiş olmasına, hatta New York’a gideceği şilepteki yerinin ayrılmasına rağmen Alpay’ın kafası karışıktır: “İçimden bir ses New York’a gidip Amerikan emperyalizmine hizmet edeceğine Ankara’ya gider Türkiye Cumhuriyeti’ne hizmet edersin, diyordu.” Alpay, içindeki sesin yanında Robert Kolej’den arkadaşı, NTV’nin kurucusu Nuri Çolakoğlu’na da kulak verir: “Çolakoğlu kolejde benden bir sınıf büyüktü. Sonra Ankara’ya Mülkiye’ye gitti. Habire gelip kafamı ütülüyordu. ‘New York’ta ne işin var, Ankara’ya gel!’ diye... Tabii sonunda Ankara’ya gitmemin başka sebepleri de olmalıydı, ama onlar işin ayrıntısı...” Ve Robert Kolej’de okul yıllığına yazan arkadaşları, felsefe ve edebiyat okuyup ileride parlak bir yazar olacağını öngördükleri Alpay’ın tercihi sonunda SBF olur: “Eğitimime o kadar önem vermelerine rağmen ailem müthiş sevindi bu kararıma, gider de bir daha dönmem diye... Fakat oğullarının ne kadar büyük bir nimeti teptiğinin pek farkında olmadılar. Bir büyüğüm de çıkıp, ‘Yahu sen deli misin, New York neresi Ankara neresi...’ demedi.” Alpay, bugün o güne dönmek mümkün olsa tereddütsüz New York’a gidecektir: “Hayırlı mı olurdu bilmiyorum, ama bugünkü aklım olsaydı kesinlikle giderdim. 1960’larda Mülkiye efsanevi bir okuldur bir çoklarının nazarında, ama doğruyu söylemek gerekirse doğru dürüst bir eğitim gördüğümüz söylenemez orada. 12 Mart’tan sonra İsveç’e sığınıp, orada doktora yaptığım yıllarda Türkiye’de verilen üniversite eğitiminin ne kadar zayıf olduğunu gördüm...”
       <br/>
       <br/>
       Şahin Alpay, Mülkiye’de bu dönemde aktif bir öğrenci lideri olur. Alpay her önüne konulanı yememektedir çünkü: “Hocamız Mete Tunçay, her şeye eleştirel bakmak gerektiğini telkin eden önemli bir şahsiyetti Mülkiye’de. Bugün de öyledir ya...” Alpay’ın o günlerden aklına geldikçe hayıflandığı bir anısı daha vardır. Bu da bir başka hocası ile ilgilidir: “Şerif Mardin Hoca’nın kadrini bilemedik... O zamanki düşüncelerimizle onu bir sağcı olarak protesto eder, derslerine girmezdik. Mardin’i ben çok sonra keşfettim. Şerif Bey’in Türkiye’de siyaset ve sosyolojiye en büyük katkıyı yapmış bir hocamız olduğunu sonra anladım.”
       <br/>
       <br/>
       Alpay, diplomat olma niyetiyle girdiği SBF’nin diplomasi şubesini 1967’de bitirir. Fakat diplomasiden uzak başka tasarıları vardır: “Tabii dışişleri bakanlığına müracaat dahi etmedim. Devrim fikrine kapılmıştık. Bu fikre en iyi üniversitede kalarak hizmet edebilirim diye düşünüyordum.” Bunun üzerine arkadaşı Doğu Perinçek onu Ankara Üniversitesi Hukuk Fakültesi’nde profesör Bülent Nuri Esen ile tanıştırır. Esen de Alpay’ı Eğitim Fakültesi’ndeki anayasa ve insan hakları kürsüsüne asistan olarak alır: “Tabii Esen beni iyi eğitimli bir genç olarak tanıdığı için yanına aldı. 1968—71 arasında asistanlık yaptım, ama doğrusu akademik çalışma ile pek ilgilenemedim.”
       <br/>
       <br/>
       İsveç’e sığınıyor
       <br/>
       <br/>
       Ve 1971 muhtırası... Genç akademisyen Şahin Alpay da çeşitli sol dergilerde yayımlanan yazılarından dolayı arananlar arasındadır: “12 Mart’tan sonra aranmaya başladım. Ve bir yolunu buldum İsveç’e kapağı attım.” Aslında Şahin Alpay’da “devrimcilik” adına yapılan işlerle ilgili zihnindeki soru işaretleri 12 Mart olmadan önce başlamıştır, en azından bilinçaltı düzeyinde: “Bütün bu hengame sırasında çocukça bazı işlerin yapıldığını, 12 Mart gelmeden önce görmeye başlamıştım... Kitaplardaki gerçeklerle Türkiye’nin gerçekleri arasında inanılmaz bir zıtlık olduğunun bilincine varmaya başlamıştım. Fakat bu pek bilinç düzeyine çıkmamıştı o ana kadar. Ama şu soruları soruyordum: Birkaç gençle Türkiye’de komünist ihtilali mi olurmuş? Komünist ihtilali yapılabilmesi için bilinçli bir işçi sınıfı, güçlü bir komünist partisi olması gerekmez mi? Bunlar yoksa ortalıkta, yapılanlar bir saçmalıktan ibaret değil mi?
       <br/>
       <br/>
       “Doğru dürüst eğitim görmemiştik herhalde. Her okuduğumuz sol kitap dünyanın sırrını çözüyormuş gibi görünüyordu... Şimdi geriye bakınca hayli saçma görünen düşüncelere nasıl olup da kerametmiş gibi sarılabildiğimizi anlamakta zorlanıyorum. Biraz ortamla ilgili tabii. Gidiyorsun Ankara’ya... Ankara bir nevi çöl gibi bir yer, 1960’ların başında, bir gencin kendisini göstermesi için hiç bir fırsat yok. Ne spor faaliyeti, ne doğru dürüst kültürel faaliyet imkanı...
       <br/>
       <br/>
       Zaman öyleydi, yaşananlar yaşanacaktı’ diye bir bakış açısı var... Bir görüş de ‘bunları yaşamasaydık, kişi özgürlüğünün önemini hiç bir zaman kavrayamazdık’ şeklinde. Gerçeklik payı olan bir düşünce... Özgürlüğün kıymetini yaşayarak öğrendik, ama bedeli az olmadı. Özgürlüğün kıymetini felsefi yoldan öğrenme imkanı da olabilirdi.”
       <br/>
       <br/>
       Bu pişmanlık değil
       <br/>
       <br/>
       Şahin Alpay’a göre, söyledikleri bir “pişmanlık ifadesi” değildir. Bir kuşağın enerjisinin iyi değerlendirilememiş olmasına bir hayıflanmadır belki: “... Bu bir pişmanlık değil. Bizim nesil ve memleket adına üzücü... Keşke daha iyi eğitim verilebilseydi. Keşke sosyalizmin, komünizmin okunup öğrenilmesi üzerine bu kadar yasak konmasaydı da, bu fikirler sanki cennetin anahtarı imiş gibi sunulamasaydı Türkiye’de.” İsveç’e sığındıktan sonra Alpay’ın fikirleri tamamen değişir: “Benim tam olarak liberal fikirleri benimsemem İsveç’e sığındıktan sonra oldu.” Şahin Alpay, bugün sol liberal, onun deyimiyle “Avrupai söylemle konuşmak gerekirse, sosyal demokrasinin liberal kanadından”dır artık.
       <br/>
       <br/>
       İsveç’te doktora eğitimine başlar.
       <br/>
       <br/>
       Alpay, İsveç’te doktora yapmaya başlar. 1974’teki genel af’tan sonra yurda döner. Dönüş sebebi askerliğini yapmaktır. 1975’te ilk kısa dönem yedeksubay olarak silah altına alındığı Çanakkale’deki arkadaşları arasında kimler yoktur ki: Gazeteci Cengiz Çandar, İlnur Çevik, yazar Gündüz Vassaf, tarihçi Zafer Toprak, yazar Ömer Madra, THY Yönetim Kurulu Başkanı Cem Kozlu, iktisatçı Murat Sertel bunlardan yalnızca bazıları. Ardından yine İsveç’e döner: “1978’de Ecevit Hükümeti kurulmuştu. Türkiye’de terörün biteceği umudu doğmuştu. Eşim İsveç’ten bıkmıştı.” Alpay, 1965’te evlendiği eşi Fatma Hanım ile birlikte kızı Elvan (Ressam. Altan Güler’le evlidir) ve oğlu Acar’ı (halen Bilkent Üniversitesi’nde grafik—tasarım okuyor) 1978 sonbaharında yurda getirir. Onun kesin dönüşü ise Stockholm’deki doktorasının tamamlandığı 1981 Nisan ayındadır. Fakat bu arada Türkiye yeni bir askeri darbe yaşar: 12 Eylül. Ardından YÖK Kanunu çıkar: “Bir sürü arkadaşım üniversiteden çıkarıldı veya istifa etti. Üniversitelerde bizim gibi hür düşünceli insanların ya da ‘müseccel komünistlerin’ yer bulamayacağı belli olmuştu zaten.”
       <br/>
       <br/>
       Bir süre o sıra moda olan ansiklopedi yazımı işlerinde çalışır. Az sonra da Cumhuriyet’in yeni genel yayın müdürü Hasan Cemal’den teklif alır. Yıl 1982’dir. Şahin Alpay, Cumhuriyet’te kitap sayfası yaparak başlar gazeteciliğe. Tam on yıl aralıksız Cumhuriyet’te çalışır: “Cumhuriyet’in yazar kadrosu ile mukayese edildiğinde fazlasıyla liberal görüşlere sahip olduğum için köşe yazarlığı yapamadım orada.” Cumhuriyet’te yaşanan o meşhur (1991 sonunda Cumhuriyet’in bir kısım yazarları gazetenin sağcıların/holdinglerin eline geçtiğini söyleyerek okuyucuları gazeteyi almayarak boykot etmeye çağırır; gazetenin satışı 120 binden 40 bine düşer) iç kavgadan sonra, Hasan Cemal’in ayrıldığı gün Cumhuriyet’ten istifa edip ayrılır. Alpay bir süre basın dışında kalır. Erdal İnönü’nün öncülüğüyle kurulan ve kendisinin de kurucuları arasında yer aldığı Türkiye Sosyal Ekonomik Siyasal Araştırmalar Vakfı’nın (TÜSES) direktörü olur. (Türkiye Ekonomik ve Sosyal Etüdler Vakfı, TESEV’in de kurucu üyesi olan Alpay, Gazeteciler Cemiyeti ve Basın Konseyi’ne de üyedir.) Derken CHP’nin yeniden açılması ve Deniz Baykal’ın daveti ile Ankara’da CHP Araştırma Merkezi’nin kurulması görevini üstlenir: “Fakat kısa zamanda CHP’de fazla işe yaramadığım sonucuna vardım.” Bunun üzerine 1993 sonuna doğru Sabah’ta Nilüfer Kuyaş’la birlikte hazırladığı Entellektüel Bakış adlı sayfa ile basın dünyasına döner. 1994 Mayısında sayfa kapanınca ATV’de Güneri Civaoğlu ile birlikte “Bilinmeyen Refah” adlı belgesel için çalışır. Cumhuriyet’ten eski arkadaşı Ufuk Güldemir Kasım 1994’te Milliyet’e genel yayın yönetmeni olunca, Şahin Alpay’ı da Milliyet’e çağırır. O tarihten beri gazetecilik hayatını Milliyet’te sürdüren Alpay, ilkokuldaki bir hocasının telkin ettiği “Hepimiz önce insanız, sonra Türk, sonra Müslüman” sözünü hiç unutamamıştır.
       <br/>
       <br/>
       email: ckalyoncu@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14121), [web.archive.org (arşiv bağlantısı)](http://web.archive.org/web/20050302224632/http://www.aksiyon.com.tr:80/detay.php?id=14121)
