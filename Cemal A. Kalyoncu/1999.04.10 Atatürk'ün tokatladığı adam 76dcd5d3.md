# Atatürk'ün tokatladığı adam

*Cemal A. Kalyoncu 1999.04.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de televizyonun kurulmasından, üç defa başkanlık yaptığı Basın Yayın Genel Müdürlüğü'ne, genç yaşta New York'ta Birleşmiş Milletler sekreteryasında basın uzmanlığından yine
  </font>
 </div>
 <div id="newsText">
  <font class="detail-text">
   genç yaşta önemli büyükelçiliklerde basın ataşeliğine kadar bir çok görevde bulundu. 1961'de Milliyet grubu adına, başarılı olmasına rağmen daha sonra Milliyet'e rakip olacağı için kapatılan Gün'ü, 1972'de de TÜSİAD adına işadamı Selçuk Yaşar'ın sahipliğinde, komünist akıma karşı koymak amacıyla Devir dergisini çıkardı. Tercüman, Türkiye gibi birçok gazetede yöneticilik görevleri üstlendi. Ama bütün bunlara rağmen adı yıllarca, ya İstiklal Mahkemeleri'nin meşhur üç Ali'sinden biri Kılıç Ali'nin oğlu ya da Beşiktaş'ın ünlü futbolcusu Gündüz Kılıç'ın kardeşi olarak anıldı ve hep bunların gölgesinde kaldı.
   <br>
    <br>
     O, bugün böyle anılmasına kızıyor. Şüphesiz böyle anılmasına yol açan da babası Kılıç Ali'nin (Asıl adı Asaf Ali. Atatürk, Asaf Ali'nin Beşiktaş'ta oturduğu mahalleden esinlenerek ona Kılıç Ali ismini yakıştırıyor) üyesi olduğu İstiklal Mahkemeleri'nin birçok kişiyi idama mahkûm etmekle sonuçlanan kararlar vermesi oluyor. Hatta, Kılıç Ali'nin 1926'da astırdığı Maliye Nazırı Cavit Bey, Altemur Kılıç'ın henüz altı yaşında iken gideceği English Highschool'daki sıra arkadaşı "Şimdiye kadar en yakın arkadaşım" dediği Şiar Yalçın'ın babasıdır. Şiar Yalçın'ın annesi Çerkez asıllı Aliye Hanım bu olaydan dolayı oğlunun Altemur'la arkadaş olmasını istemez. Gel gör ki, okulun İngiliz idarecileri "belki de bilinçli olarak yan yana oturturlar onları." Daha sonra dost olurlar. Şiar'la İngiliz aleyhtarı bir cemiyet de kurarlar. Altemur Kılıç, 27 Mayıs 1960 İhtilali'nin ardından Başbakanlık Basın Yayın Genel Müdürü olarak kendisine bağlı olan radyoyu Demokrat Parti için kullandığı gerekçesiyle Yassıada'da dokuz ay hapis yatar. Mahkemede beraat edince onu ilk kucaklayanlardan birisi Aliye Hanım olacaktır.
     <br>
      <br>
       Altemur Kılıç ilginç bir benzerlik yaşar hayatında. Üç defa geldiği Başbakanlık Basın Yayın Genel Müdürlüğü görevi hep darbelerle bölünür. 1959'daki bu görevi 27 Mayıs 60 ihtilali ile son bulurken, 1969'da başladığı ve bir süre ara verip tekrar 1972'ye kadar sürdürdüğü Basın Yayın Genel Müdürlüğü sırasında da 12 Mart 1971 Muhtırası olur. Altemur Kılıç, 28 Şubat sürecinden sonraki gelişmelerden sonra oluşan rahatsızlığın çözülmesi için dördüncü defa Basın Yayın Genel Müdürlüğü'ne şakayla karışık talip olur. Babası ve amcaları, daha doğrusu babaannesinin kardeş çocuğu Atatürk'le beraber Samsun'a çıkan yaveri Muzaffer Kılıç, baba tarafından dedesi Rodoslu Tevfik Bey sarayda Muhafız Alayında Albay, kardeşi de Abdülhamit'in paşalarından Nuri Paşa askerdir. Ailede herkesin asker olması, Altemur Kılıç'ta bir asker sevgisi oluşturur.
       <br>
        <br>
         195152'de askerliğini 'bir savaşa gitmiş olmak' amacıyla gönüllü olarak yaptığı Kore Türk Birliği'nde beraber olduğu askerler daha sonra 27 Mayıs İhtilali'ni yaparlar. Altemur Kılıç da onlardan tekmetokat yer. Ama ondaki asker sevgisi bunlara rağmen azalmaz. Nejdet Öztorun, Faruk Güventürk Paşa ve Suphi Gürsoytrak ile Kore'de beraberdir. Sırası gelmişken, Kore'deki komutanı Yüzbaşı Ahmet Ölçer 27 Mayıs'a onbeş gün kala Basın Yayın Genel Müdürü olan Altemur Kılıç'a "Bu görevden istifa et" der. "Niye dedim. Ben öyle diyorum sana. Sen benim teğmenim değil misin? Emredersin yüzbaşım ama..." Altemur Kılıç durumu babasına anlatır. Babasının cevabı "Benim oğlum istifa etmez" olur. Sonrasında 27 Mayıs ve...
         <br/>
         <br/>
         Altemur Kılıç ismi, Alparslan Türkeş'in sağlığında MHP ile de beraber anılır ama yeni yönetim münasip görmez ki ona merkez karar yürütme kurulunda yer vermez. Bugün sadece Türkiye gazetesinde köşe yazıları yazan Kılıç, diğer kardeşlerinin aksine 'cumhuriyet çocuğu' olarak 1924'te Ankara'da doğar. Ailenin kökleri Çerkez ve Buharalı. Dedesi Tevfik Bey, yukarıda da söylediğim gibi Sarayda Muhafız Alayında Albay. Saraydan Çerkez bir hanım alır ve ikisi kız üç çocuğu olur. Altemur Kılıç'ın babası bu üç çocuğun en büyükleri olarak 1885'te doğan Asaf Ali'dir. Naime ve Vesiret daha sonra doğar. Balkan Harbi'nden dönmekte olan Asaf Ali, Bakırköy'de kurulan çadırlı ordugahın çevresindeki evlerden görüp beğendiği Hümeyra ile evlenir. Bu evlilikten dört çocukları olur. 1917'de Fahir, 1918'de Gündüz (Beşiktaşlı meşhur futbolcu) doğar. Zafer ise 1919'da dünyaya gelir. Atatürk Zafer'in ismini Keskin, Fahir'inkini de Yalın Kılıç olarak değiştirir. Altemur ise 1924'te doğar. (Asaf Ali 1936'da bir evlilik daha yapar, ünlü seramikçi Füreya Koral'la. Ardından iki kez daha evlenir. Fakat bu evliliklerden çocuğu olmaz.) Altemur Kılıç'ın babası "İttihat Terakki'ye biraz bulaşır. Teşkilatı Mahsusa'da da çalışmış birisidir". Önce Enver Paşa onları Orta Asya'ya ister. Celal Bayar'a giderler. Bayar İttihat Terakki'nin para işlerine bakan kişidir. Orta Asya'ya gitmek için para isterler. Para vardır ama "Dönünce Türkiye'yi yerinde bulamamak"tan bahseder ve onlara Orta Asya yerine Sivas'a, Atatürk'ün yanına gitmeleri tavsiye edilir.
         <br/>
         <br/>
         Atatürk'ten tokat yiyor
         <br/>
         <br/>
         Atatürk'ün yakınında bulunurlar Kurtuluş Savaşı boyunca. Sonrasında Atatürk Kılıç Ali'yi yanından ayırmaz. Atatürk onun İstiklal Mahkemeleri'ne seçilmesini tavsiye eder, İş Bankası Yönetim Kurulu'na getirir. Bir de ev tahsis eder. Bugün müze olan istasyon binasının üst katında İsmet İnönü, alt katında Kılıç Ali oturur. İşte Altemur Kılıç Ankara'da doğar doktor Tevfik Rüştü Aras'ın kontrolünde. İsmini de Atatürk'ün hanımı Latife Hanım verir. Babası Devlet erkânından sayıldığı için Ankara'da kalan Altemur aralıklarla gelip gitse de 1930'da halalarının yanında Nişantaşı'nda kalmaya başlar. Galatasaray Lisesi'ne giden iki abisinin aksine lisan öğrensin diye bir yandan da English School'a gider. 1938'de girdiği Robert Kolej'den de 44'te mezun olur, babasının çevresinden edindiği arkadaş çevresine yenilerini de katarak. Bülent Ecevit, Ahmet İsvan, Ahmet Emin'in oğlu Tunç Yalman, geçenlerde vefat eden Nezih Neyzi, Şiar Yalçın, Tuna Baltacıoğlu, Üstün Üstündağ... Okul dışındaki arkadaşlarından İsmet Paşa'nın oğulları Erdal ve Ömer, Altemur için örnek gösterilecek 'onlar gibi ol' denilen arkadaşlarıdır. Altemur yaramaz bir çocukluk dönemi geçirir. Hatta bir seferinde o kadar yaramazlık yapar ki Florya'daki evlerinde gürültüyü biraz fazlaya kaçırınca Atatürk'ün bir tokadını yer.
         <br/>
         <br/>
         En iyi yaptığı iş
         <br/>
         <br/>
         Altemur Kılıç, okulda 'İnsanlar ne için yaşar' diye bir piyes yazar. Ortanın solu kavramının sahibi Başbakan Bülent Ecevit sahnenin arkasından Mehmet Akif'in Çanakkale Şehitleri Şiiri'ni okur. Bu piyes hazırlıkları sırasında Bülent Ecevit, sahnenin dekorlarını yapan Rahşan hanımı görür. Ve Altemur Kılıç'tan kendisini ona tanıtmasını ister: "Bülent çok çekingen, mahcup bir arkadaşımızdı. Bizim gibi girişken değildi." Kılıç, onları tanıştırır. Bu olay ona göre "en iyi yaptığı işlerden biridir."
         <br/>
         <br/>
         TÜSİAD için Devir'i çıkarıyor
         <br/>
         <br/>
         Bu arada 1944'te bir sene sosyoloji okur İstanbul Üniversitesi Edebiyat Fakültesi'nde. Ardından bir sene İstanbul Hukuk, bir sene de Ankara Hukuk olmak üzere iki yıl da hukuk eğitimi alır ama gerisini getirmez. Aldığı bursla New School For Social Research New York'a gider. Bu arada 1945'te babası istemese de Tasviri Efkar'da gazeteciliğe başlar. Önceleri, babasının nüfuzunun "başımıza bela olur" diye ters etki yapması sonucu küçüklüğünden beri hayali olan gazeteciliğe başlaması biraz zor olur. Sonrasında özellikle Ziyad Ebüzziya'nın desteğiyle polis muhabirliği yaparak başlar işe. Aslında Altemur Kılıç, eniştesi son Kudüs Mutasarrıfı ve aynı zamanda gazeteci Leyla Umar'ın da büyükbabası olan Mithat Alan'ın kendisine senelik verdiği 100 lira ile kuşe kağıda gazete bastırırdı, 1937'de. Tasviri Efkar'dan sonra sınıf arkadaşı Tunç Yalman'ın babası Ahmet Emin Yalman (Kılıç Ali İstiklal Mahkemeleri'nde onu da yargılar) Altemur'u Vatan'a çağırır. O gazetecilik mesleğinde 'acar bir muhabir olamaz.' Belki de olmak istemez: "Bir memurun karşısında el pençe divan duruyorsun. Hoşuma gitmiyordu." Daha çok mizanpaj ve sayfa sekreterliği yapmak ister. Kazım Taşkent'in maddi desteğiyle ilk Devir'i 195354'te çıkarır. 1954'te Washington Büyük Elçiliği'nde basın ataşeliği yapar. 1963'te Türkiye'de televizyon yayıncılığının teknik altyapısını oluşturmakla görevlendirilir, ama DPT'nin engeliyle karşılaşır. Engeli aşmak için öncelikle 'eğitim amaçlı' yapmaya çalışır bu işi. Böylece Türkiye'de televizyonculuğa adım atılır. Ama Kılıç bugün bu konuda hatırlanmamaktan burukluk duyar: "Tv'nin kuruluşunun yıldönümünde beni anmazlar bile." 1972'de TÜSİAD için çıkarılan ikinci Devir dergisinde genel yayın müdürlüğünden sonra 1980'de emekli olana kadar beş yıl New York Birleşmiş Milletler Daimi Temsilci Yardımcısı sıfatıyla yurtdışında bulunur. New York BM Daimi Temsilcisi hukuk fakültesinden arkadaşı olan Coşkun Kırca'dır. Kılıç, 1980 ihtilalinde Kırca'nın işlerin içinde olduğunu düşünür.
         <br/>
         <br/>
         Altemur Kılıç babasının aksine iki kez evlenir. 1949'da bir albay kızı olan ressam Asuman (Yavuzer) ile evlenir. Evliliklerinden şimdiye kadarki tek çocukları Ayşegül doğar. Ayşegül Hanım, Şişli eski Belediye Başkanı Gülay Atığ'ın eşi Orhan Aslıtürk'le evli idi. Altemur Kılıç, Asuman hanımdan ayrılır ve 1969'da da Kanada'da tanıştığı Güzide (Esirgemez) ile hayatını birleştirir. Şimdi İstanbul Emirgan'da eşinin evinde oturuyor. "Beni Tanıyan Başbakanlar" adlı bir kitabı yayınlanmak üzere olan Altemur Kılıç, Büyük Kulüp üyesi. Mason zannedilmekten hep rahatsızlık duyar: "Mason olamam çünkü milliyetçiyim."
         <br/>
         <br/>
         Öyle başladık öyle bitirelim. Hatıralarında anlattığına göre süt kardeşini bile idama mahkûm eden Kılıç Ali'nin oğlu olmak zor olsa gerek. Babasını 'zarif bir adam' olarak tanımlarken "Ama bir çok kişinin idam fermanını onayladı" diyorum ona. Cevabı babasının oğluna yakışır oluyor: "Vatan hainlerini asma kesme hakkını bana da verirseniz ben de asar keserim. Apo'yu verin benim elime, ne yapacağımı görün."
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4939-ataturkun-tokatladigi-adam.html), [web.archive.org (arşiv bağlantısı)](http://web.archive.org/web/20140204000309/http://www.aksiyon.com.tr/aksiyon/haber-4939-ataturkun-tokatladigi-adam.html)
