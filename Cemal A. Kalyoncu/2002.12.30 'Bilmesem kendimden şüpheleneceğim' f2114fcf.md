# 'Bilmesem, kendimden şüpheleneceğim'

*Cemal A. Kalyoncu 2002.12.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genç akademisyentarihçi Erhan Afyoncu, yaptığı ve yayınladığı çalışmalar ile tarihi bilgilerimizi altüst ediyor. Araştırmaları  karşısında almadığı tepki kalmayan Afyoncu'yu 'Türk milletinin kimlik kodlarının yok edilmesi ve siyonistlerin oyununa' alet olmakla suçlayanlar da var. O ise, tepkisini başlıktaki gibi ortaya koyuyor
  </font>
 </div>
 <div id="newsText">
  <font class="detail-text">
   Erhan Afyoncu, genç bir akademisyen, yardımcı doçent. Osmanlı arşivlerinde yıllarını vermiş. Yaptığı ve yayınladığı her çalışma ile tarihi bilgilerimizi altüst ediyor, sarsıyor. "Osmanlı İmparatorluğu 1299'da kurulmadı, II. Osman ilk Türk reformcusu değildir, Ulubatlı Hasan diye bir şahsiyet aslında hiç yaşamamıştır..."
   <br/>
   <br/>
   Bunların bir kısmı Afyoncu'nun kendi araştırmaları, bir kısmı da akademik dünyada bilinmesine rağmen bugüne kadar halka intikal etmemiş bilgiler. Bu bilgileri popülerleştirerek geniş halk kitlelerine duyurmayı hedefleyen Yrd. Doç. Dr. Erhan Afyoncu, dolayısıyla bizleri sarsmaya devam edecek. Sarstığında ne mi oluyor veya olacak?: "İki şey var. 'Sen bizim tarihimize küfrediyorsun' diyerek, sizin kendi tarihlerine hakaret ettiğinizi algılayanlar var. Akademik çevrede de 'Yahu niye karıştırıyorsun?' diyenler oluyor." Hatta o kadar ki, Afyoncu'nun yaptığı bu çalışmaları, Türk milletinin kimlik kodlarının yok edilmesi olarak değerlendirip, 'siyonistlerin oyunu' şeklinde yorumlayanlar da var.
   <br/>
   <br/>
   1967'de Tokat'ta doğan, 1988'de Marmara Üniversitesi Atatürk Eğitim Fakültesi Tarih Anabilim Dalı'ndan mezun olup, Prof. Dr. Yusuf Halaçoğlu'nun danışmanlığında Osmanlı İmparatorluğu'nda Defterhanei Amire isimli çalışmasıyla doktorasını yapan, Osmanlı bürokrasisi konusunda uzman olan ve iki yıldır da aynı üniversitenin Fen Edebiyat Fakültesi Tarih Bölümü'nde öğretim üyeliği yapan Yrd. Doç. Dr. Erhan Afyoncu, kendisine yönelik bu eleştiriler karşısında "Bilmesem, kendimden şüpheleneceğim" diyor.
   <br/>
   <br/>
    Daha çok Osmanlı tarihine yönelik yayınlamış olduğunuz çalışmalarınızda bir çok konunun bilinenin aksine, aslında yanlış olduğunu söylüyorsunuz. Tarihte doğru olan hiç bir şey yok mu?
   <br/>
   <br/>
   Elbette var, ancak mesele şu; bugün halkın, profesyonel tarihçi olmayan kişilerin bildiği tarih, ana şablonu 200 sene önce oluşturulmuş bir tarihtir. Osmanlı tarihinin ana şablonunu oluşturan kişi Hammer'dir. Hammer, Avrupa ve Türk kaynaklarını kullanarak 1774 yılına kadar gelen bir Osmanlı tarihi yazıyor. Çok büyük bir tarihtir, hâlâ da kıymetini muhafaza eder. Ancak 200 yıl önce ulaşabildiği kaynaklarla ve o zamanın metodolojisi ile yazıyor. Şimdi buradaki problem şu; Hammer'in verdiği bilgiler ve Osmanlı tarihine bakış açısı kendinden sonraki tarihçileri de etkiliyor. Halbuki son 50 yılda dünyada Türk tarihi, özellikle Osmanlı tarihi üzerine pek çok araştırma yapıldı. Bir çok yeni bilgiye ulaşıldı. Ulaşılan bu yeni bilgilerin ışığında yalnız Osmanlı tarihinin değil, bütün Türk tarihinin yeni baştan yazılması lazım.
   <br/>
   <br/>
   Mesela yaklaşık 150 yıl önce Osmanlı ders kitapları yazıldığı zaman Ahmet Vefik Paşa, ilk ders kitabı Fezlekei Osmani'de Osmanlı'yı hepimizin bildiği kuruluş, yükselme, duraklama, gerileme ve çöküş diye dönemlere bölüyor. Şimdi bu tasnif, ulaştığımız bugünkü bilgiler ışığında Osmanlı'yı iyi anlatmadığı gibi bize yanlış aksettiriyor. Çünkü eldeki bilgilere göre, 16. yüzyıldaki asıl askeri gücünü muhafaza etmese bile Osmanlı, 176874 OsmanlıRus Harbi'ne kadar, dünyanın en büyük devletlerinden bir tanesidir. 17. yüzyılın başlarında hem yönetim hem devletin mekanizmaları açısından büyük bir buhran geçiriyor. İşte burası anlaşılamamış. O dönemde dünya, süvarilerden oluşan ordu yerine tüfekli piyadeye geçiyor. Ayni ekonomi de nakdi ekonomiye geçiyor. Osmanlı da, dünyada olan bu sisteme geçmeye çalışıyor. Bugün akademik dünyada ortaya çıkan sonuç şudur: 17. yüzyıl başlarında Osmanlı İmparatorluğu'nda duraklama ve gerileme terimlerinin yerine dönüşüm ve değişim terimlerinin kullanılması lazımdır. Ama devrin yazarları bunu gerileme gibi aldıkları için, 20. yüzyılın ilk başlarındaki tarihçiler de bunu yanlış algılamıştır.
   <br/>
   <br/>
   "Küfretmiş gibi algılanıyorsunuz"
   <br/>
   <br/>
    Siz, tarihte bir çok yanlış buluyorsunuz. En son Hürriyet'in tarih dergisinde de bazı konuları dile getirdiniz. Yazdıklarınızı resmi makamlar dikkate aldı mı, onların tepkisi nasıl oldu bunlara?
   <br/>
   <br/>
   Üniversitelerdeki araştırmalarda ortaya çıkan sonuçların halka yansıtılmasını isterdim yıllardır. Çünkü yazdığımız akademik bir kitap 2030 kişi tarafından okunuyor. Az basıldığı gibi, üslupları da ağırdır, tarihle uğraşmayan bir kişi okuduğu zaman bunu anlayamaz. Bunun için üç yıl önce Popüler Tarih dergisi çıktığında, orada çeşitli konuları tartışmaya başladık. Bir kısmı benim bulduğum, bir kısmı ise daha önce başka akademisyenler tarafından bulunmuş bilgileri halkın anlayacağı tarzda popüler olarak yazdım orada. Ve sonunda bu kitap oluştu (Sorularla Osmanlı İmparatorluğu). Mesela, Osmanlı İmparatorluğu'nun kuruluş tarihi için 1299 yılı hiç bir şey ifade etmeyen bir tarihtir. O, Hammer'in ortaya koyduğu bir tarihtir. Daha sonra bunu bizim tarihçiler de benimsemiştir.
   <br/>
   <br/>
   Tabii bizde eski bilgileri sorgulama yok. Siz eski bilgileri sorguladığınız zaman adam kendisine küfretmiş gibi algılıyor. Bu bazı konularda daha belirgin. Özellikle Ulubatlı Hasan hikayesinde.
   <br/>
   <br/>
    Osmanlı'nın kuruluş tarihini ve özellikle Ulubatlı Hasan'ın olmadığını söylediğinizde nasıl tepkiler aldınız?
   <br/>
   <br/>
   Osmanlı'nın kuruluş tarihi ile ilgili fazla bir tepki gelmedi. Daha ziyade milliyetçi ve muhafazakâr kesimden tepkiler geliyor. Denilen iki şey var. 'Yahu niye karıştırıyorsun?' diyenler var. Bu, karıştırma değil, bulduğumuz bir sonucu halka yansıtıyoruz biz. Ondan sonra 'Ulubatlı Hasan belgelerde vardır' deniyor. Ama yazdığınız yazıyı okumuyor. Dolayısıyla bunları bilimsel sonuç olarak bulduğunuzu algılamayıp sizin kendi tarihlerine hakaret ettiğinizi söylüyorlar.
   <br/>
   <br/>
   "Bu tür şeyleri karıştırmayın"
   <br/>
   <br/>
    Ne söylüyorlar mesela?
   <br/>
   <br/>
   Bir bilim adamı kendi bulduğu sonucu ortaya koyar. Sizin milliyetçi veya muhafazakâr olmanız, Osmanlı veya Türk tarihine eleştirel yaklaşmanızı engellemez ve tarih de tamamıyla böyle sabit doğrulardan müteşekkil değildir. Bilimsel düşüncede bilgileri kesin doğru diye hiç bir zaman sabitleyemezsiniz. Tabii en çok getirilen eleştirilerden birisi de hakaret. Bunu nasıl yazarsınız diye email atıyorlar. 'Küfür ediyorsun, bilmem ne yapıyorsun, sen bunu nasıl yapıyorsun, bu insanlık değildir' diye tepki gösteriyorlar. Bir kısmı da 'Ulubatlı Hasan bizim hayalimizin kahramanıdır' diyor. Ben Ulubatlıların tepkisine hiç bir şey demedim. Onların kendi değerlerini korumak istemeleri normaldir.
   <br/>
   <br/>
    Akademik camiadan hiç tepki aldınız mı?
   <br/>
   <br/>
   Teknik manada tepki almadım. Oradan gelen, daha ziyade, "Bu tür şeyleri karıştırmamak lazım, bunlar bizim folklorik değerlerimizdir' gibi şeyler. Bir de bizim en büyük takıntılarımızdan bir tanesi komplo teorileridir. Bazı köşe yazarlarımız da yazdı, "İşte bu, Türk milletinin kimlik kodlarının yok edilmesidir". Kendimi bilmesem kendimden şüpheleneceğim. Bunları duyarak yetişen insanların beyni kilitleniyor Türkiye'de. Her yerde komplo üretiliyor. "İstanbul'un fethi olmadı" deyin bari gibi eleştiriler getiriyorlar, 'Fethi hazmedemiyorsun' diyorlar. Kim hazmedemiyor? Ulubatlı Hasan'ın olup olmaması İstanbul'un fethini küçültmez. Orada on binlerce insan şehit oldu, Ulubatlı Hasan değil bir tek.
   <br/>
   <br/>
    Şöyle bir şey düşünülebilir mi? Mesela Ulubatlı Hasan aslında vardır da kayıtlar kaybolmuştur. Burada yanılma ihtimaliniz yok mu?
   <br/>
   <br/>
   Bugünkü bilgilerimiz ışığında yok.
   <br/>
   <br/>
    Yarın?...
   <br/>
   <br/>
   Yeni bir bilgi çıkma ihtimali de zayıf. Gösterilen tepkilerden bir tanesi de şuydu, 'Osmanlı Arşivlerinde belge var.' Osmanlı arşivlerinde böyle bir belge yok. Ben 1986'dan beri yaklaşık 16 yıldır Osmanlı arşivlerinde çalışıyorum. Osmanlı İmparatorluğu'nun ilk dönemleri hakkında fazla belgemiz yok.
   <br/>
   <br/>
    Şu an Osmanlı arşivlerinin ne kadarı açıldı?
   <br/>
   <br/>
   Yaklaşık yüzde 3040'ı araştırmacıların hizmetine sunuldu. Ancak bugün Osmanlı Arşivi'nin, araştırmacıların hizmetine sunulmayan kısımları son dönemlere ait belgeleri ihtiva eder. İstanbul defalarca yandı, bu yangınlar sırasında arşivlerin bir kısmı da yok oldu. Bir de II. Mahmud, Yeniçeri ocağını ortadan kaldırdığı zaman bütün yeniçerilerin evraklarını yaktı. Eğer onlar yanmasa idi mevcut arşiv kadar bir arşiv daha olurdu.
   <br/>
   <br/>
   "II. Osman reformcu değil"
   <br/>
   <br/>
    Bunları araştırmalarınızda göz önünde bulunduruyor musunuz peki?
   <br/>
   <br/>
   Elbette.  Ancak surlara ilk çıkan kişiyi o savaş ortamında tespit etmek oldukça zor. Bana göre orada saplanıp kalmamak lazım. Ulubatlı Hasan'ı bir sembol olarak alırsanız, alabilirsiniz. Çünkü orada şehit olan on binlerce Türk var. Yine yanlış bilinen konulardan bir tanesi de II. Osman'ı büyük bir reformcu olduğudur. Aslında reformculukla hiç alâkası yok. Sadece orduya biraz çekidüzen vermeye çalışıyor. O öyle bir reformcu haline getiriliyor ki, Kur'an'ı Türkçe okutmaktan tutun, kılık kıyafet inkılabına, başkenti Anadolu'ya taşımaya kadar bir sürü şey...
   <br/>
   <br/>
    Kendi dönemindeki kaynaklarda nasıl gösteriliyor?
   <br/>
   <br/>
   O dönem kaynaklarında bunlar yok. 19. yüzyıl tarihçileri ilave etmişler. Avrupa'nın zoruyla batılılaşmaya başlayınca, kendi kökenimizde bu reformlar için bir milli kahraman aranıyor. Ve II. Osman'ın yapmak istediği şeyler, 19. yüzyıldaki milliyetçi tarihçiler tarafından abartılıyor, abartılıyor, abartılıyor ve büyük bir reformist portresi çıkıyor ortaya. O zaman 1718 yaşında, fazla bir bilgi birikimi yok. O çapta büyük reformları düşünebilecek niteliklere sahip değil. Şimdi böyle bir bilgi oluştuktan sonra ders kitaplarına, ansiklopedilere giriyor, gazetelerde, dergilerde yer alıyor. Hiç kimse de bir daha geriye dönüp araştırma ihtiyacı hissetmiyor.
   <br/>
   <br/>
    Ne yapmak lazım bu durumda?
   <br/>
   <br/>
   Şüphelendiğimiz hususlarda, konuyu yeni baştan ele almak ya da o konuda özel doktora tezi filan yaptırmak lazım. Ve özellikle belli bilgilerin yeniden yazılması lazım. Bunlar kademe kademe olur. En zor değiştirilecek şeylerden birisi ders kitaplarındaki bilgilerdir. Bu, son derece reformcu bir milli eğitim bakanı sayesinde olabilir.
   <br/>
   <br/>
   "Piyasa amatörlere kaldı"
   <br/>
   <br/>
    Sizin hedefiniz nedir? Ne kadar daha yanlış düzeltmeyi düşünüyorsunuz?
   <br/>
   <br/>
   Direkt yanlış düzeltmek gibi bir hedefim yok. Piyasada bugün bir sürü isim var, popüler düzeyde yazıyorlar. Bunların içinde üniversiteden gelme bir iki tane nadir tarihçi var, bunların dışında hiç yok. Yılmaz Öztuna mesela. Öztuna popüler tarih yazarlarının içinde en önemlilerinden birisidir. Yanlışları filan vardır ama ciddi araştırmacıdır. Buna rağmen akademik dünyada değer verilmez. Bu insanlara burun kıvırmaktan ziyade, tarihi halka anlatacak eserler yazılmalıydı. Akademisyenler bunu yapamadılar. Onlar yazmayınca piyasa tamamen amatörlere kaldı. Şimdi piyasada gördüğümüz, Osmanlı'nın Kanlı Tarihi, Osmanlı Zulüm Tarihi, bunun karşısında işte Osmanlı'nın faziletleri, büyüklüğü diye kitaplar var. Bunları hazırlayanların hemen hemen hiç biri profesyonel tarihçi değil. Bir kısmı amatör, bir kısmı ideolojik yazıyor. Ve yazdıkları kitaplar da piyasada okunuyor. Çünkü halkta bir talep var. Tarih profesyonel bir iştir. Ancak akademik düzeydeki tarihçiler, halkın tarihle ilgili talepleri ile uğraşmıyorlar. Hatta bir kısmı, uğraşmayı da zul addediyor, küçümsüyor. Tabii herkesin uğraşması da kolay değil. Ancak, 2030 kişinin okuduğu bilgilerin anlaşılır hale getirilip halka da sunulması lazım. Yoksa akademisyenlerin yaptıkları çalışmalar raflarda kalacak, yine profesyonel tarihçiler tarafından okunacak ve genel kitaplar ile ders kitaplarına girmeyecekse bu araştırmaları yapmanın bir manası yok.
   <br/>
   <br/>
    Sizin için tarihi vulgarize ediyor diyebilir miyiz?
   <br/>
   <br/>
   Hayır. Ben akademik araştırmaların sonucu ortaya çıkan bilgileri, tarih meraklılarına anlayacakları dilde aktarıyorum. Ayrıca, benim, kamuoyunun bilmediği çok teknik araştırmalarım da var. 30 civarında akademik makale yazdım. Onlardan birinde İbrahim Müteferrika'nın ölüm tarihi değişti, 1745'te öldüğü zannediliyordu 1747'de öldüğü anlaşıldı. Matbaanın gelişi tartışılıyor Türkiye'de. Bir grup diyor ki dini sebep, öbür grup da o dönemde İstanbul'da 90 bin hattat vardı, onlar işsiz kalacaktı vs vs. Şu soru sorulmuyor. Ben o soruyu sordum. Matbaa Türkiye'ye 150 yıl sonra geldi, 1727'de. Geldi de ne oldu? İbrahim Müteferrika'nın gayretleri sayesinde 17 kitap basıldı, o ölünce matbaa kapandı. Bütün 18. yüzyıl boyunca Türkiye'de basılan kitap sayısı 50'yi bulmuyor. Gelmese 50 tane kitap basılmazdı. Benim sorduğum soru sorulduğu zaman şu çıkıyor ortaya: Matbaa toplumsal bir ihtiyaç değildi o dönemde.
   <br/>
   <br/>
   Osmanlı tarihine yeniden bakmamız, onu yeniden anlamamız lazım. Yani böyle hamasetle veya tarihimizi alçaltmaya çalışmakla olmaz bu işler. İdeolojik çatışmalar Türkiye'yi her alanda olduğu gibi tarihe bakışımız açısından da yeterince böldü. Bunu bir çok solcu arkadaş da söylüyor bugün. Mesela 1970'li yıllarda Osmanlı tarihine solcular sahip çıkmıyordu. Şimdi 'Osmanlı tarihi bizim de tarihimiz' diyorlar. 1999'da Osmanlı İmparatorluğu'nun 700. yılının kutlanmasına birkaç tane dinozor itiraz etti.
   <br/>
   <br/>
    Tarihi roman yazmaya bir eğilim var son yıllarda. Ama romancılar da tarihe sadık kalmak zorunda olmadıklarını söylüyorlar...
   <br/>
   <br/>
   Roman, tarihi halka indirgemenin en önemli yollarından birisi. Roman, yazarının hayal dünyasında inşa edilir. Bire bir aynı olması gerekmez. Ancak bu hiç araştırma yapmadan yatarak yazmak manasına gelmez. Mesela Tolstoy, romanlarını yazarken harp sahalarında, günlerce at üzerinde gezdi. Günlerce okudu, araştırmalar yaptı. 'Ben tarihe sadık kalmayayım' demedi, öyle yazdı.
   <br/>
   <br/>
   Örnek aldığı tarihçiler
   <br/>
   <br/>
    Beğendiğiniz tarihçiler içinde kimleri sayabilirsiniz?
   <br/>
   <br/>
   En beğendiğim tarihçi, rahmetli İsmail Hakkı Uzunçarşılı. Yaşayanların içinde de, günümüz tarihçilerinden Halil İnalcık, İlber Ortaylı. Sonra, kamuoyunun fazla bilmediği, akademik dünyanın çok büyük isimlerinden, genç yaşta vefat etmiş Cengiz Orhonlu. Ayrıca Fuat Köprülü. Bunlar örnek aldığım tarihçilerdir.
   <br/>
   <br/>
    Erhan Afyoncu, yarınlarda nasıl anılmak ister? Geride nasıl bir iz bırakmak ister?
   <br/>
   <br/>
   Ben iki şey isterim. Bir, Osmanlı tarihini anlamaya çalıştı. Kendi fildişi kulesinde oturmadı, bu konuda araştırma yaptı ve bunları yalnız akademik dünyaya değil, halka da yansıtmaya çalıştı. Tarihinin yanlış anlaşılmasının önüne geçmek isteyen kişilerden birisi oldu ve bu yolda da ufak da olsa bir şeyler yaptı.
   <br/>
   <br/>
    Peki yarın bir gün birisi de çıkıp da Erhan Afyoncu aslında hiç yaşamamıştır derse?
   <br/>
   <br/>
   Olabilir. Yani şunu diyen de olur, 'Erhan Afyoncu çıktı Türk tarihine hakaret etti, gitti.'
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-11045-36-bilmesem-kendimden-suphelenecegim.html), [web.archive.org (arşiv bağlantısı)](http://web.archive.org/web/20120627003327/http://www.aksiyon.com.tr:80/aksiyon/haber-11045-36-bilmesem-kendimden-suphelenecegim.html)
