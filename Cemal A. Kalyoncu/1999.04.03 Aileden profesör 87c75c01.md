# Aileden profesör

*Cemal A. Kalyoncu 1999.04.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Babası siyasetçi. Dayıları profesör, hukuk adamı. Yargıtay başkanı yetiştirmiş bir aileden geliyor.
  </font>
 </div>
 <div id="newsText">
  <font class="detail-text">
   Kendisi de dahil sülâlede hemen hemen herkes profesör. Çocukluğu, 20 yaşına kadar, dayıları ve kuzenlerinin de beraber olduğu İnkılap Sokak'taki Bozer Apartmanı'nda geçer. Bu bile cumhuriyetçi olmak için yeter ona göre. Aslen Karslı ama bunu saklamayacak kadar da Ankaralı. "Bunu söyleme özgürlüğüm vardı. Şimdi düşünüyorum da, sadece ismim bile Ankara'ya uymayan bir geçmişi ve coğrafyayı taşıyor. Nilüfer Farisî kökenli eski bir isim, Göle de coğrafi olarak doğuyu hatırlatıyor. Bu açıdan düşündüğünüzde bile bir 'çatlak' var." Çatlak dediği de o İnkılap Sokak eğitimine sığmayan, devrim eğitiminin dışına taşan bir yön. Prof. Dr. Nilüfer Göle'den bahsediyorum. Boğaziçi Üniversitesi'nde sosyoloji dersleri veriyor. Kendisi Türkiye'nin yakından tanıdığı, Türkiye üzerine ilginç tespitleri bulunan bir hoca.
   <br>
    <br>
     Babası 1954'te CHP'den milletvekili olan Turgut Göle. 1913'te Kars'ın ileri gelenlerinden Cevat Göle'nin ikisi kız, üç çocuğundan sonuncusu olarak dünyaya gelir Turgut Bey. Sülalede Kars'tan ilk ayrılan amcalardan Münir Hüsrev Göle'dir. Münir Hüsrev, daha sonra İkinci Meclis'te İçişleri Bakanı olur. Baba Turgut Göle de İstanbul Lisesi'ni bitirince Münir amcasının yanına gider. Hukuk eğitiminin ardından kaymakamlık yapar ve 1953'te siyasete girmek için memuriyetten istifa eder. Turgut Göle daha sonraki yıllarda Güven Partisi'nin kuruluşunda görev alır, parti genel sekreterliği yapar. 1953 tarihi aynı zamanda Nilüfer'in doğum tarihidir: "Babam kaymakamlıktan istifa etmiş. Güvencemiz yok. Ortalıkta pek stabilite yokken doğmuşum. İlk düzensizlik tohumları atılıyor!" Nilüfer Hanım'ın kendi deyimiyle bu "çatlak"lığı hayatının sonraki dönemlerinde de devam eder. Âsi bir portre çizer o. Ama âsiliği aileye karşı değildi: "Emniyetli bir kariyer yapmak için herkes Amerika'ya giderken ben Fransa'ya gideceğim diye tutturdum". Herkesin yaptığını yapmamak veya kimsenin gitmediği yeni yollar açmak olarak beliriyordu bu âsilik. Hatta bu özelliğinden dolayı anneannesi onu karmaşık ruhlu torunu olarak adlandıracaktı. Âsilik onun ideolojisine de sirâyet eder, sol hareketin de âsi olanını benimser. Fakat "Devrimci, sil baştancı" kültürün içinde bulunmaz.
     <br>
      <br>
       Kaleci Nilüfer
       <br>
        <br>
         Nilüfer, 1947'de evlenen Turgut Bey ile Sevim Hanım'ın ikinci çocuğudur. Bugün Ankara Üniversitesi Siyasal Bilgiler Fakültesi Dekanı olan Prof. Dr. Celal Göle ise, bu evlilikten bir yıl sonra 1948'de doğar. Abi Celal, küçük Nilüfer'i futbol takımında kaleci olmaya zorlar. Aslında Nilüfer biraz da abisinin gözüne girmek için bu zorlamaya karşı gelmez ve bir nevi gönüllü olarak kaleci olur.
         <br/>
         <br/>
         Başta da söylediğim gibi sülalede herkes etkin bir görev sahibidir. Münir Hüsrev'in dışında, Nilüfer Göle'nin anne tarafından dedesi Fevzi Bozer Yargıtay Başkanlığı yapar. Fevzi Bozer'in çocukları, yani Nilüfer Hanım'ın dayılarından Prof. Ali Bozer, akademik kariyeri dışında ANAP'ın ilk iktidar döneminde Dışişleri Bakanlığı yapar. Diğer dayı Yüksel Bozer ise Hacettepe Üniversitesi'nde rektördür. Profesörler bu kadarla da bitmez. Ailede neredeyse bir üniversiteye yetecek kadar profesör vardır. Yüksel Bozer'in çocuklarından Deniz Bey, yine Hacettepe Üniversitesinde edebiyat profesörü iken Yavuz Bozer de Amerika'da kimya profesörlüğü yapmaktadır. Dayı Ali Bozer'in çocukları ise akademi dışında bir kulvarda görev alırlar: Fevzi Finansbank'ta genel müdür, Ahmet Coca Cola'da, Ömer Bozer de Koç grubunda çalışmaktadır. Sülâlede tek "burjuva" ise abisi Celal Göle'nin eşi İnci Hanım'dır. Unutmadan, Nilüfer Göle ailede bu kadar profesörü yeterli görmez ki, evliliğini, bugün Bilgi Üniversitesi Rektörü olan iktisatçı Prof. Dr. Asaf Savaş Akad'la yapar, 1987'de. İletişim Yayınları'nda tanışırlar. Bu evlilik Nilüfer Hanımın ikinci evliliğidir. Nilüfer Hanımın hiç çocuğu olmaz. Niye mi? Göle cevabını bulmuştur: "Unuttum, unuttum diyorum." İlk evliliğini de 19761985 yılları arasında eğitim için bulunduğu Fransa'da yine bir öğretim görevlisi Fransızla yapar Göle.
         <br/>
         <br/>
         Neyse biz yine İnkılap Sokağa dönelim. İki kız üç erkek arkadaş arasında geçen bir çocukluk dönemi. Baba Turgut Göle'nin siyasetin içinde olması sonucu İsmet İnönü'den Nihat Erim'e kadar varan Türkiye'nin ileri gelen siyasetçileri ile tanışmalar... "Kemalizm nedir pek anlamıyordum. Benim için Halk Partililik vardı, o da babamın arkadaşları idi". Küçük Nilüfer, Kars'a hiç gitmemişti ama babasının siyasete girmesi ile Kars onların evine geliyordu: "Sabahın erken saatlerinde evimize gelirlerdi. Kapıyı ben açardım. 20 kişilik gruplar halinde gelenler olurdu. Ve ben çok farklı kesimlerle o zaman tanışmaya başladım." Vekilseçmen ilişkisinin yoğun olduğu bir aile ortamı... Düz bir yaşam. 5.5 yaşında Ankara Koleji'ne gitmeye başlayan Nilüfer, 1970'te de Ortadoğu Teknik Üniversite'sine girer. 1974'te mezun olana kadar çok şey öğrenir üniversite hayatından: "Tam darbe öncesi. Anfilerde toplanmalar, kantinlerle tanışmamız, yurtta kalmak... Deniz Gezmiş efsanesi. Çay ve sigara içmek özgürlük sağlıyordu. Ben ne çay, ne sigara içebiliyordum. O sol kültürden gelmiyordum. Onun için sosyalleşmede zorluk çekiyordum açıkçası. Hanım evladı gibiydim. Sol kitaplar... Marx okuyorduk. Bizden hemen sonra Lenin ve Stalin tercih edilmeye başlandı, iş sertleşti."
         <br/>
         <br/>
         Sertleşince de darbe gelir. 12 Mart 1971 Muhtırası. Darbe Türkiye için eşittir kısır döngü demek Nilüfer Göle'ye göre. Üç darbe yaşar Türkiye, üçünde de aynı durum sözkonusudur: "Sıkıcı bir sessizlik. Baskıcı ama yapay bir düzen. Arkasından hafif hareketlenme, güneşli bir ortam, insanlar ses çıkarmaya başlıyor. Gençlik kendini ifade ediyor.. Birden bire bir karmaşa ortamı... kavga.. Ben bunu gözlemledim. ODTÜ'de  o özgürlük ortamını nasıl kendi elimizle boğduk, nasıl birbirimize düştük." Göle, şimdi 'benim derim oldu' dediği sosyolojinin içinde bulur kendini bu gözlemlerle. Aslında bu alandaki merakı kolej yıllarından başlamıştır.
         <br/>
         <br/>
         1974'te mezun olduğu ODTÜ'den sonra 1976'da da Fransa'ya, Ecole des Hautes Etudes Suinces Sociales'e gider. 1985'te ise, Özal'ın ANAP'ının Türkiye'ye kazandırdığı ivme, Paris'teki Nilüfer Göle'nin gözünü Ortadoğu'nun yıldızı parlayan ülkesine çevirir: "Arabesk tartışmaları, örtünen kızlar, iktidara gelen Müslüman mühendisler. Hepsi kendi içinde bir zıtlık yaşayan yeni profiller. Özal'ın gövdesi bile bizim cumhuriyet tipini temsil etmiyor. İnkılap Sokak'ta oturması zor bir tip. Ama müthiş birşey yaptı ve öteki Türkiye'yi öbür Türkiye'ye taşıdı". Hepsi bir sosyolog için yeni profiller. Bunun sonucunda Nilüfer Göle'de bir merak oluşur ve bu merak sonucu Göle, kendisini Türkiye'de bulur. 10 yıl ayrı kaldığı Türkiye'ye yeniden adapte olabilmek için iller bazında tartışma grupları yapar. Mühendisler ve ideoloji adlı bir tez çalışmasında bu bilgileri değerlendirir. Daha sonra "Modern Mahrem"i yazar. Şimdi yeni bir projesi daha var. Kamusal alan ve Batı dışı modernlikler. Ama buna talip olacak öğrenci henüz bulamamıştır Türkiye'de. İki Fransız öğrencisi ise çok istekli davranır. Oniki yıldır ders verdiği Boğaziçi gençliğinden edindiği izlenime göre Türk gençleri ana kuzusu: "Bu biraz da gelişmemişlikle ilgili. Müthiş bir koruma ve korunma var."
         <br/>
         <br/>
         Hayata asılmıyoruz
         <br/>
         <br/>
         Göle'nin Türkiye ve Türk halkı üzerine tespitleri artar: "Türkiye'de kendini tekrarlayan yasakçı bir zihniyet var. Kendimize güvenmiyoruz. Temelde bir korku var. Halkımız hayata asılmıyor. Kolay yaşamak istiyoruz. Türk halkı yalnız kalmayı sevmiyor. Bizde isyan kültürü yok, sil baştan, askeri bir kültür var. Türkiye kendi kendinin analizini yapmayı sevmiyor. 1960 darbesi Türkiye'nin travması... İki Türkiye'den biri olan sağ gelenek hafif altın seviyor, daha az çay, daha az sigara içiyor. Sol gelenek, hafif asabî, daha haşîn, esmer, daha az etli, daha az yumuşamış, daha az altınlı." Bunun sonucunda da Türkiye incelemez, süzgeçten geçip demlenemez.
         <br/>
         <br/>
         Nilüfer Göle fildişi kulede
         <br/>
         <br/>
         1987'de ise "Fildişi kulesi" dediği  üniversitelerimizden Boğaziçi Üniversitesi'nde görev alır Göle. Fildişi kulede olmak bir tercih meselesidir ona göre. Ve başka hayatlara tercih etmiştir burasını. Ayrıca gerçek dünyadan hafif kopukluk, ama gerçek dünya üzerine de düşünüp yazabilme imkanı verir ona bu fildişi kule. Birçok dış ülkeden öğrencisi de olur. Sanatçı Teoman da ondan ders alanlar arasındadır. Göle, geride kalan oniki yılda bir "ekol" oluşturamadığına üzülür. Boğaziçi Üniversitesi'nde iyi hocalar, iyi öğrenciler vardır ama mayanın tutması için gerekli sıçrama bir türlü yapılamaz bugüne kadar. Nilüfer Hanımın bu hedefinin önünde bir engel daha vardır. Şimdiye kadar yetenekli öğrenci tekelini elinde bulunduran Boğaziçi Üniversitesi, özel üniversitelerin açılmasıyla bu özelliğini de kaybetmeye başlamıştır.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4913-aileden-profesor.html), [web.archive.org (arşiv bağlantısı)](http://web.archive.org/web/20140204024000/http://www.aksiyon.com.tr/aksiyon/haber-4913-aileden-profesor.html)
