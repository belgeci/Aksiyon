# Vekillere giyim dersi

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20031024073931im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024073931im_/http://www.aksiyon.com.tr/resim/46/68.jpg" vspace="5"/>
  </p>
 </font>
 <font class="content">
  Ünlü moda tasarımcısı Faruk Saraç, açıldığından beri ‘resmiyet renkleri’ olan siyah ve lacivert arasında sıkışmış Meclis’e ‘renkli’ bir öneri getiriyor ve milletvekillerine kemik, toprak, haki tonları ile bej renkli elbise giymelerini tavsiye ediyor. Türkiye Büyük Millet Meclisi’ndeki milletvekillerinin giydiklerini şöyle bir gözünüzün önüne getirin. Ne belirdi hayalinizde? Neredeyse hepsi tek tip takım elbise giymiş bir insan topluluğu. Tek tip elbiseden kastım renk  birlikteliği; ya siyah, ya lacivert. Bu, daha önceki hükümette de böyleydi, şimdiki hükümette de böyle.
 </font>
 <p>
  <font class="content">
   Siyasi tartışma ve sataşmaların yanında yumruklaşmaya varan kavgaların da yaşandığı Meclis’te, faaliyette olduğu 1923 yılından bu yana muhalefeti olmayan tek konu neredeyse bu; giyilen elbiselerdeki renk birliği. Yaz da olsa kış da olsa, lacivert ve siyah renkli takım elbise giymek hakim, Türkiye Büyük Millet Meclisi’nde. “Meclis’in kapısında ‘Buraya koyu renkten başka elbise ile girilmez’ diye bir ibare mi yazıyor?” diyerek bu noktada milletvekillerine bir eleştiri getiren ünlü moda tasarımcısı Faruk Saraç, milletvekillerine, mevsimine göre farklı renklerin de Meclis’e taşınması teklifini getiriyor. Çok uzun yıllar önce Türk erkeğine kırmızı, pembe renkli ceketleri giydiren kişi olarak da bilinen alaylı moda tasarımcısı Faruk Saraç, özellikle yaz aylarında, milletvekillerinin çok daha farklı renkte giyinmelerinin mümkün olduğunu söyleyerek siyah ve lacivert renkli elbiselerin bürokrat elbisesi olduğunu vurguluyor.
   <br/>
   <br/>
   Devrinin en şık giyinen liderlerinden biri olduğunu belirttiği Atatürk’ün, sırf bu yüzden, hayatı boyunca lacivert takım elbise sahibi olmadığını, hatta mavi gömleği bile bulunmadığını anlatan Saraç; “Adam Antalya’ya gidiyor, 45 derece sıcakta lacivert elbise ile deniz kenarında yürüyor. Olmaz böyle bir şey” diyor ve bu durumu kınıyor.
   <br/>
   <br/>
   Resmiyet renkleri
   <br/>
   <br/>
   Sözlerini eskiden lacivert, siyah elbisenin altında beyaz çorap giyerlerdi. Onu kaldırdığıma seviniyorum” diye sürdüren Faruk Saraç, ‘resmiyet renkleri’ dediği siyah ve lacivert yerine milletvekillerine kemik, toprak, haki tonları ile bej renkleri de giyme önerisinde bulunuyor: “Yaz günlerinde özellikle daha ferahlatıcı renkler tercih edilebilir.”
   <br/>
   <br/>
   Politikadan iş dünyasına, sanat çevrelerine kadar çok geniş bir müşteri portföyü bulunan ünlü moda tasarımcısı Faruk Saraç, özellikle başbakan ve Dışişleri Bakanı’nın vizyon açısından çok daha önemli olduklarını belirterek, Irak krizinin gündemde olduğu önceki hafta, giydiği yelekli bir elbise ile yerli ve yabancı medyanın önüne çıkan Dışişleri Bakanı Yaşar Yakış’ı da eleştiriyor: “Geçenlerde Dışişleri Bakanı’nı gördüm. İçerisine bir yelek giymiş, basın toplantısı yapıyor. Tamam Ankara’da kar olabilir; ama Avrupa’da televizyonların seni yayınlayacağı bir açıklama yapıyorsun. Senin öyle bir şık gitmen lazım ki... Sen Türkiye Cumhuriyeti’nin Dışişleri Bakanı’sın. Kültür Bakanımız, hakeza öyle. Bunlar çok önemli, sonuçta bizi temsil eden kişiler.”
   <br/>
   <br/>
   Faruk Saraç, bakanlar başta olmak üzere milletvekillerinin bu konularda danışmanlarının olması gerektiğini söyleyerek “Meclis’e gidip bizim ders vermemiz lazım. Herkes Urfa’dan, Amasya’dan, kendine göre birşey giymiş, gelmiş. Bunun için bayan ve erkek moda uzmanları gidip bayan veya erkek milletvekillerine, bu senenin modası hakkında bilgi vermeli” diyor. Saraç, Avrupalı milletvekilleri veya işadamlarının, karşılarındakini, giyimleri ile de etkilemek için ‘imaj maker’larla çalıştıklarını hatırlatıyor.
   <br/>
   <br/>
   Güzel giyinmenin bıraktığı etki üzerine bir örnek getiren Saraç, Genç Parti Başkanı Cem Uzan’ın bu kadar oy almasında, mitinglerinde uyguladığı çok ince bir detayın da payı olduğunu vurguluyor: “Cem Uzan... Beyaz bir gömlek, meydanlarda haykıran, daha dikkat ettiğimizde de kolları kıvrılı bir adam. Eğer manşetli bir gömlek kullanmış olsa idi insanlar ‘sosyete çocuğu’ gibi görürdü Cem Uzan’ı. Ama o kollarını kıvırıp da halkın karşısına çıktı, sizdenim mesajını verdi.”
   <br/>
   <br/>
   Faruk Saraç’ın önerileri bununla da sınırlı değil. Saraç, özellikle hava meydanlarındaki polisler ve gümrük memurlarının kıyafetleri ile ilgili de teklifler getiriyor. Hatta Saraç, bunların elbiselerinin daha şık ve farklı olması konusunda, önceki Emniyet Genel Müdürü Kemal Önal’a da konuyu anlatmış. Polislerin zaman zaman kendisine şikayette bulunup ‘Sizin gibi tasarımcılarımız var da niye bu kıyafetlerimizi değiştirmiyorsunuz?’ dediklerini anlatan Saraç, Kemal Önal’ın da projeyi benimsediğini, ancak, son valiler kararnamesinden sonra Önal’ın Adana Valisi olmasıyla konunun gündemden düştüğünü ifade ediyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2467), [web.archive.org (arşiv bağlantısı)](http://web.archive.org/web/20031024073931/http://www.aksiyon.com.tr:80/detay.php?id=2467)
