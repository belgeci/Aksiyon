# Ev yapımı kitaplar!

*Cemal A. Kalyoncu 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kişisel kitap devri başlıyor. Hatıralarınızı, notlarınızı, kısacası istediğiniz her şeyi kitaba dönüştürebilirsiniz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605024425im_/http://www.aksiyon.com.tr/resim/590/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Günümüzün tanınmış ve çok satan yazarlarından Ayşe Kulin, ilk yazdığı öykülerini basması için tanınmış bir yayınevine gider. Yayınevi, bugün belki de pişmanlık duyacağı bir not iliştirerek öykülerini Kulin'e geri gönderir. Notta aynen şunlar yazmaktadır: "Sayın Kulin, son hikâyeleriniz ilklerin de gerisinde. Sizin için üzgünüz. İmza..." Ayşe Kulin, bugün yayınevinin ismini vermese de, bu ve benzeri yazarlık hikâyeleri çoktur edebiyat dünyasında. Fakat birkaç aydır, arzu eden herkesin eserini basılı hale getirip kitabevlerinin vitrinlerinde sergileyebileceği bir sistem yürürlükte Türkiye'de. Hatta o kadar ki, kitabın her bir nüshasını farklı basma imkânı da sağlıyor bu sistem. Benim Kitaplarım adlı yayınevi, çocuklara yönelik hazırladığı kitapların, satın alan çocuğun ismine göre baskısını yapıyor mesela. Hewlett-Packard'ın satışa sunduğu Indigo Pres 5000 adı verilen dijital ofset makinenin sağladığı avantajlar bununla sınırlı değil. Akla gelebilecek her türlü baskı çeşidi için de hizmet verebilen makineyle kısa tirajlı küçük işler hedefleniyor zaten.
   <br>
    <br>
     EN HOŞ HEDİYE
     <br/>
     <br/>
     Diyelim ki babanızın yıllardır amatörce yazdığı şiir defterlerini ele geçirdiniz. Ve ona bir sürpriz yapmak istiyorsunuz. Veya çocuğunuza, onun küçüklüğüne dair bir günlük veya albüm hazırlayarak sürpriz yapacaksınız. Veya biraz daha gayret ederek, dedelerinizin dilden dile anlatageldiği aile hikâyenizi derleyip bir çalışma çıkardınız ortaya. Ayşe Kulin gibi bir süreçten geçmemek için bunların hepsini bir kitap halinde bastırabilirsiniz; hem de adet sınırlaması olmadan.
     <br/>
     <br/>
     Sistem, kişiselleştirilmiş bir alana hitap etse de bazı profesyonel yayınevleri tarafından kullanılmaya başlanmış bile. Yayınevleri artık 500 veya bin adet yerine gelen sipariş rakamına göre baskı yaptırıp okurun ihtiyacını karşılıyor. Büke, Simurg ve Kitap yayınevleri kitaplarını bu şekilde bastırıyor artık.
     <br/>
     <br/>
     Bu makineyi kuran birkaç matbaadan biri de Mas Matbaası. Genel Müdür Bora Akgül amaçlarının zaten küçük işler olduğunu dile getiriyor: "Yayınevleri sattığı kadarını alıyor. Bu sistem yayınevlerine sadece depo, stok maliyeti avantajı sağlamıyor. Montaj ve baskıdan kaynaklanan hasarlar ortadan kalkıyor. İkincisi, yayınevlerinin arşivlerini de biz tutuyoruz. Mesela Kitap Yayınevi, şu anda Türkiye'de bunu en yaygın olarak kullanan yayınevidir. Hiçbir şekilde arşiv yapmıyorlar. Onların adına hepsini biz yapıyoruz burada." Akgül, sipariş geldikten iki gün sonra teslimatı yaptıklarını da söylüyor.
     <br/>
     <br/>
     Bu teknolojiden henüz çok kişi haberdar olmadığı için talepler de buna göre az, şimdilik. Mesela bir kişi babasının doğum gününde ona sürpriz yapmak için bir gastronomi sözlüğü hazırlayıp, 30 adet bastırmış. Akgül, sözlüğün gayet başarılı olduğunu anlatıyor. Ona göre makinenin sağladığı önemli avantajlardan biri bu. Yani adet bağımsız baskı yapabilmek. Bir de internet sitesi üzerinden satışa sunulan bir çocuk kitabı projesi olmuş. Kitabı satın almak isteyen çocuğun ismine göre basılmış bu kitaplar. Akgül, "Türkiye'de bir de soyadı hastalığımız var. Soyadını da yazdırarak istiyorlar kitaptan." diyor.
     <br/>
     <br/>
     MALİYETİ DE FAZLA DEĞİL
     <br/>
     <br/>
     Kişiselleştirilmiş baskı işlerinde bire bir sonuçlar verdiği için şirketler de isme yönelik promosyon için kullanmaya başlamış bu sistemi. Mesela her biri isme olmak üzere 9 bin 800 doktor için ayrı "mouse ped" bastırmış bir şirket.
     <br/>
     <br/>
     Ayrıca prova baskı yapmak da mümkün bu makineyle. İsterseniz bastırdığınız her kitaba numara da verebilirsiniz. Siyah beyaz veya renkli baskı gibi bir ayrım da yok. Başka matbaalara da iş yaptıklarını söyleyen Akgül, bu sistemin kısa tirajlı baskılarda avantaj olduğu görüşünde. 500 veya belirli bir rakamın üstündeki baskılarda ofset daha avantajlı olabiliyor.
     <br/>
     <br/>
     Biraz da maliyetlerden bahsedin der gibi olduğunuzu biliyoruz. Mesela, normal kitap boyutunda, 150 sayfalık bir çalışmadan 15 kopya istersek bunun bize maliyeti 250 YTL oluyor. Tabii siyah-beyaz bir kitap bu. Ciltleme, maliyeti artıran bir kalem oluşturuyor burada. "Eğer elle yapılan ciltlemeyi tercih ederseniz fiyat daha da düşüyor. El makinemle ciltlersem kitabı siz bu 15 kitabınızı 70 milyon liraya alırsınız. Hangi kaliteye razı iseniz…" diyor Akgül.
     <br/>
     <br/>
     Unutmadan, materyalin baskıya hazır, tasarlanmış bir halde ulaşması gerekiyor matbaaya. Tasarımı için ayrıca bir uğraşı verilmiyor Mas Matbaa yetkilileri tarafından. Bunun için Akgül, "Kitap işi çok yapmak istediğimiz bir şey ama müşterilerden kaynaklanan belli altyapı problemleri var. Mesela insanların, daktilo edilmiş 150 sayfa bir materyali bize getirmesinin bizim için bir manası yok." diyor.
     <br/>
     <br/>
     Bora Akgül'ün, ellerindeki materyalleri kitap başta olmak üzere istediği türde bastırmak isteyenlere bir de müjdesi var. Bir ay sonra internet üzerinden de sipariş alıp baskı yapmaya başlayacaklarını açıklıyor. Elindeki materyali baskıya hazır bir şekilde tasarlanmış olarak internet ortamından matbaaya ulaştıranlar, maliyet ve kargo ücreti karşılığında birkaç gün içerisinde kitaplarına kavuşabilecek.
     <br/>
     <br/>
     1992 yılında Boğaziçi Üniversitesi'nin yıllığını bastırmak için Mas Matbaası ile irtibat kuran ve bir süre sonra da şirketin ortakları arasına dâhil olan Mehmet Bora Akgül, sistemin, gelecek dönemde keyifli sonuçlar doğuracağına inandığını da sözlerine ilave ediyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23694), [web.archive.org (arşiv bağlantısı)](http://web.archive.org/web/20070605024425/http://aksiyon.com.tr:80/detay.php?id=23694)
