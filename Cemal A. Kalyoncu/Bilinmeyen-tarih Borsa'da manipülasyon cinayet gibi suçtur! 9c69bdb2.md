# "Borsa'da manipülasyon cinayet gibi suçtur!"

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050119040538im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050119040538im_/http://www.aksiyon.com.tr/resim/493/54.jpg" vspace="5"/>
  </p>
 </font>
 <font class="content">
  Aracı Kurumlar Yöneticileri Derneği eski başkanlarından Bedii Ensari, Bankalar Kanunu"nun borsadaki bazı işlemleri kara para suçu saymasına kızdı, şirketi Marbaş"ı sattı. Manipülasyonun sermaye piyasalarında cinayet gibi bir suç olduğunu söyleyen Ensari, İMKB Başkanı"nı da korkaklıkla suçluyor.
 </font>
 <br/>
 <p>
  <font class="content">
   Bedii Ensari"yi, ortaklarıyla birlikte 1991 yılında kurduğu Marbaş (Mardinli Başlar) Menkul Değerler"in başkanı olarak tanıyor finans piyasaları. Ancak Ensari; 2003 yılının sonunda yürürlüğe giren Bankacılık Kanunu"nda, kara para suçu sayılan manipülasyonun açık bir tarifinin yapılmadığını savunarak şirketinin tüm faaliyetlerini 1 Haziran"a kadar durdurma kararı aldı. İki dönem önce Aracı Kurumlar Yöneticileri Derneği Başkanlığı da yapmış olan Ensari, siyasiler nezdinde girişimlerde bulunmasına rağmen bir sonuç alamayınca, önceki hafta Marbaş"ı Gedik Yatırım"ın patronu Erhan Topaç"a satarak finans piyasalarından çekildi. Marbaş şimdi tamamen yabancılara hizmet verecek.
   <br>
    <br>
     17 yıl boyunca Soyak Şirketler Grubu"nda profesyonel yöneticilik yapan ve halen Finans Kulüp ile Takasbank Yönetim Kurulu üyeliklerinde bulunan 44 yıllık hukukçu Bedii Ensari, gözünü budaktan esirgemeyen birisi olarak tanınıyor. Bankalar Kanunu ile getirilen ve manipülasyonu kara para suçu sayan değişikliğin ilgili kanun maddesinde sadece dört satırla zikredildiğini, dolayısıyla suç unsurunun sınırlarının çizilmediğini söyleyen Bedii Ensari ile İstanbul Menkul Kıymetler Borsası, borsa başkanının bazı konulardaki tutumu ve aracı kurumları konuştuk. Tanımı yapılmış haliyle manipülasyonun sermaye piyasalarında cinayet gibi bir suç olduğunu vurgulayan Ensari, İMKB Başkanı Osman Birsen"in, borsanın yönetmeliğinde olmasına rağmen yatırımcıyı koruma konusundaki koruyucu zabıta görevini de yapmadığını söylüyor.
     <br>
      <br>
       -13 yıldır bu piyasadasınız. Borsanın gidişatını nasıl buluyorsunuz?
       <br/>
       <br/>
       Dünyanın mukadderatı bir adamın, ABD Merkez Bankası (FED) Başkanı Alan Greenspan"ın iki dudağı arasında. Şimdi dolar ve euro gerçek değerinde değil.
       <br/>
       <br/>
       - İMKB ile oynayanlar var mı? Size göre bu mümkün mü İMKB"de?
       <br/>
       <br/>
       Hiç kimse bu lafı söylemeye cesaret edemez. Ben sayın başbakana aynen şunu söyledim: "Ne sizin hükümetiniz ne de evvelki hükümetler sermaye piyasalarını biliyor. Bilmediğiniz için de ilgilenmiyorsunuz. Türkiye"nin geleceği sermaye piyasalarında. Türkiye"nin kaynak sorunu var. Sermaye piyasaları borsa aracılığı ile 23 milyar dolar getirdi verdi reel sektöre. Bankalar 70 milyar dolarınızı aldı götürdü. Eğilin bu sermaye piyasalarına." Kemal Derviş"e de söyledim. Bakandı o zaman. Öteden beri lafımı esirgemem.
       <br/>
       <br/>
       "Uzanlar yaramazlık yapıyor
       <br/>
       <br/>
       diye Türkiye"yi dövüyorlar!"
       <br/>
       <br/>
       Şimdi bizim piyasamız çok sığ ve temelsiz. Ama bu ülkeye çok lazım. Onu geliştirmemiz lazım. Türkiye"nin borçlanma ihtiyacı var. Kamunun paraya ihtiyacı var. Bu nedenle bankaları şımarttılar, geliştirdiler. Ondan sonra da 22 bankanın kellesini kestiler. Bu konularda benim bir sürü yazım var, sermaye piyasaları para piyasalarının hegemonyası altında diye. Halbuki dünyanın her tarafında bunlar iki ayrı kulvar. Birbirlerinden etkilenirler ama her birinin kulvarı ayrıdır. TOBB"un sermaye piyasaları temsilcilerinden biriyim. Bunları Devlet Bakanları Ali Babacan"a da, Abdüllatif Şener"e de söyledim. Şener"e Bankalar Yasası ile ilgili bir konuyu anlattım Abant"ta. Böyle tebessüm etti. Dedim ki "Beyefendi bu konu hafife alınmayacak kadar ciddi." Sermaye piyasalarını kara para aklama yasası kapsamına soktular. Ben, bütün dünyadaki kara para aklama ile ilgili mevzuatları buldum. Hiç birinde sermaye piyasaları bunun içine girmemiş. Bilmiyorlar ki! Bir öğrenci yaramazlık yapıyor diye, Uzanlar yaramazlık yapıyor diye bütün Türkiye"yi dövüyorlar.
       <br/>
       <br/>
       -Peki borsa aracı kurumları da çok mu günahsız? Aracı kurumların içerisinde yaramazlık yapanlar olmuyor mu?
       <br/>
       <br/>
       Mutlaka olmuştur.
       <br/>
       <br/>
       -Bir oran verirsek?
       <br/>
       <br/>
       Ben oranı vermeyeyim. Etik olmaz.
       <br/>
       <br/>
       -Epey var yani?
       <br/>
       <br/>
       (Düşünüyor) Bilmiyorum.
       <br/>
       <br/>
       "Manipülasyon cinayet gibi suçtur"
       <br/>
       <br/>
       -Manipülasyon oranını nasıl buluyorsunuz İMKB içinde?
       <br/>
       <br/>
       Manipülasyon yapay piyasa demek. Dünyanın her tarafında bu suç vardır. Ve bu yapay piyasa oluşturanlar suçludur. Bu konuda pek çok makale yazdım. Bizde manipülasyon dört satırla yazılmış, o 2499 Sayılı Yasa"nın 47/2A fıkrasında. Amerika"da, bizim SPK"nın karşılığı kurumun tarifinde iki buçuk sayfa yazmış, anlatmışlar. Detaylandırmışlar. Manipülasyon nedir? Bizde bunun tarifi yok mesela. Türk Ceza Yasası"nın birinci maddesi diyor ki suçun belirgin, açık olması lazım. Böyle kapalı tarifle suç olmaz. Yani manipülasyon, yapay piyasa oluşturmak suçtur. Dünyanın her tarafında suçtur. Sermaye piyasalarında cinayet gibi bir suçtur; ama neyin manipülasyon olduğunu doğru dürüst anlatmaları lazım. Dört satır... Yahu kardeşim, ben bile anlamıyorum.
       <br/>
       <br/>
       -Detaylandırırsak neyi içerir manipülasyon?
       <br/>
       <br/>
       Manipülasyon, fiyatı ve alım satımı etkileyecek gerçek olmayan hareketlerdir. Sırf hissenin değerini artırmak amacıyla işbirliği yaparak fiyatını artırıyorsun. Ve bir yere çıkartıyorsun. Sonra peşine garibanlar takılıyor. Tak diye boşaltıyorsun. Sen kârını realize ediyorsun; ama küçük yatırımcı kazıklanıyor.
       <br/>
       <br/>
       "Yasakladığım brokerlar var"
       <br/>
       <br/>
       -Bu, Türkiye"de sıkça yaşanıyor değil mi?
       <br/>
       <br/>
       Tabii. Bir sürü mahkumiyet verdim ben. Disiplin komitesi başkanıyım. Biz yatırımcılara ceza veremiyoruz. Aracı kurumun görevli brokerlarına veriyoruz. Yasakladığım brokerlar var bu konuda. Bu kararı verirken ben vicdanen rahat değilim. Çünkü suçun tarifi açık değil. Bu, Amerika"daki mevzuat gibi tarifi açık hale getirilebilir.
       <br/>
       <br/>
       -Ancak o zaman manipülasyonun üzerine gidilebilir.
       <br/>
       <br/>
       Evet. Şimdi koruyucu hekimlik diye bir şey var. Koruyucu zabıta da var. Bir de borsanın yönetmeliğinde, borsanın emre müdahale hakkı var. Amerika"da da var. Sen mesela yüksek alım yapıyorsun. Hemen sana telefon ediyor ilgili uzman. "Sen" diyor "niye bu kadar alıyorsun. İzah et." Hemen açıklama bekliyor. Şüphelendiği anda emri iptal ediyor. O zaman diğer insanlar zarar görmüyor. Bu, koruyucu zabıta.
       <br/>
       <br/>
       -Bizde var mı bu?
       <br/>
       <br/>
       Var da korkuyorlar kullanmaya. Bir kere oldu bu. 3-4 sene önce Adel Kalemcilik"te oldu. Borsa sonra kazandı o davayı. Borsa başkanına verilmiş o yetki. Gözetlemedeki elemanın o yazısı üzerine o emri iptal edebiliyor. O zaman zarar da olmuyor.
       <br/>
       <br/>
       "Osman Birsen korkuyor!"
       <br/>
       <br/>
       -Küçük yatırımcı da korunmuş oluyor.
       <br/>
       <br/>
       Burada daha çok yetki vermek lazım borsa başkanına. Tazminat davalarından korkuyor Osman Birsen. Ben birkaç kere söyledim ona. Diyor ki "Ya kardeşim başımıza iş çıkarma." Yani korkuyor adam. Adam korkmakta haklı. Sistem onu korumuyor ki. Adam da yanlış işlem yapmak istemiyor. Günün birinde çıkarlar ondan hesap sorarlar. Türkiye"de bir sürü bankacı, hazine temsilcisi yargılama altında. Ben biliyorum çoğunu. Mesela Finans Kulüp"te başkan yardımcısıyım. Onların çoğu arkadaşım. Çoğu bunları hak etmiyor. Bir müfettiş geliyor. Türkiye bir de müfettişlerin egemen olduğu bir ülke. Müfettiş raporu önemli ama yeterli değil. Yani gerek şart ama yeter şart değil.
       <br/>
       <br/>
       -Ne yapacaksınız bundan sonra. Borsa hücrelere işledi mi bırakamaz insan?
       <br/>
       <br/>
       Ben hayatımda bir hisse senedi alıp satmadım.
       <br/>
       <br/>
       -Hiç mi?
       <br/>
       <br/>
       Hiç anlamam. Ben hep makro ölçüde düşünen, hareket eden bir adamım. İşin ticareti ile hiç ilgili değilim. Bir tane hisse almadım hayatım boyunca. Aynen böyle.
       <br/>
       <br/>
       -Nasıl bulaşmadınız buna peki?
       <br/>
       <br/>
       Ben memur çocuğuyum. Fazla para kazanma diye bir hırsım olmadı. 17 yıl profesyonel yöneticiydim Soyak Şirketler Grubu"nda. Ama 25 kuruş bulamadığım için Ulus"tan Cebeci"ye belki 100 kere yaya gidip geldiğim de oldu zamanında. Sonra çok param oldu. Beni değiştirmedi.
       <br/>
       <br/>
       -Ne yapmayı düşünüyorsunuz bundan sonra?
       <br/>
       <br/>
       Karar vermedim. Ben iyi bir avukatım. Ama avukatlık yapmayacağım. Geçim sorunum yok. Ben esareti sevmem. Özgürlüğüne çok düşkün bir adamım. Zaten yeteri kadar esaret çekerek geldik bugünlere. Memur çocuğu... Zaruretlerle okuduk... Soyak"ta çok büyük imkanlar sundular bana ama. Yılmaz Soyak yalvardı, "Yahu neden?" diye. Kral gibi adamdım. Ama ayrıldım. Patronluk yaptığım 13 senede de bir şey kazanmadım ama... Fakat boş duramam. Haftada en az iki kitap okuyorum. Devamlı yazı yazıyorum.
       <br/>
       <br/>
       -Bir iş projesi yok halihazırda yani?
       <br/>
       <br/>
       Bilmiyorum. Halen Takasbank"ta yönetim kurulu üyesiyim.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11490&yorum_id=1), [web.archive.org (arşiv bağlantısı)](http://web.archive.org/web/20050119040538/http://www.aksiyon.com.tr:80/detay.php?id=11490&yorum_id=1)
