# İslam ülkeleri ile alış-veriş günah mı?

*Cemal A. Kalyoncu 1994.12.24*

<div class="pNewsDetailMainContent" itemprop="articleBody">
 Avrupa Birliği ile gümrüklerin nikahının kıyılamaması ve Başbakan Tansu Çiller'in dediği 'alternatifsiz değiliz'i de eklersek Islam Ortak Pazarı Türkiye için önem kazanıyor. AB ile girişilecek yeni müzakerelerde güçlü olmak durumunda olan Türkiye bu pazarlara yönelmek zorunda "Sudan, Türkiye'de 6 dolar olan bir traktör parçasını Ingiltere'den 22 sterline, dolar üzerinden hesaplarsak 33 dolara alıyor. Artık Müslüman Müslüman'dan alışverişi öğrenmeli."
 <br/>
 Bu sözler bir Türk işadamının feryadı aslında. Onlar ülkelerinin devlet çapında tanıtımının yapılmamasının, Türkiye'nin ne üretip, ne tükettiğinin bilinmemesinin ve Avrupa Birliği'ne girmek uğruna Islam Pazarı'nın ihmal edilmesinin cezasını çekiyorlar. Sadece Türkiye'ye has olmayan bu eksiklik Islam ülkelerinin ortak derdi. Çünkü Islam ülkelerinin hepsi öncelikle birbirlerinin ne ürettiklerini bilmiyorlar.  Bunun için pahalı olsa dahi ticaretlerinde birbirleri yerine gelişmiş ülkeleri, bilhassa da  Ingiltere'yi, Fransa'yı ya da Amerika'yı tercih ediyorlar. Böyle olunca da Islam ülkeleri arasındaki ticaret yükselmediği gibi bazı yıllar yüzde 8'e kadar düşüyor. Gelişmiş ülkelerle olan ticaret hacmi yüzde 85'i bulan Müslüman ülkelerin, birbirlerine yönelik ticaret hadlerini yükseltmeleri ve en azından yüzde 30'lar düzeyine çıkarmaları gerektiği bütün toplantı ve ikili görüşmelerde dile getiriliyor. Ama bu nasıl başarılacak? Islam ülkeleri bir Fransa, Ingiltere yerine birbirleriyle ticaret etmeyi nasıl öğrenecek, Türkiye Malezya'yı, Pakistan Yemen'i nasıl tercih edecek?
 <br/>
 <br/>
 Bunun için islam ülkeleri arasında bir birlik kurulması gerekiyor. Bunu da sağlayacak olan Islam Ortak Pazarı... Özellikle son 30 yıllık Avrupa Birliği ve Gümrük Birliği macerasının tehlikeye girmesi ile Türkiye alternatifsiz olmadığını Avrupa'ya göstermek zorunda. Avrupa Birliği ile gümrüklerin nikahını kıyılamaması ve Başbakan Tansu Çiller'in dediği 'alternatifsiz değiliz'i de eklersek Islam Ortak Pazarı Türkiye için önem kazanıyor. Çünkü Islam Ortak Pazarı, Türkiye'nin çıkarları gözönüne alındığında en az AB kadar önemli.
 <br/>
 <br/>
 Islam ülkelerinde yaşanan gerek iç gerekse dış çekişmeler sebebiyle bugüne kadar yeterli ilginin gösterilemediği Islam Ortak Pazarı'nın kurulması ile Islam ülkelerinin de bir pazarı olacak... Bunun kurulması için Müslüman ülkelerin özel gayreti gerekiyor. Türkiye açısından bu pazarın önemi ise Avrupa Birliği'ndeki gibi önünde 'veto', 'insan hakları' gibi engellerin bulunmaması. Yapılması gereken ise bir Türk işadamının söylediği gibi "Müslüman'ın Müslüman'dan alışveriş etmesini öğrenmesi."
 <br/>
 <br/>
 <br/>
 <br/>
 ORTAK PAZAR NE DURUMDA?
 <br/>
 <br/>
 <br/>
 <br/>
 Bugüne kadar ihmal edilen Islam Ortak Pazarı konusunda çalışmalar yavaş da olsa sürüyor. Islam Kalkınma ve Ticaret Merkezi Direktörü Dr. Badre Eddine Allalı, Islam Ortak Pazarı'nın bugünden yarına gerçekleşecek bir olay olmadığını, bunun aşamalı olarak gerçekleşebileceğini söyleyerek bunu şöyle anlatıyor: "Önce bölgesel bazda birlikleri kurmak, ondan sonra kurulmuş olanları birleştirmek."
 <br/>
 <br/>
 Islam Kalkınma Bankası Enstitüsü Iktisadi Işbirliği Grubu Başkanı Prof. Dr. Haşmet Başar da Islam dünyasının Senegal'den Bangladeş'e kadar uzanan, Kırgızistan'tan Uganda'ya inen, Çad'dan Arnavutluk'a kadar büyük bir çemberin içerisinde yer aldığını söylüyor. "Bu şekilde Ortak Pazar kurulmaya kalkışıldığında ilk planda realist olmuyor" diyen Prof. Dr. Başar, şöyle devam ediyor: "Islam Ortak Pazarı için öncelikle yan bölgesel ve bölgesel ortak pazarlar kurulup, onların birlikte olacağı bir sistem düşünülüyor. Bu nedenle Islam Ortak Pazarı öncelikle bölgesel, yan bölgesel pazarlar açılıp, daha sonra bu pazarlar arasındaki işbirliğiyle olabilecek bir birlik. Şu anda Doğu Afrika Işbirliği Grubu, Batı Afrika Işbirliği Grubu, Kuzey Afrika, Ortadoğu, ECO bir de Uzakdoğu Işbirliği Grubu halinde çalışmalar var. Daha sonra ileride bu gruplar arasında işbirliği sözkonusu olacak. Yani bölgesel işbirliği bu sefer IKT üyesi 51 ülke arasındaki işbirliğinden çıkıp 56 ana merkez arasındaki işbirliği şeklindeki bir sisteme dönüşecek."
 <br/>
 <br/>
 <br/>
 <br/>
 TERCIHLI TICARET SISTEMI
 <br/>
 <br/>
 <br/>
 <br/>
 Islam Ortak Pazarı'nın en önemli adım taşlarından birisini de Tercihli Ticaret Sistemi oluşturuyor. Bu sistemin Islam ülkeleri arasındaki gümrükleri düşürme, bazı malı bazı ülkelerden alma karşısında kolaylık gösterme, kotaları düşürme gibi avantajları olduğunu söyleyen Dr. Badre Eddine Allalı, bu sistemin, aralarında Burkina Fası, Endonezya, Iran, Ürdün, Fas, Uganda, Pakistan, Filistin, Suudi Arabistan, Çad, Tunus ve Türkiye'nin de bulunduğu 17 ülke tarafından imzalandığını belirtiyor. Bunun yürürlüğe girmesi için ayrıca 10 ülkenin parlamentosunun sistemi onaylaması gerekiyor.
 <br/>
 <br/>
 Islam Ortak Pazarı, bugün için hemen gerçekleşmeyecek olsa dahi Müslüman ülkeler aralarındaki ticareti geliştirmenin yollarını arıyorlar. Islam Kalkınma Bankası'nın bugüne kadar kullandırdığı 14 milyar dolarlık kredinin 8.5 milyar doları üye ülkeler arasındaki ticaretin desteklenmesi ve geliştirilmesi için harcanmış. Ayrıca Islam Konferansı Teşkilatı içerisinde Ticaret Enformasyon Ağı (TINIC) projesi uygulamaya konulmuş. TINIC, üye devletler arasında ticaretle ilgili verilerin süratli bir şekilde toplanması, işlenmesi, analizi ve yayımının sağlanmasını amaçlıyor. Ayrıca bir de IKT üyesi ülkeler arasında halen var olan veya gelecekte kurulabilecek bilgi bankaları için fiziki altyapı ve donanım imkanları sunmayı hedefleyen Islam Ülkeleri Enformasyon Sistemleri Ağı (OIC ISNET) sistemi bulunuyor.
 <br/>
 <br/>
 Fakat bütün bunlara rağmen Islam ülkelerinin aralarındaki ticaret hacmi 30 milyar doları aşamıyor. Türkiye bile, Islam ülkeleri ile ticaretini özellikle 1985'e kadar aynı seviyelerde tutmayı başarabildiyse de, bu tarihten sonra Müslüman ülkelerle olan dış ticaretini ikinci plana itmiş. Bunun sonucunda da Islam ülkelerinin Türkiye'nin dış ticaretindeki payı yıllar itibariyle gerilemiş, yüzde 15'lere kadar inmiş. Islam ülkelerinin birbirlerine yönelik ticaret hacminin artmamasının birkaç sebebi olduğunu söyleyen Islam Kalkınma Bankası Enstitüsü Iktisadi Işbirliği Grubu Başkanı Prof. Dr. Haşmet Başar, "Bu ticaretin artması için Islam ülkelerinin öncelikle ne ürettiklerini bilmeleri ve kendi ürettiklerini tercih etmeleri lazım" diyor. Yani Islam ülkeleri öncelikle hangi ülkenin ne ürettiğini, neye ihtiyacı olduğunu  bilmiyor. Başar şunları anlatıyor: "Biz kendi ürettiğimizi, kendi teknolojimizi bu ülkelere tanıtamıyoruz. Bunu özellikle Türkiye, Malezya, Endonezya gibi son 510 yıl içerisinde büyük hamleler yapan ülkeler açısından söylüyorum. Mesela Türkiye'nin tarım sanayiinde, sulama sanayiinde neler ürettiğini, neler yapabileceğini gözler önüne tam seremiyoruz."
 <br/>
 <br/>
 Islam ülkeleri konusundaki iktisadi ve sosyal araştırma ve incelemeleri ile tanınan Prof. Başar, sadece TINIC veya OICIS NET'e bağlı kalmanın netice vermeyeceği görüşünde. Peki Islam ülkeleri ile ticareti artırmak için ne gerekiyor? Prof. Başar, "Burada yapılacak iş, Türk müteşebbislerimizin ve özellikle devlet yetkililerimizin kendi mallarımızı Islam ülkelerinde tanıtmasını sağlamak. Başka bir deyişle artık Türkiye eski bürokratik zihniyetin ötesinde, dinamik bir iş dünyasına girmek zorunda. Türkiye genç işadamları ile dolu. Bu, Türkiye için çok önemli. Esas bize dinamizmi verecek olan budur. Bu genç kuşak kendi ürettiğini götürüp yerinde göstermek zorunda" diyor.
 <br/>
 <br/>
 Islam ülkelerinin birbirleri arasındaki ticaret hacimlerinin düşük kalmasında bir başka sebep bu ülkelerin birçoğunun uzun yıllar koloni şeklinde idare edilmesi ve bu etkinin bugün de sürmesi. Müslüman ülkeler hangi ülkelerin kolonial etkileri altında iseler onların mallarını tercih ediyorlar. Afrika'da büyük bir Fransız etkisi olduğunu, bunun sadece ekonomi alanında değil sosyal alanda da var olduğunu belirten Prof. Başar, böyle olduğu için işbaşına gelen devlet yetkililerinin Fransızlar'a karşı bir yakınlık hissettiklerini söylüyor.
 <br/>
 <br/>
 Islam Ortak Pazarı'nın kurulması ne kadar gecikirse Müslüman ülkelerin kaybı o kadar daha artıyor. Islam pazarı hem diğer Müslüman ülkeler için hem de Türkiye için büyük bir pazar. 1 milyarı aşkın nüfusuyla Müslüman ülkelerin birbirlerine yönelik ticaretlerinin bugüne kadar geri planda kalması onların diğer Batılı ülkeler tarafından ya sömürülmesine ya da istismar edilmesine yol açmış. Bunun sonucunda da ellerindeki kaynakları kendi iradelerine göre değerlendirememiş birçoğu. Islam Konferansı Teşkilatı'na üye 51 ülkeden 37'si dünyanın en düşük seviyedeki milli gelirini elde ediyor. Hatta bunlardan 18 tanesi 1992 yılı hesaplamalarına göre alt gelir grubu ülkeleri arasında bulunuyor. Islam Konferansı Teşkilatı üyesi Sierra Leone'de kişi başına milli gelir 160 dolar. Uganda'da 170, Bangladeş'te 220, Pakistan'da 420 dolar düzeyinde. Birçok Islam ülkesinde halk ya yoksulluk çekiyor ya da açlık içinde kıvranıyor.
 <br/>
 <br/>
 Bugün milli gelirlerinin ortalama yüzde 20'lerini de silahlanmaya ayıran birçok Islam ülkesi, komşusu olan diğer bir Müslüman ülkeden korunmak amacıyla yapıyor bu harcamayı. Islam Kalkınma Bankası uzmanı Prof. Haşmet Başar, işin üzücü tarafının, bir Islam ülkesinin komşusu olan bir başka Islam ülkesinden korunmak için bütçesinden bu parayı ayırmak zorunda kalması olduğunu ifade ediyor. "Bunun sonucunda da ticaret hacmine yönelik, yatırım ve tüketime yönelik ana maddeleri alamayacak hale geliyorlar. Alacakları zaman da bunlara krediyi yeniden açıyorlar. Bu kartopu gibi büyüyor. Islam ülkeleri şu anda 600 milyar doları aşkın bir borç yükü içerisindeler. Ve her yıl minimum 55 milyar dolar borç taksidi ödüyorlar. Milli gelirlerinin üçte ikisi ipotek altında. Birçok ülkede bu oran milli gelirlerinin yüzde 100'ünü de geçmiştir. Hatta Gine, Çad gibi ülkelerde yüzde 200'ü bulmuştur. Bütün iktisadi gelecekleri ipotek altına girmiştir."
 <br/>
 <br/>
 Avrupa Birliği ile Gümrük Birliği'nin Türkiye ekonomisi için istikrar getireceği muhakkak olmakla birlikte, buraya girmek uğruna unutulan Islam ülkeleri pazarının tekrar ele alınması gerekiyor. Çünkü Avrupa Birliği de başıboş bırakılacak bir Türkiye'nin kendileri bakımından iyi olmayacağını düşünerek Türkiye'ye kapı aralamak zorunda kalacak. Yani Türkiye'nin alternatifler araması Avrupa'yı rahatsız edeceğinden, Türkiye Avrupa Birliği müzakerelerinde güç kazanmış olacak.
 <br/>
</div>


Kaynak: [www.aksiyon.com.tr](http://www.aksiyon.com.tr:80/ekonomi/islam-ulkeleri-ile-alis-veris-gunah-mi_500391), [web.archive.org (arşiv bağlantısı)](http://web.archive.org/web/20150828223914/http://www.aksiyon.com.tr:80/ekonomi/islam-ulkeleri-ile-alis-veris-gunah-mi_500391)
