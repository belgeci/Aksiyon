# 'Hallederiz Kadir'i de çarptılar

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050129205302im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050129205302im_/http://www.aksiyon.com.tr/resim/526/16.jpg" vspace="5"/>
  </p>
 </font>
 <font class="content">
  En Son Babalar Duyar dizisindeki Kadir tiplemesiyle izleyenlerin sempatisini kazanan Levent Ülgen, kendisinin de ayaküstü kandırıldığını söylüyor. 78 Kuşağı’nın bir temsilcisi olan Ülgen, Kadir gibilerin özellikle Özal sonrası Türkiye’de ortaya çıktığını ve tüm Türk halkının bir “yırtma” mücadelesi içinde olduğunu söylüyor.
 </font>
 <br/>
 <p>
  <font class="content">
   Kadir’i ya da Kadir Bey’i tanıyanlar onun nasıl biri olduğunu biliyor. Yazdıklarımız tanımayanlar için. Kadir Bey, ‘ortadirek’i temsil eden bir Türk ailesinin damadıdır. Hayatı boyunca işleri rast gitmemiş Kadir, küçük ya da orta boy yalanlarla karşısındakini tesiri altına alan, günü kurtarmak için sahtekârlıklara başvuran ortalama bir Türk insanıdır. Buradan da anlaşılacağı üzere hayatı hep bir “yırtma”, “yolunu bulma” mücadelesi ile geçmektedir. Bu sebeple, sahtekarlık onun olağan yaşantısı olmuştur.
   <br>
    <br>
     Bunlar yetmezmiş gibi babası ile de ilişkisi hiç parlak değildir. Babası, onun, hayatı boyunca kazara bile bir işe yarayamayacağına inanmıştır.
     <br>
      <br>
       Bu şartlar altında, son işi köfte salonu işletmek olan Kadir Bey, işinde de çok ama çok başarısızdır. Zaten onu sevimli kılan da başarısızlığıdır. Başarılı olup da bir Dinç, bir Ali, bir Erol veya benzerleri gibi olsaydı bizler de onu En Son Babalar Duyar’da izleyip beğenmezdik, herhalde.
       <br/>
       <br/>
       Kadir Bey’den başlayıp, En Son Babalar Duyar’da onu canlandıran Levent Ülgen’in gerçek kimliğine doğru yol aldığımız röportajda, Türkiye’de, “sahtekarlıkları” ile ünlü Kadir Bey’i bile dolandıran daha sahtekârların var olduğunu öğrendik. Levent Ülgen’in Kadir Bey’le tek ortak yanının, babası ile yaşadıkları olduğunu anladık.
       <br/>
       <br/>
       Çok özel bir kamyon şoförü Kürt Hasan’ın torunu
       <br/>
       <br/>
       Kadir, yani Levent Ülgen 78 Kuşağı’ndan. Dev-Gençli. Baba tarafından dedesi Kurtuluş Savaşı gazisi, kaymakam katipliği yapmış. Annesinin dedesi ise kendi tabiri ile “Çok özel bir kamyon şoförü, Kürt Hasan.” Anne tarafı Konya Cihanbeylili, baba tarafı ise Şereflikoçhisarlı. Babası Yaşar Bey İş Bankası’nda müdürlük yapmış. Levent Ülgen’in anlattığına göre Yaşar Bey, vazife yaptığı bütün şubelerde toprak ağalarına değil çiftçilere, köylülere kredi vermiş hep. Ülgen, sülâlenin tek erkek çocuğu. Ve çok eğlenceli bir çocukluk geçirmiş. 1978 yılında, Türkiye’de en kanlı öğrenci eylemlerinin yaşandığı yıllarda ODTÜ Fizik Bölümü’nde üniversite okumuş. O yıl Ankara Tiyatrosu’na da girmeyi başarmış. Fizik bölümünü bitirip diplomayı babasına hediye ettikten sonra da konservatuvar eğitimi almış. Ülgen’de tiyatro merakı çok küçükken başlamış. Kömürlükte kukla ve Karagöz oynatan, bir kez evlenip boşanan 42 yaşındaki Levent Ülgen, 24 yıldır tiyatro sahnesinde. Aynı zamanda tiyatro yönetmenliği de yapıyor. İşte Kadir Bey’in macerası. Buyrun…
       <br/>
       <br/>
       -Nasıl bu kadar gerçekçi oynayabiliyorsunuz?
       <br/>
       <br/>
       (Gülüyor) Gerçekçi olup olmadığımı bilmiyorum da hani zaten bizim aldığımız eğitimde rolünüzü inanarak oynamanız vardır. İşte ben de olabildiğince inanarak yapmaya çalışıyorum.
       <br/>
       <br/>
       -Dizideki Kadir profili aslında kim? Kimi oynuyorsunuz, bunu bize bir tarif eder misiniz?
       <br/>
       <br/>
       Tabii ederim. Hepimiz zaman zaman böyle beyaz yalanlar söyleyip, minik sahtekârlıklar yapıyoruz. Ama itiraf edeyim, buna ilk başladığımda hem sınıf arkadaşım, hem yeğenimin babası, kızkardeşimin ilk eşi olan eniştemi birazcık taklit ettim.
       <br/>
       <br/>
       -Kim o?
       <br/>
       <br/>
       Ali Murat. Biraz kızacak bana belki ama…Yani daha doğrusu el hareketleri onun. O böyle vücut dilini kullanarak konuşuyor.
       <br/>
       <br/>
       -Türk toplumunu göz önüne alırsak ne kadar karşılık buluyor bu tipleme?
       <br/>
       <br/>
       Şimdi tabii bizim yaşadığımız dönem… Biz çok siyasi hadiseler yaşadık, 78 Kuşağı olarak. Bizim zamanımızda bir siyasi görüşünüz yoksa pek kayda alınmazdınız. Hatta insan yerine bile konmazdınız. O yüzden hepimizin bir siyasi görüşü vardı. Bunun, bizim bugünkü halimize gelmemizde büyük etkisi olduğunu düşünüyorum. Çünkü okumak, araştırmak, öğrenmek zorunda idik. Panellere katılmak, görüşümüzü bildirmek zorunda idik. O yüzden de hep hazırlıklı, hep sağlam ve dik durmak zorunda idik. Doğal olarak bizden sonra gelen kuşak, özellikle 1980’den sonra Özal’la gelen kuşak, maalesef  bütün bu yeteneklerini, birikimlerini kaybetti ve müthiş bir yozlaşma başladı. Bir cumhurbaşkanı olarak, bir başbakan olarak kalktı “Benim memurum işini bilir.” dedi, rüşvete neden oldu. ‘Köşe dön’ dedi bir sürü hayali ihracatçıya neden oldu. O yüzden ben hiç affetmiyorum Turgut Özal’ı. İnsanımızın yozlaşmasının en büyük sebebidir. Ve dolayısı ile bizim insanımızda emek vermeden kolayca para kazanmak sevdasına kapıldı. Halbuki bizde böyle bir şey yoktu.
       <br/>
       <br/>
       -Özal’ın iyi yaptıkları olmadı mı hiç?
       <br/>
       <br/>
       İllaki vardır. Bilemiyorum. Onlara yorum yapamıyorum; ama önemli olan ruhumuzu ortaya çıkarmış olması. 1980 öncesinde asla böyle bir şey yoktu. Her şeyin bedeli emekti, alın teri idi, göz nuru idi. Ama şimdi her şey köşe dönmeciliğe, bir an önce para kazanmacılığa, sahtekarlığa dönüştü. Kadir bunlardan biri. En zavallılarından biri. Çünkü beceremiyor. Ama niyeti o. Önemli olan zaten niyetin öyle olması. Yani Kadir’i belki sevimli yapan şey de o. Beceremiyor olması. Ama becerenler hiç sevimli değil. Ülkeyi soyuyorlar. Daha geçen gün devleti 69 trilyon lira dolandıran bir adam hastaneden kaçtı.
       <br/>
       <br/>
       -Kadir Bey Türk toplumunda orta sınıftan biri.
       <br/>
       <br/>
       Evet. Ama dediğim gibi Özal’ın yarattığı şartlarda hayat mücadelesi veriyor.
       <br/>
       <br/>
       -Peki toplumda bunların oranı nedir size göre?
       <br/>
       <br/>
       Herkes. Hemen hemen herkes. Çünkü herkes beni gördüğünde “ya bana çok benziyorsun” diyor. Demek herkesin içinde bir Kadir’lik var. Bu tipler sevilecek tipler değil yani. Sahtekârlık yapıyor nereden bakarsanız bakın. Ama beceremediği için sevimli oluyor. Becerse ne olacak?
       <br/>
       <br/>
       -Zengin olacak.
       <br/>
       <br/>
       Zengin olacak, sevimsiz olacak.
       <br/>
       <br/>
       -Sanıyorum Kadir Bey dizi boyunca başaramayacak.
       <br/>
       <br/>
       Beceremeyecek her halde. Ha tabii ben Kadir’in insani yanlarını çıkartmak için hem Birol Güven Bey’le, hem senaristimizle çok konuştum. Ama dediğim gibi ülkemizin genel problemi bu. Hani herkes ‘bir an önce havadan bir şeyler gelsin, emek vermeden, çalışmadan bir şeyler kazansın’ diye çok ister oldu.
       <br/>
       <br/>
       -Avrupa Birliği’ne girersek Kadir Beyler’in başına neler gelir? Bu süreçte neler bekliyor onları?
       <br/>
       <br/>
       AB değil, dünya birliği olsa bizim Türk insanının genlerinde bu var. Avrupa’da, mutlaka sizler de biliyorsunuzdur, kurallar çok kesindir, çok bellidir. Ama pratik zeka hep bizim gibi ülkelere aittir. Özellikle bize aittir. İstediği kadar eğitimli olsun, istediği kadar üst sınıftan olsun Türk’ün o pratik ve ışıltılı zekası mutlaka bir yerde kendini gösterir. Bu sevimli yanımız bence. Ama işte bunu iyi niyetli, esprili kullandığınız zaman güzel. Fakat haince kullandığınızda çok zarar verici bir şey diye görüyorum bunu.
       <br/>
       <br/>
       -Kadir Bey, dizide babası ile de geçinemiyor.
       <br/>
       <br/>
       Babası ile anlaşamaması… Bazen bölümleri çekerken hiç yabancılık çekmiyorum. Kendi babamla olan ilişkilerimi görüyorum. Ben de babamla 24-25 yaşına kadar hep kavga ettim. Ondan sonra da kavga ettim. Ha ne zaman hastalandı, artık benimle kavga edemeyecek duruma geldi, ben o zaman babamla arkadaş oldum.
       <br/>
       <br/>
       -Neydi kavganızın sebebi?
       <br/>
       <br/>
       Hiç belli olmuyordu.
       <br/>
       <br/>
       -Farklı politik görüş vs.
       <br/>
       <br/>
       Hayır, aynı politik görüşte olmamıza rağmen, hatta onun içinde bile kavga ederdik. İşte ben bazen şiddetten yana olurdum. O bu sefer onu eleştirirdi. Yani mesela kapatmadığım bir elektrik lambası nedeni ile bile kavga çıkardı.
       <br/>
       <br/>
       -Bu derece bir sürtüşme var mıydı aranızda?
       <br/>
       <br/>
       Olmaz mı? Yani işte gazeteyi ondan önce okudum diye kavga çıkardı. İşte böyle incir çekirdeğini doldurmayacak şeyler.
       <br/>
       <br/>
       -Orada kendinizi oynuyorsunuz o zaman.
       <br/>
       <br/>
       Kesinlikle. Ve ben etrafımda bir sürü insan gördüm. Benim dedem de öyle idi. Yani o yüzden Kadir’in geçmişine baktığım zaman çok da fazla yadırgamıyorum. Belki de ben biraz rolü o tarafa doğru çektim. Ama bu Türk toplumunda olan bir şey. Nedense, babadan her şey gizlenir. Anneler mutlaka avukattır, mutlaka  aracıdır. Babam sürekli anneme serzenişte bulunurdu “Seni Ankara Barolar Birliği’ne şikayet edeceğim, çocukların avukatlığını ücretsiz yapıyorsun” diye.
       <br/>
       <br/>
       -Kadir rolünden dolayı nasıl tepkiler alıyorsunuz çevrenizden ve sokaktan?
       <br/>
       <br/>
       Ben çok mutluyum. İnsanlar çok sevecen yaklaşıyor, beni çok seviyorlar. Bu nedenle hiçbir zaman halktan kopmayan bir adamım. Ben hâlâ yürüyerek gelir giderim işime. Bu İstanbul’da da böyle. Ankara’da işe minibüsle gider gelirim.
       <br/>
       <br/>
       -Halkla temasınız sırasında unutamadığınız böyle ne tür serzenişte veya tebrikte bulunuyorlar?
       <br/>
       <br/>
       İlk başlarda daha fazla oluyordu yani. Dikkat ediyordum. İşte gelip ‘Aynı senin gibi damadım var.’ İşte bir sürü genç bayan gelip bana ‘Babam sizi çok seviyor’ diyor. Evli misiniz, diye soruyorum. ‘Değiliz’ diyorlar. E, peki, babanız beni seviyor ama benim gibi bir damadı olmasını ister mi acaba? ‘Yok istemez’ diyorlar. Yani böyle de bir tuhaf şey var.
       <br/>
       <br/>
       -Peki bu ‘yırtma’ mücadelesinden ne zaman vazgeçer Türk toplumu? Ne olması gerekir de biz normalleşebiliriz?
       <br/>
       <br/>
       Bence değerlerimiz öyle yozlaştı ki en azından benim değer verdiğim şeyler, inandığım düşünceler öyle yozlaştı ki, bir daha bunun geri dönüşü olacağını hiç zannetmiyorum. Ama ben hâlâ öyle yaşamaya devam edeceğim. Ben hep emekten yanayım. Herkes emeği kadar hak etmeli yaşamayı.
       <br/>
       <br/>
       -Sizin gizli kalmış kodlarınızı okumaya başlayalım biraz da. 78 Kuşağı’ndanım dediniz. Sol bir düşünceden geliyorsunuz sanırım.
       <br/>
       <br/>
       Elbette.
       <br/>
       <br/>
       -Politik olmaya ne zaman başladınız?
       <br/>
       <br/>
       Çocukluğumdan beri. Çünkü dayım Bekir Yetiştirici CHP Konya Gençlik Kolları Başkanı idi. Ben de aklım erdiğinden beri Bülent Ecevit’in neferi idim.
       <br/>
       <br/>
       -Kadir Bey’le benzer yanlarınız var mı? Hayat mücadeleleriniz anladığım kadarı ile farklı.
       <br/>
       <br/>
       Çok farklı. Kadir’le benim uzaktan yakından hiçbir ilişkim yok. Görüntü benim ama içindeki asla ben değilim. Yani ben bırakın yalan söylemeyi, bahşiş bile veremem. Utanırım. Para konusunda çok utangaç bir adamım. Beceremiyorum. Kadir gibi davranayım diyorum olmuyor. Mesela Kadir’in en çok kullandığı ‘hallederiz’ lafını bile ben söyleyemem.
       <br/>
       <br/>
       -Sürtüşme yaşadığınız oldu mu kendinizle?
       <br/>
       <br/>
       Yaşamadım. Dediğim gibi bizim eğitimimizden kaynaklanan bir şey bu.
       <br/>
       <br/>
       -Kadir gibi insanlarla muhatap oluyor musunuz hayatınızda?
       <br/>
       <br/>
       Olmaz mıyım? Bir sürü. Hatta bazıları bana böyle numara yaptığında en fazla şeyi diyebiliyorum. Ya yapma bunu, ben zaten onu her hafta oynuyorum, bu numarayı yutmam diyorum.
       <br/>
       <br/>
       -Hiç kandırıldığınız oldu mu?
       <br/>
       <br/>
       Çok. Hem de bu Kadir rolünü oynarken kandırdılar.
       <br/>
       <br/>
       -Nasıl oldu?
       <br/>
       <br/>
       İstanbul’da sete çok yakın bir yerde oturuyorum. Kız kardeşimin evinden çıktım, sabahleyin sete geleceğim. Karşıdan üç kişi geldi. Bir tanesi bana, ‘o abicim’ dedi. Hani diziden tanıyor diye ben de gülümseyerek selam verdim. Biraz beni geçtiler. Adam geri döndü. ‘Kadir Abi bir şey söyleyeceğim ya’ dedi. ‘Buyurun’ dedim. ‘Sen tanımadın beni’ dedi. ‘Tanıyamadım’ dedim. ‘Ben senin evi boyamıştım ya’ dedi. Şimdi benim evi boyaması imkansız. Ankara’da oturuyorum. Ankara’daki evim boyanmadı. Buradaki ev kız kardeşimin. Beni nereden tanısın? Ben tabii ayıp olmasın diye ‘Ha ha öyle mi? Hatırlamadım, ama doğrudur’ dedim. Sohbete başladık ayaküstü. Ben adama bakıp, hatırlamaya çalışıyorum, gerçekten böyle bir şey var mı diye. Sonunda ‘Abi, arkadaş da bizim Mehmet vardıya,  boyacı, onun oğlu’ dedi. ‘Ha öyle mi?’ dedim ben de. Hatırlamıyorum. ‘Abi, Mehmet Abi öldü.’ ‘Yapma ya’ filan dedim. ‘Çocuğu askere gidiyor, Kütahya’ya gönderiyoruz’ dedi. ‘İyi tezkereler’ derken asker harçlığı versek iyi olur diye düşündüm. Çıkardım bir 10 milyon lira verdim. ‘Abi Kütahya 18 milyon gidiş-geliş’ dedi. Ben 20 milyon lira verdim. Sonra yanlarından ayrılır ayrılmaz kandırıldığımı ve kazıklandığımı anladım; ama ‘yapacak bir şey yok, helali hoş olsun’ dedim.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### Şükrü  Ayar, 07-Ocak-2005
> Ortalamayı nasıl buldunuz?: 
> "En Son Babalar Duyar" dizisindeki Kadir Bey tiplemesini biz Aksiyon okurlarına sunarken, ''Küçük ya da orta boy yalanlarla karşısındakini tesiri altına alan, günü kurtarmak için sahtekarlıklara başvuran ortalama Türk insanıdır.'' demenizi size hiç yakıştıramadım. Üstelik Kadir bey tiplemesini yapan sanatçının ''Hiç yalan konuşamam gerçek hayatımda'' dediği halde! Sözünü ettiğiniz Türk insanı ortalamasını nasıl buldunuz merak ediyorum? Lütfen dikkatli olunuz!

Kaynak: [www.aksiyon.com.tr](http://www.aksiyon.com.tr:80/detay.php?id=19345&yorum_id=1), [web.archive.org (arşiv bağlantısı)](http://web.archive.org/web/20050129205302/http://www.aksiyon.com.tr:80/detay.php?id=19345&yorum_id=1)
