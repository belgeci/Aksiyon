# Bankalar tefecilik yapıyor

*Cemal A. Kalyoncu 1999.12.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hakikaten şaka gibi geldi Raks'ın üretimini durdurması haberi. Her şeyiyle yerli sermayenin ürünü olan Raks, bir markamız bile yok dendiği ortamda 45 ülkeye ihracat yapan bir kuruluş olmuştu.
  </font>
 </div>
 <div id="newsText">
  <font class="detail-text">
   Üstelik ihracat yapılan ülkelerin çoğu da teknolojide ileri ülkelerdi. Ama öncesinde Raks, 1980'lerde piyasaya girdiğinde dikkate alınmamış, piyasanın acemi çocuğu olmuştur. Sonrasında dünya devleri ile boy ölçüşür ve deplasmanda seri galibiyetler alan bir Türk şirketi olur. Hep yabancıların bize uyguladığı dikte etme işini bu sefer Raks, yabancılara uygulayacak düzeye gelir.
   <br/>
   <br/>
   İki hafta önce Raks, kapısına kilit vurur. Daha doğrusu vurmak zorunda kalır. Vahşi kapitalizmin bedelini ödemiştir. Kapitalizmin şövalyeleri olan bankalar tek taraflı olarak kredileri istedikleri oranda artırınca Raks için geçici olduğunu tahmin ettiğimiz son görünür. 15 yıla yakın bir süredir Raks'ta bulunan son beş yıldır da Genel Müdürlüğü'nü yapan Nedim Aysan'la "Suç mudur değil midir bilmiyorum ama tefeciliğin tanımı budur" dedirten Raks'ın kapanma hikayesini konuştuk:
   <br/>
   <br/>
    Geçtiğimiz hafta deyim yerinde olursa kepenk indirmek zorunda kalan Raks, daha geçen yıla kadar dünya kaset piyasasında söz sahibi idi. Şimdi ise işçi çıkarıyor ve üretimi durduruyor. İki öykü var, başarı ve başarısızlık. Öncelikle merak ettiğim başarının boyutu. Ne kadar başarılıydınız?
   <br/>
   <br/>
   Raks 1978 yılında Arslan Önel tarafından, kasetin ithal edildiği bir dönemde yerli üretim yapıp ihraç etmek amacıyla kurulmuştu. Bu o günkü şartlarda çok komik görünüyordu. Ancak 80'li yılların ilk yarılarında audio kaset, ikinci yarılarında video kaseti ihraç etmeye başladık. 90'lı yılların başlangıcından itibaren de dünya ligine girdik. 9498 yılları arasında çok güzel bir yer edindik. Başta Amerika, Japonya, Çin, Batı Avrupa, Doğu Rusya olmak üzere 45, küçük çaplıları da sayarsak yaklaşık 7080 ülkeye ihracat yaptık. Türkiye ekonomisine de katkımız büyüktü. En büyük 500 şirket arasında ilk 100'ü zorluyorduk. Son yıllarda yıllık yüz milyon doların altında olmadı Türkiye'ye getirdiğimiz döviz miktarı. Son dört yılda 86, 110, 112 ve 98 milyon dolar ihracat gerçekleştirdik. Bunun dışında binlerin üzerindeki personel istihdamı, tabii ki onbinlere varan yan sanayi için ekmek kapısı olduk. Ayrıca 97 yılında bir trilyonun üzerinde vergi, 96 yılında da 700 milyar vergi ödedik. Yani trilyonlarla ifade edilen vergi kazandırdık Türkiye'ye.
   <br/>
   <br/>
    Yabancı rakipler nasıl etkiledi sizi?
   <br/>
   <br/>
   İlk başlarda bizi çok dikkate almadılar. Sonra biz hakikaten dişli bir rakip olarak çıktık. Öyle zamanlar oldu ki bazı rakipler üretimini durdurup bize yaptırmaya başladı. Çünkü biz onlara şunu söyledik; daha iyi kalitede, sürekli hizmet ve daha iyi maliyetle üretim yapacağız. Japonlar, Koreliler ve Almanlara böyle işler yaptık. Gerçekten dünya pazarında birinci ligde oynuyoruz. Aldığımız bütün pazarları, bu ülkelerin firmalarından aldık. Şimdi biz çekildik, Amerika'ya Koreli firmalar gitti. Raks'ın fiyatının yüzde 30 altında fiyat verdiler. Çünkü adamların müthiş bir döviz ihtiyacı var ve firma için de kârlı. Firma Raks gibi hizmeti alamayınca, yüzde 30'luk dolar indirimine rağmen onların teklifini kabul etmedi. Böyle bir müşteri kitlemiz vardı ve bunu kendi elimizle yıktık. Beş aydır servis veremiyoruz.
   <br/>
   <br/>
    Yükseliş dönemlerinizde dünya piyasasına hakim şirketlerden ortaklık teklifi gelmedi mi?
   <br/>
   <br/>
   Zaman zaman oldu. Fakat biz biraz tutucu olduk. Bu konudaki ortaklık teklifleri genellikle sektörden gelir. Eğer biz iyice büyümeden bu işe girseydik zamanla bize dikte etmeye başlayabilirlerdi. Bugün Türkiye'de otomotiv sanayiine bakarsanız, ürettiği malı ihraç etmek isterse o abilerine, ben malımı şuraya satabilir miyim diye sormak zorundadır. Bizim knowhow'ımız, teknolojimiz, tüm bilgilerimiz Türk mühendisleri tarafından yapıldı. Hatta bize ürün yaptırmak isteyenlere zaman zaman biz dikte bile ettik; Çekoslovakya'ya satamazsın şu anda. Serbest piyasaya çok uymasa da biz dikte edebilir duruma geldik. O nedenle biz sektörden yana yabancı ortaklıkta erken diye düşündük. Finansal ortaklıkla ilgili çalışmalar vardı ve bundan sonra da olabilirdi. Tabii şu andaki mali yapı içerisinde zor.
   <br/>
   <br/>
    Bu mali yapıya nasıl geldiniz? Böylesine bir kendine güven ve gücü nasıl bu kadar çabuk tükettiniz?
   <br/>
   <br/>
   Bugün bir dünya krizi ve herkeste bir daralma var. Buradan meydana gelen bir nakit akışını düzeltememe, düzeltemeyince de hasarın büyümesi... Neden büyüdü? Sattığımız mal, diyelim ki enflasyon 55, bir dolara sattınız veya 100 liraya sattınız. 155 olarak geri döndü. Ama aldığınız 100 liralık hammadde, para dediğimiz şey 300 liraya bize mal oldu. Bitti. Felaket başladı, katlanarak kartopu gibi büyüdü. Buradaki nakit akışında bankalar anlayış gösterip borcumuzu belli bir vadeye yayıp ve yeni ek işletme sermayesi vermesi gerekirken bunu vermeyip, ikiüç yıl sonra vadesi gelecek paraları da geri çağırmaları Raks'ı bloke etmiştir. Bütün bunun yanında teminatlı olan alacaklarına haciz ve icra uygulamaları ile de elimiz kolumuz bağlandı.
   <br/>
   <br/>
    Dünya krizi en çok nerede sarstı sizi. Nerede en çok hissettiniz bunu?
   <br/>
   <br/>
   Batılı ülkelerde çok fazla birşey olmadı. 98'in ikinci yarısında Rusya moratoryum ilan etti. Bu Raks'la ilgili değil. Elbetteki oraya giden bütün mallarda daralma oldu. Ama bugüne gelişteki olay Rusya'dır denemez. Etkisi vardır. Biz tedbirimizi almış oradaki pazar payımızı batıya çevirmeye başlamıştık, fakat suyu bir anda çevirmek mümkün olmadı. Bir de nakit sıkıntımız oldu ve bunu çözemedik.
   <br/>
   <br/>
   Tefecilik varsa, budur!
   <br/>
   <br/>
    Siz de bankalara müracaat ettiniz.
   <br/>
   <br/>
   Ağırlıklı olarak yurt içindeki bankalara. Yurtdışından birkaç banka vardı, küçüktü onlar. Yabancılar daha insaflı davrandılar. Yüzde 1012 ile dolar kredisi aldıysanız, dediler ki böyle durumlardaki firmalara yüzde 14 faiz uygularız. 2 puan. Türkiye'deki bankalardan da gene yüzde 12 ile almıştık. Fakat biz zora girince onlar da bir anda dövizi Türk parasına çevirdiler ve yüzde 100140'lara varan faiz koydular. İşte ödeyemediğiniz temerrüd yüzde 280'ler300'ler oldu. Yazı ibraz ederim size, belgeleri vardır. Yani buna kimse bir haklı mazeret gösteremez. Tefeciliğin tanımı kesin budur. Suç mudur değil midir bilmiyorum ama tefeciliğin tanımı budur. Gözler önünde, herkes göre göre oluyor bu. Bir kişi çıkıp da olur mu öyle şey de demiyor. Bizim gibi ihracatla çalışan bir firma yüzde 5055 gelirle çalışacak, yüzde 300'le gider harcayacak ve sanayi devam edecek. Mümkün değil böyle bir şey.
   <br/>
   <br/>
    Sizin tahmininiz ne? Niye böyle davrandılar?
   <br/>
   <br/>
   Türkiye'deki bütün banka sözleşmelerine bakarsanız zaten orada tek taraflı bir madde var. Yerine getiremezseniz bütün krediler çağrılabilir.
   <br/>
   <br/>
    Niye başka firmalar değil de Raks diyor musunuz?
   <br/>
   <br/>
   Başkaları da vardır ama bizim kadar ayyuka çıkmamıştır. Bunun dışında, onların da altında temelde dayandığı birşey var. Bankalar devlete yüzde 140 faizle para veriyor. Adam neden bana daha aşağı versin ki, devlet gibi garanti bir alıcısı varken. Gitti oraya verdi. Risksiz, tatlı, güzel bir geliri var. Ha ne var burada. Genel ülke düşünülürse bu olaylar olmaz. Ama yaparlar mı? Onu da bilemiyoruz.
   <br/>
   <br/>
    Kaç yerli banka ile çalıştınız?
   <br/>
   <br/>
   Yaklaşık 1520 civarında.
   <br/>
   <br/>
    Büyük grupların bankaları mı yaptı bunu?
   <br/>
   <br/>
   İsim vermeyeyim ama birçoğu. İyi davrananlar oldu ama azınlıkta idiler. Tek başına birşey yapamazdı onlar.
   <br/>
   <br/>
   Raks'ı batırma operasyonu mu?
   <br/>
   <br/>
    Size karşı böyle davranmalarının sebebi, sizi iflas ettirip o alana yatırım yapma düşüncesi mi?
   <br/>
   <br/>
   Dedikodu olarak duyuyorum. Ama şimdi söylemek ters olur. SPK yönünden problem çıkar, borsada bir şirketiz. İkincisi suçlama olabilir ama sizin sorduğunuz soru benzeri bir şekilde bizim kulağımıza geliyor. Birşey söyleyemiyorum.
   <br/>
   <br/>
    Sizi alma düşüncesinde olan iki grupla ilgili duyumlar aldığınızı söylediniz. Bu grupların çalıştığınız bankalarla ilişkisi var mı?
   <br/>
   <br/>
   Bireysel söylemek yanlış olur. Bankaların bir tanesi kontrolünde olsa bile ötekisi kontrolünde değil. Kendi aralarında konuşurlar mı, yaparlar mı? Bunları siz ekonomist olarak değerlendirebilirsiniz.
   <br/>
   <br/>
    Ne kadar borcu vardı bankalara?
   <br/>
   <br/>
   Yaklaşık olarak grubun toplamda 150 milyon dolar borcu var. Ama bunun çok üstünde varlığı var. Şu anda ilk planda 30 milyon dolarlık bir kaynakla bu çark yeniden dönebilir.
   <br/>
   <br/>
    Peki mali yapı zayıfladığında ortak aradınız mı ya da Raks'ı devretmeyi düşündünüz mü?
   <br/>
   <br/>
   Bir iki görüşme oldu. Bizden değil karşıdan gelen böyle bir iki görüşme oldu. Türkiye'de ticareti biliyorsunuz. Yani birazcık daha zayıflasın diye bekliyor da olabilirler.
   <br/>
   <br/>
    Sizin düşünceniz neydi? Vermeme yönünde mi?
   <br/>
   <br/>
   Hayır, hayır vermeme değil. Görüşmeler yürürken kesildi. Yani onları siz yorumlayın daha iyi. Benim söylemem doğru değil.
   <br/>
   <br/>
   Şaka gibi geldi
   <br/>
   <br/>
    Bankaların ticari kaygıları olduğu için onların yardım etmemelerini anlamak kolay. Ya siyasiler, onlar nasıl bakıyorlar olaya?
   <br/>
   <br/>
   Zannediyorum şu anda izliyor olmaları lazım. Çünkü şaka gibi geldi. Raks gibi bir çark durur mu dediler ama ne yazık ki durdu işte.
   <br/>
   <br/>
    Burada devlet nasıl bir sistem uygulayabilir zorda olanlar için?
   <br/>
   <br/>
   Şöyle bakılması lazım. En çok söyledikleri ihracatımızı artırın, vergileri artırın ve toplayın. Şu anki ortam tam tersine gidiyor. İhracat bırakın artmayı duruyor. İhracat durunca yerli piyasaya bir miktar yönelirsiniz, ki bizim üretimimizin yüzde 97'si ihraç, yüzde 3'ü Türkiye piyasasınadır. Yüzde 3 de Türkiye'deki piyasanın yüzde 85'i demek. 97 rakamları ile bir trilyon liranın üzerindeki vergiden bahsediyorum. Devletin ben ne kaybediyorum diye bakması lazım. Milyonlarca doların Türkiye'ye girişi kayboluyor, trilyonlarca vergi kayboluyor. İşsizler ordusuna bu kadar kişi katılıyor. Ben Raks demiyorum artık. Bankalardaki hareket yüzde 300, 500'lerle olsa ne olacak? Paranın para ile hareketi. Üretim yok. Hepimiz biliyoruz, benim tanıdığım insan arabasını satıp faize yatırmış. Evini satıp buraya yatırmış. Peki sonu ne onun? Üretim olmayınca yarın bankalar ne yapacak?
   <br/>
   <br/>
    Somut olarak beklediğiniz bir şey var mı?
   <br/>
   <br/>
   Örnek vermek istemiyorum ama üçbeş gün evvel basında izledik, Almanların önemli bir inşaat firması vardı. Yanılmıyorsam yirmi bankaya toplam 2.4 milyar mark borçları vardı. Çözümsüzlük oldu. Firma zor durumda olduğunu basına açıkladı, bir gün içerisinde Alman hükümeti problemi çözdü ve o firmayı yeniden Alman sanayisine kazandırdı.
   <br/>
   <br/>
    Yarından umudunuz var mı? Fabrikadaki suskunluk daha ne kadar sürecek?
   <br/>
   <br/>
   Her bir gün bize herhalde bir ay kaybettiriyor. Bugün ihracat yaptığımız ülkelerde müşteriyi kaybedersek yeniden kazanmak için sekiz misli efor ve maliyet gerekir. O nedenle hızla erozyona uğrayan müşteri var. Zamana tahammül hiç yok. Ne olur, bizim kontrolümüzde değil. Türkiye'de Raks'ın hemen ekonomiye kazandırılması lazım. Bu bir yardım falan değil.
   <br/>
   <br/>
    Tahmininiz ne kadar süreceği yönünde?
   <br/>
   <br/>
   Mücadeleye devam edeceğiz diyorum sadece. Nefesimiz ne kadar yeterse. Maratonu 20. km'de bırakmaya niyetimiz yok. Birbuçuk yıldır hemen hemen herşeyi yapıyoruz. Birileri bir araya gelip Türkiye çok şey kaybediyor diyecek. Oturup bir araya gelin Raks'ı düzeltin diyecek. Son beş aydır elimiz kolumuz bağlandığı için çok kötü noktaya geldik. Krize giren birçok firmanın müşteri sıkıntısı varken bizim müşterimiz var ama malı veremiyoruz. Ürettiğimiz malı Amerika'ya göndereceğiz. Ama bankanın biri gümrüklere yazı yazmış. Raks'ın hiç bir malı giremezgelemez diye. El konuldu mallara.
   <br/>
   <br/>
   email:
   <a class="__cf_email__" data-cfemail="c7a4aca6abbea8a9a4b287afa8b3aaa6aeabe9a4a8aa" href="/web/20141113081416/http://www.aksiyon.com.tr/cdn-cgi/l/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5617-36-bankalar-tefecilik-yapiyor.html), [web.archive.org (arşiv bağlantısı)](http://web.archive.org/web/20141113081416/http://www.aksiyon.com.tr:80/aksiyon/haber-5617-36-bankalar-tefecilik-yapiyor.html)
