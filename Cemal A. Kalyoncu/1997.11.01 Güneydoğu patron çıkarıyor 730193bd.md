# Güneydoğu patron çıkarıyor

*Cemal A. Kalyoncu 1997.11.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Ama 'boş topraklar' insanı bağışlamaz: orada ne su var, ne deveni doyuracak bitki örtüsü, ne seni örtecek bir gölge, ne de yönünü bulmana yarayacak herhangi bir işaret.
  </font>
 </div>
 <div id="newsText">
  <font class="detail-text">
   ...
   <br/>
   <br/>
   Atalarım boş toprakları yenmişlerdi.
   <br/>
   <br/>
   Öteki inançla itiraz ederek;
   <br/>
   <br/>
   Hiç kimse 'boş topraklar'ı yenemez, diye karşılık verdi, söylediğinden emin bir tavırla. Bunun kanıtı da atalarının hepsinin ölmüş olmaları, o toprakların ise Allah'ın yarattığı zamanki kadar akıl sır ermez olmayı sürdürmeleri. Bir an durakladı, başını sallayıp, kendi kendine konuşurmuş gibi sordu: Öylesine olağanüstü şeyler yaratmaya kadir olan Allah, neden bu çölü yarattı acaba?
   <br/>
   <br/>
   Aldığı yanıt, başlangıçta öyle gibi görünse de, gururlu değildi:
   <br/>
   <br/>
    İmohag'ları yaratmak için."
   <br/>
   <br/>
   İmohag'lar, Tuareg diye adlandırılan dünyanın yaşanması en zor yörelerinden olan Büyük Sahra bölgesinde çölün gerçek çocukları ve efendileri olarak yaşayan, gelenekleri, töreleri ve ahlak anlayışları, Kuzey Afrikalı Arapların ve Berberilerinkinden çok farklı, tümüyle kendilerine özgü, gururlu bir ırkın adı. Çocukluğunun büyük bir bölümünü İspanyol Sahrası'nda geçirmiş, gazetecilik yaptığı yıllarda birçok yeri gezmiş İspanyol yazar Alberto VazquezFigueroa, Tuaregleri anlatan eserinde 'boş topraklar'ın insanı bağışlamayacağını söylüyor.
   <br/>
   <br/>
   Ege Giyim Sanayicileri (EGS)'nin Şanlıurfa, Adıyaman, Mardin, Dıyarbakır dörtgeninde yaptığı yatırımları görmek için Güneydoğu'ya gittiğimizde karşımıza hep 'boş topraklar' çıktı. İstanbul'dan giderken gündüz gözüyle gördüğümüz için söylüyoruz, Türkiye'nin büyük bir bölümünün çorak toprak olduğunu görünce TEMA Vakfı Başkanı Hayrettin Karaca'ya katılmamak mümkün değil. Türkiye'nin büyük bölümü çölleşiyor. Hep 'boş topraklar' vardı bölgede. Bölge insanının suçu değildi bu belki ama 21. yüzyılın eşiğinde, 'boş topraklar'ın Güneydoğu ve tüm Türkiye halkını bağışlamayacağını tahmin etmek zor olmayacaktı.
   <br/>
   <br/>
   Bunca yıldır Doğu ve Güneydoğu'nun manzarasını oluşturan boş topraklar, yılda 500 milyon dolarlık yatırımla 40 yılda tamamlanacağı hesaplanan GAP'ın getireceği bereket beklentisiyle dolu hale gelecek. Bölge insanı da, belki GAP'ın verdiği heyecanla artık fabrika kurup ihracat yapma yolunda ilk adımlarını atıyor. Bölgede bulunduğumuz süre içerisinde kimsenin gözünden kaçırmadığı bir gerçek vardı. Her tarafı düz arazi, dağtaş olan Doğuda insanlar işsiz kaldıklarında teröre yöneliyorlar. Onlara aşiş sağlandığında terör de sona erecek. Sanayinin olduğu yerlerde terörün olmaması bunu doğruluyor. "Batıdan gelen işadamlarının yatırımları ile değil kendi yatırımlarımızla terörü kurutabiliriz" bilincindeki bölge insanının gayretleri de sevindirici. 5060 kişilik istihdam sağlayan küçük işletmelerle ortaklıkla da olsa patron olan bölgedeki işadamları 'balık tutmayı' öğrenmek istedikleri yönündeki niyetlerini, gerçekleştirdikleri yatırımlarla ortaya koyuyorlar. Yatırım yapmaları bir yana Adıyaman, Mardin, Diyarbakır ve Şanlıurfa'da, tamamen Türk malı olmasına rağmen özellikle Alman etiketi ve markası ile üretim yapılıp ihracat başlamış bile. Bu yolla gelecek yılın ihracat hedefi 30 milyon mark. Onlara öncülük eden EGS Holding'in bölgeye çok önemli katkılarını göz ardı etmek de mümkün değil.
   <br/>
   <br/>
   Ortaklık yapısı Harward'ın gündeminde
   <br/>
   <br/>
   'İki, hatta daha çok elin daha çok sesi olduğuna inanan' İzmir'den Selami Gürgüç başta olmak üzere Hüdai Kurt, Necip Kalkan; Denizli'den Abdülkadir Uslu, A. İhsan Kasapoğlu, Besaret Küçükel gibi konfeksiyon sektöründe faaliyet gösteren işadamları ortak bir ihracat şirketi kurma fikrini 1980'den beri taşırlar. İki ildeki işadamları önce ayrı ayrı ortaklık şirketi kurarlar. 1993 yılına gelindiğinde de ayrı olan iki şirketi EGS (Ege Giyim Sanayicileri) adıyla birleştirirler. Başlangıçta 99 ortak olarak yola çıkan işadamlarının sayısı 1997'ye gelindiğinde 400'ü bulur. İdare ise tamamen profesyonel yöneticilere bırakılır. Ve ortaya Harward Üniversitesi'nin ilgisini çekecek bir ortaklık modeli çıkar. Bugün gelinen noktada EGS Holding, ticari grupta 1.5 milyar dolar ciroya ulaşan, ihracat hacmi 800 milyon dolara çıkan, ortaklarıyla birlikte 150 bini aşkın kişiye iş sağlayan bir kuruluş haline gelir. EGS, Güneydoğu'da yatırımlarını Tekstil Yatırım Holding kanalıyla yürütüyor. Holding, yöre işadamlarına yüzde 15 ile ortak olup, firmanın kendi ayakları üzerinde yürümesinden sonra bu hissesini de devrederek aradan çekiliyor. Ancak üretim, dış pazar bulma gibi her kademede yardıma devam ediyor. EGS Holding'in icrai kadrosu olan Yürütme Kurulu Başkanı, profesyonel yönetici Hasan Turhan'a, 'boş topraklar'a niçin gittiklerini Şanlıurfa'da sıra gecesinde sorduk, Turhan'ı Diyarbakır'ın boş topraklarında görüntüledik.
   <br/>
   <br/>
   Geleceğimizi sigorta ediyoruz
   <br/>
   <br/>
    Doğuya gelmeye nasıl karar verdiniz; ne umdunuz, ne buldunuz?
   <br/>
   <br/>
   Doğu'ya iki nedenle geldik. Birisi ticari neden. Ticari olarak bölgenin, GAP'ın ve ucuz iş gücünün etkisiyle gelecekte bir konfeksiyon merkezi olacağını düşünüyoruz. EGS Grubu da tekstil ve konfeksiyon zemini üzerinde ticari faaliyetlerini yürüten bir grup olduğu için, bölgede tekstil ve konfeksiyonun gelişmesine şimdiden katkıda bulunursak, yarın ticari anlamda da kendi geleceğimizi sigorta etmiş olabiliriz diye düşündük. İkinci neden de sosyal nedendir. Biz genç bir grubuz. Çok fazla maddi birikimi olan bir grup değiliz. Ülke için yapabileceklerimizi bu bölgede yapmaya karar verdik.
   <br/>
   <br/>
   Bölgeye birilerine para kazandırmak için gelmedik
   <br/>
   <br/>
    Ama Doğu ve Güneydoğulu işadamlarında, Doğu insanının yıllardır sömürüldüğü ve bunun halen sürebileceği konusunda endişeler var. EGS Grubu'na da böyle bir ihtiyatlı yaklaşım sözkonusu.
   <br/>
   <br/>
   Bölgeye birtakım insanlara, kişilere para kazandırmak için gelmedik. Bölgeye katkıka bulunmak için geldik. Ve bu bölgedeki yatırımcıları da biz zorlayarak bulmuş değiliz. Tersine bölgedeki insanlardan bize karşı talep var, işbirliği yapalım diye. Buraya sermaye ağırlıklı bir yapı içerisinde de gelmedik, gelmek de istemiyoruz. Bildiklerimizi öğretmek istiyoruz. Bizim Batıda yeterince işimiz var. Doğrudan para kazanmak için burada değiliz. Biz onları sömürür müyüz? Bu mümkün değil. Çünkü tesislerin yüzde 15'i bizim. Az hissemizin olmasını da biz istiyoruz.
   <br/>
   <br/>
    'Yarın zarar edersek büyük hisse bizim olduğu için zararın büyüğü bizde olur' korkusu var.
   <br/>
   <br/>
   Şu anda bu tesislerin üretim, satış, finans organizasyonlarını hep biz yapıyoruz. Buradaki insanlara siz izleyin olayı ve bir gün direksiyonu elinize alın diyoruz. Şimdi burada bu işin yapılmasının altyapısı var. Bunu becerememenin tek sebebi yönetimde beceriksizlik olabilir. Bizim istediğimiz gerçekten bugün yaptığımız işi değil, yarın bunun çok daha büyüğünü yapabilecek insanları bulup çıkarmak ve bilgilerimizi onlara aktarmak.
   <br/>
   <br/>
    İşbirliği yapacağınız kişilerde hangi özellikleri arıyorsunuz?
   <br/>
   <br/>
   Bu işi yapabilecek kapasitede mi değil mi diye bakıyoruz. Ölçümüz bu, yoksa istediği kadar parası olsun.
   <br/>
   <br/>
    Ortak sayısında sınırlama var mı?
   <br/>
   <br/>
   Hayır yok. Ama aldığımız yeni ortakları bünyeye adapte edene kadar, onlara verdiğimiz hizmeti en iyi seviyeye çıkarana kadar bir süre duruyoruz, sindire sindire büyüyoruz. Dünyada bugün tek başına 2030 milyar dolar ihracat yapan dış ticaret şirketleri var. Hedefimiz, o noktaya gelmek.
   <br/>
   <br/>
    Büyük şirketlerle boy ölçüşebilecek boyutta olduğunuzu söyleyebiliyor musunuz?
   <br/>
   <br/>
   Koç'lar, Sabancı'lar çok başarılı büyük kuruluşlar. Onlarla kendimizi kıyaslamıyoruz. Bizim için büyüklük itibariyle hedeftirler. Ancak ortaklarımızla birlikte bir grup olarak düşündüğümüz zaman gerek istihdamla, gerek üretimle, gerekse ihracatla EGS Türkiye'nin en büyük ailesi.
   <br/>
   <br/>
   Tekstil üniversitesi
   <br/>
   <br/>
    EGS'nin gündeminde yeni ne gibi projeler var?
   <br/>
   <br/>
   Türkiye'de konfeksiyon üreticileri mallarını kendi markalarıyla satamıyorlar. Yabancılar adına üretiyoruz. Bunun çok önemli bir dezavantajı var. Yaptığınız katma değer ülke adına veya firma adına düşük oluyor. Burada 1 liraya sattığımız mal yurtdışında mağazada 4 liradır. Oysa biz kendi mağazalarımızı yurtdışında açabilecek olursak hem daha fazla paraya satacağız hem de insanlarda Türk markası bağımlılığı oluşacak. Birisi Romanya diğeri Kanada'da iki mağaza açma çalışmamız var. Ayrıca Yeşilköy Havaalanının yanında gökdelen şeklinde Business Park inşaatımız olacak. Burası Türkiye'deki tekstil ihracatçılarının merkezi olacak. Yurtdışından gelecek bir yabancı Türkiye'de sokak aralarına girip imalatçı aramak durumunda kalmayacak. Bu binaların içine girdiğinde farklı farklı mamulleri görebilecek, farklı firmalarla tanışabilecek. Türkiye için çok büyük bir ihtiyaçtır bu. Dünyada sistem hep böyle işliyor.
   <br/>
   <br/>
   Yurt içinde ise kendi mağazalarımızı hizmete açıyoruz. EGS Grubu ayrıca tekstille ilgili bir üniversite hazırlığı içinde. Enerji konusu ile ilgileniyoruz. 2000 yılı içerisinde Türkiye'nin ilk beş büyük kurumundan bir tanesi olmayı hedefliyoruz.
   <br/>
   <br/>
   Evet EGS'nin de yardımıyla Güneydoğu halkı yatırımcı oluyor, halkın da yüzü gülüyor. Bu yatırımlar 'boş toprak'ların da dolması anlamına geliyor. Başarısızlığı düşünmek bile istemiyoruz. Biliyoruz ki "boş topraklar insanı bağışlamaz."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3134), [web.archive.org (arşiv bağlantısı)](http://web.archive.org/web/20140820141839/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3134)
