# "Sungur'umu küçük bir köye muallim vermem"

*Cemal A. Kalyoncu 2002.10.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen hafta, 1929 yılında Eflani'de doğan, köy enstitüsünü bitirip muallimliğe başlayan Mustafa Sungur'un, önce eserleri ile sonra da bizzat kendisiyle tanışıp hizmetinde bulunduğu Said Nursi'nin, Afyon Hapishanesi'nden tahliye edildikten sonra, Zübeyr Gündüzalp'in Afyon'da tuttuğu eve gelişinde kalmıştık.
  </font>
 </div>
 <div id="newsText">
  <font class="detail-text">
   Mustafa Sungur anlatmaya devam ediyor: "Sabah namazını kıldık, baktık fayton sesi. Üstad geliyor. Sabah kalabalık olmasın diye Üstad'ı erkenden tahliye etmişler. Üstad geldi, bizi polislere gösterdi ve 'Bunlar Türk milletinin medarı iftiharlarıdır' dedi. Üstad o şeyde bile davasını anlatıyor yani."Temyizde bozulan dava 30 Eylül'de tekrar yapılacaktır. O aradaki on günlük sürede Mustafa Sungur, Said Nursi ile birlikte kalır. Bu, Sungur'un Bediüzzaman'la uzun süre bir arada kaldığı ilk dönemdir (20 Eylül 1949): "Üstad işa namazını kılar hemen yatar, sabah namazından 45 saat evvel kalkardı. Sonra Hz. Üstad iki ay kadar kaldı Afyon'da. Afyon'a biraz gücendi gibi Üstad. Çünkü, 1960 yılında, vefatının yakın olduğu günlerde Bakan Namık Gedik Üstad'ı Urfa'dan geri isterken oradaki iki bin kadar ahali 'Bediüzzaman'ı vermeyeceğiz' diye otelin etrafında döndüler. Afyon ve Isparta halkları, ahalisi ise, polisler, gelip gündüzün dükkanlarda oturup, tatlı sohbet ettiklerinde ve Bediüzzaman'ın idam olunacağını söylediklerinde onları dinleyip kuzu gibi sükut ediyorlardı. Davaya sahip çıkmak manasında Urfa gibi Hz. Üstad'ı müdafaa etmeliydiler. Üstad onun için biraz kırgındı oraya. Ziyaretine gelen Ahmet Hancıoğlu'na bu hususu ikaz etmişti Üstad."
   <br/>
   <br/>
   Mustafa Sungur, Afyon'da Bediüzzaman'la beraberken, İzmir taraflarında imam olan babası Mehmet Efendi, onu Bediüzzaman'a şikayete gelir: "Üstad böyle, 'Sen Sungur'un babası mısın? Sen Sungur'un babası mısın?' diye on defa sordu babama. Sonra oturdu. Babamla bir sohbet etti. Babam da beni şikayet etti. 'Üstadım' dedi 'ben hem imamım, hem de Ege Bölgesi'nde pamukçuluk yapıyorum. Mustafa'ya da, madem maarifçilikten ayrıldın, gel diyorum, gelmiyor.' Sonra Üstad evvela babaya itaatin ehemmiyetinden bahsetti. Ardından da 'Sen Sungur'a iki cihetle bakacaksın' dedi, 'Bir oğlun itibariyle, bir de Nur'un kahramanı.' En sonunda babam yumuşadı yani." Mustafa Sungur, artık Risalei Nur dairesi içinde hiç çıkmamak üzere bulunmaya devam eder. Hem de evinden ve çocuklarından bile uzakta kalmayı yeğleyerek...
   <br/>
   <br/>
   Sungur, daha sonra Bediüzzaman'ın da talebi ile Ege bölgesinde bulunan babasının yanında birkaç gün kalarak, yine Bediüzzaman'ın vazife vermesi üzerine İstanbul'a geçer ve orada Sebilürreşad'ı çıkaran Bediüzzaman'ın eskiden arkadaşı Eşref Edip ve Mehmet Mihri Halev'le görüşür. Ardından ailesine de uğrar. 1950 senesinin başıdır. Ev halkı ile helalleşip köyden iki kişi ile beraber Emirdağ'a doğru yola çıkarlar. Önce Ankara'ya giderler. Mustafa Sungur, Ankara'ya geldiklerinde daha önceden planlamadığı halde, o zamanki Diyanet İşleri Reisi Ahmet Hamdi Akseki'yi ziyaret etmek ister: "Acayip olan bundan sonraki anlatacaklarım. Üstadımız, Afyon Hapishanesi'nden önce Akseki'ye iki takım külliyat göndermek için söz vermiş. Birini şahsına, birini de Diyanet Müşavere Kurulu'na. Onun için Üstad Hüsrev Ağabey'in yanına gelmesini istiyormuş. Fakat o da gelemiyormuş. Benim haberim yok ama. Neyse biz orada iken Ahmet Hamdi Akseki ile görüştük. Diyanet İşleri Reisi, Üstad'dan fedakârane bahsetti. Evvelden tanışırlarmış. Darü'l Hikmeti'l İslamiye'de aza iken beraberlermiş. Akseki bize şunu anlattı 'Benden evvelki Diyanet Reisi Şerafettin Yaltkaya masonmuş, 8. dereceden. Bana da çok şey yaptılar.' Yani masonluğa girmediğini anlattı. Sonra biz Üstad'ın yanına gittiğimizde Üstad da zaten Ahmet Hamdi Akseki'ye külliyat gönderecekmiş. Biz aldık onları ve bir de mektubu getirdik, takdim ettik. Akseki 'Ben dünyada Abdülmecid (Ünlükül) gibi âlim görmedim', o zamanlar Ürgüp Müftüsü idi 'artık Üstad'ın ilmi' dedi 'zaten hesaba girmez, vehbidir.' Üstad gönderdi ki, bunları neşret diye. O biraz ağır aldı işte... Aynı Demokrat Parti'nin Yassıada'ya gitmesi gibi. Adnan Menderes, Celal Bayar... düşünün bütün DP hükümeti, ne yapacaktı da Yassıada'ya gidecekti. Ya memleketi satmaları lazımdı ya da laikliği tamamen ortadan kaldırmaları... Olmazdı. Bir kaç yıl önce gazetelerde haber çıktı, 'zehirlenerek öldürüldü' diye ama neyse... Yani ben bunları misal veriyorum. Menderes ve Celal Bayar, Hz. Üstad'ın tavsiyelerine kulak verseler Yassıada'ya giderler mi idi? Bence gitmezlerdi. Cenabı Hak inayet verdi. Halbuki evham ettiler, o zulme maruz kaldılar. Onun gibi rahmetli A. Hamdi Akseki Nurları bastırsa ve neşretse idi... Ne olurdu ki? Zaten 10 ay sonra vefat etti."
   <br/>
   <br/>
   Üç cesed bir ruh
   <br/>
   <br/>
   Artık Mustafa Sungur da bazan Üstadın yanında bazan Ankara'da Bediüzzaman'ın kendisine verdiği vazifelerle hizmetlerini sürdürmektedir. Ankara'dan tekrar Emirdağ'a döndüğünde Bediüzzaman'la bu sefer 20 gün daha geçirir: "O günlerde, Albay Hulusi Ağabey geldi. Üstadın, ilk talebelerinden. Barla'da iken gelmiş, sonra Doğuya tayini çıkmıştı. Yani aradan 20 yıl geçmiş. Sohbet ettiler, Üstad Hulusi Ağabey'e 'Sungur benim evladı maneviyemdir, senin de evladı maneviyendir' dedi. Sonra Hulusi Ağabey ayrılınca Üstad bana, 'Git ona söyle. Sanki Hulusi ile görüşmeyeli 20 sene olduğu halde 20 gün ayrılmış gibi geldi bana de' dedi. Gittim, otobüste buldum ve söyledim. O da, 'Aynen, ben de öyle hissediyorum' dedi. 20 gün boyunca Üstad'ın hizmetinde kaldım. Üstad'la beraber her gün gezmeye giderdik, bir fayton vardı. Bazen bizi de bindirirdi. Dersler yapar, okuturdu. Zübeyr ve Ziya ile beraberdik o yazın. Hz. Üstad o zaman bize üç cesed bir ruh derdi. Latife ederdi..."
   <br/>
   <br/>
   Mustafa Sungur, bu tarihlerde, bir yıl önce muallimlikten çıkarılması karşısında Danıştay'a yaptığı itiraz için mahkemeden bir davet alır: "Üstad da 'Ben Sungur'umu küçük bir köye muallim vermeyeceğim' diyordu. Üstad bunu ikiüç defa deyince ben de herhalde davayı kazanacağım ve büyük bir şehre muallim yahutta müfettiş olacağım gibi zan'da bulundum. Ankara'ya gittik. Mahkemede Milli Eğitim raportörü vardı, 'Konuşması abestir, çünkü müracaatı 65 gün üzerine yapmış, dava açma hakkını kaybetmiştir' dedi. Öyle olunca Üstad'ın yanına döndüm." Mustafa Sungur, 20 gün sonra Bediüzzaman tarafından tekrar Ankara'ya gönderilir: "Hep Üstad'ın yanında kalıp ona hizmet etmek isterdim. Herhalde bizim liyakatsızlığımız da var tabii. Bunun üzerine Üstad dedi ki 'Kardeşim benim yanımda hizmet gümüşse Ankara'da altındır.' Ve beni 67 ay için Ankara'ya gönderdi. Orada, Diyanet İşleri'nde olanlardan Osman Nuri Efendi var mesela, 25 sene Milli Müdafaa Müftülüğü'nde bulunmuş. Üstadımız ona bir mektup ulaştırmamızı istedi ve onunla tanışmamızı söyledi. Çok mübarek bir zattı. Ankara'da çok tanıdıkları vardı, hatta Askeri Temyiz Reisi Kemal Kalkan Paşa müridlerinden biriymiş. Osman Nuri Efendi, Üstad'ı Ankara'ya çağırıyordu sürekli. Üstad da 'Talebelerim benim yerime kalsınlar' diye yazmıştı ona. Kabul etmedi, 'İlle de kendisi gelecek buraya, niye gelmiyor' diyordu. Şöyle bir şey anlattı sonra bize. Kurtuluş Savaşı sırasında Üstad ona, Ankara'ya gidip gitmeyeceğini sormuş ve kuyu misalini vermiş. Üstad 'Kimisi su çıkarmak için kazıyor kimisi de yüzük, pırlanta bulmak için. Ama netice aynıdır' diyor. Yani 'Madem bu Yunan'ı defetmek lazımdır, Kurtuluş Savaşı'nı desteklemek gerektir' diyor. Üstad pırlantayı misal verince Osman Nuri Efendi de Üstad'a şunu söylediğini anlatıyor: 'Sonra pırlantayı Yahudiye kaptırırsıııın' dedim ona. Bu beni dinlemedi Ankara'ya gitti. Bak şimdi gelmiyor Ankara'ya.' Meğerse İslamiyet için çalışmak amacıyla teşekkül ettirilen Millet Partisi'ni Osman Nuri Efendi kurmuş. Sonra İslam Demokrat Partisi çıkmıştı, Cevat İlhan Atilhan vardı. Üstad o zaman dindarların parti kuramayacağını söylüyordu."
   <br/>
   <br/>
   Sungur Ankara'da, bunların dışında Isparta Milletvekili Tahsin Tola, Samsun Milletvekili Hasan Fehmi Ustaoğlu gibi isimlerle de tanışır: "O sıralarda hizmetler çok kesifti yani. Sonra Atıf Ural, Mustafa Türkmenoğlu, Salih Özcan gibi talebeler oldu Ankara'da. Gerek Üstadın yanında bulunanlar, gerekse bütün hizmete katılanlar, bütün Abdullahlar, Hüsnüler, Saidler... onların hayatı ile Üstad'ın hayatı devam edecektir. Bekir Berk Bey gelmişti. Allah rahmet eylesin. Üstad üç defa 'Nurun en büyük kahramanı, Nurun en büyük kahramanı, Nurun en büyük kahramanı' diye tekrarladı. Sonra da 'Kardeşim Bekir' dedi 'sende üç cihet var. Bir, Nur talebesi, bir de vekilimsin. Bir cihet daha var, onu şimdi söylemeyeceğim' demişti."
   <br/>
   <br/>
   Fevzi Çakmak'a mektup
   <br/>
   <br/>
   Bediüzzaman, Sungur'u, Ankara'dan sonra, eski yazıyla olan risaleleri teksirle bastırmak için bu sefer Ceylan'la beraber Eskişehir'e gönderir. Orada Hutbei Şamiye, ElHüccetüz Zehra, Hakikat Çekirdekleri, İkinci Şua gibi eserleri eski ve yeni harflerle teksir neşrederler. Ardından Said Nursi de Emirdağ'dan Eskişehir'e gelip Yıldız Oteli'ne yerleşir. Mustafa Sungur da, Bediüzzaman'la birlikte kalmaya başlar. Sungur, orada da Bediüzzaman'la beraber 20 gün daha geçirir. O sürenin sonunda ise Bediüzzaman, Ankara'daki işler için yeniden Sungur'u başkente gönderir. O zaman memlekette müspet bir hava esmektedir. Ancak bu fazla uzun sürmeyecektir: "Adnan Menderes'in meşhur Gaziantep nutku vardır 1952'de. Falih Rıfkı Atay'la görüşmüş ve 'DP otel değildir' diye birtakım dindarlardan kasıtla aleyhte beyanatı var. Bunun üzerine Üstad Menderes'e irtica meseleleri ile ilgili mektuplar yazıyor. Mebuslara da gönderiyor o mektuplardan. Üstad Adnan Menderes'e çok dostluk gösterdi. Üstad yazdığı mektupları bizimle ulaştırırdı. Yine haber göndermiş ki 'Bunu başvekalete, heyeti vekileye, adliye bakanlığına, içişleri bakanlığına gönderin' diye. Şöyle bir şey anlatayım. Fevzi Çakmak'ın vefatından sonra İstanbul Radyosu yayını susturdu. O zaman Bekir Berk, Milli Türk Talebe Birliği'ne bağlı Komünizmle Mücadele Derneği Başkanı idi. 500 bin kişi ile İstanbul Radyosu'nu ihata ediyorlar. Biz Üstadımızın yanına gittiğimizde Ceylan'la beraber. Fevzi Çakmak öleli 45 ay olmuş. 'Ben' dedi 'Ölümü ile bazı gençlerin intibahına vesile olduğu halde 'Fevzi Çakmak'a hâlâ Allah rahmet etsin diyemedim. Mamafih.. Sizin hatırınız için şimdi diyeceğim.' 'Aa, Aa, Aa' diye demeye çalıştı, 'Diyemiyorum' dedi. Niçin? Bu icraatların temelinde hissesi var..."
   <br/>
   <br/>
   Bu arada Samsun'da da Büyük Cihad gazetesi çıkmaktadır. Mustafa Sungur da Bediüzzaman'ın Ankara'ya gönderdiği o mektupların bir kısmını Büyük Cihad'a göndermektedir: "Orada Üstad aleyhine dava açıldı. Kimin gönderdiği belli değil. Üstad 'Ben Ankara'ya gönderdim, orada birisi göndermiş' diye ifade vermişler. Gönderen bendim, Üstada haber vermedim, belki manen biliyordu. Ben de mahkemeye bir yazı yazdım 'Gönderen benim' diye." Sungur 19 Şubat 1953'te tevkif edilir, 27 gün Ankara'da hapiste kalır. O sırada meşhur Ticani hadiseleri de gündemdedir. Bir müridinin yazdığı bir mektuptan dolayı hapse atılan Ticani Şeyhi Kemal Pilavoğlu ile birlikte hapis yatan Sungur, sonra Samsun Hapishanesi'ne sevkedilir, Büyük Cihad Davası'nda gazetenin Neşriyat Müdürü Hüseyin Yücel'le birlikte. Ve 1,5 sene ceza alır. Temyize giden dava 11 ayın sonunda esastan bozulur. Yeniden görülen davanın sonucunda yine beraat kararı çıkar. Mustafa Sungur, 1954'te tahliye olduktan sonra bir ay Eflani'de kalır ve ardından Bediüzzaman'ın Emirdağ'dan ayrılıp yerleştiği Isparta'ya gider. Bu gidişinde Sungur, askerliği hariç vefat edene kadar hep Bediüzzaman'la beraber kalacaktır: "Tahiri, Zübeyr, Ceylan, Bayram ve bendeniz orada kaldık. İki sene sonra da Hüsnü kardeş geldi. Umumiyetle Zübeyr Ağabey hizmetinde bulunurdu. Bir gün, 1954'te Üstad'la beraber Zübeyr Ağabey, Ceylan ve ben Barla'ya gittik. Benim ilk gidişimdi. Barla'ya girerken eski talebeleri Üstad'ı karşıladı. Şamlı Hafız Tevfik vardı, ilk yazıcı. Onun kasketi vardı, eliyle şöyle vurdu, sonra kucakladı... Üstad ona 'Kardeşim Hafız Tevfik, ben yemin ediyorum, şimdi cennetten bana davet vaki olsa, ben Tevfik'imi almadan gitmeyeceğim' dedi. 34 ay orada kaldık. Abdullah Çavuş'u ve Hacı Bahri'yi orada gördüm. Sonra Üstad'la birlikte Çam Dağı'na gittik. Orada çam ve katran ağaçları vardı, şimdi o ağaçları kesmişler. Bir gün orada baktık yağmur yağdı. Üstad bu yağmuru, ertesi gün risalelerin müsaderesi ile ilgili dava vardı, onun için zannediyormuş önce. Sonra 'Hayır' dedi ' Tahsin Tola Ankara'da çok hizmetlerde bulunmuş. Cenabı Allah onu böyle yağmurla alkışlıyor.' dedi"
   <br/>
   <br/>
   Mustafa Sungur anlatmaya devam ediyor: "1954 senesinin başlarında bir gün, akşam vakti kapı çalındı yaptığınız çalışmada (Aksiyon, 399. sayı) 1953 senesi yazılmış ama 54 senesi olacak baktım Said Özdemir. Hemen koştum 'Üstadım Said Özdemir..' 'Hemen gelsin' dedi. 'Ama' dedim 'yanında babası ve bir zat daha var.' 'Ha ben çok rahatsızım' dedi. Gittim söyledim, ismi İskender olan o yanlarındaki kişi, 'Buraya geldik, illa kabul edecek' diyor. Ben bir daha gider gibi yaptım. Onlar otele gittiler. Sabahleyin Üstad 'İkişer ikişer gelsinler' dedi. Meğer o İskender vazgeçmiş. Said Özdemir'le babası geldi. Öylece Said Efendi Üstadın has teveccühüne nail oldu."
   <br/>
   <br/>
   Bakan, yargıya müdahale ediyor
   <br/>
   <br/>
   Mustafa Sungur, askerliğini ise 195556 arasında önce altı ay Ankara'da yedek subay olarak, daha sonra da Samsun'da yapar. Said Nursi, burada, Samsun'daki Ceza Reisi İsmail Hakkı Çağırankaya'yı ziyaret etmesini söyler ona: "Hastalanmış. Üstad 'Git' dedi 'selam söyle hakime, ona dua ediyorum, hastalığı keffarüzzünüp oldu' dedi. Biz de gittik. Üstad'ın selamlarını söyledik. Çağırankaya 'Beni affetti mi' deyip ağlamaya başladı. Meğer Üstad'dan Sultanahmet'te iken elifiye dersi almış. O sırada meşhur hadiseyi anlattı: 'Bana her mahkeme günü Samsun Savcısı Nabi Okbay telefon ediyor ve 'Adliye Bakanı'nın selamları var, Bediüzzaman'ı mutlaka Samsun'a getirttirin' diyor. İkinci bir Malatya Hadisesi'ni (Hüseyin Üzmez'in Ahmet Emin Yalman'a suikasti) burada ihdas edelim, Samsun'da görülsün.' Bu hadiseyi anlattı. Ben de iki sene evvel Samsun'da ceza yatıp tahliye olunca Isparta'ya gittiğimde Üstad da 'Benim Sungur'uma eziyet veren o savcı tokat yiyecek' dedi. Sonra baktık o savcı İzmir'e tayin oldu o günlerde. Tokat yemedi, bilakis terfi etti. Milli Müdafaa Vekili Osman Şevki Çiçekdağ da trafik kazasında gitti. Şimdi hakim anlatıyor 'Savcı bana her akşam telefon ediyor, vekilin selamları var' diye. O zaman anladım ben, bu işi yapan savcı değil, bakanmış  diye."
   <br/>
   <br/>
   Bediüzzaman Said Nursi'nin 1946, 1958 ve 59'da birkaç defa yazdığı vasiyetnamelerinde adı zikredilen ve Şerife, Ahmed Said, Muhammed Nur, Saide Nur, Aynur, Cihannur, Nurullah adında yedi çocuğu bulunan Mustafa Sungur, Bediüzzaman'ın askeriye ile ilgili bir hatıratını da şöyle anlatmaktadır: "Eskişehir'de Yıldız Oteli'nde idik. 1951 Eylülünde beş tane jet uçtu. 'İnşaallah bunlar bir gün böyle âlemi İslam'a büyük hizmet edecekler' dedi. Sonra da 'Sungur' dedi 'askeriyede bir ruh var, o ruh benimle dosttur, bilmiyorum, ya o bir ferddir, ya bir topluluktur. Ya sağdır veya ölüdür, ya velidir veya kutubdur. Bilmiyorum; fakat bir ruh var ki o ruh benimle dosttur.' Bir de Üstad, 1957'de Cahit Erdoğan'a söylemiş Kıbrıs konusunda 'İnşaallah bir zaman tamamı bizim olacak' demiş."
   <br/>
   <br/>
   Bedüzzaman'ın vefatından sonra kendisini tamamen risale sohbetlerine adayan Mustafa Sungur, Bediüzzaman'ın vefatı ile de şunları anlatmaktadır: "Hiç düşünmezdik... Üstad zaman zaman, mesela 'Sungur'a deseler 'Gel Ankara'ya maarif bakanı yapacağız, yine Risalei Nura hizmet et ama Said'den ayrıl' deseler, gitsen sadakatli olmaz' derdi. Biz de böyle dediğine göre demek daha çok beraber olacağız diye düşünürdük. Bir perşembe günü Üstad namazı kıldı ve birden rahatsızlandı. Sobayı yaktık. Beş/altı kişi idik. Tahiri, Zübeyr, Ceylan, Bayram, Hüsnü ve ben... O arada Üstad benim ve ağabeylerin kulaklarını çekiyor ve hafif sesle 'Merak etmeyin ben beş komitenin bellerini kırdım, Risalei Nur kırdı' diyor. Sonra bazan uyuyor, kalkıyor, namaza duruyor. Baktım sabahleyin kalkmış Üstad 'Ben' diyor 'dün gece bilmiyordum Isparta'da olduğumuzu.' Sonra Emirdağ'a gitmek için 'Hazırlayın arabayı' dedi. Yola çıktık, tam Emirdağ'a, Çay'a girmek üzere iken polis durdurdu. Meğerse Isparta valisi 'Said Nursi Isparta'dan ayrıldı' diye haber vermiş. Üstad polise 'Kardeşim ben ölmeye gidiyorum, çok hastayım' dedi. Ben hemen gittim. Dahiliye vekil müsteşarı ile görüştüm. Neticede 'Emirdağ'a gitsin' dedi. O arada Afyon Birinci Şube'den bir polis daha geldi, 'Afyon'a gidelim, zaten yakın buraya' dedi. Üstad 'Tamam' dedi. Ben namazı kılmamıştım. Hemen farzını kıldım, onlara yetiştim. Üstad enseme üç defa bir şey diyerek vurdu. Ben anlamadım tabii. 'Tesbihatını yap' diyormuş. Allah Allah, Üstad'da ihlas var ya... Daha sonra pazartesi günü de mahkememiz olduğu için ben Üstad'dan orada ayrıldım. Haber aldım ki Said Özdemir içeride diye. Ama daha sonra öğrendik ki meğer Üstad Emirdağ'dan Urfa'ya geçmiş. O arada Dahiliye Vekili Üstad'ın geri dönmesini istiyormuş. Sonra da haber geldi ki Üstad vefat etmiş."
   <br/>
   <br/>
   Bediüzzaman'a talebe olma bahtiyarlığına erişen Mustafa Sungur, Said Nursi'nin vefatından sonra da onun arzu ettiği faaliyetlerin içinde bulunmaya devam eder: "Basılan bütün kitaplar bize forma forma gelirdi. Orada kitapları ilk neşredenler arasında Tahsin Tola da var. Said Özdemir de eksik söylemiş onları. Üstad orada bahsediyor 'Ben o bayramları görmeyeceğim, siz göreceksiniz' diyor. Bu benim ruhumda bir şeye vesile oldu. Kalbim o kadar attı ki 'Hayır Üstad'ım siz de göreceksiniz' dedim. O da 'Hayır. Ben görmeyeceğim. Sen evladım Sungur, gelir kabrimde o bayramları bana söylersin' dedi."
   <br/>
   <br/>
   Düzeltme: Geçen haftaki bölümde Mustafa Sungur'un eşinin ismi Emine Hanım olacaktır. Yazıda geçen Cemile Hanım ise Sungur'un annesinin ismidir. Yazıda geçen 100 para da 100 lira olacaktır. Düzeltir, özür dileriz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=11334), [web.archive.org (arşiv bağlantısı)](http://web.archive.org/web/20120930052326/http://www.aksiyon.com.tr:80/aksiyon/newsDetail_getNewsById.action?newsId=11334)
