# Belarus’a lazım artık Türkiye kıyıları!

*Cemal A. Kalyoncu 2011.12.19*

<font class="agenda2NewsSpot">
 Belarus, ekonomik ve siyasi ilişkileri bakımından yıldızı parlayan Türkiye’yi stratejik partner görmek istiyor. Belarus’ta çok iyi bilinen Türkiye de buna sıcak bakıyor.
</font>
<font class="newsDetail">
 <p>
  Sovyetler zamanının popüler ‘Göçmen Kuşlar Uçuyor’ şarkısının nakarat kısmı şöyleydi: “Bana lazım değil Türkiye kıyıları ve Afrika bana gerekmez.”
  <p>
   Anlaşılıyor ki şimdilerde epey değişikliğe uğramış bu kısımlar. Zira Belarus’un Türkiye’yi, Rusya, Çin ve İran’la birlikte stratejik ortak görme arzusunu hissediyoruz artık. Zaten 25 Şubat 2011’de, aralarında Diyalog Avrasya Platformu ile Belarus Türkiye İş Adamları Derneği’nin de bulunduğu 4 kurumun, başkent Minsk’te ikincisini düzenlediği Belarus-Türkiye İşbirliği Yolları Konferansı’nda sunulan tebliğlerden de anlaşılıyor bu. Belarus Devlet Üniversitesi Uluslararası İlişkiler Fakültesi’nden Prof. Dr. Şarapo Aleksandır Viktoroviç, konuya şöyle giriyor mesela: “Ben ne zaman Belarus-Türkiye ilişkileri hakkında bilgi araştırmaya başlasam nedense Sovyet zamanının popüler şarkısı ‘Göçmen Kuşlar Uçuyor’ aklıma geliyor. Şarkının nakarat kısmı birçok sebeple çok daha farklı söylenir oldu. Bize hem Türkiye kıyıları lazım hem de Afrika.”
   <p>
    Profesör, konuşmasının devamında, bu yeni anlayış çerçevesinde, her yıl 200 bin Belaruslunun Türkiye’yi ziyaret etmesini ve aynı zamanda dış ilişkiler ile parlamenterler arası ilişkilerin geliştirilmesini de yeterli bulmuyor. Viktoroviç, sunumunda her iki tarafa avantaj sağlayacak ve kendi çıkarlarını korumaya yardımcı olacak sıkı bir ilişkinin geliştirilmesine dair tezini ortaya koyuyor.
    <p>
     10 milyona yaklaşan nüfusuyla Kuzey Avrupa’da yer alan, Türkiye’de yaygın adıyla Beyaz Rusya olarak da bilinen Belarus, Türkiye gibi köprü denebilecek bir konuma sahip. Avrupa devletlerinin Sovyet Rusya’ya geçiş güzergâhında olduğundan tarih boyunca pek çok savaşa da maruz kalmış. Daha eski tarihlere gitmeye gerek yok. 1. ve 2. Dünya Savaşı’nda bile pek çok kez işgale uğramış ve el değiştirmiş. Sadece 1. Dünya Savaşı’nda 8 kez el değiştirmiş Belarus; önce Polonyalıların, sonra Rusların yönetimine girmişler, ardından bağımsızlıklarını ilan etmişler, kısa süre sonra bu sefer Almanların eline geçmiş ülke. Bu kısır döngü devam etmiş.
    </p>
    <p>
     <img alt="" src="http://web.archive.org/web/20120108061238im_/http://medya.aksiyon.com.tr/aksiyon/2011/12/19/belarus-manzara.jpg"/>
    </p>
    <p>
     <p>
      1917’deki Bolşevik İhtilali’nden sonra Sovyetler, 1. Dünya Savaşı’ndan çekilmek isteyince Osmanlı’nın da aralarında bulunduğu İttifak Devletleri ile masaya, bugün Belarus sınırları içerisinde yer alan Brest şehrinde oturmuş. Onun için tarihe Brest-Litovsk Antlaşması olarak geçen bu anlaşmanın müzakereleri 1917-18 yıllarında yapılmış. Osmanlı’nın son toprak kazandığı anlaşmaydı bu. Osmanlı adına Zeki Paşa da müzakerelerde yer alıyordu. 3 Mart 1918’de imza edilen anlaşmaya Osmanlı’yı temsilen Mehmed Talat Paşa imza atmıştı.
      <p>
       Brest şehri, 7 Aralık 1991’de bir toplantıya daha ev sahipliği yapmıştı. Boris Yeltsin’in önderliğindeki bu toplantıda Sovyetler’in dağılmasına karar verilmiş. Gorbaçov’un sonradan haberi olmuştu bu toplantıdan. Bu yıl, onun da 20. yılıydı.
       <p>
        1991’de bağımsızlığını ilan eden Belarus halkı, milliyetçi olduğu kadar Rusya yanlısı da bir millet. 1991’de yapılmış bir ankette halkın yüzde 84’ü ‘Sovyetler dağılmasın’ demişti. 1995’te başka bir anket daha yapılmış ve yüzde 80’i birleşelim yönünde oy kullanmıştı.
        <p>
         Önceki hafta, bir grup gazeteci ile Minsk’teydik. 1998’de kurulmuş, genel sekreterliği Türkiye’de olmasına rağmen başkanlığını Avrasya ülkelerinin dönüşümlü üstlendiği, misyonunun adından da anlaşıldığı Diyalog Avrasya Platformu’nun aracılığıyla yollara düştük. Aracılığıyla diyoruz, zira ev sahibi aslında Belarus Gazeteciler Cemiyeti’ydi. Bizden bir ay önce onlar da Türkiye’ye gelmiş, başta TBMM Başkanı Cemil Çiçek olmak üzere görüşmeler yapmış, İstanbul’un tarihî yerlerini görme fırsatı da bulmuşlardı. Türkiye’den çok iyi izlenimlerle döndüklerini öğrendik. O heyette yer alan Belaruskaya Dumka dergisi Başeditörü ve Belarus Gazeteciler Birliği Başkan Yardımcısı, Türkiye hakkındaki analizleri ile dikkat çeken aynı zamanda tarihçi de olan Vadim Gigin, Brest-Litovsk Anlaşması’nı kastederek, o yüzden Belarus’ta ilk Türk turistin Brest’teki görüşmelerde Osmanlı adına katılan Talat Paşa olduğunu söylüyor bizlere, yarı şaka yarı ciddi.
         <p>
          Turist olarak ilk gelen Talat Paşa mıdır bilmiyoruz; ama ondan çok daha önce, 1800’lerin sonlarına doğru, Oflioğlu unvanlı bir ailenin, Minsk’e gelip inşaat sektöründe faaliyet gösterdikten sonra fırın ve kafe işlettiklerini öğreniyoruz. Belarus’taki yabancı yatırımcılar üzerine araştırmalar yapan tarihçi Kiştimov Andrey Leonidoviç’in tespitlerine göre, 100 yıl önceki bir gazetede ‘bu kafeye gelin, yenilikleri görün’ diye ilan da veren Oflioğli ailesi, basının da ilgi gösterdiği bir işveren olmuş. Oflioğulları burada tutunduktan sonra ailelerini de yanlarına almış. 10-15 kişilik bir aileden müteşekkil Oflizadelerin bir kısmının soyadı Çırakoğli, Kadıoğli ve Hasanoğli. Leonidoviç, Oflioğullarının Minsk’e nereden geldiklerini tespit edemese de onların Osmanlı vatandaşı olduklarını biliyoruz; ayrıca unvanlarından, kökenlerinin nereye dayandıklarını da tahmin edebiliyoruz. Zamanla, burada varlık sahibi olan aile, üç katlı binalar yaptırmış. Fırın ve pastane binası ise yerinde yok bugün; ama aynı yerde ülkenin merkez bankası inşa edilmiş. Ve Bolşevik İhtilali ile o kadar mal mülk de ellerinden gitmiş. Oflizadelerin 15 ile 50 yaş arasında olan erkekleri Bolşevikler tarafından esir alınmış. Ailenin fertlerinin izleri hakkında ise başka bilgi yok.
         </p>
         <p>
          <img alt="" src="http://web.archive.org/web/20120108061238im_/http://medya.aksiyon.com.tr/aksiyon/2011/12/19/belarus-gunbatimi.jpg"/>
         </p>
         <p>
          <p>
           Oflizadelerden 100 yıl sonra Türk girişimcisi Belarus’u yeniden keşfediyor. Türkiye, Belarus’ta, özellikle son yıllarda dünya gündemine sık sık gelmesi ve yükselen ekonomisiyle çok iyi biliniyor. Türkiye’de Belarus ise Turkcell’in Life Telekom’u, kumarhaneleri ve beş yıldızlı otelleri olan Sudi Özkan’ın yatırımları ile hatırlanıyor. Bir de Rusça öğrenmek için gidenlerin edindikleri izlenimler söz konusu. Diyalog Avrasya Platformu’nun faaliyetleri ile de gündeme taşınıyor Belarus. Bunlara rağmen, Minsk’e 6 ay önce atanan büyükelçimiz Cevat Nezihi Özkaya, Türkiye’nin Belarus’ta üçüncü büyük yatırımcı ülke olduğunu söylüyor. Eskiden büyükelçiler, Türkiye adına bu coğrafyalara gelenleri ‘Devletin temsilcisi biziz. Siz niye geldiniz?’ diye sitemkâr karşılarken, şimdilerde Özkaya’nın da söylediği gibi tatlı bir rekabet var buradaki Türklerle aralarında.
          </p>
          <p>
           <img alt="" src="http://web.archive.org/web/20120108061238im_/http://medya.aksiyon.com.tr/aksiyon/2011/12/19/belarus-harita.jpg">
            Böyle bir ortamda Belarus Temsilciler Meclisi Başkan Yardımcısı başta olmak üzere milletvekilleri ile görüşmeler yaptık. Onların Türk parlamenterlerden ricalarını not ettik. Öncelikli merak edilen hususlardan biri, TBMM’de Belarus Dostluk Grubu’nda hangi parlamenterin yer alacağı. Türkiye’nin Arap Baharı’nda izlediği barış çabalarını da desteklediklerini söyleyen Belaruslu parlamenterler, “Biz barışın önemini biliyoruz.” diyorlar. Bilmemelerine imkân yok zaten. Onlara barışın ne olduğunu öğreten de şüphesiz 2. Dünya Savaşı. Bunu kendileri de dile getiriyor. O harbin adı Belarus’ta ‘Vatan Savaşı.’ Ülkenin yüzde 90’ı yerle bir edildiği gibi halkın üçte biri de hayatını kaybetmiş o kanlı savaşta.
            <p>
             Baltık Denizi’nden başlayıp Ukrayna’dan Karadeniz’e bağlanan 2 bin kilometrelik bir hattı kapsayan, Almanların verdikleri Stalin Hattı ismiyle anılan cephenin savunmasına katılmış tüm Belarus halkı. Minsk’in biraz dışındaki o cephelerden biri bugün açık hava müzesi. O yıllarda kullanılan savaş araçları da sergileniyor müzede. Minsk, 27 Haziran 1941’de Almanların eline geçmiş. Üç yıl sonra 29 Haziran’da geri alınan şehirde parmakla gösterilebilecek sayıda bina ancak ayakta kalabilmişti.
             <p>
              Cepheyi bizlere anlatan tarihçinin söylediklerine göre, bir kısmı keskin nişancı olan 800 bin kadının savaşa katıldığı Rus Ordusu’nda Kızıl Ordu’nun nüfusu 5 milyondan fazla idi. Sovyetler adına halkla beraber 35 milyon kişi savaşmıştı 2. Dünya Harbi’nde. O zaman toplam nüfusu 150 milyon olan Sovyetler’in kaybı 27 milyon civarında idi. Belarus halkı da üçte birini kaybettiği için bugün ‘barışın önemini biliyoruz’ diyorlar zaten.
             </p>
             <p>
              <img alt="" src="http://web.archive.org/web/20120108061238im_/http://medya.aksiyon.com.tr/aksiyon/2011/12/19/bekarus-toplanti.jpg"/>
             </p>
             <p>
              <p>
               1944’te savaştan çıkan Belarus ve Minsk’in yeniden inşası 15 yıl kadar sürmüş. Minsk, 11 km’lik bir hat üzerinde, neoklasik tarzda binaların yapılması ile inşa edilmiş. Taksim’deki İstiklal Caddesi’nin her gün milyonları cezbeden tarihî mimarisi neyse aynı güzelliği burada da izlemek mümkün. Ana arter üzerindeki binaların ışıklandırılması ile Minsk, geceleri başka bir şehre bürünüyor âdeta. Bağımsızlık Bulvarı görülmeye değer. Bu cadde, Avrupa’nın en fazla isim değiştiren caddesi aynı zamanda. Öncesi olmakla beraber Lenin, Stalin, Hitler, tekrar Lenin, Stalin ve Fransiska Skarini ve nihayet Bağımsızlık Bulvarı isimlerini almış. Altı şerit üzerine inşa edilen Bağımsızlık Bulvarı’nda yol bariyerlerle ayrılmış değil. İnsanlar da kuralların hayatı kolaylaştırmak için olduğunun farkında ve ona göre davranıyor. İnsana saygı ve hizmet üzerine inşa edilmiş şehir. Belediye Başkan Yardımcısı’na şehrin en büyük problemini sorduğumuzda, konut açığı ve orada kaldığımız sürece görmediğimiz trafikten söz etti. Bir yaya olarak caddeye ayağınızı attığınızda geçiş üstünlüğü sizde. Halk, mütevazı. Rusça, neredeyse bütün Avrasya’da olduğu gibi ana dili gibi hâkim dil. Halkın yüzde 81’i Beyaz Rus, yüzde 11’i de Rus. Çok az da Tatar var.
               <p>
                Çoğunluğu Ortodoks Belarus’un. Avrupa’nın en güvenilir ülkesi olduğu da burada yaşayan Türkler dâhil herkesin dilinde. Bir devlet politikası olarak iki bin kişinin katılımı ile biz orada iken tertiplenmiş Gençlik Forumu da dikkat çekiciydi. Bir milyon 800 bin nüfuslu Minsk; metro, troleybüs, tren ve tramvayın kullanıldığı, ulaşım altyapısını oturtmuş, temizliği, geniş caddeleri, yeşil alanları, parkları, tiyatrodan başka sahne sanatlarına kadar capcanlı bir şehir. Üniversiteler şehri olduğunu da eklemek gerekiyor. Ve sanat faaliyetlerine, eskiden gelen alışkanlıklarının üzerine koyarak devam ediyor. Cuma akşamı saat 17 ve salon baştan aşağı dolu; kucağında 3-4 yaşlarında çocukları ile herkes konser dinliyor mesela. Tiyatroya da ocak ayına kadar yer bulmak mümkün değil.
                <p>
                 2014 Dünya Buz Hokeyi Şampiyonası’na ev sahipliği yapacak ülke. Azalan nüfusa karşı teşvik edici adımlar da atıyor devlet. 4 çocuk sahibi bir ailenin konut ihtiyacının yüzde 75’ini devlet karşılıyor. Önümüzdeki yıl bu oranın yüzde 100 olması bekleniyor.
                 <p>
                  Aleksandr Lukaşenka tarafından başkanlık sistemi ile yönetilen ve iki meclisli bir yapısı olan ülke, coğrafi olarak da neredeyse düz bir zemine sahip. En yüksek yeri 350 metre civarında. 75 metrelik Millî Kütüphane’nin terasına çıktığımızda da Belarus’un en yüksek yerlerinden birinde olduğumuz hatırlatıldı.
                  <p>
                   Terör ve seri cinayet suçlarıyla mahkûm olanlara idam cezası uygulayan tek Avrupa ülkesi olan Belarus’un yüzde 40’ı orman. Avrupa’nın en büyük millî parkı yine burada. Türkiye’ye daha çok ağır sanayi ürünleri satan Belarus’un Türk girişimcilerden bir beklentisi de atıl durumdaki fabrikaların modernize edilip dünyaya açılabilmesi. Bazı adımlar da atılmış bu konuda. 2 Kasım’da yapılan bir anlaşmayla Türk-Belarus ortak yapımı traktörlerin üretimine başlanacağı söylendi. Belarus’un Türk tekstilcileri için iyi bir saha olacağını düşünenler de var. Mobilyacılar için de hammadde bakımından zengin bir ülke.
                   <p>
                    Yüzde 70’ten fazlası devletin elinde olan Belarus, Rusya ve Kazakistan ile Gümrük Birliği anlaşması yapmış. SSCB’nin montaj yeri olarak da biliniyor ülke. Rekabete açık olmayan tüketim ürünlerine dair her türlü ürün için düşünülebilir Belarus. Türk Büyükelçiliği’nin çalışmasına göre özelleştirme kapsamındaki kuruluşlar yoluyla Belarus’a girme imkânı mevcut. Fast food alanında da Türk dönerinin eksikliği hissediliyor. Ev tekstili, inşaat malzemesi, düşük fiyatlı temizlik ürünleri gibi pek çok alan için de cazip ülke. Zira, 2010 itibariyle dış ticaret hacmimiz 340 milyon dolar civarında.
                    <p>
                     1991’de bağımsızlığını kazanan Belarus’u ilk tanıyan ülke olan Türkiye, aradan geçen zamanda gerek Avrupa Birliği nezdinde gerekse başka zeminlerde Belarus’a hep destek vermiş. Bunu Belaruslu parlamenterler söylüyor. İki ülke arasındaki işbirliğine ivme kazandıracak bir adım daha atılacak yakın zamanda. Vizeler karşılıklı olarak kaldırılacak. Haziran 2012’de Belarus’ta sekizincisi düzenlenecek Enformasyon Fuarı’nda da yayın anlaşması imzalanacak.
                     <p>
                      Bu yılın başında devalüe edilen ruble, 3 binden 8 bin 400’e çıkmış, dolar karşısında. Buna rağmen ulaşım çok ucuz, sağlık ve eğitim hizmetleri bedava.
                      <p>
                       ‘Mavi gözlüler ülkesi’ olarak anılan Belarus, yılda 200 bin turist çekiyor. Bunun azlığını gazeteci Vadim Gigin “Bizim Ayasofya’mız yok da ondan.” diye açıklıyor.
                       <p>
                        Evet, Sovyet zamanının popüler şarkısı ‘Göçmen Kuşlar Uçuyor’un “Bana lazım değil Türkiye kıyıları ve Afrika bana gerekmez.” şeklindeki nakaratının değişiyor olması, doğru bir karar değil mi sizce de?
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </img>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31326-belarusa-lazim-artik-turkiye-kiyilari.html), [web.archive.org (arşiv bağlantısı)](http://web.archive.org/web/20120108061238/http://www.aksiyon.com.tr:80/aksiyon/haber-31326-belarusa-lazim-artik-turkiye-kiyilari.html)
