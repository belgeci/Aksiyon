# II. Kemal Sunal olacağım

*Cemal A. Kalyoncu 2002.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Televizyonun sevilen dizisi Çocuklar Duymasın"ın baba parası ile şımaran İsmail"i Süleyman Yağcı, kamera önündeki hedeflerini açıkladı. İkinci bir Kemal Sunal olmayı hedefleyen, kardeşi için kız kaçıran Yağcı, şivesiyle konuştu, siz şifresiz ve şivesiz okuyacaksınız. Buyrun...
  </font>
 </div>
 <div id="newsText">
  <font class="detail-text">
   Çocuklar Duymasın dünyada eşi benzeri görülmemiş bir rekor kırdı. Dizinin 25. kez yayınlanan bölümleri de en çok izlenenler listesinde birinci sırayı aldı. Dizinin sırrı nedir bilinmez; bilinen, dizide Karadenizli bir patronun oğlu rolündeki İsmail"in, sahtelerini silerek televizyon dünyasına adım atan gerçek bir Karadenizli olduğu. Hatta Süleyman Bey, bu konuda oldukça da iddialı. Antikanın sahtesi ne kadar değersizse, dizilerdeki sahte Karadenizliler de onun için aynı değerde.
   <br/>
   <br/>
   Gerçek hayatta, büyüğü Eşref 14, küçüğü Rabia da 10 yaşında iki çocuk babası olan İsmail, yani Süleyman Yağcı, dizideki rolünün aksine, ailesine çok düşkün bir ev reisi. Kızı Rabia da Reyting Hamdi adlı programda yer almaya başlayacak olan Yağcı, sanıldığının aksine tek bir dizi ile yıldızı parlamış birisi değil. 1964"te Rize"nin Çayeli ilçesinde, çay üreticisi bir ailenin altı çocuğundan biri olarak dünyaya gelen Yağcı, on senedir kamera karşısında yer alıyor. Etrafa güçlü bir elektrik dalgası yayan hemşehrim Süleyman Yağcı şiveli konuştu; siz şifresiz ve şivesiz okuyacaksınız. Buyrun...
   <br/>
   <br/>
   - Dizideki İsmail aslında ne kadar Süleyman Yağcı?
   <br/>
   İsmail bir kere gerçek hayatta patron değil. Devlet memuru. Sonra çapkın değil, iyi bir aile babası. Oradaki İsmail"le hiç mi bağı yok? Var tabii. Aynı, dizideki gibi güler yüzlü, herşeye boş veren, sadece sevmeyi ve sevilmeyi düşünen, insanlara yardımı bir borç bilen, gönül kırmayı şiddetle kınayan yapıda birisidir.
   <br/>
   <br/>
   "Kıskanıyorlar beni"
   <br/>
   <br/>
   - Sanat dünyasında birçok Karadenizli var. Onların desteğini gördünüz mü?
   <br/>
   <br/>
   Kimsenin desteğini görmedim. Sadece Darıcalı Birol Güven"in (Çocuklar Duymasın"ın senarist ve yapımcısı) desteğini gördüm. O benim elimden tuttu. Ama şöyle de bir şey vardır. Şu anda hemşehrilerimin gönlünde taht kurmuşum. Bir yere gittiğim zaman yer yerinden oynuyor. Ki bu sırf hemşehriler arasında da değil. Şimdi beni öyle seven Sivaslı, Erzurumlular var ki benim için canını verir. Ama hiç sevmeyen Rizeli de var. Kıskanıyor bir şekilde.
   <br/>
   <br/>
   - Kıskanmak...
   <br/>
   <br/>
   Mesela gördüğü zaman böyle bir dudak büker, görmezlikten gelir, hakkında laf eder. Bana göre hayatta üç tane zor şey vardır. Bir can vermek, bir insanı tanımak, bir de evlenirken evleneceğin kıza karar vermek. Benimle bir çay bile içmeyenlerin arasından, hakkımda konuşarak yuvamı yakmak isteyenler oluyor. Ama beni bir şekilde tanıma fırsatını ele geçirince kendi kendine kahroluyor.
   <br/>
   <br/>
   - Dizideki karaktere tepkiler nasıl?
   <br/>
   <br/>
   Bu sene 45 gün kaldım Rize"de. Hiç olumsuz tepki almadım. Çok dikkatimi çekti. Aslında oynadığım rol için başta biraz korktum. Ama insanlar böyle bir sevgi gösterince biraz dikkatimi çekti. Hatta sordum, "Benim bu oynadığım rolden dolayı benden nefret etmeniz gerekir diye düşünüyordum ama beni çok seviyorsunuz. Nedir beni size sevdiren?" diye. Bu, İstanbul"da da memleketimde de böyle. Onlar da bunun bir rol olduğunun farkında. Seni izlerken kendi evladımızı, kendimizi izler gibi oluyoruz diyorlar. Bir de, aslında rolüm çapkınlık rolü ama ailenin izleyemeyeceği kötü bir şey yok. Sadece, babasının parası ile şımaran sempatik bir çocuk var.
   <br/>
   <br/>
   - Dizideki karakteriniz evde tartışma konusu oluyor mu?
   <br/>
   <br/>
   Yok olmuyor.
   <br/>
   <br/>
   - Sizi ilk defa tv"de o rolde gördüğünde tepkisi ne oldu eşinizin?
   <br/>
   <br/>
   Hiç bir tepkisi olmadı da şimdi şimdi cahil kadınlardan ona diyenler oluyormuş, "İşte bu şöhret onun başını döndürür, başka birini alır" gibi. Allah yaşatmasın, Allah şaşırtmasın ama bizde böyle bir şey olmaz yani. Ben geçmişinden utanmayan ve utanmadan yaşamaya kararlı bir insanım. Her şeyi Allah nasip edecek tabii. Allah"ın nasibi ile olur.
   <br/>
   <br/>
   Büyük de konuşmamak lazım.
   <br/>
   <br/>
   - Açık bir kapı bıraktınız yine de.
   <br/>
   <br/>
   Şimdi Allah"a büyük konuşmamak lazım, Allah"tan istemek lazım. Allah"ın deposu çok büyüktür, verecekleri bitmez. Ben şimdi her akşam derim, "Ya Rab. Bana öyle şan şöhret ver ki, dünya çapında olsun. Ama ben bu hazineyi, bu şanı şöhreti, insanlara faydalı bir şekilde geri çevirebileceksem, camiler, okullar yaptırabileceksem, fakir fukarayı okutabileceksem, kişiliğimi kaybetmeden o şanı, şöhreti taşıyabileceksem, ben yine bu Süleyman olarak kalabileceksem bunu bana nasip eyle. Ama, bu, beni değiştirecek, yoldan çıkaracak, şeytana uyduracaksa nasip etme Ya Rab" diyorum. Benim duam bu.
   <br/>
   <br/>
   - Gerçek Süleyman Yağcı"yı tanıyalım biraz da. Ambülans şoförlüğünün dışında nelerle uğraştınız bugüne kadar?
   <br/>
   <br/>
   1964"te Çayeli"nde doğdum. İlk ve ortayı Çayeli"nde bitirdim. Liseyi Çayeli ve Rize"de okumaya başladım. 1997"de İstanbul"a gelince de Kadıköy"de dışarıdan bitirdim. Çayeli, Pazar, Ardeşen Devlet Hastaneleri ile Ayder Kaplıcaları"nda, sonra Eyüp"te, Taksim Hastanesi"nde çalıştım. Şimdi de İstinye Devlet Hastanesi"nde çalışıyorum. Yaptığım işleri de sayabilirim. Sergicilik, pazarcılık, ortaokul yıllarında ayakkabı boyacılığı, sığır çobanlığı yapmış, çay toplamış, 16 yaşımda iken sırtımda 100 kilo çay yükü taşımış adamım. Ben gökten gelmedim, ezilerek geldim buralara.
   <br/>
   <br/>
   - Televizyon dünyasına girişinizin bildiğim kadarı ile uzun bir geçmişi var.
   <br/>
   <br/>
   İlk kez kamera karşısına çıkışım 1991"de Cenk Koray"ın sunduğu Tele Kutu yarışmasıyla oldu. Sonra 1992"de, TRT1"de, Mehmet Ali Erbil"in sunuculuğunu yaptığı Yakıştır adlı tiyatro yarışmaları vardı, orada bir tanıdık kanalı ile jüri üyesi oldum. Mehmet Ali Bey"le tanıştık. Bu sefer yarışmacı olarak katıldım, 750 kişinin içerisinden birinci seçildim. Karadenizliler aylarca benden bahsettiler, bizim gurur kaynağımız diye. Birinciliğim ilan edildiği zaman çok mermi atanlar oldu köyde. Sokaklarda aylarca insanlar boğazıma sarıldı. Sonra birkaç tane dizide oynadım. Hemşo"da oynadım, iki tane reklam filminde başrol oynadım. Bunlar küçük çaplı rollerdi. Fakat bir dizide oynayıp da böyle gündeme damga vurmak bambaşka bir şey. Şu anda bizim şöhretimiz Türkiye"yi aştı. Artık Avrupa ülkelerinde konuşuluyoruz. Hatta benim duyduğum kadarı ile, şu anda beş-altı Avrupa ülkesi bizim senaryoyu İngilizceye çevirttiriyor, satın almak istiyor. Ama Avrupa"da bir Karadenizli"yi nasıl bulacağız diye en büyük korku bu şu anda. Yoksa Süleyman"ı götürsek mi diye de düşünüyorlar. Benim de İngilizcem yok tabii. Böyle sorunlar çıkıyor. Artık bunlar konuşuluyor. Amerika"dan uzman kişiler geldi. Nedir, bir dizinin 25. tekrarının bile birinci olması, bu kadar tutulmasının sebebi diye. Belki sadece senaryoyu satarlar.
   <br/>
   <br/>
   - Peki daha önce tiyatroya ilginiz var mıydı?
   <br/>
   <br/>
   Şöyle. 50-60 kişilik meclislerde, akşam saat 8"de başlayıp sabahın saat beşine kadar insanları dinlendirdiğimi biliyorum. Benim hareketlerim, konuşmam, yaşantım bir tiyatro gibi zaten. Ve bütün beni tanıyanlar "Sen dünyaya oyunculuk için gelmişsin. Buralarda telef olma, git" dediler. Yıllar sonra TRT1"deki o birincilikten sonra baskılar iyice arttı. Mahallenin Muhtarları"ndaki Temel"in sahte bir Karadenizli olarak, bizleri yıllarca temsil etmesi de bana çok dokundu.
   <br/>
   <br/>
   Kardeşine kız kaçırdı
   <br/>
   <br/>
   - Fakat İstanbul"a gelişiniz yine de 1997"yi buldu.
   <br/>
   <br/>
   İstanbul"a gelme imkanım yoktu. Çünkü, henüz 12 yaşında iken annemin, babamın ve iki ufak kardeşimin sorumluluğu bende idi. Sonra ufak kardeşlerim büyüdü. Erkek kardeşimin sevdiği bir kız vardı. Babası vermedi, kızı kaçırdım.
   <br/>
   <br/>
   - Kız kaçırdınız yani...
   <br/>
   <br/>
   Evet. Şimdi iki tane de çocukları var. Babasından bir iki kere istedim. "Yok vermem" dedi. Hatta hiç sohbete bile girmedi. Kız da "Ben seviyorum. Götürürseniz gelirim" dedi. Ben de "İki kişi seviyorsa, bana da sizi kavuşturmak düşer" dedim. O gece kaçırdım ve birbirine kavuşturdum. Annem babam gitme dedi. Rahatsızdı onlar. Sonra vefat ettiler. O yüzden İstanbul"a geç geldim. Ama hiç de pişman değilim. İki-üç sene içerisinde gündeme böyle oturmamın nedeni, ana babamın duasını almak. Ben anamın, babamın, büyüklerimin duasını alarak İstanbul"a geldim. Yani çok zengin geldim, dua zengini. Ve beni ayakta tutan bu oldu. Böyle kısa zamanda buraları ben hayal edemiyordum. - İşe başladığınızda siz ne kadar yol alabileceğinizi hayal ediyordunuz?  Bu işe başladığımda emekliliğime 7-8 sene vardı. Emekli olana kadar gündeme gelir, işte tanınır, çevreyi tanır, bir şeyler yapabileceğimi kanıtlarım. Emekli olduktan sonra da, bilirsin her emekli ek iş yapar. Benim de işim bu olur diye düşünüyordum. Bir hobi olarak başladığım bu iş, hobilikten çıktı artık. Şu anda sürekli tekliflerle karşılaşıyoruz. Ama ben tekliflere kapalıyım. Çünkü Birol Güven"le çalışıyorum. Onun okey vermediği hiç bir şeyde yer almıyorum. Reyting Hamdi"de oynadığım iki bölüm vardı mesela. Biri yayınlandı, diğeri, yüzüm eskimesin diye yayından kaldırıldı.
   <br/>
   <br/>
   - Ambülans şoförlüğü devam edecek mi?
   <br/>
   <br/>
   Devlet memuruyum. Hobi olarak başlamıştım ama artık iş ticari bir iş oldu. Devlet memuru ek iş yapamadığı için bazı sıkıntılar yaşamaya başlayacağım diye düşünüyorum. Sıkıştıracaklar beni diye tahmin ediyorum. Nasıl bir çıkış yolu bulacağım diye mali müşavirlerle falan görüşmedeyiz şu anda. Eğer biri yolumu kesmeye kalkmazsa, elim direksiyon tuttuğu müddetçe bu işi bırakmayacağım. Çünkü çok büyük haz alarak yaptığım o işten çok dua alıyorum. O, ne paraya benziyor ne başka bir şeye. Bana gelip diyorlar ki "Senin hakkından çıkmak için ne yapabileceğimizi bilemiyoruz." Ben de "Benim hakkımdan çıkmak çok kolaydır. Bana bir Allah razı olsun deyin yeter" diyorum. Şok oluyorlar. Ben şuna inanıyorum ki, bir insan anasının, babasının, milletin duasını almışsa, Allah da ondan razı ise, artık Allah"tan ne isterse o oluyor. Bunu gerçekten yaşıyorum. Bugüne kadar Allah"tan bir istedim, o beş verdi, on istedim yüz verdi. Daha bilmem ki benim işim bir yerde ters gitmiş, benim istediğim olmamış veya eksik olmuş diye.
   <br/>
   <br/>
   - Hayattan hiç şikayetiniz yok yani..
   <br/>
   <br/>
   Hayattan hiç şikayeti olmayan bir adamım. Hep gülerim, hep mutluyum.
   <br/>
   <br/>
   - Nasıl başarıyorsunuz bunu peki?
   <br/>
   <br/>
   Bu bir Allah vergisi, insanın kendi elinde değil. Kendi kendime defalarca dedim ki artık ben de biraz taş yürekli olacağım. Çünkü canımın çok yandığı zamanlar oldu, maddi ve manevi olarak. Ama yapamadım. Bakıyorum, ben kendi ailemden 4-5 kişiyi toprağa koydum, kendi ellerimle. Yaşım 38. Bu yaşımda ben 5 kişi kendi ailemden toprağa koyduysam, benim ömrüm ne kadardır. Bu kadar kısa bir ömürde insanları üzmeye, kırmaya değmez diye düşünüyorum. Ha, şan, şöhret, para, pul insanı değiştirir mi? İnsan gerçekten insansa değişmemesi lazım. Değişmemesi için, geriye baktığımızda çok güzel örnekler var. Mesela Fatih Sultan Mehmet rahmetli. Osmanlı"yı bırak dünyaya damgasını vurdu. Şimdi nerede? Bir tek mezarı var adamın. Ben bunları göz önünde bulundurduğum için, beni hiç bir gücün değiştiremeyeceğine inanıyorum ve asla da değişmeyeceğim. "İkinci Kemal Sunal olacağım"
   <br/>
   <br/>
   - Süleyman Yağcı, geriye baktığında, arkasından nasıl anılmak ister?
   <br/>
   <br/>
   Rahmetli Kemal Sunal gibi. Benim çizgim zaten onun çizgisi. Yani Türkiye"de örnek aldığım sanatçı Kemal Sunal. Onun boşluğunu doldurmak kimseye nasip olmadı ama onun boşluğunu doldurmak için savaşacağım. İkinci bir Kemal Sunal"ın benzerini Türkiye"de yaratacağım. Yolum bu.
   <br/>
   <br/>
   - İstanbul, şivenizi değiştirmeye zorluyor mu sizi?
   <br/>
   <br/>
   Ben şivemi kaybedersem kendimi de kaybederim. Çünkü benim değişik bir Karadeniz şivem var. Karadeniz"de benim bu ses tonunda konuşabilen belki bir tane daha var, belki de hiç yok. O da bana Allah"ın bir vergisi. Ben gerçek Karadenizli olup da gerçek Karadenizli rolünü oynayan bir insanım. Karadeniz insanı buna susamıştı. Bilhassa şunu yazmanı istiyorum. Antikanın sahtesi nasıl ki değersizdir, Karadenizli"nin sahtesi de aynen öyle değersizdir. Çünkü Karadenizliler bir antika kadar değerlidir. İşte gerçek Karadenizli oyuncu da benim. Karadenizlilerin, Allah"ından, Peygamber"inden sonra sevdikleri, kendi evlatları, kendi ailelerinden gördükleri bir insanım. Bunu yaşıyor, hissediyorum.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-11100-ii-kemal-sunal-olacagim.html), [web.archive.org (arşiv bağlantısı)](http://web.archive.org/web/20121001022311/http://www.aksiyon.com.tr:80/aksiyon/haber-11100-ii-kemal-sunal-olacagim.html)
