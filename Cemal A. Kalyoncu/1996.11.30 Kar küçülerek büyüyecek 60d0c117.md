# Kar, küçülerek büyüyecek

*Cemal A. Kalyoncu 1996.11.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bulunduğumuz salona geldiğinde Kar Grubu Başkanvekili Ömer Faruk Berksan'ın ilk sözü "Damdan düştük" oldu. Berksan haksız da değildi.
  </font>
 </div>
 <div id="newsText">
  <font class="detail-text">
   Temeli 1987'de atılan ve şu anda 29 şirketi, 6 iştiraki ve bir de vakfı bulunan Kar Grubu, yaşadığı kısa vadeli nakit ihtiyacı yüzünden borçlarını ödeme zorluğu çektiği için 5 banka tarafından icraya verilmişti. Ö. Faruk Berksan, olayları, bankaların biraz acele davranması sonucu yaşanan paniğe bağlıyor. Bankalarla pazartesi günü ikinci tur görüşmelere başlayacaklarını ve burada onlara biraz nakit, biraz gayrımenkul, biraz hisse önererek borçlarını tasfiye etmeyi düşündüğünü söylüyor.
   <br/>
   <br/>
   Peki ne oldu da Türkiye'de birçok 'ilk'e imza atan Kar Grubu bu duruma düştü? Üniversite camiasından tutun da Meclis'teki 5 siyasi partiye kadar ilgi uyandıran et koyunculuğu konusunda dünyanın en gelişmiş projesi olan Kar Et projesinin incelemeler sonucu Ziraat Bankası'ndan 360 milyar lira ile desteklenmesine karar verilir. Bu, Ziraat Bankası Yönetim Kurulu'nca da onaylanır.
   <br/>
   <br/>
   İstanbul şubesine karar bildirildikten sonra, şube bununla ilgili her türlü ipoteğin alınmasını ister. İpotek için 67 milyar lira harç masrafı gerekir. Ancak Kar Grubu yetkilileri ellerinde teşvik belgesi bulunduğunu, bunun için harcı yatırmalarının gerekmediğini söylerler. Banka incelemede bulunur ve "Bu kredi teşvik kredisine bağlı olarak verilmiş bir kredi değildir. O yüzden siz bunun harcını yatıracaksınız" der.
   <br/>
   <br/>
   Bundan sonrasını Grup Başkanvekili Ömer Faruk Berksan'dan dinleyelim: "1 Kasım Cuma günü sabahtan harcı yatırdık. Her türlü muamelemiz bittiği için, paranın da şubeye gelmiş olduğunu söylediklerinden öğleden sonra parayı tahsil etmeye gittik. Parayı alacağız diye de bütün çekleri yazdık. Zaten geciktirdiğimiz bazı ödemeler vardı. Bankaya gittiğimizde beklememizi söylediler. Saat 16:00'da teşvik belgesi ile kredi  şartnamesi uyuşmadığı için krediyi şimdilik veremeyeceklerini, teşvik belgesini düzeltmemiz gerektiğini söylediler. Yapacak birşeyimiz yoktu. Pazartesi günü de bir bankanın ısrar etmesi sonucu çeklerimiz yazıldı. Bunu diğer bankalar duyunca birkaç banka panik yaptı. İcraya müracaat edip haciz işlemlerine başladılar. O hafta sonuna doğru bir gazetede "bizim hileli iflas planları yaptığımız yazıldı. Ve daha pek çok suçlamayla karşılaştık."
   <br/>
   <br/>
   Kar Grubu, Türkiye'de birçok 'ilk'e imza atması ile de tanınıyor. Grup, patates cipsinin Türkiye'de atölyeden fabrikasyona geçmesinden, havacılıkta küçük uçak işletmeciliğine, hava taksiyi bir şirket olarak  işletmeye açmaktan Türkiye'de ilk sivil pilot okuluna ve park amaçlı bir havaalanı olan Hezarfen'e kadar birçok ilkte söz sahibi. Berksan, "Şu krizi bir atlatalım buna kafamızda olan pekçok ilkleri ilave edebiliriz" diyor. Kar Grubu, içinde bulunduğu finans sıkıntısını atlatmak için ilk başta biriki şirketi fazla kâr peşinde koşmadan satmayı düşünüyor. Hangilerini elinden çıkarmayı düşündüğünü sorduğumuzda ise Faruk Berksan "Hepsi de olabilir" diyor.
   <br/>
   <br/>
    Şu anda bankalarla bir anlaşmaya vardınız mı?
   <br/>
   <br/>
   15 Kasım'da Hilton Oteli'nde alacaklı bankalarla bir toplantı yaptık. Onlara mal varlığımızı ve borçlarımızı ne şekilde ödemeyi düşündüğümüzü anlattık. Şu anda şirketlerin hepsinin çalıştığını, bizim hiçbir yere kaçmadığımızı söyledik. Zannediyorum tatmin oldular. 15 gün müsaade istedik. Bir ödeme planı hazırlıyoruz, içlerinden 45 banka ile birlikte. Pazartesi günü bir toplantı daha yapmayı planlıyoruz. O zaman bu ödeme planımızı hazırlayacağız. Ve onlarla ikinci tur görüşmeler başlayacak. İnşaallah borcun tamamını da silip ortadan kaldıracağız.
   <br/>
   <br/>
   BANKALAR PANİK YAPTI
   <br/>
   <br/>
    1 Kasım'da kredi almakta sıkıntı yaşıyorsunuz ve o gün hacizler başlıyor. Neden böyle yıldırım haciz oldu?
   <br/>
   <br/>
   Zaten bir daralma olmuştu. O krediyi alsaydık hiç bir şey yoktu şu anda. Birden bankalar arasında bir panik oldu. Bir art niyet olacağını zannetmiyorum. Ama banka yöneticilerinin biraz sabırsız davranmalarından kaynaklandı olay. Burada trilyonluk bir borç var. Evdeki buzdolabını haczetseler ne olur? Bu trilyonluk borç kapanmaz. Bir de kendi alacaklarına zarar veren işler yaptılar. Mesela uçağa haciz koyup 'uçuştan mennine...' diyorlar. Bir uçağa haciz koymak istemişler. Haciz etmek istedikleri uçak bizim değil, Rus uçağı. Kiralık uçağı haciz edemezler ki. Bu da kamuoyunu tamamen yanıltıcı yönde, müşterilerimin bana itimatlarını ortadan kaldırıp, benimle alışveriş yapmalarını önleyici yönde yansıdı basına. Biletler satılmaz, uçaklarım uçmazsa borcumu ödemekte zorluk çekerim. Yine müşterilerimin vermiş olduğu vadeli çekler var. 23 ay sonra ödenecek çekler. Bankalara vermişim. Bunların arkalarını bugünden yazıp tahsil yoluna gitmeye başladılar. Bu da tabii müşterilerim tarafından tepki aldı. Çekleri erken tahsile gidince piyasaya ben bir daha mal satamam ki. Kimse bana itimat etmez.
   <br/>
   <br/>
    Ne kadar borcunuz var bankalara?
   <br/>
   <br/>
   Bankalar şu anda bunun açıklanmasını tam istemiyorlar. Ama bu hafta açıklayacağımız planda bunun tamamını tasfiye edeceğiz.
   <br/>
   <br/>
    Peki bankalar sizin ödeme planınıza nasıl bakıyor?
   <br/>
   <br/>
   Bankaların, borçlarımızı ödeme niyetinde olduğumuza ikna olduklarını zannediyorum. En azından bu işi yılbaşına kadar bitireceğimizi ümit ediyoruz. Biraz para, biraz arsa, bina, biraz hisse senedi vereceğiz onlara. Biraz küçülerek çıkacağız bu işten. Zaten biz devamlı kurduğumuz şirketleri satarak gelişiyoruz. Bir tane satarız yerine iki tane kurarız. Şu anda dedikodu sütunlarında bilen bilmeyen kişilerin yazdığı haberlerle maalesef karalanmış vaziyetteyiz. Şu durumdan kurtulduktan sonra bir iki şirketimizi devretme imkanımız olacak. Onları artık çok fazla kâr peşinde koşmadan devredeceğiz
   <br/>
   <br/>
    Hangilerini elinizden çıkarmayı düşünüyorsunuz?
   <br/>
   <br/>
   Hepsi olabilir.
   <br/>
   <br/>
    Borcunuzu ödemeden kaçacağınız yazıldı.
   <br/>
   <br/>
   İddialardan bir tanesi buydu. Hiç bir yere kaçmadık. Bütün mal varlığımızla  ve bütün aile olarak buradayız. İkincisi, bütün şirketlerimizi devrettiğimiz yazıldı. Hiçbir şirketimizi devretmedik, hepsi bizim üzerimizedir. İki şirketimizi kiraladık. Kar Gıda'yı Pers Gıda'ya, Umde'yi de Kul Döksan'a kiraladık. Bu devretmek demek değil. Şirketin şu kriz nedeniyle devam etmesi mümkün değil. Biz bunu bütünüyle tapuya işlettikten sonra çalıştırmak isteyen bir iki firmaya verdik. Onlar çalıştırıyorlar. Bize ödemeler yapacaklar.
   <br/>
   <br/>
    İlk haciz kimden geldi? Asya Finans ipoteklerin önünü mü kesti?
   <br/>
   <br/>
   Bütün bu olaylarda dendi ki ; "Asya Finans 1 trilyonluk bir şemsiye ipoteği yaptı. Diğerlerinin ipotek koymasına mani olmak için ipotek koydu." Asya Finans'tan önce beş ayrı banka ipotek koydu. Bunlar Esbank, Vakıflar Bankası, Ziraat Bankası, Albaraka ve İş Leasing. Bunların iki trilyon liraya yakın ipoteği var burada. Onun üzerine bir trilyonluk ipotek kondu Asya Finans tarafından. Bu kriz olunca diğer bankaların bize kredilerini keseceklerini hissettik. O yüzden biz birkaç banka ile anlaştık. Biri Toprak Bank, diğeri Asya Finans. Onlara ipotekler vererek ilave kredi taleplerinde bulunduk. Bize, ilave ipoteğe rağmen para vermeyi düşünmediklerini söylediler. O yüzden bu işlemleri yaptık. Bu, onların tahsiline engel olmak için değil bilakis çalışmamızı temin edip onlara daha iyi şartlarda ödeme yapmamızı sağlamak içindi.
   <br/>
   <br/>
   Diğer önemli bir olay, bugünlere rastlayan benim ailevi durumum. Eşimden ayrılmam. Bundan dolayı ben eşime hiç bir gayrımenkul bırakmadım. Bir evimi çocuklarıma bıraktım, ancak intifa hakkını annelerine bıraktım. Bir de bir fabrikanın sekizde bir hissesinin gelirini annelerine bıraktım. Bütün mal varlığını eşine bıraktı dediler. Benim halbuki merkez bina, iş merkezi, Ülker Gıda ve Uzay Gıda'nın arsa ve binası ve daha pek çok yerdeki gayrımenkullerimin her biri bu borcu ödeyecek güçtedir. Herkes bunu biliyor.
   <br/>
   <br/>
   KAR ET'İN SORUMLUSU BİZ OLMAYACAĞIZ
   <br/>
   <br/>
    Bu arada Ziraat Bankası kredisini alabiliyor musunuz?
   <br/>
   <br/>
   Şu anda vereceklerini ima eden bir şey duymadık. Ama bunu tamamen yanlış olarak durdurduklarının farkındalar. Yine de öyle demiyor, 'teşvik belgesi de lazım, uyum da lazım' diyorlar. Bizden harç aldılarsa, teşvik kredisi ile ilişkili olmadığını itiraf ettiler. Önce bize bu parayı yatırttılar. Burada bir bilgisizlik var galiba. Bunun neticesinde iki tane kötü sonuç ortaya çıktı. Bir tanesi bizim kısa vadeli finans sıkıntımız.. İkinicisi de Türkiye'nin çok ümit bağladığı et koyunculuğu konusunda dünyanın en gelişmiş projesi, bunu iddia ile üstüne basarak söylüyorum, bu projeyi sıkıntıya soktular. O iş olmazsa bunun sorumlusu biz olmayacağız.
   <br/>
   <br/>
    Asya Finans'taki hisselerinizi devrettiniz mi?
   <br/>
   <br/>
   Biz yalnız Asya Finans'ın değil, birçok finans kurumunun kurucu ortağıyız. Faisal Finans'ta, Al Baraka'da kuruluşlarından beri sembolik bir hissemiz vardır. Kuveyt Finans'ın kuruluşunda bir milyon lira idi hissemiz, şimdi ne kadar bilmiyorum. Asya Finans'ın kuruluşunda bu sefer büyük hisse ile ortak olmayı düşünmüştük. Ancak bu sıkıntılar ortaya çıkınca, yönetimine müracaat ederek hisseleri devrettik. Kuruluş tamamlandıktan sonra bir milyar bende, bir milyar da ağabeyim Selçuk'ta olmak üzere hissemiz var. Bu sıkıntılar nedeniyle Al Baraka'dakileri devrettik zannediyorum. Diğerlerini de devretmişizdir. Bunlar sembolik hisselerdir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2003-35-kar-kuculerek-buyuyecek.html), [web.archive.org (arşiv bağlantısı)](http://web.archive.org/web/20130623002528/http://www.aksiyon.com.tr:80/aksiyon/haber-2003-35-kar-kuculerek-buyuyecek.html)
