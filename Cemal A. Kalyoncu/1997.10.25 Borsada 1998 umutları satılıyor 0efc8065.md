# Borsada 1998 umutları satılıyor

*Cemal A. Kalyoncu 1997.10.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın en önemli borsalarından biri olan New York Borsası'nda çöküş beklentisi giderek artıyor.
  </font>
 </div>
 <div id="newsText">
  <font class="detail-text">
   Bu yüzyıl içerisinde 1929 ve 1987 yıllarının ekim aylarında olmak üzere iki büyük çöküş yaşanmış olması bu beklentinin tek sebebi değil tabii ki. 1929 çöküşü dünyada bir ekonomik buhrana yol açmıştı. En son 10 yıl önce 19 Ekim günü yaşanan çöküşte Dow Jones Endeksi yüzde 23 oranında düşünce iflaslar, ardından intiharlar yaşanmıştı. Olayın yaşandığı pazartesi günü de tarihe 'Kırmızı Pazartesi' olarak geçmişti. Bu sefer çöküş beklentisi borsanın çok yükselmesinden kaynaklanıyor. Ortalama yüzde 3 civarında bir enflasyona sahip ekonomide borsada yüzde 50'lere varan bir artış olursa çöküş beklentisi hakim olur düşüncesinin yanında, uzmanlar artık piyasalarda her zaman çöküş beklenebileceğini 'Piyasalar çok kırılgan' ifadesiyle belirtiyorlar.
   <br>
    <br>
     Dow Jones'taki çöküş beklentisi gerçekleşir mi, gerçekleşirse dünya ekonomi piyasaları nasıl etkilenir? Bu sorular henüz cevap bulmuş değil. Bilinen, New York Borsası'nda işlemler böyle bir havada sürdürülüyor.
     <br>
      <br>
       Türkiye'ye dönüyoruz, İstanbul Menkul Kıymetler Borsası son üç aydır seans içindeki düşüşler hariç, istikrarlı bir şekilde yükseliyor. 2 Ocak 1997 tarihinde 995 olan İMKB 100 Endeksi, ocak ayı sonunda 500 puanlık bir artışla 1500'ü aşmıştı. Bu tarihten sonra, bilinen siyasi gelişmelerin ardından piyasada satın alacak "umut" bulamayınca yılın ortasına kadar hep bu aralıkta seyretmişti. Ancak AnasolD'nin kurulması ve geçen dönemdeki birikimi birleştirince endeks yükselişe geçti ve geride kalan 100 günde yüzde 100'e yakın bir artış kaydetti. Yılbaşı itibariyle endeksi 1000 kabul edersek bugüne kadar yaklaşık yüzde 350'lik bir yükseliş trendi gösteren borsada ilginç olan kimsenin bir çöküşten bahsetmemesi. Enflasyonun yüzde 100 olması halinde bile borsa yüzde 350 ile oldukça iyi sayılabilecek bir trend göstermiş olacak. Kaldı ki yılın bitmesine daha 92 seans var.
       <br>
        <br>
         Borsa renklenir mi?
         <br/>
         <br/>
         İMKB 1986'da kurulmasına rağmen, yüzyıllık Dow Jones endeksinden daha hareketli bir seyir izledi bugüne kadar. New York Borsası'nda iki büyük çöküş yaşanırken bizim borsamız geride kalan 11 yılda dört büyük yükseliş ve 3 çöküş yaşadı. Dolar bazında hesaplamalara göre 21 Ağustos 1987'de en yüksek noktaya vardıktan sonra 1989 Ocak ayına kadar yüzde 87'lik bir düşüşle ilk büyük çöküşünü yaşayan borsa, 24 Ocak 89'da başlayan ikinci yükselişini de yine bir ağustos ayında noktalamıştı. 2 Ağustos 1990'daki zirveden sonra 1992 Kasım ayına kadar yüzde 80 düşüş kaydetmişti. Üçüncü büyük çıkışı ise 1994 krizine kadar geçen sürede yaptı. 13 Ocak'ta başlayan 1994 krizi ile son bulan üçüncü yükselişin gerileme dönemi 2 Mayıs 1994'te sona ererek kısa sürmüştü. Şimdi ise Mayıs 1997'den bu yana yükseliş gösteren İMKB, bu trendini halen sürdürüyor.
         <br/>
         <br/>
         İşte bu noktada çıkışın ne zaman duracağı tartışılıyor. Polen Menkul Değerler Genel Müdürü Numan Koca ise borsada psikolojik bir tedirginlik yaşandığını belirtirken, konuya ihtiyatlı yaklaşıyor: "Yükselen piyasada er geç düşme, düşen piyasada er geç yükselme olur." Park Menkul Değerler Genel Müdürü Atilla Zaimoğlu ise, New York Borsası'nda artık bir çöküntünün yaşanması gerektiğini, şimdi yaşanmayan bir çöküntünün sonra çok büyük bir krize yol açabileceğini söylerken Türkiye'deki durumun bundan farklı olduğunu anlatıyor. Yani mevcut durumda piyasalar, en azından bir "Kırmızı Pazartesi" beklemiyor.
         <br/>
         <br/>
         Beklentilere bakılırsa 4 bin puan bile borsa için yeterli görülmüyor. Yıl sonu veya 1998 ocakşubat ayları için 6 bin puan tahmininde bulunanlar olduğu gibi, endeksi 34 dolar olarak öngörenler bile var. Park Menkul Değerler Genel Müdürü Atilla Zaimoğlu, bu konuda yatırımcıların ve yöneticilerin ikiye bölündüğünü söylüyor. Bir kısmı "Bu kadar yükseliş yeter diyerek geri çekilip nakitte bekliyor. Bir kısmı da 34 dolar seviyesine çıkacak görüşünde." Bunun yüksek bir çıta olduğunu söylemeye herhalde gerek yok. Ama Zaimoğlu, "Bunu sürükleyen nedenleri de görmek gerekiyor" diyor. Zaimoğlu'na göre o nedenler şunlar: "Enerji ihaleleri, özelleştirme ve şirket evlilikleri. Ayrıca yabancı yatırım fonlarının yüksek alımları. Endeksi bunlar sürükledi." Bir başka görüş de Şahin Menkul Değerler Genel Müdürü Cemal Öztürk'ten. Öztürk, teknik verilerin olumlu olduğunu, endeksin yükselmesini beklediklerini söylerken "Ancak bu düzeye aralık ayında geliriz diyorduk. Özellikle son 15 günlük yükselme çok hızlı" şerhini de koyuyor.
         <br/>
         <br/>
         Borsanın şu ana kadarki tarihi zirvesi 2.2 dolar. Geçen hafta ortasında 2 dolar seviyesine yanaştı. Ancak bu seviyede yatırımcılardaki "bu kadar yeter" tedirginliği olsa gerek satışlar geldi. Sonra yine alış, ardından yine satış... Gün içinde dalga devam ediyor ama kapanışta endeks önceki güne göre biraz daha yukarıda kalıyor. Cemal Öztürk'ün endekse yönelik beklentileri ise kasım sonu için 4 bin, yeni yılda da 5 bini görebilir yönünde.
         <br/>
         <br/>
         Borsa 1998'i satın alıyor
         <br/>
         <br/>
         Peki borsa, kısa sürede yüzde 100'e varan bu artışla neden yetinmiyor? Bir başka deyişle borsa neyin peşinde? "Borsa tabii ki paranın peşinde" diyenler olduğu gibi borsanın 1998 umutlarını satın aldığını söyleyenler de var. Şahin Menkul Değerler Genel Müdürü Cemal Öztürk'e göre borsa hükümetin yaptıklarından çok söylediklerini satın alıyor. "1998 yılının iyi olacağı beklentisi satılıyor."
         <br/>
         <br/>
         Şu da bir gerçek ki borsada talep şu an arzdan fazla. Talebi sürükleyen nedenler arasında faiz ve dövize göre borsanın daha fazla kazandırması geliyor. Faizler yıllık bazda, geçen hafta itibariyle yüzde 9495 gibi seyrediyordu. Buna karşılık dövizde de sürpriz bir beklenti yok. Yani "bileşik kaplar" olarak adlandırılan dövizfaizborsa üçgeninde su şu anda borsaya akıyor. Hükümetin, önümüzdeki dönemde enflasyonu düşüreceği beklentisi şirketlerin kârlarını artıracağı anlamına geldiği için bu beklentiler de satın alınıyor. İyi bilançoların etkisini de unutmamak gerekiyor. Yabancılar da parasal büyüklük olarak hisselerin yüzde 55'ini ellerinde bulundurarak endeksin yönünü tayin edenler arasında önemli bir paya sahip.
         <br/>
         <br/>
         Bunlardan daha önemlisi ise manipülasyon. Sermaye Piyasası Kurulu (SPK) zaman zaman yakalayabildiklerini teşhir ediyor zaten. Ama, tespit edilemeyen manipülatörler endeksin seyrini belirleyecek kadar etkili. Zaimoğlu, "Belli hisseler toplanıyor ve o hisselerin yükseleceği imajı yayılıyor piyasaya. Piyasamız da dar olduğu için, en yükseğe çıkan hisseleri en son gelen yatırımcılara veriyorlar" diyor. Bunun için bu noktaya 'dikkat' etmekten başka birşey gelmiyor elimizden.
         <br/>
         <br/>
         Borsanın diğer alternatiflerine göre hızlı yükselmesi halkı da çemberin içine çekiyor. Son dönemdeki artışla, küçüklübüyüklü 10 binden fazla yatırımcının girdiği borsada 325 bin yatırımcı var. 1994 krizine göre küçük yatırımcı, ağzı yandığı için yoğurdu üfleyerek yiyor. Borsada bir çöküşün olması için manipülatörlerin ellerindeki hisseleri çıkarmaları ve 'kötü bir haber'in yeterli olacağı söyleniyor. Şu anda her ne kadar böyle bir durum yoksa da unutulmaması gereken 'burası Türkiye.' Gündem her an değişebilir.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3111-35-borsada-1998-umutlari-satiliyor.html), [web.archive.org (arşiv bağlantısı)](http://web.archive.org/web/20131111054845/http://www.aksiyon.com.tr/aksiyon/haber-3111-35-borsada-1998-umutlari-satiliyor.html)
