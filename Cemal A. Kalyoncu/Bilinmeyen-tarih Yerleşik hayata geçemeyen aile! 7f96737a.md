# Yerleşik hayata geçemeyen aile!

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050302180154im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180154im_/http://www.aksiyon.com.tr/resim/302/blank.gif" vspace="5"/>
  </p>
 </font>
 <font class="content">
  Bugünlerde İletişim Yayınları’ndan bir kitap çıkacak. Adı Annem Belkıs. Çok yalın bir dile sahip kitabın baş kahramanı adından da anlaşılacağı gibi bir kadın.
 </font>
 <br/>
 <p>
  <font class="content">
   Yazar, Belkıs Hanım konuşuyor siz de dinliyormuşsunuz gibi bir üslup kullanmış kitabında. Belki de o yüzden, Makedonya’daki Usturumca’dan başladığım ardından Selanik, İzmir ve oradan Aydın’a ve nihayetinde de İstanbul’a, ilerleyen yıllarda da Amerika’ya kadar uzanan yolculuğu bir gecede bitirebildim, hem de hiç sıkılmadan. Kitabın yazarı Gündüz Vassaf. Kitapta kendisine çok fazla yer vermeyen Vassaf’ı son yıllarda yazdığı kitaplarla, onun öncesinde de üniversite öğretim üyeliği ile tanıyoruz: “Boğaziçi Üniversitesi’nde iken bir proje yapmak istedim. Türkiye’de kaybolan gündelik yaşantı diye. Eski İstanbul milletleri olan Ermeniler, Yahudiler, Rumlar ve eski Müslüman ailelerinin gündelik yaşantılarını karşılaştırmak istedim 1981—82’lerde. Fakat o olmadı. Bir de Ladino dediğimiz, İspanya’dan gelen Yahudiler’in kullandıkları bir dil var. Bugünkü gençler o dili konuşmayı benimsemiyordu. O beni çok üzmüştü. Sonra küçükken okuduğu Pekos Bill çizgi romanındaki kahramanın ne yiyip ne içtiği, yani günlük hayatı da etkilemişti beni. Bir de tabii ‘çatı katı’ dediğim her türlü belgenin saklandığı bir yerin olması beni böyle bir çalışma yapmaya itti.”
   <br>
    <br>
     Usturumca, Selanik, İzmir, Akhisar
     <br>
      <br>
       Şimdi biraz gerilere gidelim. Balkan Savaşı henüz yapılmamıştır. Halk, 1900’lerin öncesindeki yıllarda henüz alışık olduğu standartlarda hayatını sürdürmektedir. Makedonya’daki Usturumca’da sahip olduğu topraklardan elde ettiği gelirlerle Hacı Halim Ağa da ilk eşi Saniye’den olma Zekeriya (Asıl adı Zikri olan Zekeriya Sertel, Türkiye’nin ilk kadın gazeteci yazarlarından olan eşi Sabiha (Derviş) Hanım’la evlenir. Bu evliliği ona göre bir ilktir. Sertel, evliliğini Hatırladıklarım adlı kitabında şöyle anlatmaktadır: “Kız bir “Dönme” ailesine mensuptu. Dönmeler Ortaçağda İspanya’daki engizisyondan kaçarak Osmanlı İmparatorluğu’na sığınan ve Selanik’e yerleşen bir avuç Yahudi idi. Bunlar Osmanlı İmparatorluğu’na döndükten sonra Müslüman olmuşlardı. Dinlerini değiştirmekle beraber, Müslümanlığı da tam benimsemiş sayılmazlardı. (...) İslamlığın hiç bir kuralına uymazlardı. Namaz kılmaz, oruç tutmaz, İslamlarla ve Türklerle kaynaşmazlardı. Bir kast halinde yaşarlardı. ...Türk topluluğuna girmez, Türklerle kız alıp vermez, kendi dar varlıklarını öylece sürdürüp giderlerdi. (...) Selanik’ten İstanbul’a göçettikten sonra da çoğunlukla Nişantaşı ve Şişli semtlerine yerleşmiş, yine kendi topluluk hayatlarını kurmuşlardı. Çocuklarını da Türk okullarına vermemiş olmak için ‘Feyziye Lisesi’ ve ‘Şişli Terakki Lisesi’ adında iki okul açmışlardı. (...) İşte benim evlenmek istediğim kız, bu topluluğa mensuptu. Ailesi razı olursa, ilk kez bir dönme kızı bir Türk’le evlenecekti.” Çift evlenir, Sabiha Hanım’ın şahitliğini zamanın başbakanı Talat Paşa, Zekeriya Bey’in şahitliğini de Atatürk’ün dışişleri bakanlığını yapan Tevfik Rüştü Aras yapar. Zekeriya ve Sabiha Hanım, 1945'te İsmet İnönü'nün vesile olduğu Tan olayından sonraki yıllarda (1950) yurtdışına gider ve uzun yıllar Türkiye'ye girişlerine izin verilmez.), Yusuf (Sultan Abdülmecid’in kızı Cemile Sultan’ın torunu Behremend’le evlendi), Rukiye (Özkaptan), Zehra Sertel ve o ölünce de ikinci eşi olarak alacağı baldızının kızı Hatice’den dünyaya gelecek Belkıs Halim ile birlikte hayatından memnun bir yaşam sürmektedir. Derken Halim Ağa vefat eder. Bunun üzerine Hatice Hanım da Zekeriya, Yusuf, Rukiye ve Zehra’yı bırakıp tek çocuğu olan Belkıs’ı yanına alıp babası Hacı Salman Efendi’nin evine döner. Bir süre sonra meydana gelecek Sırp ve Bulgar saldırıları Balkan’lardaki karışıklığın ilk işaretlerinden olacaktır. İlk önce kadınlar göç eder Usturumca’dan (Annem Belkıs adlı kitaptan): “Usturumca’dan göçün ilk durağı padişahımız Abdülhamit’in de sürgün yeri olan Selanik’ti.” Özellikle kadınlar Selanik’e göçer, ama aile burada da uzun süre kalamayacaktır: “Bir seneye yakın kaldıktan sonrda İzmir yolunu tutmuş, vapurdan İzmir’e çıkmış ve trenle Akhisar’a gitmiştik. Yıl 1909 olmalı (...) Akhisar’da ailem kendilerine büsbütün yabancı gelen bir kültürle karşılaşmıştı.” Savaş’ın kokusu Akhisar’da da bırakmayacaktır aileyi.
       <br/>
       <br/>
       Adnan Menderes: Ethem’e kırgınım
       <br/>
       <br/>
       Belkıs Halim, daha sonraki yıllarda tahsil hayatına devam eder. Belkıs Halim, Arnavutköy Kız Koleji’nin ardından kaydolacağı İstanbul Üniversitesi Edebiyat Fakültesi’nin felsefe şubesinde devrin en önemli şahsiyetlerinden dersler alarak ve Nihal Atsız, Pertev Naili Boratav, Niyazi Berkes, Macit Gökberk gibi kişilerle sınıf arkadaşlığı yaparak mezun olur. Tahsilinin devamını Amerika’da yapan Belkıs Halim’in, bu arada ağabeyi Zekeriya Sertel’in Son Postası’nda Türkiye’nin ilk kadın gazetecilerinden olarak 1932’de yazıları da çıkar. 1934 yılı Belkıs Halim için önemli bir tarihtir. Uzun yıllar Uluslararası Psikologlar Konseyi (International Council Psychologists)’nin New Hampshire, Vermont ve Maine eyaletlerinin temsilciliğini de yapan Belkıs Hanım, bu tarihte Ethem Vassaf’la evlenir. Bu evlilik, Osmanlı mutasarrıflarından Filibeli Ali Vassaf’ın beş çocuğundan —diğerleri Ankara Tıp Fakültesi’nde mikrobiyolojinin kurucusu Vefik ve Bedri Vassaf Akan (Ethem Bey Vassaf soyadından önce Günal, Gün ve Akan soyadlarını da kullanmıştır), Ruhiye (Tellioğlu) ve Faika (Kula) biri olan Ethem Vassaf Bey’in ikinci evliliğidir. İlk evliliğini Muazzez Hanım’la yapan Vassaf’un bu evliliğinden oyun yazarı olan Melih ve Emel (Akan) adında iki çocuğu vardır. Mazhar Osman’ın da talebesi olan ve ilk defa başarıyla insülin tatbik ederek bu başarısı Amerika’da da duyulan Ethem Vassaf, Şevket Süreyya Aydemir’in Tek Adam Mustafa Kemal çalışmalarında da belirttiği gibi baba tarafından Atatürk’le de akrabadır. İstiklal Madalyası sahibi, Aydın’dan çocukluk arkadaşı Adnan Menderes’le birlikte Serbest Fırka’nın da kurucularından olan Vassaf, 1950 yılında DP’den gireceği Meclis’te Kocaeli milletvekilliği de yapar. (Şeceresi belgelerle 1500’lü yıllara kadar inen ailede siyasete giren bir kişi daha vardır. AP’den 12, 13, 14 ve 15. dönem milletvekilliği yapan Doktor Ahmet İhsan Kırımlı —Tarihçi Hakan Kırımlı da Ahmet İhsan’ın oğludur— da Gündüz Vassaf’ın annesi tarafından —annesinin yeğeni— akrabasıdır. Opera sanatçısı Hikmet Hanım, daha sonraki ismi ile Ayşe Balaban da Belkıs Hanım’ın ablasının kızıdır. Oyun yazarı Melih Vassaf da ailedendir.) Milletvekilliğinin yanısıra Kızılay Başkanlığı ve Emekli Sandığı Başkanvekilliği görevlerinde de bulunan Ethem Vassaf, 6 ay boyunca Meclis’e hiç uğramaz: “Maaşını alıyor. Büyük bir demokrasi skandalı. Adnan Bey, bunun üzerine anneme Ethem’e kırgınım diyor. Sanki ailede bir çocuk yaramazlık yapmış ve ailenin büyüğü de kırılmış.” Vassaf’ın ortalarda görünmemesinin sebebi işlerinin yoğunluğu değildir.
       <br/>
       <br/>
       İşte bu Belkıs—Ethem çiftinin tek çocukları olur. Çift Gündüz doğduğu 1946’da Amerika’dadır. Gündüz’ün doğmasından bir yıl kadar sonra aile Türkiye’ye döner. Küçük Gündüz babasının milletvekili olmasından bir yıl sonra annesiyle birlikte gideceği Ankara’da Namık Kemal İlkokulu’nda başladığı tahsil hayatını Neriman Hızır’ın sahibi olduğu Ayşe Abla İlkokulu’nda sürdürür: “Vasat bir öğrenci idim.” Ethem Vassaf milletvekilliği yaptıktan sonra 1957’de ikinci defa Amerika’nın yolunu tutunca Gündüz de eğitimine burada devam eder. Aile, Usturumca’daki göçten beri sürelgen göçebe yaşamını orada da sürdürür, bir çok ev ve okul değiştirmek zorunda kalır Gündüz. Ama mezuniyet yine Türkiye’de, Amerikan sistemi ile eğitim veren Robert Kolej’den olur. Sadece son sınıfı okuduğu Robert Kolej’in 1964 mezunları arasında yerini alır: “O yıl mezun olurken söz vermiştik 2000 yılının ikinci gününün ikinci saatinde yine bir araya gelelim diye. Geçen yıl da buluştuk.” Evet yaklaşık 40 yıllık sözü gerçekleştirir ve 1964 mezunları geçen yıl bir araya gelir. Buluşmaya gelen sınıf arkadaşları arasında eski bankacı İbrahim Betil, Vural Akışık, Osman Berkmen, Mehmet Emin Karamehmet (Başarılı olamadığı için Robert Kolej’den uzaklaştırılan Karamehmet, Kabataş Erkek Lisesi’nden mezun olmasına rağmen 1964 mezunu arkadaşlarını yalnız bırakmaz.) Rize Valiliği yapmış Ekrem Orhun’un oğlu Asya Orhun, Cem Behar, Prof. Ahmet Serpil ve daha birçok kişi vardır. Gündüz Vassaf, notları yetmediği için fen bölümüne alınmadığından kolejin edebiyat bölümünü bitirir. Son sınıfta kompozisyon dersinden Eylül’e kalır: “Edebiyat dersinde dayım Zekeriya Sertel’den vatan haini diye bahsediyorlardı. Belki de onun için ikmale kaldım. Niçin vatan haini diyorlar diye.” Psikiyatrist bir anne ile psikolog bir babanın oğlu olarak ondan da farklı birşey beklenmez herhalde: “Babam akıl hastanelerinde çalışıyordu. Psikiyatri veya psikoloji kongrelerine gidiyorduk. Hep o ortamın içinde büyüdüm. Arkadaşlarım akıl hastalarıydı. Birşey olmayı düşünmedim de başka birşey olmak aklımdan geçmedi. Amerika’da ilk iki yıldan sonra seçiyorsunuz üniversitede hangi branşa ağırlık vereceğinizi. Ben de daha çok psikoloji dersleri almıştım.” Amerika’da futbol bursu ile okuyan Vassaf, George Washington Üniversitesi’nde psikoloji eğitiminden sonra hayatının dönüm noktası olacak kararı verir ve Türkiye’ye döner: “1968’de Türkiye’de yaşamaya karar verdim.” Hacettepe Üniversitesi’nde doktorasını yapan Vassaf, Amerika’daki öğrencilik yıllarında 68 kuşağının oldukça faal bir temsilcisidir: “Washington’da yabancı öğrenci derneği başkanı idim. Okulun en büyük derneği idi. Derneğimizin fahri başkanı da Dışilişkiler Komisyonu Başkanı Senatör Fulbright’tı. Vietnam Savaşı’nı tel’in etmek için Pentagon’a yürüyüş yaptık, 4 Temmuz Amerika’nın milli bayramı gösterilerini protesto ediyorduk.” Vassaf, Türkiye’ye döndükten sonra da eylemlere katılmaya devam eder: “Burada hoca olarak katıldım eylemlere daha çok.” Gündüz Vassaf, o zamanlar da bir korku yaşadıklarını, fakat korkunun bugün çok daha vahim olduğunu düşünmektedir: “Bir korku vardı. Fakat bu korku büyüdü, daha kötü durumlar oldu. 68’deki devlet—vatandaş ilişkisi ile şimdiki arasında büyük fark var. O zaman vatandaş kendini daha emin hissediyordu Türkiye’de. Bugün daha korkunç. Savunma hakkı azaldı, kayıplar çoğaldı. Eskiden kayıp diye birşey sözkonusu değildi. Cumhuriyet’te İbrahim Kaypakkaya’nın hikayesini okudum. Hapisanede iken ayakları kesilmiş, gene de babasına teslim ediyorlardı. Şimdi onca kayıp insan var.” Bu Gündüz Vassaf’ın ilk ‘devlet korkusu’ değildir: “İlk devlet korkum Türkiye’de oldu. 1962 veya 63’te Türkiye’ye gelmiştik. Yassıada Mahkemeleri’ni, Adnan Menderes’in asılmasını Levent’teki evimizde birisi anlatıyordu. Dehşet verici olaylar tabii. Eskiden başbakan olmuş birisi, babamın arkadaşı, çocuklarını tanıyorsunuz. Demek ki devlet gelip sizi götürüp asabilir.” Daha öncesinde yaşadığı ise ‘sokak kargaşasının’ korkusudur. 6—7 Eylül Olayları, her yeri kasıp kavurmaktadır: “Gece vakti. Kepenkler kapalı, annemle ben delikten gözetliyoruz. Otomobilimiz kapıda. Araba olduğu için burjuva evi, o zaman burada birşey var diye düşünen 50—60 kişilik bir grup otomobilin yanında durdu. O gün de okulda Kıbrıs Türktür yazısı yazdırmışlardı bize. Ben de tebeşirle arabaya yazmışım. Kıbrıs Türktür yazısını gördü birisi ve gittiler.”
       <br/>
       <br/>
       ‘Biz askerin işine karışmıyorduk’
       <br/>
       <br/>
       1971—77 yılları arasında Ankara Üniversitesi’nde terapist olarak görev alan Vassaf, ardından da öğretim üyesi olarak Boğaziçi Üniversitesi’nde ders vermeye başlar, ta ki YÖK ortaya çıkana kadar: YÖK Kanunu çıkınca da en fazla bir yıl sonra istifa eder: “Üniversitenin özerkliği gitti. Üniversite üniversite olmaktan çıktı. Biz askerin işine karışmıyorduk, Türkiye’yi nasıl savunursunuz diye. Ama onlar bizim işimize karıştı; kitapları topladılar, şu dersi veriyorsun bu dersi vermiyorsun dediler. Arkadaşlarımızı işten attılar. Biz albayları işten atmadık, siz kötü albaysınız diye.”
       <br/>
       <br/>
       1974’te ilk kısa dönem askerlerden olarak 4 aylık vatani görevini tarihçi Zafer Toprak, gazetecilerden Şefik Kahramankaptan, Cengiz Çandar, Şahin Alpay, İlnur Çevik, Okay Gönensin, Mesut Yılmaz, Şevket Pamuk, Ömer Madra ile birlikte Çanakkale’de yapan Vassaf’a göre 12 Mart bireylerin canına kıymıştı, 12 Eylül ise kurumların. 1980’lerde Uluslararası Af Örgütü’nün İstanbul Başkanlığı’nı yapan Vassaf, yurt dışındaki üniversitelerde ders verir, Avusturya, Almanya, İsveç ve Hollanda üniversitelerinde bulunur 1987’ye kadar. Gündüz Vassaf bu tarihten sonra ders vermeyi bırakır ve İngiltere’ye gider. İngiltere, bir yıl süren ilk evliliğinden sonra beraber yaşamaya başladığı Lyvia Morgan’ın da ülkesidir. Gündüz Bey’in, bu birlikteliğinden Doğan Morgan Vassaf adında bir çocuğu vardır. Vassaf, üniversiteyi tamamen bıraktıktan sonra ilk kitabı Cehenneme Övgü’yü kaleme alır: “O kitap belki bir istisna idi. Boşalmak ihtiyacını hissettim. Sonrasında da artık yazı yazmak istediğim için diğerlerini yazdım. İlk okuldan beri yazmaktan hoşlanırdım zaten. Hatta Ankara’da çıkan Zafer gazetesinde Çocuk Vassaf’ın Köşesi diye bir şiir köşem vardı.”
       <br/>
       <br/>
       Çocukken anne ve babası ile birlikte gittiği otellerde kaldığı odaların anahtarlarını biriktiren Vassaf’ın, mezun olan herkesi doğal üyesi kabul eden Robert Kolej Mezunları Derneği’nin dışında sadece İngiltere’deki Gazeteciler Sendikası üyeliği bulunmaktadır.
       <br/>
       <br/>
       Gündüz Vassaf, çoğu üniversiteden ayrıldıktan sonra olmak üzere birçok çalışmaya da imza atar. Mesela, Amerikan toplumuna göre hazırlanmış zeka testlerine göre Türk insanına aptal veya zeki dediğimizi fark eden Vassaf, Hacettepe Üniversitesi’nde master tezi olarak Türk toplumuna uygun bir zeka testi geliştirir. Fakat gizli tutulması gerken test soruları fotokopi ile çoğaltılarak elden ele dolaştırılmaktadır: “Çalındı test ve tam tersi bir amaçla kullanılmaya başlandı.” Vassaf, ardından doktorların Hipokrat yemini gibi psikologlar için Evrensel Ahlak İlkeleri belirler. Orada da bir yere kadar başarılı olur. Yine dünyadaki bütün üniversitelerin özerk yapılarını korumaya yönelik Akademik Özerklik Deklarasyonu’nu hazırlar. Bu deklarasyon Peru’da yapılan bir toplantıda benimsenir fakat Türkiye’de öğrenciler hariç hiçbir üniversite tarafından sahiplenilmez. Süt tozu konusunda yaptığı bir çalışma ile de, gelişmemiş ülkelerde süt tozu kullanmayı özendirici reklamlara karşı Dünya Sağlık Teşkilatı bazında tavsiye kararı geçirtmeyi başarır.
       <br/>
       <br/>
       İngiltere’de yaşayan, yaz aylarında da Türkiye’ye gelerek Sedef Adası’nda ikamet eden Gündüz Vassaf Akan, bugün hâlâ mesleğini yeteri kadar yapamamanın üzüntüsünü yaşamaktadır: “YÖK var, istifa ettiğim neden hâlâ duruyor. Yani bağımsız, özgür, özerk bir üniversite yok.”
       <br/>
       <br/>
       email: ckalyoncu@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13948), [web.archive.org (arşiv bağlantısı)](http://web.archive.org/web/20050302180154/http://www.aksiyon.com.tr:80/detay.php?id=13948)
