# Doğan'dan Erbakan'a: avucunu yalarsın!

*Cemal A. Kalyoncu 2003.10.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk basınının en kıdemli patronu Aydın Doğan"ın kitabı da yazıldı. Yakında çıkacak olan "Plazaların Efendisi" adlı kitapta Doğan, Vehbi Koç"un damadı İnan Kıraç"a bir miktar hisse verdiğini; Milliyet"in Korkmaz Yiğit"e satıldığı sırada, Ecevit"in kendisine, "Gazeteyi geri alamaz mısınız?" dediğini anlatıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060520164132im_/http://www.aksiyon.com.tr/resim/461/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Doğan, halka açılma ve "ansiklopedi savaşları"ndan eline çok para geçtiğini, Hürriyet"i de bu paralarla aldığını dile getiriyor. Aydın Doğan"ın da kitabı yazıldı. Farklı sektörlerde yatırımları bulunan bir işadamı iken, 1979 yılında Milliyet"i alarak Türk basınına giren Aydın Doğan, şimdi, yerli medya patronlarının en kıdemlisi durumunda. Milliyet"ten sonra Simaviler"den Hürriyet"i satın alan Doğan Holding Yönetim Kurulu Başkanı Aydın Doğan, zamanla Kanal D, CNN Türk gibi televizyon kanallarını kurdu. 2003 Türkiye"sinden geriye bakıldığında, "kartel" kurmakla itham edilen bir Aydın Doğan var karşımızda.
   <br>
    <br>
     Daha önce "Cumhuriyet Olayı" ve "Milliyet Olayı" gibi gazete monografileri de yazmış olan gazeteci-yazar Emin Karaca tarafından kaleme alınan "Plazaların Efendisi: Aydın Doğan" adlı kitap, Karakutu Yayınları"ndan çıkacak. Kitapta Doğan, yıllardır bir dedikodu gibi dilden dile yayılan ve herkes tarafından merak edilen Koç Grubu ile ortak olduğu iddiasından tutun da, 28 Şubat sürecindeki hadiselere kadar bir çok konuya kendi açısından açıklık getiriyor.
     <br>
      <br/>
      Aydın Doğan"ın hayat hikayesinin, Sema Hanım"la evliliğinin, Milliyet"i satın alarak basın sektörüne girişinin, Doğan Holding"i kurması ve Hürriyet"i satın almasının anlatıldığı kitap beş bölümden oluşuyor ve son bölümde grubun siyasilerle yaşadığı polemikler kaleme alınıyor.
      <br/>
      <br/>
      Kitabın en ilginç noktalarından birini, dönemin başbakanı Necmettin Erbakan"ın 6-7 Temmuz 1996"da hükümet programını televizyondan okurken sarf ettiği "Bu medyanın bir eli devletin kasasında, bir eli devletin yönetiminde. Bizi pazartesi gününden itibaren göreceksiniz; bunlar yüz seksen derece dönecekler ve bizi destekleyecekler. Eğer bizi desteklemezlerse, biz onlara "Getirin bakalım kredi taleplerinizi" diyeceğiz. O zaman mecbur olacaklar bizi desteklemeye" sözlerine Aydın Doğan"ın verdiği tepki oluşturuyor. Doğan"ın bu hadiseden sonra iktidara karşı takındığı tavır, 28 Şubat"ı tertipleyenlerin en önemli medya desteğini teşkil etmiştir denebilir. Çünkü Doğan, bu konuşmasına sert tepki gösterdiği Erbakan"a yönelik bir mektup kaleme alıyor. Başta Erbakan olmak üzere bir suretini Cumhurbaşkanı"na, birer suretini de parti liderleri olan Deniz Baykal, Mesut Yılmaz, Tansu Çiller ve Bülent Ecevit"e gönderdiği mektubunda Doğan, özetle şunları söylüyor: "Dün, televizyonda yaptığınız böyle bir konuşmayı dinledim. Yarından itibaren sen başbakansın. İktidar senin elinde olacak. Medyanın hangi eli devletin kasasında ise tutup onu kırmayan, teşhir etmeyen, ne olsun. Böyle bir şeyi yapmaya mecbursun. Hangimizin eli devletin kasasındaysa, hodri meydan! Devlet bankalarından bir tek kuruş kredimizi bulursanız, biz çağrımızı değiştireceğiz."
      <br/>
      <br/>
      "Avucunu yalarsın!"
      <br/>
      <br/>
      Aydın Doğan "sen"li ifadeler kullandığı Başbakan"a yönelik dört sayfalık uzun mektubuna şöyle devam ediyor: "İkincisi, sen bizi destekleyecekler diyorsun. Hiç kimseye taahhüdümüz yok, avucunu yalarsın, biz sadece doğruları yazacağız. Aleyhinde yazacağız demiyoruz ama bizi, sizi desteklemeye hiçbir güç mecbur edemez." Böylece Doğan Grubu, Refahyol"un Refah kısmı ile karşı karşıya gelmiş oluyordu o dönemde. İktidarın diğer ortağı Doğru Yol"un başındaki Tansu Çiller ile Doğan Grubu"nun arasında, 1995 yılından süregelen bir "sinir harbi" yaşanmaktaydı zaten.
      <br/>
      <br/>
      Aydın Doğan, ayrıca, Vehbi Koç ve Koç Grubu"nun Milliyet"in görünmeyen ortağı olduğu iddialarına da değiniyor kitapta. "Vehbi Koç"un benim yayın grubumla hiçbir ilişkisi, hiçbir ortaklığı yoktur" diyen Doğan, bu konuda ilk kez açıklama yaparak, Milliyet"in satın alınması sırasında devreye ilk girenin ve aralarını bulanın Vehbi Koç"un damadı İnan Kıraç olduğunu söylüyor. Doğan, bunun karşılığında İnan Kıraç"a, o zaman sermayesi 2 milyon lira olan Milliyet"ten 5 bin liralık hisse hediye ettiğini anlatıyor. Aydın Doğan, bu söylentinin yıllardır devam etmesindeki nedenlerin başında işte bu hadisenin geldiğini vurgularken, diğer sebepleri de şöyle sıralıyor: "Ben uzun yıllar Koç"un otomobil bayiliğini yaptım. Bazı şirketlerdeki ortaklığımız bugün de sürüyor. Üçüncüsü de Koç ailesine yakınlığımdır." Doğan bu söylentiden rahatsızlık duyuyor mu peki? Hayır, aksine, Aydın Doğan geçen zamanda bu konuda espri üretmekten geri durmadığını da kitabın satırları arasına not düşüyor: "... ama rahmetli Vehbi (Koç) Bey rahatsız oluyordu. Ben kendisine, "İyi ya işte, benim sizin gibi sağlam bir ortağım var" diyordum."
      <br/>
      <br/>
      Sırf inat yüzünden enerji ihalesine girdiğini anlatan Aydın Doğan, 25 yıldır sahibi olduğu Milliyet"in, kendisine sadece iki defa zarar ettirdiği açıklamasına da yer veriyor Plazaların Efendisi kitabında. Bu dönemlerden biri, Kastelli battığı için ilan paralarını alamadıkları 1982 yılı, diğeri de krizin vuku bulduğu 1994"tür. Doğan, kendisine zarar ettirmeyen, hatta para kazandıran bir şirketi, 1998 senesinde neden satmak istediğini de anlatıyor Emin Karaca"ya.
      <br/>
      <br/>
      "Milliyet"i buzdolabı fabrikası alır gibi aldım"
      <br/>
      <br/>
      Ama önce, Aydın Doğan"ın Milliyet"i almasının hikayesine bir göz atalım. Ercüment Karacan, Milliyet"in yayın yönetmeni Abdi İpekçi"nin öldürülmesinden sonra, zaten uzun zamandır satmayı düşündüğü gazeteyi iyice gözden çıkarmıştır. Bu dönemde Kadir Has, Selahattin Beyazıt ve Kemal Derinkök gibi isimlerin gazeteyi satın alacakları dilden dile dolaşmaktadır. Hatta Selahattin Beyazıt 1976 senesinde Aydın Doğan"a gelip "Ben Milliyet"i almak istiyorum. Gel beraber alalım" bile demiştir. Aydın Doğan, "Tamam, ben hazırım" dediğinde de bu sefer Beyazıt, "Biz Babıali"ye giremeyiz. Çünkü Sedat Simavi"nin oğullarıyla, Acem Naci"nin (Karacan Ailesi) çocuklarıyla baş edemeyiz" diyerek Milliyet"i almaktan vazgeçecektir. Ancak 1979 senesinde, Abdi İpekçi de öldürülünce Ercüment Karacan Milliyet"i satmayı kafasına iyice yerleştirdiğinden, gelecek tekliflere de açıktır. Yukarıda bahsedildiği gibi İnan Kıraç"ın aracılığı ile gazete Aydın Doğan"ın olur. Ancak, Doğan, gazeteyi bir anda satın almamıştır. Daha doğrusu almıştır ama onun gazeteyi satın aldığı, basın sektörüne ve okuyucuya sindire sindire duyurulur. Kimseyi ürkütmemek için önce yüzde 75"ini satın aldığı açıklanır. Doğan, Karacan"a bu alışveriş için 120 milyon lira öder; ama bunun ne kadarı peşin, ne kadarı vadeli ödenmiştir, bunlar bugün Aydın Doğan tarafından hatırlanmamaktadır: "... önce yüzde 25"ini satın aldığım duyuruldu dışarıya. Bu formül de çok iyi oldu. Çünkü Babıali"ye dışarıdan birisinin girmesi ilk başta itme duygusu uyandırıyordu. Benim Milliyet gazetesini etap etap satın almış gibi görünmem bu nedendendir." Bu formül, daha sonra, gazetenin Korkmaz Yiğit"e satılmasında uygulanmadığı için belki, o hadisede Milliyet bünyesi Korkmaz Yiğit"i içine sindirememiştir. Milliyet"i alışını, o zaman bir büyüğüne şu şekilde anlatacaktır Aydın Doğan: "..."Salih Abi bir şey olmaz, biraz da şartlar zorladı, yahu ucuza buldum aldım, buz dolabı fabrikası alır gibi" dedim."
      <br/>
      <br/>
      "Hürriyet"le Milliyet aynı çizgiye yaklaşmıştı"
      <br/>
      <br/>
      19 yıl sahibi olduğu Milliyet"i elden çıkarmak istemesinin sebebine gelince... Bilindiği gibi Doğan, Milliyet"in sahibi iken Hürriyet"i satın almıştı. Dolayısıyla iki önemli gazetenin sahibi olmuştu. Ama onu asıl tedirgin eden, iki gazetenin de aynı kulvara yaklaşması olmuştu: "Hürriyet de sosyal demokrat bir çizgiye geliyordu. Çünkü orada da aynı çizgide yazarlar vardı. Bende bir sıkıntı başladı." Doğan, tam bu düşünceye kapıldığında Korkmaz Yiğit çıkar ortaya. Aslında ikisi, o tarihten 6-8 ay önce, Yiğit"in "Beraber televizyon yapalım" teklifi üzerine bir kez görüşmüştür. Fakat o ortaklık gerçekleşmez. Aradan zaman geçince Yiğit; Radikal veya Posta"yı almak istediğini ulaştırır Doğan"a. Derken, "Milliyet olmaz mı?" teklifini atar ortaya. Doğan, 310 milyon dolara satar Milliyet"i.
      <br/>
      <br/>
      Aydın Doğan, gazeteyi sattıktan sonra psikolojik rahatsızlık duymaya başladığını da anlatıyor kitabın devamında. Satış yapıldıktan sonra gazetenin o zamanki yayın yönetmeni Derya Sazak, Fikri Sağlar"ı da yanına alarak Doğan"ın Çamlıca"daki evine gelir. Konu, Korkmaz Yiğit- Alaattin Çakıcı görüşmesinin bilinen ama henüz basında yayınlanmamış ses bandıdır. Karşılıklı taahhütler verildiği için alışverişten kim önce vazgeçerse yasal yükümlülük altına girecektir. Yiğit Milliyet"i almaktan cayarsa verdiği 90 milyon dolar Doğan"da kalacak, Doğan vazgeçerse karşılığında Korkmaz Yiğit"e 100 milyon dolar ödeyecektir.
      <br/>
      <br/>
      Ecevit: "Milliyet"i geri alamaz mısınız?"
      <br/>
      <br/>
      Devamını kitaptan alıntılayalım:
      <br/>
      <br/>
      "- Siyasetçiler de karşıydı sanırım Milliyet"in Korkmaz Yiğit"e satılmasına...
      <br/>
      <br/>
      - O günlerde İstanbul"da IPI toplantısı oldu. Bülent Ecevit de eşi Rahşan Hanım"la toplantıya katılmıştı. Swiss Otel"de aynı masada onlar, ben, eşim, Metin Toker ve daha birçok gazeteci bir aradaydık. Bülent Bey bana dedi ki: "Biz Milliyet"in satılmasından rahatsızız." Kaset olayını sadece biz ve Deniz Baykal biliyor sanıyordum. Bülent Bey devam etti: "Milliyet"i satmaktan vazgeçmez misiniz ya da geri alamaz mısınız?"
      <br/>
      <br/>
      "Ondan istifade Hürriyeti aldım"
      <br/>
      <br/>
      Turgut Özal dönemi, diğer işadamları için olduğu kadar Aydın Doğan için de çok başarılı geçmiştir. Doğan da bu dönemde şirketlerini hayli büyütmüştür. Ancak Aydın Doğan"ın en fazla büyüdüğü yıllar, Emin Karaca"ya anlattıklarına bakılırsa 1993 senesinde, halkın "ansiklopedi savaşı" olarak bildiği medya kavgasının yaşandığı o yıllarda olmuştur. O ansiklopedi savaşlarının yaşandığı yıllarda Milliyet, Doğan"ın damadı Mehmet Ali Yalçındağ"ın zorlaması ile sonradan dahil olduğu bu savaşta 1 milyon 100 bin satış rakamına ulaşır. Bu, Aydın Doğan için çok para demektir. Aydın Doğan, bu işte ansiklopedileri aldıkları Ahmet Özal"a da çok para kazandırdıklarını savunmaktadır. Bu dönemde bir de Milliyet"i halka açmaya karar verince, Aydın Doğan"ın eline daha çok sıcak para geçer. 300 milyon dolar sıcak para vardır elinde: "Bu parayla 1994 krizinden fazla etkilenmedik. (...) Dışbank"ı aldık. O zaman hem Milliyet gazetesinin açıklarını kapattım, Milliyet krize tam yatırımın ortasında yakalanıp büyük tokat yemişti, Alternatif Bank büyük tokat yemişti, onun açığını da kapattım. Hem de elimde fazla bir para kaldı. Ondan da istifade, Hürriyet gazetesini satın aldım."
      <br/>
      <br/>
      Kitapta yer alan ifadelere göre, kuruluş aşamasında Aydın Doğan"ı en çok zorlayan şirket ise Alternatif Bank olmuş. Doğan, gazetelerinde aleyhte yazıları çıktığı için Turgut Özal"ın, araya Ekrem Pakdemirli, dönemin başbakanı Yıldırım Akbulut ve Güneş Taner"in girmesine rağmen, kendisine bir türlü banka kurma izni vermediğini öne sürmektedir kitapta. Ancak daha sonra Alternatif Bank kurulur ve Özal da kuruluş törenine katılır.
      <br/>
      <br/>
      Medyaya ilk girdiğinde, basın dışından gelen biri olduğundan eleştirilere maruz kalan Aydın Doğan şimdi Türk medyasının en eski patronlarından biri sayılıyor. Aydın Doğan"ın bu dönemdeki en önemli sırdaşı, tam 23 yıldır sekreterliğini yapan Arzu Karakadıoğlu"dur. Bu kitabın yazarı Karaca"nın tespiti. Karaca"nın anlattıklarına göre Doğan, işlerini, başta damadı Mehmet Ali Yalçındağ olmak üzere kızları ile şirketteki profesyonel yöneticilere devretmiş gibi durmaktadır artık. Fiilen devretmemiştir; ama kendisi daha çok, bilgisinden istifade edilen kişi pozisyonundadır Milliyet, Hürriyet ve Doğan Holding"de.
      <br/>
      <br/>
      Medya kuruluşları, ait oldukları ülkelerin kara kutularıdır. Basın-yayın kuruluşlarına, hem sahip oldukları kaynaklar vesilesi ile "derin" bilgiler ulaşıyor, hem de bu kuruluşlar kamuoyunu istedikleri bir hedef doğrultusunda maniple edebiliyor. Mesela 28 Şubat süreci biraz deşilirce neler oldu, gördük. Biraz daha deşilirse neler olur, kimbilir?
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3040), [web.archive.org (arşiv bağlantısı)](http://web.archive.org/web/20060520164132/http://www.aksiyon.com.tr:80/detay.php?id=3040)
