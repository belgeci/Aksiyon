# Anayasa cephesinde 55 yıldır değişen bir şey yok!

*Cemal A. Kalyoncu 2007.10.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de anayasa konusunda ilk sivil girişimin 55 yıl önce yapıldığı ortaya çıktı. Prof. Ali Fuat Başgil’in kurucu başkanı olduğu Hür Fikirleri Yayma Cemiyeti’nin anket soruları sanki bugünü anlatıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080214214124im_/http://www.aksiyon.com.tr/resim/670/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Anayasa baştanbaşa değiştirilmeli mi, yoksa bazı maddeleri mi tadil görmelidir? Anayasa tadil tasarısını hükümet mi, üniversiteler mi, yoksa muhtelit bir ilim heyeti mi hazırlasın? Hükümetten gayri makam ve heyetlerin hazırlayacağı tasarı, Meclise gönderilmeden hükümetçe revizyona tabi tutulmalı mıdır? Tadil tasarısını müzakere ve kabul için bir müessesan (kurucular) meclisine lüzum var mıdır?’
   <br>
    <br>
     Ve bir soru daha: “Yabancı mütehassısların mütalâası alınmalı mıdır?” Yani işi bilen yabancıların görüşlerine başvurulmalı mı?
     <br>
      <br>
       Anayasa hazırlıkları üzerine kopartılan fırtınadan etkilenerek bir anket hazırladığımızı düşünüyorsanız yanılıyorsunuz. Ama yanılmadığınız, bunların bir anayasa anket sorusu olduğu.
       <br>
        <br>
         Sorular ise bundan tam 55 yıl önce, Demokrat Parti döneminde hazırlanmış. Soruları hazırlayan kurum, “siyasete karışmaksızın her türlü totaliter gidişe ve taassuba karşı çıkmak” amacıyla Prof. Ali Fuat Başgil tarafından 1 Ekim 1947 tarihinde kurulmuş Hür Fikirleri Yayma Cemiyeti. Prof. Dr. Başgil’in kurucu başkanlığını, ünlü avukat Burhan Apaydın’ın da ilk genel sekreterliğini üstlendiği Cemiyet’e çok sayıda profesör de üye idi. Ord. Prof. Ekrem Şerif Egeli, Türkiye’nin ilk kadın avukatı Süreyya Ağaoğlu, avukat Orhan Apaydın, gazeteci Hasan Refik Ertuğ, o zamanki Vatan Gazetesi’nin sahibi Ahmet Emin Yalman gibi isimler cemiyet üyelerinin birkaçını oluşturuyordu.
         <br>
          <br>
           CEMİYETİN İLK ÖNEMLİ GİRİŞİMİ
           <br>
            <br>
             Demokratik tartışma ortamının öncüsü olmayı amaçlayan Hür Fikirleri Yayma Cemiyeti, ilk ve önemli girişimini 1946 seçimlerinin oy sayımlarındaki hileler ve baskıcı ortamdan esinlenerek yapmıştı. Cemiyet, 1948 yılında, seçimlerin yargı denetimi altında yapılması gerektiğini ortaya koymuş; bu düzenleme, Şemsettin Günaltay’ın başbakanlığındaki hükümet ile Cumhurbaşkanı İsmet İnönü tarafından da olur alarak yürürlüğe girmişti. Demokrat Parti’yi iktidara taşıyan 1950 seçimleri bu düzenlemeye göre yapılmıştı. İnönü’nün, göstermelik de olsa çok partili sistemi benimsemesinden sonra yeni bir anayasa yapma tartışmaları alevlenmiş, Başbakan Günaltay da bu konuda bir konuşma yapmıştı bu sıralarda. Hür Fikirleri Yayma Cemiyeti de, daha özgürlükçü bir ortama ihtiyaç duyulduğu için böyle bir adım atmıştı muhakkak. Ancak, bugün hazırlıkları yapılan yeni anayasa üzerine çıkan tartışmaları düşündükçe o tarihte böylesi sorularla bu işe girişmek cesaret eseri olsa gerekti.
             <br>
              <br>
               Gazeteci Hasan Refik Ertuğ tarafından hazırlanan ve üzerine “Türk Anayasasının tâdil ve ıslahı çalışmalarına zemin olmak üzere hazırlanmıştır” ibaresi düşülen anket, 43 sorudan müteşekkil. Ankete son katılım tarihi ise 31 Mayıs 1953.
               <br>
                <br>
                 BAŞKANLIK SİSTEMİ DE VAR
                 <br>
                  <br>
                   Ankete katılanlardan cevaplanması istenilen soruların bugünkü tartışmalarla benzer tarafları sadece yukarıdaki sorulardan ibaret değil. Rahmetli Turgut Özal’la birlikte 1980’lerin sonlarına doğru tartışılmaya başlanan başkanlık sistemi de o yıllarda Hür Fikirleri Yayma Cemiyeti üyelerinin ilgi gösterdiği bir husus. “Tek Meclise mi, çift Meclise mi taraftarsınız?” sorusunun akabinde “Tek Meclisin muhafazası halinde kabine sistemi mi yoksa başkanlık-presidentiel sistemi mi tercih olunmalıdır?” sorusu yöneltiliyor katılımcılara.
                   <br>
                    <br>
                     Anketteki sıralamayı takip ettiğimizde yine güncel bir hususun da daha o yıllarda gündemde olduğunu anlıyoruz: “Milletvekili seçilmek için halen 30 yaşını bitirmiş olmak lazımdır. Bu yaşın değişmesine taraftar iseniz kaç yaşı tercih ettiğinizi sebepleriyle yazınız.” Milletvekili seçimlerine katılmak için o tarihlerde gerekli olan yaş sınırı ise 22.
                     <br/>
                     <br/>
                     Bir başka soru da, önceki Meclis’te anayasa değişikliği ile 4 yıla indirilen seçim süreci ile alakalı. Bugünden baktığımızda, bu hususta geriye dönüş söz konusu. Çünkü 1950 seçimleri 4 yıllığına yapılmış, sonradan seçim süreci 5 yıla çıkarılmıştı. Fakat Türkiye’de hiçbir zaman 5 yıllık yasal süreci doldurmak mümkün olmadı genel seçimlerde. Ya bir ihtilal ya muhtıra ya da 28 Şubat gibi süreçler, sandığa giden yolu kısalttı.
                     <br/>
                     <br/>
                     Hür Fikirleri Yayma Cemiyeti’nin anayasa anketindeki diğer sorulardan birkaçı da şöyle: “Cumhurbaşkanı Meclis içinden mi yoksa vatandaşlar arasından mı seçilmelidir? Cumhurbaşkanının vazife ve salahiyetlerinden bahseden (…) maddelerdeki hükümlerden çıkarılmasını veya bunlara ilavesini lüzumlu gördükleriniz var mıdır? Danıştay başkan ve üyelilerinin Meclis tarafından seçiminin devamına taraftar mısınız?”
                     <br/>
                     <br/>
                     Anketteki 25. soruda ise Ahmet Necdet Sezer döneminde özellikle tartışma konusu olan bir maddeye yer veriliyor: ‘Cumhurbaşkanının af salahiyetinin hududu kâfi midir?’
                     <br/>
                     <br/>
                     ANAYASA DEĞİŞİKLİĞİ RAPORU
                     <br/>
                     <br/>
                     Hür Fikirleri Yayma Cemiyeti, 1952-53 faaliyet yılı çalışmaları arasında öncelik atfettiği anayasa değişikliği hakkında bir de rapor hazırlamış. Rapor da yine cemiyet üyesi gazeteci Hasan Refik Ertuğ tarafından kaleme alınmış. Ertuğ, yabancı mevzuattan faydalanarak hükümetin hazırlayacağı ön tasarının bir ilim heyetine tevdi edilip, bu heyetin hazırlayacağı tasarının da Meclis’e sunulması ve burada revizyona tabi tutulmadan kabul edilmesini öngörüyor. Ertuğ’un dikkat çekici tekliflerinden biri de hazırlanacak tasarı için yabancı profesörlerin mütalâalarına önem atfediyor olması.
                     <br/>
                     <br/>
                     Milletvekilliği dokunulmazlığının en azından alelade suçlar karşısında geçerli olmamasına da değinen Hasan Refik Ertuğ, milletvekillerini kızdırabilecek dikkat çekici bir teklifte daha bulunuyor raporunda. Ertuğ, “bazı hukukçuların, milletvekilliğini bir meslek ve geçim yolu halinden çıkarmak lazım geldiği mütalaasında oldukları için Meclis’in yılda bir iki ay toplanmakla vazife görmesi fikrine sıcak bakıldığını” not düşüyor.
                     <br/>
                     <br/>
                     Hür Fikirleri Yayma Cemiyeti’nin hazırladığı anket sonuçları 1961 Anayasası’na kaynak teşkil etmiş midir bilinmez ama; milletvekilliği bir meslek ve geçim yolu mudur sorusunun bugün de kafaları karıştıracak bir soru olduğu kesin.
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28577), [web.archive.org (arşiv bağlantısı)](http://web.archive.org/web/20080214214124/http://www.aksiyon.com.tr:80/detay.php?id=28577)
