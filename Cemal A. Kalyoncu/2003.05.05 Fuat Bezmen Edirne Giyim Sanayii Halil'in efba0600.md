# Fuat Bezmen: Edirne Giyim Sanayii Halil'in

*Cemal A. Kalyoncu 2003.05.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Edirne Giyim Sanayii"nin, Halil Bezmen"in adamları tarafından işletildiğini öne süren baba Fuat Bezmen, oğlunu affetmek için de şartname hazırlamış. Çok uzun zamandır medyada yer almayan Fuat Bezmen, Aksiyon"a çarpıcı açıklamalarda bulundu. Fuat Bezmen, 31 Mart Vak"ası"nın meydana geldiği yılda, 1909"da Selanik"te dünyaya gelmiş; ama ailesi nüfus kaydını Şişli"de yaptırmak için bir buçuk yıl beklemiş.
  </font>
 </div>
 <div id="newsText">
  <font class="detail-text">
   Ünlü Bezmen ailesinin hayattaki en yaşlı ferdi konumunda olan eski sanayici Fuat Bezmen, babası Halil Ali"nin temellerini attığı, kendisinin de bütün benliğini ortaya koyarak büyüttüğü Mensucat Santral"in, dört çocuğundan en büyüğü Halil Bezmen"in idaresindeki batışına tanıklık etmesini içine sindiremediğinden, oğluna veryansın ediyor.
   <br/>
   <br/>
   Kendisine cevap hakkı doğduğuna inandığı takdirde bu sayfaların oğul Halil Bezmen"e de açık olduğunu belirtip, sözü çok uzun bir aradan sonra medyada ilk kez görünerek Aksiyon"a çarpıcı açıklamalarda bulunan Fuat Bezmen"e bırakıyorum:
   <br/>
   <br/>
   "Halil doğum günüme geldi, kovdum"
   <br/>
   <br/>
   - Halil Bey sizinle barışmak istediğini söyledi, gazetelerdeki beyanatlarında. Bir girişimi oldu mu bu konuda?
   <br/>
   <br/>
   16 Nisan"da yaşgünüm vardı, mutfağa kadar geldi ama ben kovdum. Yukarıdaydım, inmedim. Şu şartları doldur öyle gel dedim.
   <br/>
   <br/>
   - Nedir o şartlar?
   <br/>
   <br/>
   (Elinde dört maddeden oluşan, el yazısı ile yazılmış şartnameyi gösteriyor) Üç kardeşini beraber getir, 10 sayfalık cevabi kitabı tekrar oku ve yalanları düzelt. Kardeşleri ile de kavgalı, önce onları kovdu fabrikadan.
   <br/>
   <br/>
   - Bir şartınız da Edirne fabrikası ile ilgili...
   <br/>
   <br/>
   Yalan söylüyor. Edirne fabrikası müzayede ile satıldı. Bilirkişi 2 trilyon 15 milyar kıymet koymuş. Öyle görmüşler kıymetini. Bu bizim âşık, ikinci bir bilirkişi getirtiyor. Niçin? Fiyatını indirtmek için. 360 milyara indiriyor. Onda birine.
   <br/>
   <br/>
   - Neden yapıyor bunu?
   <br/>
   <br/>
   Kendisi bedavaya alacaktı fabrikayı. Alamadı. Dava açtı. Adamın ismi nedir? Unuttum. Büyük zenginlerden biri oldu.
   <br/>
   <br/>
   - Ciner mi?
   <br/>
   <br/>
   Evet Turgay Ciner. O aldı. Ona dava açtı. Üç ay sonra davadan vazgeçti. Niçin vazgeçti davadan? 5 milyon dolar aldı dediler, susmak ve davadan vazgeçmek için. Benim fabrikamı kim satmış? O mu vergileri ödedi? Sanko ne oldu, Sanko Giyim Sanayii (Abdülkadir Konukoğlu"nun Sanko"su ile bir ilgisi yok) ismini de değiştirdi. Onu aldı borcuna mukabil, olmayan borcuna mukabil. Hacizden kaçırdı. İcradan kaçırdı. Kendi ismine değil, endirekt, bankanın müdürünün sahibi ile beraber. İşliyor fabrika.
   <br/>
   <br/>
   - Şartnamenizde dördüncü madde olarak yurtdışına kaçarken "Bulgar vapurunda çıkan tabloların çoğu Mensucat Santral tablosu" diyorsunuz.
   <br/>
   <br/>
   Fabrikaya ait tablolar Bulgar Vapuru"nda ne arıyordu? Fabrikanın tabloları Bulgar vapurunda çıktı. Efendim antika değildir. Antika olmayabilir. Ama fabrikanın malı sende ne arıyor?
   <br/>
   <br/>
   "Varlık Vergisi için Saracoğlu"ndan borç aldık"
   <br/>
   <br/>
   - Münasebetinizin bu noktaya gelmesinin başlangıcı nereye dayanıyor?
   <br/>
   <br/>
   Olay... Bu çocuk hasta, megaloman hasta. Kendisini methetmek için yalan da söyler, herşey de söyler. Bütün söyledikleri yalandır.
   <br/>
   <br/>
   - Siz ne zaman fark ettiniz bu değişimi kendisinde?
   <br/>
   <br/>
   Anlatacağım. 1929"da ben, şirket montajda iken Fransa"dan yüksek tahsili tamamlayıp geldim. 100 bin lira idi şirketin sermayesi. İki de Musevi ortağımız vardı, Taranto ve Behar. O sebepten Varlık Vergisi verdik. En büyük Varlık Vergisi"ni biz verdik. Bir gecede iflas ettik. 1,5 milyon babamın mağazasına, 400 bin de şirkete. Şirketin sermayesi zaten 400 bin lira. Ağabeyim gitti, Başbakan Rüşdü Saracoğlu"ndan 800 bin lira borç aldı onun için.
   <br/>
   <br/>
   Ben yavaş yavaş fabrikayı büyütmeye başladım. Ağabeyim, babamın mağazalarında çalıştığı için 4,5 sene dışarıda idi. Ağabeyim 4,5 senenin ardından geldikten sonra "ağabey" yerine oturmaya çalıştı, oturamadı. Çünkü fabrika Fuat Bey"in fabrikası olmuştu. Herkes öyle bilirdi. Mensucat Santral diye kimse konuşmazdı. Benim bu şöhretimi ağabeyim biraz kıskandı ve Halil"i bana karşı kışkırttı. Her oturumda kavga ederdik Halil"le. Niçin?
   <br/>
   <br/>
   Ağabeyim o Varlık Vergisi zamanından sonra hükümetten daha bir şeyler koparacağım diye Ankara"ya diye çıkar, ömrü billah Adana"da poker oynardı. Ben bir gün mektup yazdım, "Ankara"da dilenciliği bırak, gel biraz burada çalış" diye. Bir dargınlığı yoktu. Perde arkasından çalışma yapardı. Bir gün fabrikaya geliyorum, benim muavinim Sabahattin vardı. Bir gün Sabahattin"i aradım. Yok. "Nerede?" dedim. "Toplantı odasında" dediler. Gittim, baktım avukat Atıf, idare meclisi azası ağabeyimin arkadaşı, yanında ağabeyim, yanında bütün müdürler, Halil de dahil, benim Sabahattin de orada. Ben yokum. Bana haber vermemişler. Hiç bir şey yokmuş gibi oturdum, dinledim. Ertesi gün Sabahattin"i kovdum. 1980"den önce idi.
   <br/>
   <br/>
   - Siz ne zaman işleri oğlunuza bıraktınız?
   <br/>
   <br/>
   1992"de heyet-i idareden ayrıldım. Oğlum başkan oldu.
   <br/>
   <br/>
   - O zaman nasıldı aranız?
   <br/>
   <br/>
   Mecburdum, başkası yoktu. Halil yetişmişti. 20 senedir aşağı yukarı yanımda çalışıyordu.
   <br/>
   <br/>
   - Onun dışında üç çocuğunuz daha var...
   <br/>
   <br/>
   Evet. Nazım, Turgut, Mustafa Necdet, Halil.
   <br/>
   <br/>
   "Halil 300 senelik aileyi darmadağın etti"
   <br/>
   <br/>
   - Onlar nasıldı? Şirkete talip miydiler?
   <br/>
   <br/>
   Halil benden evvel onları kaçırttı. Ben niçin "Git kardeşlerinle beraber gel" diyorum. Çünkü zor getirecek kardeşlerini bana. Ailemizi dağıttı, toplasın, ben de barışacağım o zaman. Darmadağın etti 200-300 senelik aileyi.
   <br/>
   <br/>
   - Şu anda Halil Bezmen"in dışındaki çocuklarınızla problem var mı?
   <br/>
   <br/>
   Yok. Onlar kendi işleriyle meşgul. Yalnız Necdet"in bir sıkıntısı var. Halil"in emrinde bir çok kötü işlere imza atmış. Onun için şirketler iflas ettikten sonra Necdet de iflas etmiş sayılıyor ve Türkiye"de iş yapamıyor. Ama Necdet"in kayınbabası zengin. Özer Esen. O da bizde çalışıyordu bir zamanlar, müdürdü. Halamın torunudur. Akrabadır. Necdet, Orta Amerika"da bir dönerci mağazası açtı. Bir idi iki tane oldu hatta. Türkiye"de iş yapamıyor çünkü, müflis. Müflis olduğu için adam sayılmıyor.
   <br/>
   <br/>
   - Halil Bey nasıl yapacak?
   <br/>
   <br/>
   Halil müflis değil. O vergi kaçakçısı. Vergisini ödeyince bitti onun işi. Ödedi de zaten. 15 liraya dolar alıp 1,5 milyona satınca borçları ödemek çok kolay oldu!
   <br/>
   <br/>
   - Diğer çocuklarınız neler yapıyor peki?
   <br/>
   <br/>
   Nazım bizden ayrılırken bizim şirketlerden bir tanesinin yüzde 50"sinden fazlasını parasıyla satın aldı, Santral Mağazaları diye. Onu işletiyordu. Otellere malzeme veriyordu. Turgut"a gelince. O borsada çalışıyor. Aracılık yapıyor. Karısının, kendisinin ve benim servetime bakıyor.
   <br/>
   <br/>
   - Halil Bezmen"in bu noktaya gelmesinde parasal bir şey mi var sizce?
   <br/>
   <br/>
   Muhakkak; ama şahsiyet meselesi de var. İnce nokta zaten burada.
   <br/>
   <br/>
   - Sizin ona vermediğiniz bir şey mi vardı?
   <br/>
   <br/>
   En güzel tahsilleri verdim ona. Avrupa"nın en güzel mekteplerinde okudu. Kabiliyeti de var. Ama haydudun biri. Konuşması güzel. Aldatıyor insanı. Güzel konuşması sayesinde televizyonda "Ben hükümeti kazıkladım" dedi. Bunu şimdi inkar ediyor, "Demedim" diyor. Ama televizyonda ben de işittim. İSKİ olayında.
   <br/>
   <br/>
   - Geriye dönüp baktığınızda pişmanlık duyduğunuz şeyler var mı oğlunuza yönelik, Şunu yapmasaydım vs. gibi?
   <br/>
   <br/>
   Onda yok pişmanlık, yazdığı mektuba bakın.
   <br/>
   <br/>
   - Sizin var mı?
   <br/>
   <br/>
   Yok. Ne olacak benim pişmanlığım? Yalnız oğlumla böyle şey olması hiç hoşuma gitmiyor.
   <br/>
   <br/>
   - 8 yıl sonra dönmesinin sebebi nedir size göre?
   <br/>
   <br/>
   Çünkü Amerika"da para kaybetti. Kağıt fabrikası aldı 1 milyon dolara, ordan da para kaybetti.
   <br/>
   <br/>
   - "Fabrikayı 5 milyon dolara sattım" dedi ama...
   <br/>
   <br/>
   Yalan söylüyor. Bir kuruş vergi verdiğine dair makbuz var mı elinde? Göstersin bir tane. Bir kuruş vergi vermemiş. Belki hapse de onun için attılar, bilmiyorum. Vergi kaçırdığı için attılar hapse.
   <br/>
   <br/>
   - Orada iken takip ettiniz mi onu?
   <br/>
   <br/>
   Hiç uğraşmadım, izlemedim. Ne b.k yerse yesin, hayırsız evlat.
   <br/>
   <br/>
   - Oğlunuz sizin için "Babam yönetim toplantılarında kaşını kaldırsa yeterdi. Ben istemediğini yapmazdım" diyor şimdi.
   <br/>
   <br/>
   Yalan söylüyor. Her gün kavga çıkarırdı. O yine bildiğini okurdu.
   <br/>
   <br/>
   - Siz aileyi dağıtan kişi olarak gösterdiniz onu ama kendisi "Bezmenler işlevsel bir aile değildi zaten. Bunu sonradan öğrendim" diye bir açıklama yaptı son röportajlarından birinde.
   <br/>
   <br/>
   Uydurma. İki tane büyük ailenin birleşmesinden oluşan mükemmel bir aile idi. Bir 120 sene yaşamış büyük Halil Aga"nın tarafı, bir de Recep ailesinin tarafı evlenmişti. Annem Recep ailesinden. Recep ailesinden de annemin dayısı ve kardeşi Manchester"a yerleşen ilk Türklerdendi. Emin Recep ve Refik Recep. Tekstil sanayiinin Türkiye"de yüksek seviyeye gelmesine çalışan bu iki aile, aile değil mi?
   <br/>
   <br/>
   - Biraz da aileyi konuşalım. Aile nereden gelmiş?
   <br/>
   <br/>
   Esas Selanik"ten geliyor. İki dedem de erken öldükleri için babam iki aileye de sahip çıkıyor.
   <br/>
   <br/>
   - İspanya"dan geliyorlar, Selanik"e yerleşiyorlar.
   <br/>
   <br/>
   Onu bilmiyorum. Öyle bir laf var. Doğru mudur değil midir bilmiyorum. Bilmediğimiz birçok şeyler de var.
   <br/>
   <br/>
   "Ailede reis olacak adam kalmadı"
   <br/>
   <br/>
   - Aile çok genişliyor zamanla.
   <br/>
   <br/>
   Bugüne kadar hiç bir sıkıntısı olmamış. Bugün Bezmen diye 20-30 kişi var ama reis olacak adam kalmadı. Halil olacaktı, olamadı.
   <br/>
   <br/>
   - Torunlarınızla diyaloğunuz nasıl?
   <br/>
   <br/>
   Halil"in oğulları var ama haram para yedikleri için onlardan da hayır yok.
   <br/>
   <br/>
   - Geliyorlar mı size?
   <br/>
   <br/>
   Geliyordular ama iki üç senedir gelmiyorlar. Onlar beni görmek istemiyorsa ben ne yapayım onları?
   <br/>
   <br/>
   - Eski gelininiz Selma Türkeş Hanım"la meseleniz oldu mu peki?
   <br/>
   <br/>
   Benim dört gelinim var, biri Selma. Hatta 5 tane gelinim oldu. Halil iki evlilik yaptı. İlk eşi Figen. Ama bana "babacığım" diye hitap eden bir Selma var. Hepsi ile aram iyidir ama hiçbirisi bana baba demedi, Fuat Bey dediler.
   <br/>
   <br/>
   "Galatasaray"da puan almak için namaz kıldım"
   <br/>
   <br/>
   - 1909"da Selanik"te doğdunuz değil mi?
   <br/>
   <br/>
   Evet ama nüfus kağıdımı Şişli"den aldım. Sonra Galatasaray"da okudum ortaya kadar. Liseyi Fransa"da bitirdim, 1929 senesinde.
   <br/>
   <br/>
   - Galatasaray"dan neler hatırlıyorsunuz?
   <br/>
   <br/>
   Galatasaray"da 5 vakit namaz kıldım. İnancımdan değil ama...
   <br/>
   <br/>
   - Neden kıldınız o zaman?
   <br/>
   <br/>
   (Gülüyor) Bol puan alıp cezalarımı sildirmek için.
   <br/>
   <br/>
   - Puan mı veriyorlardı ki?
   <br/>
   <br/>
   Evet, camiye gittim diye puan alırdım. Ve cezalarımı sildirirdim. Ben çok yaramazdım. Dersten puan alamazdım.
   <br/>
   <br/>
   - Ne kadar devam ettiniz böyle?
   <br/>
   <br/>
   Galatasaray"da okuduğum müddetçe, 7 sene. Ama her sene kılmadım, son senelerde kıldım.
   <br/>
   <br/>
   - Hakkını vererek...
   <br/>
   <br/>
   Hakkıyla yapardım. Abdest alırdım, öyle yapardım. Hepsini güzel yapardım. O zaman inanmıştım. En son namazımı da Paris"te kıldım, 1926"da. Paris"te ilk cami yapıldı. Bütün Müslümanlar davet edildi. İlk namazı kılanlar arasında ben de vardım. Cuma günü namaz kılmak, mektepten izinli çıkmak için fırsattı. Ondan gittim (gülüyor). Fransa"da Darwinist oldum. Onun için Darwinist olarak yaşadım, dinle hiç bir alakam yok.
   <br/>
   <br/>
   - Bu konuda çocuklarınıza tesiriniz oldu mu?
   <br/>
   <br/>
   Hiç... Bıraktım kendi kendilerine ne isterlerse yapsınlar.
   <br/>
   <br/>
   - Halil Bey namaz kılıyorum diyordu.
   <br/>
   <br/>
   Halil galiba biraz dinle uğraşıyor ama dindar olduğunu zannetmiyorum. Sözde dindar biri görünüp onlardan istifade etmeyi düşünüyor.
   <br/>
   <br/>
   "Yahudileri hiç sevmem"
   <br/>
   <br/>
   - Amerika"da çıkan bir gazeteye "Biz aslında Türkiye"de Yahudi olduğumuz için eziliyoruz" diye bir beyanat vermişti sonra.
   <br/>
   <br/>
   Valla öyle bir şeyi ben de işittim ama okumadım. Bilmiyorum. Yahudileri sevmem. İki tane ortağımız vardı. Zaten sevmezdim herifleri. Biz o ortaklardan çok çektik çok.
   <br/>
   <br/>
   - Hayırdır, neler oldu aranızda?
   <br/>
   <br/>
   Şirkette ekseriyet bizde idi. Ama rüşvet yedirmeden hiç birşey yapamazdık şirkette. Muhakkak o tarafa biraz para verecektik ki bize müsaade versinler. Alçak herifler. Yahudilerin hepsi aşağılıktır. Bakmayın siz. Ama Yahudilerin bugün sevdiğim bir şeyi var. Eğer İsrail olmasa idi Araplar hep bizim sırtımıza binerdi. Yahudilerle uğraştılar, bizi rahat bıraktılar.
   <br/>
   <br/>
   - Ama bölgeyi kan gölüne çevirdiler.
   <br/>
   <br/>
   Bayılıyorum İsrail"e. İsrail sayesinde yaşıyoruz!
   <br/>
   <br/>
   - Halil Bey Amerika"daki gazeteye böyle bir açıklamayı niye yaptı sizce?
   <br/>
   <br/>
   Bilmiyorum. Bir çıkar düşünüyordu herhalde. Orada unuttuğum birisi vardı, onun kanalı ile görüşüyordu. Gazetelerde gördüm ismini birkaç defa. Olgun bir adam.
   <br/>
   <br/>
   "Edirne Giyim Sanayii Halil Bezmen"in"
   <br/>
   <br/>
   - Kimdi o?
   <br/>
   <br/>
   Bir ara da İsviçre"de görmüştüm onu. Onunla görüştü Halil, nereden görüşmüşse, nasıl görüşmüşse bilmiyorum ama onun kanalı ile, dindar adamların kanalı ile Türkiye"ye geri dönmeyi düşündü bir ara. Ama şimdi parayı verdi, borcu kalmadı. Türkiye"de haklarını geri alacak ama işi yok. Ha işi var. Sanko fabrikası onda duruyor. Onun (eski) karısı Selma Hanım"ın kardeşi, kuzeni, Sanko"yu idare eden adamlar. İsmi Edirne Giyim Sanayii oldu, bunlar aldıktan sonra.
   <br/>
   <br/>
   - Kim onlar?
   <br/>
   <br/>
   Birisi Sayhan, birisi de... İsmini bu dakikada bulamayacağım... Müdürlük yapıyor Sanko"da (Konukoğlu"na ait olan Sanko değil). Halil"i su işlerinde (İSKİ) idare eden avukatın yeğeni. O da müdür Sanko"da, adını da Edirne Giyim Sanayii yaptılar. Sanko Halil"in idaresinde. Sanko"yu iflas masasından çaldılar. Halil"de fabrika. Halil Bey"in adamları bakıyor fabrikaya. Onlar işletiyor. (Fabrika 1994 senesinde Hüsnü Özyeğin"e ait Fiba Girişim Faktoring"e geçti. Ancak, sorumlu gazetecilik anlayışı çerçevesinde, Fuat Bey"in vermiş olduğu bu bilginin doğruluğunu araştırmak için Fiba Girişim Faktoring A.Ş."nin Genel Müdürü Ahmet Çevik"le konuşmak istedim, konuştum da. Ahmet Bey, beni önce başkası ile karıştırdı. Edirne Giyim Sanayii"ni sordum, "Bugün (1 Mayıs Perşembe) gidiyor" dedi. Ben de Halil Bezmen"e mi diye sorunca, Çevik"in cevabı "Onun adamlarına" oldu. Ahmet Bey, tam bu sırada siz nereden arıyordunuz dedi. Aksiyon deyince, beni başkası ile karıştırdığını anladım. C.K.)
   <br/>
   <br/>
   - Fuat Bey, ihtilallerden nasıl etkilendiniz?
   <br/>
   <br/>
   Hiç etkilenmedik biz. Yalnız 1980 ihtilalinde ben hariç, ağabeyim dahil çocukları da göz altına aldılar.
   <br/>
   <br/>
   - Sebep neydi?
   <br/>
   <br/>
   Müdürlerden biri hırsızdı. Bakırköy"e müdür yapmıştım o adamı. İsmini unuttum. Halil bilir. O müdürün hırsızlıkları yakalandı. Müdürün babası ihtilaldeki en büyük paşalardan biri idi. Kimdi, bak unuttum şimdi. Sonra sefir oldu.
   <br/>
   <br/>
   - Kimdi o?
   <br/>
   <br/>
   (Hatırlayamadı). Sonra sefir yaptılar.
   <br/>
   <br/>
   - Hiç siyasete girmek için teklif aldınız mı?
   <br/>
   <br/>
   Hayır.
   <br/>
   <br/>
   - Hiç mi?
   <br/>
   <br/>
   İsmet Paşa yaptı bir kere. "Fabrika İstanbul"da, Ankara"da oturamam" dedim. Girmedim.
   <br/>
   <br/>
   - İki evlilik yaptınız.
   <br/>
   <br/>
   Evet, ilk eşim Fatma. DP"den milletvekilliği yapan Nazım amcamın kızı.
   <br/>
   <br/>
   - Sonra boşandınız. Emel Hanım"la evlendiniz 1966"da.
   <br/>
   <br/>
   38 sene oldu. İlki 21 sene dayandı.
   <br/>
   <br/>
   - Neden dayandı dediniz?
   <br/>
   <br/>
   Fatma çok saygılı idi bana ama tedavi için Fransa"ya gönderdim, oradaki doktoruna tutuldu. Ben ailede öyle şey kabul etmem.
   <br/>
   <br/>
   - Emel Hanım kimlerden?
   <br/>
   <br/>
   Onun babası maariften. Benim Galatasaray"da hocalığımı yapmıştı. Meşhur Sıfırcı Necmi, Necmettin Bora.
   <br/>
   <br/>
   - Hayatınızda geriye dönüp baktığınızda pişmanlık duyduğunuz bir şey var mı Fuat Bey?
   <br/>
   <br/>
   Yok yok. Vaktim olsa yine aynı şeyleri yapardım. Ama Halil yaptı yapacağını. Artık benimle alâkası kalmadı. Zannetmiyorum bir şey daha yapsın. Ama Bezmen ismini bundan fazla kirletmesin. Cehennem olsun, nereye gidecekse gitsin.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-10783-36-fuat-bezmen-edirne-giyim-sanayii-halilin.html), [web.archive.org (arşiv bağlantısı)](http://web.archive.org/web/20130530121342/http://www.aksiyon.com.tr:80/aksiyon/haber-10783-36-fuat-bezmen-edirne-giyim-sanayii-halilin.html)
