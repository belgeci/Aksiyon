# Kurucusu, Adabank ve Uzanlar’ı anlatıyor

*Cemal A. Kalyoncu 2005.04.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Uzanlar’a ait Adabank’ın kuruluş aşamasında bulunup, 1987’e kadar bankada çalışan müfettiş kökenli Muhteşem Oma, Adabank’ı kurarken rüşvet verdiklerini, rüşvetin hamallığını kendisinin yaptığını söylüyor. Oma, uluslararası spot petrol piyasasının oyuncularından biri olduğu bilinmeyen Kemal Uzan’ın, yurtdışından çuval çuval para getirişini ve dört şubesi bulunan Adabank’ın nasıl inanılmaz mevduat topladığını tüm açıklığı ile anlatıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426174521im_/http://www.aksiyon.com.tr/resim/540/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Telefondaki kişi, neşeli bir ses tonuyla yeni bir iş teklifinde bulunuyordu ona. Sesin sahibi, 12 Eylül 1980 darbesi döneminde, o zaman devlete ait olan Anadolu Bankası’nda birlikte çalıştığı teftiş kurulundan arkadaşı Cahit Mülazım’dı. Mülazım, Anadolu Bankası’nın teftiş kurulundan ayrılmak durumunda bırakılmış, o da Uzanlara ait İmar Bankası’nda teftiş kurulu başkanı olmuştu.
   <br>
    <br>
     Anadolu Bankası’nın teftiş kurulunun dağıtılmasının sebebi bir kredi olayı idi. 12 Eylül darbesi olunca, bütün bankalarda olduğu gibi Anadolu Bankası’nda da yolsuzluk incelemesi başlatılmıştı. Bu sırada, askeri yönetimin baskısı ile müfettişler “Başak” olayı diye adlandıracakları bir hadiseyle karşı karşıyaydı. Bankanın Zeytinburnu Şubesi Müdürü Ertan Sert, ipek gömlek ihracatı ve daha başka şeyler için büyük miktarda krediler açmıştı. Müfettişler işin izini sürdükçe olay daha da karmaşık hale geliyordu.
     <br>
      <br/>
      Olayın devamını o zaman teftiş kurulunda bulunan Muhteşem Oma’dan dinleyelim: “Sonra biz olayın izini sürdük. Sonuçta öyle bir hale geldi ki olay, kangren oldu. Dosyalar koltuğumuzun altında şikayetçiyiz artık. Teftiş kurulu başkanı, ben, Reha diye bir arkadaş, -ki o başkan yardımcısı idi- ve Cahit Mülazım. Olay artık 12 Eylül idarecilerine, paşalara gitti nitekim. Meğer işin ucu o zaman maliye bakanlığı yapan Adnan Başer Kafaoğlu’na dayanıyordu. Yani altından o çıktı. Banka maliyenin. Yani biz cami duvarına şey etmişiz.”
      <br/>
      <br/>
      Maliye bakanı olan Adnan Başer Kafaoğlu, 1982 Anayasası’nın geçici 15. Maddesi sayesinde yargılanmaktan, hatta Muhteşem Oma’nın söylediğine göre mahkum olmaktan kurtuldu. Çünkü, darbeden sonraki süreçte o zamanki yöneticiler, yaptıklarından dolayı yargılanamazdı. Bu, darbecilerin kendilerini korumak için uygulamaya koydukları bir kuraldı. İşte bu hadiseden sonra teftiş kurulu dağıtıldı, bir kısmı da emekli edildi.
      <br/>
      <br/>
      Müfettişlerden Muhteşem Oma ise yine Anadolu Bankası’nda çalışmaya devam ederek, Ankara’nın batısına geçemeyecek şekilde, yazın sıcağında bir Adana’ya bir Trabzon’na teftişe gönderilir. Yine böyle bir anda, Anadolu Bankası’nda iken beraber çalıştığı Cahit Mülazım’dan “Bir banka kuruluyor. Görev almak ister misin?” teklifi alır. Anadolu Bankası’ndan bütün kazanımları ile birlikte 170-180 bin lira maaş almaktadır o sıralar. Ama zamanın şartlarında bu da çok iyi bir paradır. Buna rağmen “Gelirim ama 500 bin lira isterim.” der. İkili arasında başlayan konuşma Muhteşem Oma’nın “Ya sen kimsin ki o kadar para vereceksin?” sorusuna Cahit Mülazım’ın “Ben yetkiliyim, vereceğim. Gel.” karşılığını vermesiyle devam eder. Sonuçta Oma “Bak, geliyorum.” diyerek Anadolu Bankası’ndan istifa edip iş teklifini kabul eder.
      <br/>
      <br/>
      Aslında bu, anne ve baba tarafı Balkanlar’dan İstanbul’a gelmiş, orada, özellikle bugün Ömerli Barajı altında kalan büyük topraklara sahip bir ailenin çocuğu olarak 1950 senesinde dünyaya gelen Muhteşem Oma’nın bir bankadan diğer bir bankaya geçişte ikinci istifasıdır. Ziraat Bankası’nda ticari krediler bölümünde çalışan Oma’dan, Isparta / Eğridir’de bir kooperatife verilecek zirai krediye ‘uygundur’ demesini isterler.
      <br/>
      <br/>
      500 bin istedi, Uzan 600 bin verdi
      <br/>
      <br/>
      Kendisinin ticari kredilerin mali tahlilini yaptığını, zirai kredilerin ise ilgi alanına girmediğini söylemesine rağmen, ona, krediyi onaylaması yönünde baskılar devam eder. Muhteşem Oma bu konuda şunları söylüyor: “1977-78’li yıllardı. Bülent Ecevit başta idi. Isparta’dan bir milletvekili çıkarılacaktı. Bir para dağıtma yoluydu bu. O da bizim karşımıza çıktı. Ziraat Bankası genel müdürü de, daha sonraki dönemde maliye bakanı olan Kaya Erdem’in kardeşiydi. Adam bir telefon açıyor ‘Bu olacak’ diyordu. Baskı vardı. Olur vereceğiz ki kredi verilsin. Ben de o sırada Anadolu Bankası ile flört ediyordum. Ve ayrıldım.”
      <br/>
      <br/>
      Muhteşem Oma’nın Ziraat ve Anadolu bankalarından sonraki çalışma yeri Kemal Uzan’a ait İmar Bankası binasında kurulacak olan Adabank olur, hem de 500 bin lira talep ederken, Kemal Uzan’ın ona verdiği 600 bin lira maaş ile. Oma, şaşkınlığını bugün bile gizleyememektedir hâlâ: “600 bin lira çok para. Ye ye bitmiyor. Yılbaşında 947 bin lira oldu. Biz neymişiz. Bir de araba verdi mi! Dedik ya bu ne biçim şey.”
      <br/>
      <br/>
      Üsküdar Belediyesi’nde 1989’da SHP ile başlayıp günümüze kadar devam eden çalışma hayatını bugün de müfettiş olarak sürdüren Muhteşem Oma ile yukarıda anlattığı olayların dışında Uzanlar’ı, özellikle de çalıştığı Adabank ve Kemal Uzan’ın kamuoyunca bilinmeyen uluslararası petrol işini konuştuk. Üslubu ve ifadeleriyle oynamadan sözü Muhteşem Oma’ya bırakıyoruz:
      <br/>
      <br/>
      Bankayı rüşvetle kurduk
      <br/>
      <br/>
      -Adabank’ta ne yaptınız siz?
      <br/>
      <br/>
      Adabank’ı kurduk, İmar Bankası’nın Mecidiyeköy’deki binasının bir çekme katında. Kuruluş aşamasında zannediyorum ilk izni de o zaman hazine müsteşarı olan Yusuf Bozkurt Özal verdi, yüklü bir para ile. Onun hamallığını da ben yaptım.
      <br/>
      <br/>
      -Yüklü bir para ile derken?
      <br/>
      <br/>
      Söylemeyelim onu.
      <br/>
      <br/>
      -Nasıl yani?
      <br/>
      <br/>
      Sermayemiz kadar bir para verdik yani.
      <br/>
      <br/>
      -Resmi bir ödeme mi?
      <br/>
      <br/>
      Niye resmi olsun canım? Aracı da şeydi. Şimdi isim söylemeyeyim, şey olur. Bir milletvekili idi. Parayı götürmek bana düştü. Böyle bir domuz derisi çanta var, parayı onun içinde götürüyoruz. İki milyarı zor götürüyoruz. Bak, 2 milyar şey ediyoruz. Ben çantayı kendim yiyeceğim. Çanta patronların. Çünkü o zaman öyle. İzin para ile oluyor. Adam çantayı da vermedi. O çantaya da göz koydu. Böyle bir şey yani. Bankayı kurduk.
      <br/>
      <br/>
      İşte ben orada personele de bakıyorum. Krediler, muhasebe, bayağı iyi geliştik. Ne oldu? Sene 1985. İşte ithalat durdu. İtibarımız sıfır. Avrupa bankaları akreditif açmıyor. Şimdi her sabah Kemal Uzan, Cem Uzan, Yavuz Bey ve bizim grup toplantı yapıyoruz. Biz Anadolu Bankası’nın teftiş kurulu olarak iyi bir çekirdek oluşturmuşuz. Adam resmen bizden öğreniyor bankacılığı. Karar aldık, dedik ki, Türkiye’nin ilk 500 firması ile çalışacağız. Bunların ithalatını yapacağız. Kemal Uzan’da çok keş (nakit) para var o tarihlerde. UBS’de filan acayip paralar var. Nostroyu ben açıyorum çünkü. Biliyorum. Banka dağıldı ve bu da banka sırrı olmaktan çıktığı için söylüyorum bunları, rakam vermiyorum. Derken biz dedik ki bir de Tahtakale’ye inelim. Tahtakale’den efektif toplayalım. Akşam efektifi İsviçre’ye götürüp dövize çevirelim, peşin akreditif açtıralım, ithalatları yapalım. Kredi şeylerini göndermeye başladık. Kimlere? Eczacıbaşı, Roche, Batı Alman gibi büyük ilaç fabrikalarına filan. Diyoruz ki ithalatınızı yaparız. Ha ithalat akreditif komisyonları yüzde 2-3’lerden yüzde 20’lere çıktı. ‘Tamam’ diyorlar. Ama bir şartımız var. Tüm mevduatınızı bankaya getireceksiniz. Ona da tamam dediler. Sıkışmış, hammadde alamıyor, ilaç üretemiyorlar.
      <br/>
      <br/>
      Derken şubeler açılıyor. İşte bir merkez şubemiz var. Sonra Mersin’de bir şube açtık. Hep ben ön ayak oluyorum. Sonra Ankara ve İzmir’de açtık. 4 tane şube oldu. Öylece gün geldi Tahtakale piyasasından günde 3 milyon dolar para topladığımı bilirim.
      <br/>
      <br/>
      Gazeteciler yazınca ondan sonra Erol Aksoy uyandı, bilmem Sabancılar uyandı. Onlar da çıktılar piyasaya. Biz, öyle, 5-6 ay, kimsenin haberi olmadan götürdük bu işi. Onlar sonra uyandılar. Bizden gördüler. Neyse onun şeyi çıktı. Ama öyle bir para geliyordu ki... Derken o ara bir şey oldu Adabank’ta. Rahmetli Sakıp Sabancı çıktı televizyonda bir konuşma yaptı. Millet mesajı aldı tabii. Dövize yüzde 12 veriyor ya. Hemen akşam İmar ve Adabank’a hücum başladı. Şimdi hangi banka olursa olsun o şekilde bir hücumda top atar.
      <br/>
      <br/>
      Yurtdışından çuvallarla para getirdik
      <br/>
      <br/>
      -Kaç senesiydi?
      <br/>
      <br/>
      1986 filan olabilir. Ama mevduatı söyleyeceğim, şaşıracaksınız! Derken, önlem aldık. Dışarıdan, uçakla büyük branda çuvallarda para getiriyoruz. Bizim iki tane zırhlı aracımız var, araç yetişmiyor ve Ziraat Bankası’ndan kiralıyoruz. Hep efektif. Dolar, mark ağırlıklı.
      <br/>
      <br/>
      -Nereden geliyor para?
      <br/>
      <br/>
      Avrupa’dan.
      <br/>
      <br/>
      -Kaynağı neresi?
      <br/>
      <br/>
      Kemal Uzan buluyor bir yerden canım.
      <br/>
      <br/>
      -Sizin tahmininiz nedir? Nereden bulunuyor bu paralar?
      <br/>
      <br/>
      Kemal Bey’in kendi parası. O spot petrol piyasasında iş yapardı. Büyük keş para gerektiren işlerdir bunlar. Yani onlarda da büyük keş para var.
      <br/>
      <br/>
      Getirilen paraları biz şubelere dağıttık. İşte adam gelmiş, vadeli mevduatının vadesine 15 gün var. Bozduruyor. Bozdurduğu zaman, mark hesabından diyelim eline 10 bin 360 lira geçecek. ‘Mark yok, dolar verelim’ diyorlar. Dolardan bir hesap yapıyorlar. Ama yönetim müşterinin lehine ‘3’e, 5’e bakmayın, verin’ demişti.
      <br/>
      <br/>
      -Güven tazelemek için...
      <br/>
      <br/>
      Güven tazelemek... Yani 10 bin 360 dolar yerine 10 bin 500 veriyoruz. Şimdi mudi uyanık ya! ‘Aaa fazla para bile verdiler. Hani vermeyeceklerdi. Bak verdiler’ diyor. Hemen aldığı parayı bankaya geri getiriyor. Bu şekilde yüzde 65-70’i geri döndü paranın. Vadeyi bozmuş oldu mudi. Muazzam bir para kazanıldı bu olayda. O olay öyle atlatıldı. Haa, o ara zannediyorum İş Bankası ‘Mevduatımız işte trilyonu aştı’ diye böyle afişler yapıştırmıştı. Vallahi bizim o tarihte, 4 şubede şöyle böyle 600 milyar mevduatımız vardı. Bunun büyük kısmı tabii döviz mevduatıydı. Dövize yüksek para veriliyor, millet getiriyordu parayı.
      <br/>
      <br/>
      Uzan spot petrol piyasasında iş yapardı
      <br/>
      <br/>
      -Peki nasıl o kadar yüksek faiz verebiliyordu?
      <br/>
      <br/>
      Spot petrol piyasasında çalışıyordu. Yani Kemal Uzan’ın Petkim’e talip olması filan tesadüf değil. Spot petrol piyasasında büyük keş paralar döner. Orada, adamın böyle üç-beş milyar doları filan olması lazım.
      <br/>
      <br/>
      -Nasıl işler o piyasa?
      <br/>
      <br/>
      Spotçuluğu bilirsin. Buzdolabının fabrika satış fiyatı 500 milyondur, spotçuda aynı malı 350 milyona alırsın. Adam onu kapatmıştır. Şimdi petrol tankeri yola çıkar. O petrol tankerinin bir değeri vardır. Mesela 300 milyon dolar. Şimdi gemi rotayı almış, diyelim Japonya’ya gidiyor. O anki şey, kumar gibi, şey gibi... Bu bir oyun. Borsa bu. Adam tankerin üstünde bir fiyat veriyor, hop rota değişiyor bilmem nereye gidiyor.
      <br/>
      <br/>
      -Kemal Uzan’ın bu işi yaptığı bilinen bir şey mi?
      <br/>
      <br/>
      O işi yapıyor ama bilinmez. Onun işini gücünü kimse pek takip edemez. Bilemez. O konuda çok konservatif bir ailedir. Hâlâ bilinmez mesela ne yaptığı, ne ettiği. Bir Telsim ortada, işte Adabank var, bilmem ne var. Ama petrol işi büyük bir iştir.
      <br/>
      <br/>
      Adabank’ta bunların eline çok para geçince, bunlar o parayı farklı kullanmak istediler. O ara bir teminat mektubu gerekti. Libya’nın askeri şeylerini filan almak gibi bir durumları vardı. Bir şirket kurdular “Ova” diye. Orada Bankalar Kanunu’nun 38. Maddesi vardır. Banka sahibinin, kendi kurmuş olduğu bir şirkete kredi vermesi yasaklanıyor. Bankadaki hissesinin yüzde 5 olması gerekiyor o tarihlerde. İşte bu, beni rahatsız etti. ‘Bu şekilde kendi kurmuş olduğunuz bir şirkete kredi veremezsiniz’ dedim. ‘Ne olacak?’ dedi. ‘Bankadaki hissenizin en fazla yüzde 5 olması gerekiyor’ dedim. ‘Ha’ dedi ‘o kolay.’ 3-5 gün sonra bir olağanüstü genel kurul yapmış. Hissesini yüzde 5’e indirmiş. Baktım hisse nereye geçti diye. Bir kızı vardı Yasemin mi idi? Pek hatırlamıyorum şimdi. Onun üzerine geçirmişti galiba. ‘Bu olmaz’ dedim. ‘Sen de çok biliyorsun’ dedi.
      <br/>
      <br/>
      O ara krediler müdürü yoktu. Ülker diye bir arkadaşımız vardı, o benim üstüme odaklanmaya başladı. Ben ona imza atmak istemiyorum. Bekletiyorum. Kesin imzalamayacağım. O sırada babam vefat etti, 1987’de. Öyle olunca ben mazeret izni kullandım. Benim hazırladığım personel yönetmenliğinde bir hafta mazeret izni vardı. Kemal Uzan gidip geliyor, beni soruyormuş. Benim gelmediğimi öğrenince de bu nasıl izin diyormuş. Sonra Uzan kazanılmış haklarımızda indirim yapınca, o zamanki iş kanunu 16/2’ye göre çalışan olarak iş akdimi feshettim. Onu imzalamadım. Yürüdüm, çıktım oradan.
      <br/>
      <br/>
      - Turgut Özal’la yakınlaşmaları nasıl olmuştu?
      <br/>
      <br/>
      Özal’la yakınlaşmaya çalıştılar. Çünkü bunlar (Süleyman) Demirelci olduğu için Özal’ın çok şeyini gördü. Özal köstekledi onları önceleri. Baktılar olmayacak, Özal’a taviz verdiler. Sonra yakınlaşıldığı söylenir; ama Kemal Uzan, Süleyman Bey’in yakın arkadaşıdır. Sınıf  arkadaşı filan oldukları söylenir, bilmiyorum. O zaman Özal, Demirel’e yakın olanları cezalandırıyordu.
      <br/>
      <br/>
      Bizim çalıştığımız dönemlerde çok medeni ilişkilerimiz vardı Kemal Uzan’la. Mesela bütün bankanın şeyi elimizde idi. Adabank’ın ilk kuruluşundan, işte 1985, 88, 89’lara kadar bakın hiçbir yamuk şeyi yoktur.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20845&yorum_id=1), [web.archive.org (arşiv bağlantısı)](http://web.archive.org/web/20060426174521/http://www.aksiyon.com.tr:80/detay.php?id=20845&yorum_id=1)
