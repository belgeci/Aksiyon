# Son trend soy milliyetçiliği

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050223174536im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050223174536im_/http://www.aksiyon.com.tr/resim/475/22.jpg" vspace="5"/>
  </p>
 </font>
 <font class="content">
  Yüzyıllara dayanan aile köklerini bulma merakı tüm Türkiye"yi sardı. Ailede meraklı bir veya birkaç kişinin başlattığı araştırmalar ile Türk insanı akrabalarını tanıyor. Tanıyınca da sülale toplantıları yapılıyor. Ekşioğlu, Fettahoğlu derken şimdi de Çebiler bin 700 aile ferdini bir araya topladı. Yükselen son trend "soy milliyetçiliği". Eskiden de kalabalık aileler vardı. Osmanlı döneminde bu ailelerin reisleri önem arz ederdi.
 </font>
 <br/>
 <p>
  <font class="content">
   Kalabalık ailelerin reislerini önemli kılan birinci sebep, belirli sayıda silahlı birliği padişah adına savaşlarda hazır ediyor olmalarıydı. Bu kişiler paşa veya ağa ya da bölgenin mutasarrıfı olarak da tayin edilebiliyorlardı.
   <br>
    <br>
     Özellikle Doğu ve Güneydoğu"da bir ağanın etrafında yaşayanlar daha çok aşiret olarak biliniyor. Burada bütün sülale hep beraber yaşıyor zaten. Bir de eskiden kalabalık olan ve zamanla Türkiye ve dünyanın başka yerlerine dağılarak küçülen aileler var. Bunlar zamanla bir "yalnızlık" içinde buluyorlar kendilerini. Ve yalnızlaşan bu insanlar önce hemşehriciliğe sığınıyor. Fakat bu da yetmiyor ve özellikle 1990"ların sonlarından itibaren başlayan bir akımla "Biz aslında kimiz?" sorusunun peşinden sürüklenerek geçmişini merak etmeye başlıyor. Sonra, dedelerinin varsa yazılmış notlarını veya fotoğraflarını bulup onun üzerinden geçmişin penceresine uzanmaya çalışıyor.
     <br>
      <br>
       Kötü bir anlam yüklemeden "soy milliyetçiliği" diyebileceğimiz bu merakın boyutu giderek daha da gelişti son yıllarda. Zamanla bir şekilde irtibatları kesilmiş fakat aynı aileden gelen fertleri bir araya getirme organizasyonları yapılıyor artık. Bunun son örneğini önceki hafta İstanbul"da toplanan Çebi ailesinde gördük. Daha önce Ekşioğulları, kendi aile mensuplarını harekete geçirmek amacıyla bir vakıf kurmuş, bu amaca yönelik çalışmalar yapmıştı. Sonrasında Milliyetçi Hareket Partisi (MHP) Başkanı Devlet Bahçeli"nin de mensubu olduğu Fettahoğulları beş-on otel kapatıp sülalece bir araya gelerek bu kervana katılmıştı. Hüseyin Kalkavan ise Kalkavan soyadı taşıyanları bir bir çıkararak kitap haline getirmişti.
       <br/>
       <br/>
       Birçok aile hakkında araştırma yapıp bilgi topladım ama bu dosyayı hazırlamasaydım kendi ailem hakkında birilerine soru sormak aklımda yoktu. Sorunca öğrendim ki, Kalyoncular da aynı soyadı ile bir vakıf kurma hazırlığındalar. Bürokrat İsmail Kalyoncu, bizzat Osmanlı Arşivleri"nden temin edilen bilgilerle ailenin şeceresinin çıkarıldığını söylüyor. Bu sayede ben de artık daha net bileceğim sülalem hakkındaki hikayeyi.
       <br/>
       <br/>
       Çebi Ailesi, İstanbul"daki Lütfi Kırdar Sergi Sarayı"nda düzenledikleri toplantı ile bin 700 civarında aile ferdini bir araya getirerek yeni tanışmalara imkan sağladı. Mustafa Çebi"nin başkanlığını yürüttüğü Çebi Eğitim ve Dayanışma Derneği"nin öncelikli hedefi sülalede birbirinden haberdar olmayanları bir araya getirmek ve yardıma muhtaç olanları tespit ederek gerekeni yapmak. Eğitim ve kültür faaliyetleri de var işin içinde.
       <br/>
       <br/>
       Bin 700 kişi toplandı
       <br/>
       <br/>
       Zonguldaklı maden mühendisi Mehmet Çebi"nin, babası, dedesi ve akrabalarında dağınık halde bulunan bilgilere yenilerini de ekleyerek ortaya çıkardığı aile tarihi çerçevesinde Çebiler geçmişleri hakkında daha fazla bilgi sahibi artık. Bilgileri ortaya koyup kitap haline gelecek şekle sokmak Mehmet Çebi"nin tam 20 yılını almış. Mehmet Çebi, bu işte yalnız değil. Aile büyüklerinden hemen herkes yardımcı olmuş ona. Yaşar Kemal"in Binboğalar Efsanesi kitabında da adları geçen Çebiler, Osmanlı Arşivleri"nde de araştırma yapmışlar. Anlattıklarına göre Trabzon"un 1462 yılında fethinde yararlıklar gösterdikleri için kendilerine padişah tarafından yazlık ve kışlıklar verilmiş.
       <br/>
       <br/>
       Aile, tam bir bağlantı bulunmamasına rağmen Sovyet yazar Lev Nikolayeviç Gumilev"in Eski Türkler kitabında geçen Çebi Han"dan yola çıkarak kendilerinin Orta Asya kökenli olduğunu söylüyor. Eski Sovyetler Birliği"nin Karadeniz kıyısına yakın Sudak kazasına bağlı Urajaynik köyünde çok geniş bir Çebi sülalesinin varlığından da haberdarlar artık. Hatta Mehmet Çebi"nin ağabeyi Hüseyin Çebi 1998 yılında o köye giderek oradaki Çebi soyadlı kişilerle görüşmüş. Sayılarını en az 20 bin civarında telaffuz eden Çebiler, önceki hafta İstanbul"da gerçekleştirdikleri toplantıda bin 700 kişiyi bir araya getirdiler. Böylece sülale fertleri birbirleri ile tanışmış oldu. Mehmet Çebi"ye bu çalışmalarında destek verenlerden doktor Yılmaz Çebi toplantıdan sonra kendilerine ilginç mesajlar geldiğini de söylüyor. Bunlardan biri Dedeman"ın kongre düzenleme şirketinde Proje Müdürü olarak çalışan Çetin Çebi"den gelen "Beni alâkası olmayan arkadaşlarım arayıp, vavvv be! Ne aile imişsiniz falan diyorlar. Böyle olunca da ne yalan söyleyeyim genel kuruldan sonra bir başka yürür oldum sokakta" mesajı. İkincisi, bekar olan Zinnet Çebi"den gelmiş. Çebi "Şimdiye kadar herkesle evlenebilirim diye düşünüyordum, artık evleneceğim erkeğin Çebi olmasını istiyorum" diyor.
       <br/>
       <br/>
       Ekşşioğulları üniversite kuruyor
       <br/>
       <br/>
       Türkiye"de bağlarını kuvvetlendirmek amacıyla bir araya gelen ailelerden biri, belki de ilki Ekşioğulları ailesi. Onlar 1987"de kurdukları Ekşioğlu Vakfı kanalıyla, önce aile fertlerini bir araya getirmek olan hedeflerinde şimdi çıtayı biraz daha yükselmişler. 30 Ocak 2004"te yapacakları olağanüstü kongrede bir üniversite kurmayı bile düşünüyorlar artık. Ve bu sefer iş adamlarını ikinci plana çekip kamuoyunda daha çok bilinen isimleri alacaklar yeni yönetime. Mesela gazeteci Oktay Ekşi, Koç Holding"in eski yöneticilerinden Uğur Ekşioğlu. Profesörler, doçentler ve doktorlara da yer verecekler. Ekşioğlu Vakfı Başkanı İsmail Hakkı Ekşi, sayılarını 30 binlere yakın bir rakam olarak ifade ederken, ailenin kesin sayısını tespit etmek için nüfus müdürlüğüne yazı yazıp Ekşioğlu soyadlı herkesin kaydını istediklerini söylüyor. Bir dergileri olan Ekşioğulları, sülale fertlerinin yoğun olduğu 23 bölgede şube açıp örgütlenmiş durumda. Son 7 yıldır da, Rize"deki Ovit Yaylası"nda Ekşioğlu Yayla Şenlikleri adı altında, Türkiye"nin her yerinden katılımların olduğu sülaleyi bir araya getiren bir şenlik bile düzenliyorlar.
       <br/>
       <br/>
       Başkan İsmail Hakkı Ekşi, ay sonundaki olağanüstü toplantıda evlenip farklı ailelere giden kadınların artık üye kabul edileceği müjdesini veriyor.
       <br/>
       <br/>
       Fettahoğulları: "Devlet Bahçeli bizi durdurdu"
       <br/>
       <br/>
       Fettahoğulları"na gelince... Onlar da 44 ilde örgütlenmiş bugün. Ankara"da bir yer satın alarak Fettahoğlu Evi"ni açan sülalenin sayısı hakkında çeşitli rakamlar söyleniyor. Fettahoğulları Derneği"nin eski yönetim kurulu başkanı ve şimdiki yönetim kurulu üyesi, turizmci Şükrü Fettahoğlu, 500 bin civarında olduklarını dile getirerek amaçlarının diğer aile dernekleri ile aynı olduğunu belirtiyor. Fettahoğlu, aileyi birbiriyle kaynaştırmak için birkaç sene öncesine kadar 5-10 otel kapatıp 2, 3, 5 bin katılımlı geniş aile toplantıları düzenlediklerini anlatıyor. Ancak artık bu tür toplantılar düzenlemiyorlar. Sebebi, Devlet Bahçeli"nin, ANAP"lı Mesut Yılmaz ve Demokratik Sol Partili (DSP) Bülent Ecevit"le iktidar ortağı olduğu geçen dönemde kendilerine el altından ulaştırılan bir bilgi. Fettahoğlu, özellikle annesi de kendi sülalelerinden olan Ülkü Güney"in İçişleri Bakanı olduğu zamanda "Devlet bizden kuşkulandı" diyor ve şunları söylüyor: "44 ilde böyle bir çalışma yaptık. Tabii devlet bürokrasisinde olan kişilerle de irtibatlar sağladık. Ama bir ara kuşkulandılar bizden. "Acaba ne yapmak istiyorlar?" diye." Bu uyarıyı alınca aile geri plana çekilmiş. Şimdilerde sadece sülalenin fakir fukarasına bakmak amacında olduklarını dile getiren Şükrü Fettahoğlu, MHP"nin iktidarla ortaklık yaptığı dönemde Devlet Bahçeli"den memnun olmadıklarını ifade ediyor. Fettahoğulları, bu nedenle son seçimlerde MHP"ye oy vermeyip AK Parti"yi desteklemişler.
       <br/>
       <br/>
       Soyunu merak eden ve buldukları bilgiler çerçevesinde sülale fertlerini bir araya getiren başka aileler de var. İzmir"in köklü ailelerinden Tanıklar mesela. Sayıları iki bini bulan Tanıklar ailesi 1926"dan bu yana en azından sülalece bayramlaşma geleneğini devam ettiriyorlar. 3 binden fazla ferdi bulunan İzmir"deki Kırkpınar ailesi de aynı şekilde bayramlarda bir araya gelerek bağlarını kuvvetlendiriyor. Ünlü sanatçı Mustafa Topaloğlu"nun da üyesi bulunduğu Topaloğulları"nın bu amaçla 1995 yılında kurulmuş kültür ve dayanışma derneği, 2000 yılında kurulmuş bir de vakıfları var. Topaloğlu Vakfı Başkanı Dursun Ali Toptan, amaçlarının kesinlikle bir soy milliyetçiliği olmadığını, farklı sülalelerden kişilere de kapılarının açık olduğunu söylerken, ailenin geçmişine yönelik çalışmaların dernek tarafından yapıldığını belirtiyor. Dernek olarak 13 il ve ilçede örgütlenmiş olan Topaloğulları, bu sayede ailede Kaptan, Caner, Topal, Toptan gibi 10"u aşkın farklı soyadın kullanıldığını tespit etmişler. Mustafa Topaloğlu dışında geçen aylarda vefat eden müzik yapımcısı Hilmi Topaloğlu, Tansaş Genel Müdürü Servet Topaloğlu, CNN Türk Spor Servisi Müdürü Hilmi Topaloğlu, Sindoma Müzik"in Cengiz Kurtoğlu ile birlikte ortaklarından Hasan Topaloğlu da ailenin bilinen isimlerinden bazılarını teşkil ediyor. Aile, Rize"deki vakıf merkezlerini İstanbul"a taşımayı düşünüyor.
       <br/>
       <br/>
       Kopuzlar: "Dağılan birlik beraberliği sağlıyoruz"
       <br/>
       <br/>
       Kopuzlar da geçmişini araştırıp tüm sülaleyi bir araya getirme çabası içinde olan ailelerden biri. 10 sene önce kurulan Kopuzlar Vakfı"nın başkanı Ali Kemal Kopuz Türkiye genelinde sayılarının 30 bini bulduğunu söylüyor. Vakfın esas amaçlarını "Dağılan birlik ve beraberliği pekiştirmek, insanların birbirlerine muhtaç olduğu zamanda onlara yardım edebilmek, bundan sonraki kuşağı bu bilinçle yetiştirmek" olarak açıklayan Kopuz, eğitime de ağırlık verdiklerinin altını çiziyor. Vakfın bir başka sosyal amacı ise evlenmek isteyip de maddi imkanı olmayanlara yardımcı olmak. Vakıf üyeleri, bu amaçla 100"den fazla kişiyi evlendirmiş. Kopuzlar Vakfı üyeleri, ayrıca, senede bir de olsa 80-100 yaşında olan yaşlıları ziyaret ediyorlar.
       <br/>
       <br/>
       Kopuzlar, birkaç kuşak önce ailenin tarihini yazan Şakir Kopuz"un anılarını tarihin tozlu raflarında bulup tekrar yayınlamışlar. Kökenlerini Taşkent"e dayandıran Ali Kemal Kopuz, Şakir Kopuz"un stratejik hata yaptığını, yoksa bugün Koç ve Sabancılar gibi varlıklı bir kişi olabileceğini ifade ediyor.
       <br/>
       <br/>
       Türkiye"de Ekşioğlu, Çebi, Fettahoğlu, Kalkavan, Topaloğlu, Kopuz gibi daha nice kalabalık sülaleler var. Çandaroğulları, Ramazanoğulları, Karamanoğulları, Saruhanoğulları, Menteşeoğulları, Hamidoğulları, Köprülüler gibi aile mensupları geçmişlerini araştırırken kolayca kayıt bulabiliyorlar. Zeytinoğlu, Cevahir, Eyilik, Tellioğlu, Ulusoylar ve daha ismini sayamadığımız birçok aile ise onlar kadar şanslı olmasa bile geçmişlerinin izini bulabiliyor.
       <br/>
       <br/>
       Bunların dışında sülale bazında olmasa bile birey olarak kendi geçmişlerini kaleme alan veya aldırtan iş adamlarının var olduğunu da biliyoruz. Şarık Tara 1995 yılına kadarki hayatını yazdırmıştı, Erdem ailesi de böyle bir çalışma yaptırıyor. Kitapçı raflarında her gün en az birkaç tane anı, biyografi veya aile tarihi kitabı görmek artık olağan.
       <br/>
       <br/>
       Ayrıca internet ortamında bilginin kolay iletilmesi ve paylaşılması sayesinde de birçok çalışma yapılıyor. Küçük, büyük demeden köylerde oturan insanlar nerelerden geldiklerini araştırıp bunları kurdukları internet sitelerinde yayınlıyorlar. Orta Asya kökenlilerin oluşturduğu dayanışma ve yardımlaşma derneklerinin sayısı da hiç az değil.
       <br/>
       <br/>
       Fakat, geçmişini araştırırken Türk coğrafyasında yaşayanlar için birkaç zorluk var. Eğer aile bireyleri geçmişte devletin idare yapısı içerisinde bir görev almışsa, kendilerine yönelik herhangi bir kayda ulaşmak çok daha kolay onlar için. Yoksa, aile hakkında araştırmada bilgi bulmak nerede ise imkansız. Batı"da ise şecere bulmak bizdekinden daha kolay. Kilise kayıtları, geçmişe ulaşmak için en önemli kaynak. Bunun için Batı"da kitapçı raflarında biyografilere ayrılan yer de çok fazla zaten.
       <br/>
       <br/>
       "Herkes kendinden menkul aile tarihi yazabiliyor"
       <br/>
       <br/>
       Tarih Vakfı Genel Müdür Yardımcısı İlhami Mısırlıoğlu bunlar olmadığı zaman geçmişe ulaşmada birkaç kuşak sonra kopukluklar olduğunu söylüyor. Mısırlıoğlu, "Tabii insanlar bu kopuklukları biraz tamamlıyorlar. Herkes kendinden menkul tarihler yazabiliyor. Kimisi "Ben şu aileden, kökenden geliyorum" diyor. Kimisi peygamber sülalesine, kimisi Aleviliğin önemli bir mertebesine kendini dayandırıveriyor" diyor. Denebilir ki Türkiye"de aile tarihçiliğinin en zayıf halkasını bu oluşturuyor. Bir kayıt tutulmamasının yanında, Türk geleneğinde eksik olan, işi zorlaştıran bir konu daha var. Günlük tutma, anı yazma alışkanlığı çok az bizde. Bu durumu sözel toplum olmamıza bağlayan Mısırlıoğlu, bunun için de birkaç sebep sıralıyor. Mısırlıoğlu"na göre "Doğu toplumları, belki ezbere dayalı bir yöntemi olduğu için İslam"ın da etkisiyle buna yönelmemiş olabiliyor." Mısırlıoğlu ayrıca "Anadolu, göçebe kültürlerin kaynaştığı bir nokta olduğu için bir şeyleri saklama alışkanlığı kolay kolay gelişmemiş olabilir" diyor.
       <br/>
       <br/>
       Peki ne oldu da insanlar, bunca yıl suskun kaldıktan sonra, birdenbire dedelerine ait, arkaları eski Türkçe ile yazılmış fotoğrafları bulup, aileden yaşı ileride olanlara mikrofon tutup geçmişlerini kayıt altına almaya başladılar? Yazar Ayşe Kulin"in yazdığı ve Türkiye"de çok satanlar arasında ön sırada yer alan Adı Aylin kitabı belki halkta var olan merakı tetikleyen en önemli çalışmalardan oldu. Sonra Füreya"yı yazdı Kulin. Daha sonra Hıfzı Topuz"un bu tarz çalışmaları ilgi gördü okur tarafından. 1991 senesinde kurulan Tarih Vakfı"nın, Genel Müdür Yardımcısı İlhami Mısırlıoğlu"nun söylediğine göre, belirli çevrelerin önceleri "Tarih Vakfı ne yapıyor böyle?" tepkilerine rağmen "eski yazı-Osmanlıca kursları" düzenlemesi, yerel tarih ve sözel tarih çalışmalarına ağırlık vermesi de bunda etkili oldu. Ayşe Kulin de, Osmanlı yazı dilinin halk tarafından çok anlaşılamamasına karşılık, bugün ilkokulu bitirmiş bir ev hanımının eline aldığı bir kitabı rahatlıkla okuyabiliyor olmasının etkili olduğunu düşünüyor. Kulin, bir de, son zamanlarda gerçek insanlara ait hikayelerin yazılmasının önemine dikkat çekiyor.
       <br/>
       <br/>
       İster heves olsun ister gelenek haline gelecek olsun, bugün nerede durduğumuzu bilmek için geçmişi anlamak gerçekten önemli. Aradaki kültürel kopukluğu giderecek, kimliği ve kişiliği sağlam kuşaklar yetiştirmek için geçmişi anlamak daha da önemli.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11039), [web.archive.org (arşiv bağlantısı)](http://web.archive.org/web/20050223174536/http://www.aksiyon.com.tr:80/detay.php?id=11039)
