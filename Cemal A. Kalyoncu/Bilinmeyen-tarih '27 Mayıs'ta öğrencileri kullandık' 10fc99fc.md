# '27 Mayıs'ta öğrencileri kullandık'

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20031230102305im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031230102305im_/http://www.aksiyon.com.tr/resim/442/40.jpg" vspace="5"/>
  </p>
 </font>
 <font class="content">
  27 Mayıs İhtilali’nde, harekatın İstanbul ayağında yapılacakları planlayan Kurmay Binbaşı Şefik Soyuyüce, Aksiyon’a tarihi itiraflarda bulundu. Özellikle 28 Nisan’dan sonraki öğrenci eylemlerinin kendi kontrollerinde olduğunu söyleyen Soyuyüce “Öğrencileri 4—5 kamyona bindirip bir yerde bırakıyor ve şurada gösteri yapsınlar veyahut da yapmasınlar diyorduk.” diyor. Şefik Soyuyüce, 27 Mayıs 1960 İhtilali’ni yapan ekipte en önemli vazifelerden birini yürütmüştü. Soyuyüce, 27 Mayıs’ta, ihtilalin İstanbul’da nasıl uygulanacağına dair planı yapan kişi idi. İhtilalin üzerinden 40 yılı aşkın bir zaman geçmesine rağmen ne anılarını anlatan, ne de kaleme almayı düşünen Soyuyüce, gerek ticari hayattaki inanılmaz yükselişinin, gerekse ihtilale dair bazı hadiselerin, arkadaşları arasında bile doğru bilinmediğini fark etmesi üzerine, daha çok da arkadaşlarının telkinleriyle anılarını kaleme almaya başlamış.
 </font>
 <p>
  <font class="content">
   Soyuyüce, Aksiyon’a tarihi açıklamalar yaparak, ihtilale giden yolda, 28 Nisan 1960’tan sonraki öğrenci hareketlerinin kendi kontrollerinde olduğunu söyledi: “Mediko Sosyal’de iki doktor vasıtasıyla şurada gösteri yapsınlar veyahut da yapmasınlar, dağılsınlar falan diyorduk.”
   <br/>
   <br/>
   Bunun anlamı şu: İstanbul Üniversitesi öğrencileri özellikle 27—28 Nisan 1960 tarihinde ayaklandı. Bundan sonra, ihtilale kadar geçen süre içinde hemen her gün benzer öğrenci olayları, özellikle büyük şehirler başta olmak üzere Türkiye’nin gündeminden eksik olmadı. 27 Mayıs İhtilali’ni anlatan ya da yazanlar, bu olaylarda CHP Gençlik kollarının da etkisiyle beraber, öğrencilerin de kullanıldığı ‘ihtimali üzerinde’ durdu hep. Ancak, ihtilali yapanlardan net bir açıklama yapılmadığı için bu nokta hep karanlıkta kalmış oldu. İşte Soyuyüce, Aksiyon’a yaptığı bu açıklama ile 27 Mayıs konusunda tarihi bir itirafta bulunuyor şimdi.
   <br/>
   <br/>
   Şefik Soyuyüce, ihtilalden bir süre sonra 14’ler içinde yer alarak yurtdışına sürgün edildi. Kopenhag’da 9 ay kaldıktan sonra Roma’ya nakledilen Soyuyüce 1964 yılında da idamla yargılanmak üzere Türkiye’ye çağrıldı. Soyuyüce “Hatta Vatikan’da bir kardinal gitme diye bana çok ısrar etti. İtalya’da iken Vatikan’da her perşembe günü Kral Faruk, Malta şövalyeleri, Arnavutluk Kralı, Arnavutluk başbakanı ve beni, —ki hepimizi sürgün taifesiyle— davet ediyorlar. Toplandığımız günler, pastalar, çay falan ikram ediyorlar. Sohbet ediyoruz. İşte onlara veda etmeye gidince “Gitme” diye çok israr ettiler. “Hayır” dedim, “geldim.”
   <br/>
   <br/>
   Türkiye’ye döndüğü 1964 yılından sonraki hayatı da oldukça ilginç olan Şefik Soyuyüce, 27 Mayıs’ın bugün hedefine ulaşmadığını ifade ederek “Niye yaptım ki ben onu?” diyor. Evet, daha fazla uzatmadan sözü Şefik Soyuyüce’ye bırakıyoruz:
   <br/>
   <br/>
   ‘İstikbalimi milletin selameti için sildim, attım’
   <br/>
   <br/>
   – Asker olmaya nasıl karar verdiniz?
   <br/>
   <br/>
   Babamın aldığı maaşla beni okutamayacağını hesap ettim. Ve 13 yaşında beni parasız okuyacağım askeri okula göndermesini istedim. O gün müracaatın son günü imiş. Erzincan’da imtihana girdim, kazandım, 1938 senesinde. 17 yaşımda da okulu bitirdim ve o gün babama bir mektup yazdım. “Ben artık subay oldum baba” diyorum. Ve terfilerimi de hesap ederek, 1971 yılında Genelkurmay Başkanı olacağımı anlatıyorum. Fakat kader öyle gelişmedi.
   <br/>
   <br/>
   – İhtilale ve Adnan Menderes’in idamına giden yolda, o tarihlerde neler oldu askeriyede? Nasıl yol alındı oraya doğru?
   <br/>
   <br/>
   Ben, seçim olan pazar günü nöbetçi idim. Geç saatlerde Demokrat Parti’nin önüne gittiğimde, kazanmak üzere olduğunu radyodan da duyunca, bandoyu çağırdım. Bayrak indirilmişti, İstiklal Marşı söylettim ve yeniden bayrak asıldı. Fakat bunlar gelir gelmez, ezanı yeniden Arapçalaştırıp, ‘Heyetimiz isterse şeriatı getirebiliriz’ diye nutuk çekince, biz çok fena şekilde bozulduk. Arkasından ‘Biz yedeksubaylarla da orduyu idare ederiz’ dedikleri anda da... Bizim subaylık hayatında bir şövalye ruhumuz vardır. Onun için bu büyük bir hakaret gibi geldi bize. Nereye konferansa gitsem, subaylar ikili, üçlü, beşli başlıyoruz hükümeti çekiştirmeye. Böyle böyle gruplaşmalar başladı. Biz kabahati hükümette aramıyoruz, generallerde arıyoruz. Generaller isteseler bu orduya çeki düzen verir diye bir saplantımız var.
   <br/>
   <br/>
   Sonra akademide okudukça gördük ki, ordunun düzelmesi generallerin işinden daha ziyade devlet işi. Devlet ordusuna eğilmezse, generaller menfaat için ya seyyar vestiyer ya da çakmak oluyorlar. Herkes bakan olur ama herkes general olamaz. Bir arzuhalci, kalkar, seçilir oraya gelir. Partide ağzı çok laf yapıyorsa bakan da olabilir. Ama o, bir general olamaz.
   <br/>
   <br/>
   ‘Binbir manevra ile tümeni için şehre getirttik’
   <br/>
   <br/>
   – İhtilalin içinde nasıl yer aldınız?
   <br/>
   <br/>
   1957 senesinde, o zaman İstanbul Hoşdere Köyü’nde bulunan 61. Tümen’e tayin oldum. Ve o tümeni binbir türlü manevra ile şehrin içine getirdik. 27 Mayıs’ta en önemli, kullandığım tümen o oldu. Ben orada kurmay başkanı idim.
   <br/>
   <br/>
   O zaman, bu üniversite hadiseleri olmaya başlamıştı, 1960 senesinin başlarında. Özellikle 28—29 Nisan hadiselerinde üniversiteler zaptedilemiyordu. O zaman bir zırhlı tugay falan memur ettiler İstanbul’da. Fakat talebe kaçıyor, sokak aralarına giriyor, bilmem ne yapıyor. ‘Tanklarla mı kovalayacağız’ falan diye o zamanki ordu kumandanı Fahri Özdilek’i ikna ettik. ‘Buraya bir piyade tümeni gelmesi lazım’ dedik. 61. Tümen’i memur ettiler. Bunun bir kurmay başkanı vardı, Suat Aktulga diye. O da izinli olduğu için kurmay başkanlığına, en kıdemli kurmay olarak ben geldim Beyazıt’a. Aktulga’yı garnizonda birliklerin başına gönderdik. Ben kurmay başkanlığını devam ettirdim.
   <br/>
   <br/>
   Bakın ben size bir şey göstereyim. Bu 1957—58 senesinde hazırlanmış olan, ihtilalden sonra yapılacak bir programdır. Bunları kendi el yazımla yazdım.
   <br/>
   <br/>
   – Ne anlatıyorsunuz burada?
   <br/>
   <br/>
   Yapılacak bir harekettan sonra neler yapacağımızı, yapmak gerektiğini bir parti programı adı altında yazdık. ‘Ben ihtilal yapacağım da ondan sonra bunları uygulayacağım’ diye yazamazdım tabii. Onun için parti programı dedik adına. İsmi de Milli Birlik Partisi kuruluş, maksat ve gayesi...
   <br/>
   <br/>
   – Milli Birlik Komitesi’nin ismi de buradan mı geliyor?
   <br/>
   <br/>
   Evet. İhtilalden sonra buradan esinlenerek Milli Birlik Komitesi oldu. Bakın burada ben diyorum ki “Bu ülkede kazanılmış servetin bu ülkeye bir borcu vardır. Bunun için yastık altında değil, yatırıma yönelmekle, yatırım araçlarını takviye etmekle vazifelidir. Yolunu ve mevkiini almayan servet ve mülke devlet gerekli ikazı yapar ve gerekirse el koyar.” O zaman ‘Bu çok sivri dediler’ ve değiştirdik. Onun için burada nice silinmişler vardır.
   <br/>
   <br/>
   – O dönemde yurtdışından 480 milyon doların Türkiye’ye gelmesini temin ettiğinizi söylemiştiniz?
   <br/>
   <br/>
   İktisadi Konrtespiyonaj Teşkilatı diye, merkezi İstanbul/Kuruçeşme’de olan bir teşkilat kurdum ve bu teşkilat üç ayın içerisinde getirdi bu parayı Türkiye’ye. 1960 senesinin bütün ihracatı toplam 380 milyon dolardı.
   <br/>
   <br/>
   – Sonra ne oldu o teşkilat?
   <br/>
   <br/>
   Mali polis oldu.
   <br/>
   <br/>
   – O paralar kimindi?
   <br/>
   <br/>
   Çoğu işadamlarının.
   <br/>
   <br/>
   – Sizi şaşırtan kişiler oldu mu içlerinde?
   <br/>
   <br/>
   Bizim o zaman sivil hayattakilerle pek irtibatımız olmadığı için şaşırtan isim olmadı. Ve ben kimin ne kadar parası olduğunu kendim araştırıp bulmadım. Bunu nereden aldık biliyor musunuz? Amerikan İktisadi Kontrespiyonaj Teşkilatı’ndan aldık.
   <br/>
   <br/>
   – Bunu 57’lerde kaleme almışsınız. O zaman, ihtilal fikri aslında 57—58’lerde atıldı diyebilir miyiz?
   <br/>
   <br/>
   Hayır, daha evvel. Bu kıvılcım, ilk hareketler, Adnan Menderes’in ‘Ben orduyu yedeksubaylarla da idare ederim’ diye 1951’de verdiği demeçlerle başlar. O zamandan itibaren böyle ikişerli, üçerli memnuniyetsizlik, bütün orduya yayıldı.
   <br/>
   <br/>
   – Fikrin fiiliyata geçmesi, bir araya gelmeler ne zaman başladı?
   <br/>
   <br/>
   Akademide okurken, 1954—55’lerde.
   <br/>
   <br/>
   – Peki kim başlattı ilk hareketi?
   <br/>
   <br/>
   Kim diye bir şey yok burada. Kimse ben başlattım diyemez. Bu memnuniyetsizlik sadece belli bir grupta değil, ordunun bütün kademelerinde vardı. Onun için birilerinin gerçekleri görmesi ve müdahale edecek pozisyonda olması lazımdı. Bizim, o tümeni şehrin içine getirmemiz ihtilali tahakkuk ettirmenin temel direği oluyor.
   <br/>
   <br/>
   ‘İhtilal 26 Mayıs’ta olacaktı’
   <br/>
   <br/>
   – Siz 27 Mayıs’ta, ihtilalin İstanbul’daki harekat planınını da yapan kişi idiniz. 27 Mayıs günü nasıl kararlaştırıldı?
   <br/>
   <br/>
   Aslında 26 Mayıs’ta bu yapılacaktı. Ankara’daki bu arkadaşlarla, aracılar gelip gidiyordu. Beraber hareket etmemiz lazımdı. Menderes’in Eskişehir seyahati olunca... Bir de Menderes bir yurtdışı seyahati çıkaracaktı. (Menderes, 24 Mayıs’ta Yunanistan’ı ziyeret edecekti. Ancak yurt içindeki yoğun programı nedeniyle bu geziyi tehir etmişti. C.K.) Ondan evvel yapmamız lazımdı. Yoksa yurtdışında kalacak, olmayacaktı bu iş. Menderes Eskişehir’e gidince, Ankara’daki arkadaşlar, bunu tehir edelim dediler. Biz de herkese açılmıştık. İstanbul o zaman 4—5 milyon nüfuslu bir şehirdi. Halk sokağa döküldü mü, bir daha onları toplamak mümkün olmayabilirdi. Onun için geceden halkın uyandırılması lazımdı.
   <br/>
   <br/>
   – Uyandırmak için ne yaptınız?
   <br/>
   <br/>
   O gece 67 tane jeeple bütün İstanbul’u uyandırdık. Sokağa çıkma yasağı koyduk. “İhtilal oldu, sokağa çıkmayacaksınız” dedik.
   <br/>
   <br/>
   – Yani henüz ihtilal olmadan?...
   <br/>
   <br/>
   İhtilal İstanbul’da zaten erken saatte, 1:30’da başladı.
   <br/>
   <br/>
   – Girişim duyulur da gerçekleştiremeyiz diye korktuğunuz oldu mu peki?
   <br/>
   <br/>
   Duyuldu zaten. Hatta bir astsubay ihbar etmiş bizi. O zaman Kumkapı’daki 163. Hazır Kuvvet’in başında bulunan Müdür Zeki Şahin diye birisi emretmiş, iki araba ile 7—8 kişi göndermiş, 61. Tümenin kurmay başkanını arıyorlar. Kurmay başkan üniversitenin bahçesinde diye üniversitenin bahçesine aldık, orada enterne ettik. Tevkif ettik ve hapsettik.
   <br/>
   <br/>
   – Planladığınızın dışında aksilikler, zorluklar yaşandı mı 27 Mayıs akşamı?
   <br/>
   <br/>
   Yok zorluk olmadı. İstanbul çok çabuk oldu. Çünkü İstanbul planı çok detaylı yapılmıştı. Terkos Gölü’nü bile emniyete aldık, birisi sivri akıllılık yapar, sulara zehir atar, bilmem ne yapar diye. Su isale ve aktarma merkezlerininin, pompa istasyonlarının hepsini birden işgal ettik. Boğazın iki yanından geçen enerji kablosunu, iki başından emniyete aldık. Karanlıkta kim vurduya giderdi işler.
   <br/>
   <br/>
   – Başarılı olamasa idiniz...
   <br/>
   <br/>
   Kellemiz giderdi, ne olacak!
   <br/>
   <br/>
   – Korku var mıydı içinizde?
   <br/>
   <br/>
   Vardı. O akşam üzeri, üniversitede son bir toplantı yaptık. Üç havacı arkadaşı Eskişehir’e gönderdik. İstanbul Üniversitesi’nde hâlâ duruyor mu bilmiyorum, Hukuk Fakültesi’nin karşısında kocaman bir taş vardır. İlk toplantıyı orada yaptık. O taşı o toplantının anısına üniversite getirdi oraya koydu.
   <br/>
   <br/>
   – İhtilal olacağını ailenize haber vermiş miydiniz?
   <br/>
   <br/>
   Tabii çok enteresan. Bu işler falan bitti. O gün bir üniversite hadisesi oldu. Adnan Menderes Turgutlu’da, üniversite hocalarına hakaret etmiş. Bunu protesto eden bütün üniversite camiası da dilekçeler vermiş rektörlüğe. O gün Hakim Tümgeneral Arif Onat, Ordu Kumandanı Fahri Özdilek’le beraber bizim karargaha geldi. Bizim karargah, üniversitenin yanında kimya fakültesi vardır, Askeri Tıbbiye’nin, ikisinin arasında. Orada Mediko Sosyal’de (İstanbul Üniversitesi’nin sağlık hizmet birimi) görevli iki doktor vardı, Abdullah Tanay ve Hüseyin Yenisey diye. Öğrencilerle bizim diyaloğumuzu onlar sağlıyordu. Onlar benim arkadaşlarımdı. Karargahı da oraya kurmuştuk. Karargaha gelip generaller içeride görüştüler. Sonra üniversiteye, senatoya gittik. Onat, Sıddık Sami Onar’dan dilekçelerin kendisine verilmesini istedi. Onar da buna karşı geldi. Vermedi. Neyse bu hadise bitti, yorgun argın oturuyorum. Gözümün önüne, üç tane çocuğum var, onlar geliyor. Eve gidip hepsini tek tek öptüm. Eşime de ‘Ben gidiyorum. Belki hiç gelmem. Bana birşey olursa, arkadaşlarımın yardımını kabul et.’ dedim. Sonra da Beyazıt’a geldim. Eczacılık Fakültesi’nin önünde oturuyoruz. Ağabeyime haber vermiştim, bana birşey olursa çocuklarıma sahip çık diye. O da çıkmış, gelmiş.
   <br/>
   <br/>
   ‘Öğrenciler bizim kontrolümüzde idi’
   <br/>
   <br/>
   – ‘Mediko Sosyal’de, öğrencilerle irtibatımızı sağlıyordu iki doktor’ diye bir cümle kullandınız. Öğrencilerle ne işiniz vardı sizin?
   <br/>
   <br/>
   Üniversite ayaklanmıştı. Ondan sonraki hareketler bizim kontrolümüzde oldu, her iki doktor sayesinde. 28 Nisan günü Turan Emeksiz’in öldürülmesinde ben dersten çıkmış, gidiyordum. Biraz ilerimde öldürüldü o. Ondan sonra üniversite öğrencileri, üniversite içine girdiler, kapıları kapattılar. Slogan atıp, bağırıp çağırıyorlar. Bunlar aç, perişan. Zaten paraları, pulları yok. Ne yiyecek ve içecekler? Tanklar gelmiş, bilmem ne gelmiş.
   <br/>
   <br/>
   – Ne zamandan itibaren sizin kontrolünüzde idi peki?
   <br/>
   <br/>
   28 Nisan’daki hareketten sonra ben onlara yiyecek getireceğim dedim. Gittim tümenden üç kamyon dolusu helva, peynir, ekmek getirdim. Üniversitenin arka kapısından içeriye soktum ve çocuklara dağıttık. Ve 28 Nisan’dan sonraki hareketler bizim kontrolümüzde oldu, bu doktorlar vasıtasıyla. Şurada gösteri yapsınlar veyahut da yapmasınlar, dağılsınlar falan. Bu günlerde yapmak lazımdı. 22 Mayıs’ta Belediye Sarayı’nın bulunduğu yerde gösterileri biz ayar ettik. Ordaki halk da isyan etmişti.
   <br/>
   <br/>
   Öğrenciler askeri kamyonla taşınıyor
   <br/>
   <br/>
   – Kaç toplantı tertip ettiniz öyle?
   <br/>
   <br/>
   Hergün. Ondan sonra öğrencileri gönderirdik... Onları izin verilip gönderilinceye kadar, yani mektep paydos edilinceye kadar topluyoruz. Mesela 4 kamyona, 5 kamyona bindiriyoruz, onlar da biliyorlar, getirip bir yerde bırakıyoruz, ‘Hadi dağılın...” (gülüyor)
   <br/>
   <br/>
   ‘Mahkemelerin yapılmasını istemedim’
   <br/>
   <br/>
   – 27 Mayıs’ın ardından Maliye ve Sanayi Bakanlığı size bağlı idi. MBK’da beraber çalışırken ne oldu da, rüzgar sizin için tersten esmeye başladı? 14’ler, 7’ler, 5’ler ortaya çıktı?
   <br/>
   <br/>
   Ben Yassıada Mahkemeleri’nin yapılmasını istemiyordum. Önümüzde misal vardı. Irak’ta ihtilal olmuş, Nuri Sait Paşa, Kral Faysal öldürülmüş. O sıralarda Bakırköy’de bizim oturduğumuz evde, iki oğlu da Irak’taki ihtilale karışmış bir kadın gelmişti. O anlattı ve “Allah belalarını versin” dedi. Allah Allah. Niye böyle falan? “Ölen öldü, kalan kaldı” dedi. “Onların şaşaalı bir yaşamdan sonra mahkemeye gitmelerinden, gelmelerinden falan acımaya başladık be oğlum, acımaya başladık. Ve artık lanet etmeye başladık” dedi. Ben bunu Komite’de en az on defa anlattım, “Biz doğulu milletiz. Çok çabuk unuturuz, çok çabuk acımaya başlarız. Biz bu mahkemeleri yapmayalım” dedim. “Ne yapalım?” “Atatürk’ün yaptığını yapalım. Atatürk 150’likleri yurtdışına çıkarttı değil mi? Yalnız Atatürk’le aramızda bir tek fark var. Atatürk ‘Çok yaşa padişahım’ dedi. Ama ben demedim. Ben cumhuriyetin çocuğuyum. Biz Atatürk’ten bir adım daha öne geçelim. Yurtdışına giden 150’liklerin kimisi kumara, kimisi kaçakçılığa karıştı. Kimisi çöpçü onbaşılığına düştü. Ben, Türkiye Cumhuriyeti’nde cumhurbaşkanı, başbakan, milletvekili olan kişileri Münih, Zürih sokaklarında çöpçü onbaşısı yapamam. Onun için, bu tespit edilen kişileri yurtdışına çıkaralım. Ve sefaletlere gidip her ay ikişer bin dolar paralarını alsınlar; ama belli bir müddet Türkiye’ye gelmesinler. Biz de geri kalanlarının üstüne, bir kum sandığını düzeltir gibi süngeri çekelim. Kabahatli başka kimse yoktur. Türkiye’nin kalmasına bakacağız deyip, gerekli reformları yaparak, Türkiye’yi kurtarmaya, halkı barıştırmaya bakalım” dedim.
   <br/>
   <br/>
   Üniversite hocaları etkili oldu
   <br/>
   <br/>
   – Teklifiniz nasıl karşılandı?
   <br/>
   <br/>
   Birkaç kişi benimsedi, çoğunluk da ‘hayır’ dedi. Burada bilim kurulu olarak, şahsen üniversite hocalarının da etkisi oldu. ‘Eğer bunlar yargılanmazlar ise ileride 27 Mayıs’ın meşruiyetine gölge düşer. Siz yasal bir zemine oturamazsınız’ diye telkinlerde bulundular. Ama ben devamlı bunu söyledim. Hatta Adnan Menderes’i buradan alıp Yassıada’ya sevkederken, uçakta beraber giderken “Bizi ne yapacaksınız beyefendi?” diye sorduğu zaman, ben böyle yapacağız diye de söyledim kendisine. “Sahi mi beyefendi” diyerek elimi tuttu böyle.
   <br/>
   <br/>
   – Sonra mahkemeler oldu, idamlar vuku buldu. Başlangıçta böyle sonuçlar ortaya çıkacağını tahmin ediyor muydunuz?
   <br/>
   <br/>
   Valla, olabilir diyorduk. Çünkü yasalar onu gösteriyordu. ‘Olursa durum ne olacak?’ falan diye düşünüyorduk. Hatta o zaman Orhan Erkanlı ‘Mahkemeden ceza alacakların cezalarını onaylamayalım. Onları yurtdışına o zaman çıkaralım’ falan demişti. Ben de ‘Soruşturmaları yapalım. Tespit edilen suçlamaları ihtiva eden bütün delilleri devlet arşivine koyalım. 27 Mayıs’ın meşruiyeti bu belgelerle de sabit olabilir’ diye iddia ediyordum.
   <br/>
   <br/>
   MBK’daki CHP muhbirleri
   <br/>
   <br/>
   – 14’ler ismi nereden geldi. Bir fikir birliği mi vardı aranızda, yoksa doğal bir gelişme mi oldu?
   <br/>
   <br/>
   Şimdi kardeşim bakın. Bu 14’ler diye bir topluluk yoktur. Bazı meseleler oluyor, oylamada beraber oy kullanmış oluyoruz. Bazen oluyor ki bir sefer beraber oy kullandığımız adamlar, üç kişi, beş kişi başka türlü oy kullanıyorduk. Böyle bir bölünme yoktu. Yalnız içimizde bazı kişilerin Halk Parti’yle müşterek çalıştıkları ve hatta gizli toplantılarda söylediklerimizi gidip Halk Partisi’ne haber verdiklerini biliyorduk. Halk Partisi’ndekiler de oradan aldıkları tüyolara göre, İnönü’nün damadı Metin Toker Akis dergisinde, Bülent Ecevit de Ulus’ta ona uygun beyanatlar yazardı.
   <br/>
   <br/>
   ‘Niye yaptım ki ihtilali?’
   <br/>
   <br/>
   – Kopenhag ve Roma’ya sürgün edildiğinizde neler hissettiniz? Kırgın mıydınız arkadaşlarınıza?
   <br/>
   <br/>
   Tabii. Bir kere ben çok yaralı gittim. Arkadaşlarımızın bize ihanet etmesinden de çok kızgındım.
   <br/>
   <br/>
   – O anda birşey düşündünüz mü? ‘Keşke hiç bulaşmasaydım’ dediğiniz oldu mu?
   <br/>
   <br/>
   Bakın, eğer 27 Mayıs planladığımız gibi hedefine ulaşmayacak ise yapmaya hiç gerek yokmuş demek ki.
   <br/>
   <br/>
   – Ulaştı mı?
   <br/>
   <br/>
   Hayır. Ulaşmadı. Ulaşsa ülke bugün bu halde kalır mıydı kardeşim? Bugün hâlâ 27 Mayıs evvelinden daha kötüyüz. Ne değişti? Biz ülkeyi Atatürk’ün bıraktığı yerden belli bir yere götüremedikten sonra niye yaptım ki ben onu? Niye ben hayal ettiğim genelkurmay başkanı olamadım ki?
   <br/>
   <br/>
   ‘Hep beraber intihar edelim’
   <br/>
   <br/>
   – Anıları ne zaman bitireceksiniz?
   <br/>
   <br/>
   27 Mayıs’ın artık son dönemlerine geldim. Ondan sonra benim bir de sivil hayatım, sanayicilik hayatım, ticari faaliyetim, bugünlere gelişim var. Aslında ben anılarımı bir sene, hatta 6 ay evveline kadar yazmayı hiç düşünmedim. Fakat arkadaşlarla konuşurken ‘Biz bunu böyle bilmiyorduk..’ diyorlar. Yahu bu böyle diyorum. Onlar da bunları yazmak lazım diyorlar. Biz eşi olmayan bir şey yaptık. Ve bunu başarırken de demokratik nizama tekrar döneceğiz dedik. Hatta Komite’deki arkadaşlarıma o zaman şunu anlattım: ‘Biz gerekli reformları, siyasi partilerin yapamayacağı reformlar olarak düşünüp gerçekleştirelim ve yasal güvenceye bağladıktan sonra da Anıtkabir’in tam karşısında, Etlik sırtlarında 38 kişilik bir mezar hazırlayıp, İstiklal Marşı söyleyip, hep beraber intihar edelim. İşte hizmet böyle edilir diye de bizi tarihe yazsınlar.’ Bunu söylerken de çok samimi idim.
   <br/>
   <br/>
   – Gerçekten mi? İnandı mı size arkadaşlarınız? Tepkileri ne oldu?
   <br/>
   <br/>
   Hamasi bir konuşma gibi kimisi alkışladı, kimisi güldü.
   <br/>
   <br/>
   “5 MİLYON DOLAR RÜŞVET İSTEDİLER”
   <br/>
   <br/>
   Şefik Soyuyüce, beşi kız, yedi çocuklu hakim bir babanın ikinci çocuğu olarak 1924 yılında Sivas’ta dünyaya geldi.
   <br/>
   <br/>
   Henüz 13 yaşında iken, gazetede gördüğü askeri okula öğrenci alınacak ilanı ile kayıtların sona ereceği gün kaydını yaptırarak imtihana girdi ve kazandı. 17 yaşında okulu bitirdiği gün, babasına yazdığı mektupta, alacağı terfileri de hesaplayarak 1971 yılında Genelkurmay Başkanı olacağını bildirdi. Erzurum’da 29. Topçu Alayı’nda iken akademi imtihanını da kazanarak Yıldız Sarayı’ndaki Harp Akademileri’ni bitirdi. Kurmay oldu. Erzurum’dan sonra Polatlı’da görev aldı. 1957 senesinde İstanbul/Hoşdere’deki 61. Tümen’e tayin edildi. Daha sonra tümenin kurmay başkanı oldu. 27 Mayıs’ta burada kurmay başkan idi. 27 Mayıs’tan sonra Milli Birlik Komitesi’nde, Maliye ve Sanayi Bakanlıkları kendisine bağlı çalıştı. Komite’de, bazı fikirlerinden dolayı aralarında Alparslan Türkeş’in de bulunduğu 14’lerden olarak önce Kopenhag’a, ardından da Roma’ya sürgün edildi. 1964 yılında Türkiye’ye çağrıldı. Sermayesiz bir şekilde girdiği ticaret hayatında, Sanayi Bakanlığı’nda, daha önce kendisine iyilik ettiği birisi tarafından gördüğü yardım ve Yapı Kredi’den sağladığı kredi ile elektrik motoru ithalatı yapma belgesi aldı. Getirdiği motorları, Roma’da sürgünde iken, kendisine nezaket ziyaretinde bulunan, Murat arabaları için İtalyanlarla pazarlık etmeye gitmiş olan Vehbi Koç’un Arçelik şirketine satarak büyük paralar kazandı. Yine hindistan cevizi vs. türünde çeşitli ürünleri ithal ederek 1968—69 yıllarında Ankara’da vergi rekortmeni oldu.
   <br/>
   <br/>
   Daha sonra, o yıllarda Türkiye’de henüz bilinmeyen diyaliz makineleri ithalatı yaparak, tıp alanında yoğunlaştı. Belçika’da satışa sunulan Johnson&amp;Johnson fabrikasını iki milyon dolara alıp, bir süre sonra 4 milyon dolara satan Soyuyüce, bu arada turizm ve maden gibi sahalarda faaliyet gösteren 12 şirket sahibi oldu. Serum üretmeye başladı: “Ben bu teknoloji ile üretince herkes bizim serumdan almaya başladı ve bu sefer Eczacıbaşı ile böyle olduk. Ve devrin büyüklerinden birisi, artık isim vermeyeyim, hanımı bana bir haber gönderiyor, bir televizyon kanalı kuracaklarmış, 5 milyon dolar benden para istiyor. Ben de burası banka değil, vermiyorum’ dedim. Sonra ‘Biz sana 20 milyon dolar kredi çıkartıyoruz, Anadolu Bankası’ndan. Bunun 15 milyon dolarını sen alacaksın, 5 milyon dolarını da biz alacağız. Belki bu paraları da ödetmeyeceğiz sana’ dediler. Ben de “Ben tarihe geçmiş bir adamım. Böyle dalavere işlere girmem.” dedim. Daha sonra, fabrikayı kurduğu köy halkından üçünün, arazilerini bankaya Soyuyüce adına ipotek etmesinden dolayı işletmesini elden çıkarmak durumunda kaldı. Ve bilirkişinin 102 milyon dolar fiyat biçtiğini söylediği fabrikayı 10 milyon dolar karşılığı Elginkan Vakfı’na devretti. Onlar da işletmeyi yürütemeyince, fabrika Azerilere satıldı. Ve sökülüp Azerbaycan’a götürüldü.
   <br/>
   <br/>
   İki evliliğinden beş çocuk sahibi olan, Ulusal Sanayici ve İşadamları Derneği Kurucu Genel Başkan Yardımcıları’ndan Şefik Soyuyüce, bugün, diğer şirketlerini çocuklarına devretmiş ve TIBSAN adındaki şirketiyle faaliyetlerine devam ediyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2622), [web.archive.org (arşiv bağlantısı)](http://web.archive.org/web/20031230102305/http://www.aksiyon.com.tr:80/detay.php?id=2622)
