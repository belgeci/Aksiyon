# Sevgi Gönül'lerde artık

*Cemal A. Kalyoncu 2003.09.22*

<div class="pNewsDetailMainContent ctx_content" itemprop="articleBody">
 Koç ailesi bir yılda ikinci kez acı gerçeği yaşadı. Önce ailenin damadı Erdoğan Gönül vefat etti. İki ay sonra da onun eşi, ailenin önemli bir ferdi Sevgi Gönül"ü. İş dünyasında saygın bir yeri bulunan Koçlar, evliliklerle de oldukça geniş aile bağlarına sahiplerTürkiye"de zengin sınıfın en saygın ailelerinin başında gelen Koç bireyleri önceki hafta dallarından birini kaybetti. Dallarından biri diyorum, Koç ailesinin önemli kolu olan Sevgi Gönül, Sadberk-Vehbi Koç çiftinin çocuklarından üçüncüsü idi. Yaz ortasında vefat eden ailenin damadı Erdoğan Gönül"den sonra Sevgi Gönül"ün vefatı ile Koç ailesi, bir yılda ikinci kez acıyla, acı olduğu kadar da bu dünyanın bir gerçeği olan ölümle yüz yüze gelmiş oldu. Daime Sevgi Gönül, Vehbi Koç"un dört çocuğundan biri olarak 1938 yılında dünyaya gelmişti.
 <br/>
 <br/>
 "Kiminle evlendireceksiniz?"
 <br/>
 <br/>
 Vehbi Koç henüz 16 yaşında iken çalışma hayatının içinde yer aldı. 20"li yaşlarının ortalarına kadar, sürekli işlerini büyütmek için uğraştığından evlenip yuva kurmak aklına bile gelmemişti; ta ki babası ve annesi artık onu evlendirmeye karar verene kadar. O zamanlar kızları en fazla 18-20, erkekleri de askerliğini bitirdikten hemen sonra, yani 25"li yaşlarda evlendirmek kabul gören bir anlayış olduğu için, Vehbi Koç da bu yaşa geldiğinde evlilik mefhumuyla yüzleşmişti. Vehbi Koç, Hayat Hikayem adlı kitabında bu konuda şunları anlatıyor: "Bu isteğin nedeni, yuva kurulsun, erkek, kız başka yola sapmasın, gençlikte çocuk yapılsın, düşüncesiydi." Ailesi, onu evlendirmeye karar verdiklerinde Vehbi Koç henüz 24 yaşında idi. Kararı ona önce annesi, yine Ankaralı bir tüccar olan Kütükçüzade Hacı Rıfat Efendi"nin kızı Fatma Hanım açtı. Vehbi Koç"un annesine karşı sorduğu tek soru "Kiminle evlendireceksiniz?" oldu. Cevap kısaydı: "Teyzenin kızı ile."
 <br/>
 <br/>
 Vehbi Koç devam ediyor: "Anadolu"da belki iyi olmayan bir gelenek vardı; hem servet dağılmasın diye, hem de birbirlerini iyi tanır, iyi geçinirler düşüncesiyle, gençleri yakınları ile evlendirirlerdi." Vehbi Koç"un bu evliliğe tepkisi nasıl mı oldu? "Hiç karşı gelmedim. O zaman şimdiki gibi nişanlılar bir araya gelsinler, yesinler, içsinler, her istedikleri yere gitsinler, bu yoktu. Bir genç nişanlısını ancak nikahtan ve düğünden sonra görebilirdi. Ben evlendiğim, teyzemin kızı Sadberk Hanım"ın yüzünü yakından ilk defa böyle gördüm."
 <br/>
 <br/>
 Vehbi Koç böylece, teyzesi Nadire Hanım"ın kızı Sadberk Hanım"la evlenir, daha doğrusu evlendirilir. Peki, Nadire-Sadullah Aktar çifti kimdir? Sadberk Hanım tarafını bildiğimiz Aktar çiftinin diğer çocukları da bugün Türkiye"nin tanınmış ailelerindendir. Özellikle, ailenin kızlarının evliliklerinden doğanlar, kamuoyunca daha bir bilinen isimler olmuştur hep. Mesela, çiftin büyük kızlarından olan ve Akfil"in kurucusu İhsan Mermerci ile evlenen Adile Hanım"ın oğlu Mehmet Ata Mermerci ve eşi Ender Hanım sosyetenin ünlü simalarındandır. Merhum Mehmet Ata"nın Ender Mermerci"den doğan kızları Tansa, Yosun ve Derin de sosyetenin sürekli göz önünde bulunan isimleridir.
 <br/>
 <br/>
 Nadire-Sadullah Aktar"ın kızlarından bir diğeri olan ve Ord. Prof. Dr. Osman Cevdet Çubukçu ile izdivaç eyleyen Melahat Hanım"ın oğlu da yakından tanıdığımız bir isimdir. Zira, Aydın İbrahim Çubukçu yıllardır Koç Topluluğu"nda başarılı bir idareci/yönetici performansı göstererek, kamuoyunun tanıdığı bir isim olmuştur. Bugün Tofaş Grubu"nun başında bulunan Aydın Bey"in kardeşi Prof. Dr. Ender Berker de ailenin tanınan diğer ferdidir.
 <br/>
 <br/>
 Ailenin bilinmeyen kolu: Aktarlar
 <br/>
 <br/>
 Aktarlar"ın en esrarengiz kolu ise ailenin tek erkek çocuğu olan ve Vehbi Koç"un kızkardeşi Hüsniye Aktar"la evlenen Emin Aktar ve çocukları tarafıdır. Çünkü Aktar soyadlı kişiler bugüne kadar göz önünde görünmek istemedikleri gibi, bu konuda kendilerine yapılan davetleri de hep geri çevirdiler. Semahat, Rahmi, Suna ve Sevgi Koç"la kuzen olan ne Özmen, ne de Samih Aktar öne çıkmamıştır hiç bir zaman. Bunların çocukları da bu geleneği sürdürürcesine geri planda kalmayı tercih etmiştir.
 <br/>
 <br/>
 Buna karşılık, Nadire-Sadullah Aktar"ın üç kızından biri olan Sadberk Hanım ise Vehbi Koç"la evlendiği için herkesçe çok daha iyi tanınmaktadır. 1973 yılında vefat eden Sadberk Koç, o zamanlar belki de böyle bir tanımlama olmamasına rağmen Türk iş dünyasındaki en zengin kişinin eşi olarak "first lady" unvanı yakıştırılabilecek biri idi.
 <br/>
 <br/>
 Vehbi Koç"un hayatını anlattığı bu bölümde itiraf ettiği gibi Sadberk Hanım, 47 yıllık evlilik hayatları boyunca Vehbi Koç"a düzenli bir aile ortamı için elinden gelen yardımı yapar. Vehbi Koç da, iş hayatındaki başarılarında eşinin destek ve etkisi konusundaki hakkını Sadberk Hanım"a teslim eder.
 <br/>
 <br/>
 "Bir anaya, bir babaya, bir ödek, bir yedek"
 <br/>
 <br/>
 Sadberk-Vehbi Koç çiftinin dört çocuğu olmuştur. Neden üç veya beş değil de dört çocuk sahibi olduklarına gelince... Vehbi Koç buna da şöyle bir açıklama getiriyor: "Doğacak çocukların oğlan olması istenir ve dört çocuk beklenirdi. "Bir anaya, bir babaya, bir ödek, bir yedek" derlerdi. Erkek çocuklardan birinin askerde öleceğini aile baştan bilirdi, birini ödek saymak bu yüzdendi."
 <br/>
 <br/>
 Simavi, Sadıkoğlu, Çapa, Tokar, Kurttepeli
 <br/>
 <br/>
 Çocuklardan en büyükleri Semahat Hanım 1928 yılında, Rahmi Mustafa Koç 1930"da, önceki hafta vefat eden Sevgi Gönül 1938"de ve Suna Kıraç da 1941 senesinde dünyaya gelir. Semahat Hanım, Nusret Arsel"le birleştirir hayatını. Rahmi Mustafa Koç ise Çiğdem Meseretçioğlu ile evlenerek İzmir"in köklü ailelerinden armatör Avni-Suat Meseretçioğlu"na damat olur. Rahmi Koç"un kayınvalidesi Suat Hanım, aynı zamanda ünlü armatör Kemal Sadıkoğlu"nun kızkardeşidir. Suat Hanım ayrıca gazeteci-yazar Feyyaz Tokar"ın eşi Berna Tokar, yine gazeteci-yazar Yılmaz Çetiner"in eşi Esin Çetiner, Çapamarka"nın sahiplerinden Beşiktaş"ın eski sağ açığı Vecdi Çapa"nın hanımı Rabia Çapa ile Celal Sadıkoğlu, Kahraman Sadıkoğlu ve Alp Yalman"ın eski eşi Varlık Sadıkoğlu"nun halasıdır. Dikkatleri daha fazla dağıtmadan Suat Hanım"ın, Simavi, Kurttepeli (Çiğdem Hanım"ın kız kardeşi Güldem Hanım, İpragaz"ın sahibi Yücel Kurttepeli ile evlenmişti) ve Karanis aileleriyle de dünür olduğunu söylemekte fayda var. (Burada meraklısı için bir not düşelim. Suat Meseretçioğlu"nun Simavilerle dünürlüğü, İzmir Yün Mensucat"ın sahibi Giraud"ların kızı Caroline ile evlenen Koç Holding Yönetim Kurulu Başkanı Mustafa, Ömer ve Ali Koç"un anneleri Çiğdem Hanım"ın yaptığı ikinci evlilikten kaynaklanmaktadır. Çiğdem Hanım, Rahmi Koç"tan ayrıldıktan sonra Erol Simavi"nin oğlu Günaydın gazetesinin eski sahibi Haldun Simavi ile evlenmiştir.) Koç ailesinin dolaylı hısımlığı bulunan ünlü aile bireyleri bu kadarla sınırlı değildir. Fark edildiği gibi, birbirinden kız alıp vererek ünlü ve köklü aileler arasında, zaman içinde, bir akrabalık/hısımlık ağı teşekkül edilmiştir.
 <br/>
 <br/>
 Sadberk-Vehbi Koç çiftinin üçüncü çocukları Suna Hanım, İnan Kıraç"la evlilikte karar kılarken, önceki hafta yitirdiğimiz Sevgi Gönül de, yakalandığı hastalıktan dolayı yaz ortasında vefat eden Erdoğan Gönül"le birleştirir hayatını. Babasının temelini attığı şirketlerde 1964 senesinde çalışmaya başlayan, 1980 yılından itibaren Holding"in yönetim kurulunda görev alan Sevgi Gönül"ü bizler daha çok, kültür varlıklarını korumaya çalışan biri olarak hatırlayacağız. Onun vefatı ile kültür varlıkları da öksüz kaldı.
 <br/>
 <br/>
 Sevgi Gönül"e Allah"tan rahmet, ailesine sabır dilerken, bir fırsatlar ülkesi olan Türkiye"de "şıpzenginlere" nazire yaparcasına çok uzun yıllar saygınlığını artırarak devam ettirmeyi başaran Koç ailesine ağacın diğer kollarını da ilave etmeden geçmeyelim. Bir kız kardeşi Emin Aktar"la evlenen Vehbi Koç"un bir diğer kız kardeşi Hacı Zehra Hanım da Halim Kütükçü ile evlenmiştir. Gülseren Kütükçü, Nesteren (Bayramoğlu) ve Gülgen (Çağlar) adında üç çocuk sahibi olan çiftin çocukları da evliliklerini önemli aile bireyleri ile yapar. Nesteren, Cumhurbaşkanlığı Genel Sekreterliği yapmış, Hacı Bayram-ı Veli"nin torunlarından Fuat Bayramoğlu ile nikah kıyar. Gülgen Hanım ise Kutlutaş Temel İnşaat ve Sondajcılık Sanayii Yönetim Kurulu Başkanı Peyami Çağlar ile evlenerek, iki aileyi birbirine bağlar.
 <br/>
 <br/>
 Hayat devam ediyor. Bütün bu ailelerin çocukları bir yandan yeni evliliklerle yeni aile bağları kurarken, diğer yandan ömrünü tamamlayanlar, isimlerini tarihe not düşerek terk-i dünya ediyorlar; tıpkı Sevgi Gönül gibi. Ama biz biliyoruz ki Sevgi Gönül"ler de artık.
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/sevgi-gonullerde-artik_510341), [web.archive.org (arşiv bağlantısı)](http://web.archive.org/web/20160304065855/http://www.aksiyon.com.tr:80/dosyalar/sevgi-gonullerde-artik_510341)
