# Sosyetik oyuncu

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050302225530im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302225530im_/http://www.aksiyon.com.tr/resim/294/45.jpg" vspace="5"/>
  </p>
 </font>
 <font class="content">
  Önce bir reklam filmi, ardından Sinan Çetin’in yönettiği Romantik adlı sinema filmi ve televizyon için çekilen Çilekli Pasta’dan tanıdığımız Yasemin Kozanoğlu, beni ne kadar şaşırttı bilemezsiniz.
 </font>
 <br/>
 <p>
  <font class="content">
   Tanışmadan önce onun halktan kopuk, Türkiye gerçeklerinden uzak bir sosyete mensubu olduğunu düşünüyordum. Bir röportajında “Bana kendimi anlatabileceğim, hislerimi ifade edebileceğim derin soruların sorulması ilginç olabilirdi. İnsanlara vermek istediğim mesajlar var elbette...” diyen, Amerika’nın ünlü Elite Ajansı’nın kataloğuna Türkiye’den ilk giren isim olan Kozanoğlu ile derinlere yolculuk yaptıkça onun —kendisi de sıkıntılı bir çocukluk geçirdiği için— bildiğimiz starlardan farklı olduğunu gördüm. Bir kere çok alçakgönüllü. Sinemayı bir amaç değil hayallerini gerçekleştirmek için bir araç olarak görüyor. Topluma, özellikle de çocuklara yönelik büyük hedefleri var. Eskiden çok yaramaz olmasına rağmen, beyaz perde vesilesi ile diyalog içinde olacağı halka karşı sorumluluklarının da —yeni yeni— bilincinde.
   <br>
    <br>
     Malkoçoğlu’nun torunu!
     <br>
      <br>
       Beşiktaş Spor Kulübü’nün bir dönem başkanlığını (1940—50) yapmış yüksek mimar ve yazar Abdullah Ziya Bey’in torunu olan Yasemin Kozanoğlu, henüz çok genç, 24 yaşında. Abdullah Osman ve Seyyide Hanım’ın 1906 yılında İstanbul’da doğan çocukları olan Yasemin Kozanoğlu’nun dedesi Abdullah Ziya Bey, Kabataş Erkek Lisesi’nden sonra Teknik Üniversite Yüksek Mühendis Mektebi’nde eğitim görür. Burada yüksek okullar talebe birliğini kurmak ister ve 600 öğrenci ile birlikte ilk vapur kaçırma eylemlerinden birini gerçekleştirir. Buradan atılınca da Güzel Sanatlar Akademisi’ne girer ve Mimari Şubesi’ni birincilikle bitirir (1929). Abdullah Ziya Kozanoğlu, kitaplarında kendisiyle ilgili şöyle bir not aktarmaktadır: “Herşey olmak isterdim. Asker olmama babam, ressam olmama Tahsin Demiral, politikacı olmama Milli Talebe Birliği’ndeki olaylardan sonra Mühendis Mektebi’ndeki hocam Mustafa Salim (İttihad ve Terakki veznedarı Çolak Salim) engel oldular. Hocam bir daha politika ve cemiyet işleri ile uğraşmayacağıma yemin ettirdi.” Kozanoğlu, bütün bunlardan sonra yüksek mimar olarak İstanbul Edebiyat Fen Fakültesi, İstanbul Operası birinci kısım inşaatı, Ankara Hukuk Fakültesi, Etibank, Tayyare Fabrikası, Ankara yeraltı suları ve Malatya Tütün Fabrikası ile Sağmalcılar Cezaevi’nin inşaat işlerini yapar. Abdullah Ziya Bey resim yapmanın yanında Kızıl Tuğ, Atlı Han, Türk Korsanları, Seyyit Ali Reis, Gültekin, Kozanoğlu, Kolsuz Kahraman, Savcıbeğ, Sarıbeniz, Malkoçoğlu, Patronalılar, Tavşanbaşı, Tokat, Battal Gazi, Sencivanoğlu, Fatih Feneri, Karakoldaki Ayna, Dağlar Delisi, Hilal ve Salip, Kızıl Kadırga gibi birçok eserin de yazarıdır. Ama Kozanoğlu, kitaplarında tarihi gerçeklere sadık kalmamayı yeğlemiştir: “Onunla gurur duyuyorum. Babam hep söylüyordu, bazı kişilik hallerin hep ona benzer diye. Mesela sert çıkışmam, biraz deli olmam...” Abdullah Ziya Bey’in Muhittin Hanım’la evliliğinden Yasemin Kozanoğlu’nun da babası olan Ahmet Bey’in dışında iki çocuğu daha olur: Seyhan ve Ceyhan. (Her ikisi de Boğaziçi Üniversitesi’nde öğretim görevlisidir.) Ahmet Kozanoğlu, Robert Kolej’i birincilikle bitiren birisidir. Ahmet Bey, iş adamı olarak tanınır ve 1982 yılında Ahmet Çavuşoğlu ile ortak olarak Güneş gazetesini çıkarır. Odibank ve Hisarbank’ın dışında sanayi, ihracat ve nakliyat işleriyle de uğraşan Ahmet Kozanoğlu, 1983’te iflas eder: “Ben o tarihte küçük olduğum için, para sıkıntısı nedir bilmedim tabii. Ufak çocuğun ne kadar paraya ihtiyacı olabilir ki. Benim asıl yaşadığım sıkıntı annem ile babamın ayrılmasıdır.” Ahmet Kozanoğlu, bugün sosyetenin ‘olmazsa olmaz ismi’ Ahu (Tuğbay) Hanım’la evlenir. Ahu Hanım da, ünlü Osmanlı vezir ailesi Köprülü sülalesine mensup son Girit kumandanı Şehit Süleyman Paşa’nın oğlu Nejat Tuğbay’ın Saadet Hanım’la evliliğinden kızıdır. (Çiftin diğer kızları Afet Karacan da 1976’da Türkiye güzeli seçilmiştir. Afet Hanım daha sonra Ercüment Karacan ile evlenecektir.) SSK’da 35 yıllık roportörlük hayatından sonra emekli olan Nejat Bey, aynı zamanda ressamdır. Nejat Tuğbay’ın kardeşi, Ahu Hanım’ın da amcası İsmail Hakkı Tuğbay  da tümgeneral rütbesiyle emekli askerdir.
       <br/>
       <br/>
       “Çok haşarı idim”
       <br/>
       <br/>
       Bugün sosyetenin önde gelen isimleri arasında gösterilen Ahu Tuğbay ile Ahmet Kozanoğlu’nun 1975’teki bu evliliklerinden tek çocukları olur. 1976’da doğan Yasemin Kozanoğlu çocukken çok ama çok yaramazdır: “Çok haşarı bir çocuktum. Çok inatçı idim. Bir sürü muziplikler yapardım.” Milenyum kuşağının bir temsilcisi olan Kozanoğlu, ilk eğitimine Hasan Âli Yücel İlkokulu’nda başlar: “Felaket bir öğrenci idim. Çok da kaprisli biriydim. Bir arkadaşım vardı o olmayınca derslere de gitmezdim.” Kozanoğlu’nun bunun dışında bir çocukluk arkadaşı daha vardır. Babasının Güneş gazetesinde ortağı Ahmet Çavuşoğlu’nun kızı Ayşe: “Beni arkadaşlarıma karşı küstürdü. Artık doğru arkadaşlıklar istiyorum. Beni koruyan, kollayan, bana yanlış yapmayan. Çünkü ben arkadaşlarıma karşı böyleyim. Ben arkadaşımdan birşey öğrenmek istiyorum bu susuzluk içinde.” Henüz ilkokul öğrencisi iken Kozanoğlu’nun annesi Ahu Hanım ile babası Ahmet Bey, ‘geçinememe’ sebebiyle boşanır (1986): “Anne ve babanın ayrılması bence çok önemli değil de ondan sonraki zamanlar çok önemli. Annenin ve babanın kiminle birlikte olduğu veya evlendiği. Annenin babanın konuşmaması. Bunlar beni çok etkiledi. Bunlar çok önemli şeyler bence. Çünkü insanın karakteri çocukken oluşuyor. Ve bunların insanda kesinlikle iz bıraktığını düşünüyorum. Bu yüzden ben birazcık şanssızdım.” On yaşından itibaren anne ve babasından yoksun büyüyen Yasemin Kozanoğlu için bu bir dönüm noktasıdır. Kozanoğlu bundan sonra anneannesi Saadet Hanım tarafından büyütülecektir: “Annemle babamın evleri ayrı idi. Annem her zaman yanımda idi ama ben anneannemin evinde büyüdüm. Anneme de anne diyordum, anneanneme de... Anneanneciğim, canım benim. O benim hayatımı kurtardı diye bakıyorum. Hakikaten anneannem ve dedem olmasa idi şu an çok kötü durumlarda olabilirdim. Bir ruh bozukluğu olabilirdi. Onlar bana hayatımı verdiler.” Ayrıldıktan sonra babası Neslihan Hanım’la evlenir. (Neslihan Hanım ilk evliliğini Can Göktepe ile yapmıştır.) Babası Ahmet Bey’in bu evliliğine karşılık Yasemin Kozanoğlu’nun 14 yaşından beri yanında bulunmaya başladığı Ahu Tuğbay ise çok ilişkili bir hayat sürmeyi tercih eder. Yasemin’in üzerinde bu durumun da etkisi büyük olur.
       <br/>
       <br/>
       Evden kaçıyor
       <br/>
       <br/>
       Zaten yaramaz bir çocuk olan Yasemin, bu olaydan sonra orta ve lisenin ilk iki senesini okuyacağı Ata Lisesi ile diplomasını alacağı Eseniş Lisesi’nde de yaramazlıklarına devam eder ama bu yaşlarda yaramazlık biraz boyut değiştirir. Kozanoğlu derslerine karşı oldukça kayıtsızdır: “Lisede daha çok bunalım—depresyon var. Sabah 9’da derse gidiyor, akşam 17’ye kadar kafamı koyup uyuyordum. Hatta annemi çağırdılar ‘Kızın hasta mı?’ diye. Bunun sebebini bilmiyorum ama yaşım büyüdükçe yaramazlıklar da değişti. Sonra evden kaçmaya başladım. Önce sokaklara kaçtım, bu da yetmiyormuş gibi 16—17 yaşlarında iken Londra’ya arkadaşımın yanına kaçtım.” Kozanoğlu, şimdi pişmanlık duymaktadır: “Şöyle pişmanlık duyuyorum. Liseden itibaren keşke bütün derslerime çok iyi çalışsaydım da ne istediğimi bilerek iyi bir üniversiteye gitseydim. Çok daha iyi olurdu benim için.” Yalnız kalmaktan çok hoşlanan Kozanoğlu bu zor dönemlerinde Allah’ın yardımı ile ayakta durduğuna inanmaktadır: “Hayatı çok seven bir insanım. Kendimi bilmeye başladıkça, etrafımdaki insanları gördüm. Onların benden ne kadar daha kötü durumda olduklarını ve ne olursa olsun hayata küsmemek gerektiğini fark ettim. Belli bir yaştan sonra anneniz, babanız değil siz varsınız hayatta. Sürekli anneyi babayı suçlayarak bir yere gelinmez. Ben dinlere pek inanmıyorum ama Allah’a çok büyük inancım var. Allah bana akıl fikir vermiş. Allah içimizde, sürekli bizimle. Allah’a dua etmeniz demek kendinize dua etmeniz demek. Çok dua ederim.” Daha önce kaçarak gittiği Londra’ya bu sefer üniversite eğitimi için gidecektir. Londra Amerikan Üniversitesi (American College Of London)’nde iki yıl boyunca ‘video production’ eğitimi alan Kozanoğlu, eğitimini tamamlayınca Türkiye’ye döner dönmez de çalışmaya başlar. Raks—Marşandiz’de başlayan çalışma hayatı, yönetmen Sinan Çetin’le tanışması sonucu film setlerine doğru kayar. Önce bir reklam filmi ile kamera karşısına geçer. Ardından Sinan Çetin’in yönettiği Romantik’te rol alır. ATV için çekilen Çilekli Pasta adlı filmle kamera önündeki çalışmaları devam eder. Tekliflerde daha çok teknik imkanları ön planda tutan Kozanoğlu, dublaj gibi sinemacılıkta geri kalmış bir yöntem kullanılan projelere kesinlikle karşıdır. Şu an dizi yapmayı düşünmeyen Kozanoğlu, eski ruh hali devam etse de sorumluluklarının arttığının bilincindedir: “Artık 24 yaşına geldim. Çok fazla hata yapmak istemiyorum. İş hayatına başladım. Artık çocuk değilim. Sorumluluklarım çok arttı. Topluma örnek bir kişi olmam ve kendimi geliştirmem gerekiyor. Her insanın hataları oluyor, mükemmel kişi olamıyorsunuz. Bunların da hemen suratınıza vurulması tabii ki hoş olmuyor.” Çoğunluk gibi Sezen Aksu dinlemekten hoşlanan ve yeni yeni kitap okumaya başlayan Kozanoğlu, kitapların dünyasını geç keşfetmiş olmaktan yakınmaktadır bugün: “İsterdim ki çocukluğumdan beri kitap okuyayım.” Özel bir merakı da bilgisayarda müzik yapmak olan Yasemin Kozanoğlu’nun insanlara bir de mesajı vardır: “İnsanın doğruyu görmesi, doğru için çaba sarfetmesi çok önemli bence. İnsanlara birşey vermemiz, hayatta işe yaramamız lazım. Ben bu hayatta bir şeye yaramak, bir şey kazandırmak istiyorum.”
       <br/>
       <br/>
       En büyük hedefi
       <br/>
       <br/>
       Böyle düşünen Yasemin Kozanoğlu’nun en büyük hayallerinden biri çocuklara, özellikle Türkiye’nin doğusunda imkansızlıklar içinde yaşamlarını sürdürenlere bir şeyler verebilmektir. Bunun için Türkiye’nin her an bir yerinde veya İstanbul’un herhangi bir sokağında karşısına çıkan birşeyler satan, aç susuz çocukları gördüğünde yüreği burkulmaktadır: “Hayatta ençok istediğim şey bu. Yavrularım benim. Her birini gördüğümde beni kalbimin en derin yerinden sarsıyor ve fenalıklar basıyor. Çaresizlik çok kötü bir şey. Hayallerimden biri de çok zengin olursam, belki çok ünlü olurum, elimde verebileceğim fırsatlar olur, çok geniş bir çevrem olur... Ben okul açmak istiyorum.” Kozanoğlu aslında bu işe, iki yıl önce sokakta kağıt mendil satarken tanıştığı Kürt kızı Rukiye’nin eğitimini üstlenerek başlamıştır bile: “Bunu söylemek doğru olur mu bilmiyorum ama bizim evde yaşıyor şimdi. İnanamazsınız çok akıllı. Annesi falan Türkçe bilmiyor, tamamiyle cahil insanlar ama nasıl bu kadar iyi bir terbiye almış olabilir. Yani ben en iyi aile çocuklarında bile böyle bir terbiye almış karakterde birini göremiyorum. Kardeşim, her şeyim o benim. O da bana bir mektup yazmış ki, “ablam, annem, kardeşim, her şeyim” diye. Ben onu kendi dünyasından koparmayarak ona bir gelecek sağlamak istiyorum.” Bunu toplumun suçu olarak gören Kozanoğlu, herkesten yardım bekliyor, bu tür sorunlara kayıtsız kalan yetkililer ve özellikle de siyasilerin gerçekliğine de inanmıyor.
       <br/>
       <br/>
       Filmlerde rol almasa bile ünlü bir ailenin çocuğu olduğu için zaten tanınacağını söyleyen ve ‘sosyetik güzel’ olup olmadığı sorusuna sürekli muhatap olmaktan rahatsız olan Kozanoğlu, genç yaşına rağmen gel—gitlerle dolu çok hızlı bir hayat sürer: “İnsanların sürekli sizin hakkınızda yorum getirmesi, sizi görmek istedikleri gibi görmeleri ve sürekli onların söyledikleri şekilde sizi yönlendirmeleri veya öyle gözükmeniz... Bundan birkaç hafta öncesine kadar her hafta sonu ağlayan bir insandım. Hani ben isterdim ki her insan beni olduğum gibi tanısın.”
       <br/>
       <br/>
       Söyledim ya, Yasemin Kozanoğlu sizin bildiğiniz gibi değil. Bilmem anlatabildim mi?
       <br/>
       <br/>
       e—mail: ckalyoncu@hotmail.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14169), [web.archive.org (arşiv bağlantısı)](http://web.archive.org/web/20050302225530/http://www.aksiyon.com.tr:80/detay.php?id=14169)
