# Türkiye'yi satan adam

*Cemal A. Kalyoncu 2000.07.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Türkiye'yi satan adam." Evet, bu cümle tam onu ifade ediyordu. O Türkiye'yi yıllarca dışarıda kelimenin tam anlamıyla yıllardır satan adamdı. 1988 yılına kadar da 20 yıl boyunca satmaya devam etmişti.
  </font>
 </div>
 <div id="newsText">
  <font class="detail-text">
   Bu tarihte yerini genç kuşağa bırakarak geri çekilmesine rağmen, özellikle Ortadoğu'ya yönelik birçok iş konseyinin başkanlığını yaparak sürdürdü bu görevini. Egeli'den bahsediyorum, iş adamı kimliği ile tanıdığımız Şerif Egeli'den. Türkiye'yi dışarıda nasıl sattığına elbette ki değineceğim ama önce geriye doğru bir yolculuk yapalım.
   <br/>
   <br/>
   Dedesi Belçika gemisine sığınıyor
   <br/>
   <br/>
   Şerif Egeli'nin baba tarafından dedesi Miralay Yakup Şerif Bey, Osmanlı ordusunun Manisa bölge kumandanlığını yapmış birisidir. Ailede Şerif isminin çokluğu da buradan gelmektedir. Yunanlılar'ın Ege Bölgesi'ni işgalinden sonra geri çekilme esnasında Miralay Şerif Bey de ailesini Bandırma'ya gönderir. Fakat kendisi yolda hayatını kaybeder. Yunanlılar Sakarya muharebesinden sonra geri çekilirken bu sefer Bandırma'yı ateşe verince Miralay Şerif Bey'in eşi Emine Hanım, çocuklarından Necibe, Mukadder, Reşit'i (Ekrem Şerif, o sırada Gülhane Askeri Tıp Akademisi'nde öğrencidir) alarak yanan şehirden kurtarabildikleri ile beraber 1922 yılında İstanbul Sütlüce'ye yerleşir. Emine Hanım burada kızı Necibe Hanım'ın eşinin imam olarak görev yaptığı Sütlüce Camii'nde ikamet eder: "Babam ilk mektebi camide yaşayarak okumuş."
   <br/>
   <br/>
   Ailenin en büyük çocuğu ve Şerif Bey'in de amcası Ekrem Şerif Egeli, Gülhane Askeri Tıp Akademisi'ndeki stajından sonra askeri doktorluktan istifa edip, Naziler'den kaçarak İstanbul'a gelen profesörlerle birlikte İstanbul Üniversitesi'nin Kimya, İşletme, Veterinerlik ve Cerrahpaşa Tıp gibi fakültelerinin kurulmasında etkin görevler alır. Ordinaryüs Profesör Ekrem Şerif Bey, 27 Mayıs'tan sonra 147'lerle birlikte üniversiteden kısa da olsa bir süre uzaklaştırılır. Öğrenci olaylarının zirveye çıktığı Deniz Gezmiş'lerin meşhur eylemleri sırasında (196567) İstanbul Üniversitesi rektörlüğü yapar.
   <br/>
   <br/>
   Babasının rekoru
   <br/>
   <br/>
   Şerif Egeli'nin babası Reşit Bey ise camide konaklayarak devam ettiği ilkokul eğitiminden sonra Kabataş Erkek Lisesi'nin meccani (parasız) imtihanını kazanarak eğitimini burada devam ettirir: "Bize, küçükken ben Haliç'ten Kabataş Lisesi'ne kadar yürüyerek giderdim, tramvay param yoktu derdi." Reşit Bey, ardından o zaman bugünkü Conrad Oteli'nin yerinde olan Mülkiye'nin imtihanını da kazanır. Aynı zamanda amatör bir şair de olan Reşit Bey, Mülkiye'den sonra Ziraat Bankası'na girer, müfettiş olarak Anadolu'yu karış karış dolaşır. Ardından Ziraat Bankası'nın merkez dışındaki en büyük şubesi İstanbul Karaköy Şubesi'ne müdür olur. 1948'de en genç banka müdürlerinden olarak İller Bankası Genel Müdürlüğü'ne tayin edilir. DP iktidarında ise, kendisiyle daha önce tanışıklığı olan Adnan Menderes tarafından Anadolu Sigorta Genel Müdürlüğü'ne getirilir. Ardından yine çok uzun yıllar sürecek ve rekor sayılabilecek bir genel müdürlük vazifesi daha olur. Hem de devrin yeni kurulmuş en önemli bankalarından biri olan Türkiye Sınai Kalkınma Bankası'nda. Reşit Egeli, sanayicilere finansman sağlayan bir kurum olan Türkiye Sınai Kalkınma Bankası gibi böylesine önemli 'siyasi bir kurumun' başında, DP, askeri idare, Demirel, İnönü, Nihat Erim, Ecevit hükümetleri vs. gibi bir çok iktidar değişikliğine rağmen, emekli olacağı 1976 yılına kadar 25 yıl boyunca genel müdür olarak kalmayı başarır. Egeli, evliliğini ise 1942 yılında Jale Taylan Hanım'la yapar: "Annem Berlin'e gidip spor okumuştu. Türkiye'ye döndüğünde de Kandilli Kız Lisesi'nde jimnastik öğretmenliği yapmaya başladı. Babam hep anlatırdı, 'Annenden bahsettiler, git gör dediler. Görmeye gittim, karşımda şortlu bir kız. O zaman için, Anadolu'dan gelmiş, meccani olarak okumuş, hiç parası olmayan bir ailenin oğlu olarak nasıl bir şortlu kadınla evlenirim' diye 6 ay düşünmüş." Altı ay düşünerek evlenmeye karar verdiği Jale Hanım'ın babası da Sultan Hamid zamanında Jön Türkler hadisesine katılmış birisidir: "Dedem Fuat Taylan, kendisinin istihbarat tarafından yakalanacağı haberini alınca denize atlayıp bir Belçika gemisine sığınmış. 20 sene orada kalmış, mühendis olmuş. Ondan sonra Belçikalılar onu o zaman Reji İdaresi'ne ait Bomonti Bira Fabrikası'nın genel müdürü olarak buraya getirmişler." Daha sonra kendi işini kuran Fuat Bey, Trablusgarp (Libya) valilerinden, Hüseyin Hüsnü Paşa'nın torunu olan Saadet Hanım'la evlenir. Çiftin, Jale Hanım'ın dışında tiyatro oyunları çevirmeni Hale Taylan ve İlhan adlı iki çocuğu daha olur.
   <br/>
   <br/>
   İşte böyle bir aileden gelen Şerif Egeli, Reşit ve Jale çiftinin iki çocuğundan (diğeri 1947'de doğan Selim Bey, Turgut Özal'a tanıtım ve reklam konularında danışmanlık yapmıştı) ilki olarak 1943'te Bomonti'de doğar: "Anne dedem karşıda ev tutardı. Biz dayımın ve teyzemin ailesi ile birlikte üç ay orada kalırdık. Çok eğlenceli geçerdi. Hatta son kaldığımız yer Bostancı'da, bahçeli, Rusya'dan gelmiş bir hanımın yeri idi. Birinde biz otururduk birinde de o zaman Irak Kralı Faysal'ın başbakanı Nuri Sait Paşa'nın ailesi otururdu. Krala karşı ihtilal ve Nuri Sait Paşa'nın öldürülmesi biz orada iken oldu. Paşa'nın İstanbul'a geleceği gün haber ulaştı, kendisi katledildi diye. O karmaşayı da hatırlıyorum." Küçük Şerif, ilk eğitimine babasının İller Bankası'na genel müdür olarak gideceği Ankara'da Sarar İlkokulu'nda başlar. Okulun üçüncü sınıfında, babasının isteği ile İngilizce öğrenmesi için Ankara Koleji'ne geçiş yapar. Aynı eğitim yılında aile tekrar İstanbul'a gelince Şerif de Şişli Terakki Lisesi'ne devam eder. Egeli burada, şu anki Roma Büyükelçimiz Necati Utkan, Tayfun Sabuncuoğlu, Sadi Abra, Hasan Esen, Mustafa Şahin gibi isimlerle beraber okur. Mudo'nun sahibi Mustafa Taviloğlu ile ise ilkokulda beraber okumuştur. İzzet İncekara, Ömer Bilgin, merhum Mithat Bigat ve Servet Harunoğlu ise bugün otomotiv yan sanayiinde beraber çalıştığı 195354 senesinde gireceği Robert Kolej'den arkadaşlarıdır. Tansu Çiller'le aynı sınıfta okuyan Egeli'nin küçük sınıflardan arkadaşları arasında da bankacıişadamı Hüsnü Özyeğin, iş adamı Vural Akışık ve 'utangaç patron' Mehmet Emin Karamehmet vardır. Şerif Egeli 'Kendi kendini idare etmeyi öğretti' dediği Robert Kolej'in iyi öğrencileri arasındadır: "Koleji ödül alarak bitirdim. 85 ortalamaya sahiptim." Kulakları büyük olduğu için arkadaşları tarafından 'dumbo' olarak adlandırılan Egeli'yi, özellikle amcası Ekrem Şerif Bey (ki Egeli'ye göre hayatında ona etki etmiş insanlar sıralamasında amcası babasından da önce gelmekte idi: "Amcam, babam, sonra yanında çalıştığım Şarık Bey, 15 yıl beraber çalıştığım Turgut Özal. Bunlar bana çok şey verdiler. Annemden de Avrupalı bir insan olmayı öğrendim") doktor olarak görmek istemektedir. Kan görmeye dayanamayan Şerif Egeli ise baba mesleği bankacılığa da sıcak bakmamaktadır o yıllarda: "Babam bankacılıkta o kadar başarılı idi ki aynı başarıyı gösterip gösteremeyeceğimi bilemiyordum. Başka bir meslekte ondan daha fazla şey yapmak istiyordum."
   <br/>
   <br/>
   'Kaçar, Amerika'ya giderdim'
   <br/>
   <br/>
   Şerif Egeli, 1962'de mezun olduktan sonra daha çok annesinin isteği ile önce yabancı dil öğrenmek amacıyla Almanya'ya gider. Mutlaka ve mutlaka dışarıda okumak istemektedir. Giriş imtihanını kazanıp Münih Teknik Üniversitesi'nde kimya eğitimi alır: "Almanya'ya gidemeseydim belki de ailemden kaçar Amerika'ya giderdim. Çalışarak okurdum." 1960'ların ortasında başlayan gençlik hareketleriyle çalkalanan karışık bir dönemi yurt dışında geçirmiştir. 1968'de Türkiye'ye döner. Artık öğrenci değil, iş hayatına atılmak üzere olan birisidir o: "Hemen Enka'da işe başladım." Peki niye Enka?: "Babam bankacı olduğu için 1960'lı ve 70'li yıllarda Türkiye Sınai Kalkınma Bankası, Türk sanayiine uzun vadeli döviz kredisi sağlamaya hakkı olan tek banka idi. Onun için babamın görev yaptığı süre içinde Türkiye'de kurulan tüm özel sektör sanayilerinin finansmanını TSKB yapmıştır. Bütün sanayicileri babam sayesinde çok yakından tanırdım. Hepsi ile de çalışma imkanım vardı. Fakat Enka'nın sahiplerinden Şarık Bey'le, talebelik hayatım sırasında Münih'te beraber olduk. Kendisinin Türkiye dışında iş yapma isteğini gördükten sonra, ben de dışarıda yetişmiş ve iki lisanı rahatlıkla konuşabilen birisi olarak bu aktivitenin içinde olmak istedim. Ve genç bir şirkette çok daha istikbalim olacağına inandığım için Enka'ya girdim."
   <br/>
   <br/>
   Türk'ten tüccar olmaz
   <br/>
   <br/>
   1.5 yıl Pimaş'ta çalıştıktan sonra 1971 yılı Şarık Tara için olduğu kadar Şerif Egeli için de çok önemli bir yıl olacaktır. Olayın 12 Mart 1971 Muhtırası ile bir alakası yoktur. Amerikan Standford Üniversitesi, Suudi Arabistan Kralı Faysal'ın isteği ile bu ülke için ilk 5 yıllık kalkınma planı hazırlar. O yıllarda petrol fiyatlarının inanılmaz yükselişi Arabistan'da da önemli bir gelişmeye yol açar. Kral Faysal, Arabistan'ın bu 'ilk planlı kalkınma programını' tanıtmak için dünyanın çeşitli ülkelerinden iş adamlarını davet eder. Türkiye'den de Şarık Tara davet edilir. Fakat Tara henüz İngilizce'yi iyi bilmediği için Şerif Egeli'yi de yanına alır: "O zenginliği ve yeni tüketim mallarına karşı iştahlarını gördükten sonra babam sayesinde Türkiye'de bu malları imal eden fabrikaların çoğunu bildiğim için, inandım ki Türkiye Ortadoğu'da çok büyük bir ihracatçı olabilir." Egeli'ye, Türkiye'ye döndükten sonra, patronu Şarık Bey ile eşi Cenap Hanım'dan alacağı 200'er bin lira ile Enka Pazarlama ve İhracat Şirketi'ni 1972'de kuracak cesareti veren bu değildir aslında: "Suudi Arabistan'a yaptığımız o gezi sırasında Cidde Ticaret Odası'nın Türk asıllı başkanını sorularla sürekli rahatsız ediyordum. O, sonunda bana 'Ben Türk asıllıyım. Türkleri senin bildiğin kadar iyi bilirim. Benim bildiğim, Türkler'den çok iyi asker olur, öğretmen olur, ama tüccar bir Türk bugüne kadar hayatımda ben hiç duymadım. Sen bu manasız işten vazgeç' dedi. Bu beni çok etkiledi. Döndükten sonra Şarık Bey'i ikna ettim. 'Biz bir ihracat şirketi kurmalıyız. Babam sayesinde biz bu fabrikaların kapısından girer patronlarını ikna eder Arabistan'a mal satarız.' Aynı zamanda Enka da bir inşaat şirketi olduğu için oralarda iş almak istiyordu. Bu ikisini birleştirebilirsek dedim hızlı bir atılım yaparız orada. Şarık Bey, yarı inandı, çünkü o çok istiyordu bu işi. Babam ise hiç inanmadı." Şerif Egeli, bahsettiği şirketi babasının ona küsmesi pahasına kurar: "İlk çocuğum Fuat doğmuştu o yıl (1972). Babam, 'Pimaş gibi doğru dürüst maaş alıp evine bakma imkanı varken, böyle maceralara giriyorsun. Türkiye ihracatçı filan olamaz' demişti." O zamana kadar Ortadoğu'yla yabancı şirketlere işçi taşeronluğu yapmanın dışında başka bir ilişkisi olmayan Enka da, yavaş yavaş Arap ülkelerine açılmaya başlar. Irak, Libya, Cezayir, Ürdün gibi ülkelerden üst üste işler almaya başlar. Egeli de çok yoğun bir çalışma temposunun içindedir: "Oğlumun ilk iki senesini hatırlıyorum da kızımın (Elif1974) çocukluğunu hiç hatırlamıyorum. Çocuklarımı tekrar tanıdığımda biri lise bire, biri de orta ikiye gidiyordu." 1979 yılı sonunda tanıştığı Turgut Özal'ın uygulamaya koyduğu 24 Ocak Kararları Türk ekonomisinin, dolayısıyla Enka'nın da yolunu açar: "Bizim kurduğumuz altyapı o kadar gerekli hale geldi ki Türkiye'nin Ortadoğu'ya yaptığı ihracat 1988 yılında 6 milyar dolara çıkmıştı. Bunun içinde Enka'nın 500 milyon dolarlık bir katkısı vardı. Bunun yanında 300 milyon dolarlık da ithalatı koyarsan demek ki ben o 30 milyon dolarlık şirketi 800 milyon dolarlık bir şirket haline getirmiştim." Ortadoğu pazarlarında tecrübe kazanan Enka Rusya ve Orta Asya pazarlarına da edindiği büyük tecrübe ile kolaylıkla girer.
   <br/>
   <br/>
   Şerif Egeli'nin rahmetli Turgut Özal'la başlayan tanışıklığı 1983 yılında ANAP'ı kurarken Özal'ın onu 5. kurucu üye olarak davet etmesiyle devam eder. Ancak aynı yıllarda Şarık Tara'nın büyük bir kaza geçirmesi sonucu Tara'nın isteğiyle şirketten ayrılamayan Egeli, belki de bakan olma imkanını kaçırmıştır: "1983'te ANAP kazandığında siyasete girseydim şimdiye kadar kalır mıydım bilmiyorum ama bakan olurdum, bir dış ticaret bakanlığı yapardım. Çünkü bana bugün hâlâ yaşayan en yaşlı ihracatçı derler, ihracatın babası derler Türkiye'de. Bu işi Şarık Bey'in bana verdiği imkanlar sayesinde öğrendim. Daha sonra Turgut Bey'in de devreye girmesi ile tüm Türkiye çapında tatbik edebildim. İnanıyorum ki Türkiye'ye ihracatı bir miktar ben öğrettim. Benim asıl işim Türkiye'yi dışarıda satmak..." Egeli, o tarihten sonra bir daha da siyaset düşünmez.
   <br/>
   <br/>
   'Heyeti Türki'
   <br/>
   <br/>
   1988'de kendisinde bir okul sahibi olma hissi uyandıran Enka Pazarlama'dan ve Enka'daki bütün işlerinden emekli olur. 70 cente muhtaç olan bir Türkiye'de ihracata yönelik 20 yılı geride bırakan Egeli, bu uzun ve meşakkatli sürede unutulmaz anıların da sahibidir artık: "Duydum ki Irak Devlet Dikimevi askeri üniforma yapmak için 2 milyon metre haki kumaş alacak. Hemen babama gittim, en son hangi tekstil fabrikasını finanse ettiklerini sordum. 'Halis Toprak'ın Adana'daki fabrikasını finanse ettik' dedi. Adana'ya Halis Bey'in yanına gittim. Sabahtan akşama kadar konuştuk. 'Git sen Araplar'a söyle, beni iyi tanırlar. Bize versinler bu işi yapalım' dedi. Onlar bunu anlamaz dedim. İkna edemedim. Akşam havaalanında dönerken Güney Sanayi'nin sahibi Ahmet Sapmaz'la karşılaştım. Ona durumu anlattım. O da işlerini iptal etti, sabaha kadar bütün fabrika çalıştı, numune yapıldı. Gittim ve sattım. O da çok enteresandır. Her sabah erkenden genel müdürün sekreterinin önüne gidiyorum. 'Bekleyin' diyor. Akşama kadar bir sürü gelen oluyor ama beni sokmuyor içeri. Neler oluyor diyorum. 'Bunlar heyet, sen bekleyeceksin, işi bitince görüştürürüm' diyor. 4 günde 4 kitap bitirdim orada. Beşinci gün artık dayanamadım. Sefaretin önünde 67 Türk kamyon şoförü buldum. Sekretere bakmadan doğru genel müdürün odasına yöneldim. Sekreter 'Dur' falan dedi. 'Heyeti Türki' dedim ve içeri girdik. Ve adamla ahbap olduk. O bize milyonlarca dolarlık getiri sağladı."
   <br/>
   <br/>
   Bir ikinci anısı daha vardır Egeli'nin: "Benim domatese alerjim var. Iraklılar da dünyada kişi başına en çok salça yiyen insanlarmış. Ve Saddam Hüseyin de sekiz adet salça fabrikası kurmuş ama Irak'ta domates yetişmez diye düşünememişler. Halka da Irak salçası satacağız diye söz vermişler. Romanya, Bulgaristan, Macaristan'dan kötü kötü konsantre salçaları fıçılarda satın alıp, orada yıkayıp, biraz da renk katıp salça diye satıyorlar. Biz de bunun üzerine Türkiye'nin salça memleketi olduğunu söyledik onlara. Gıda genel müdürünü Türkiye'ye getirdik. Sene 1976. Ve adamlar salçalarımıza bayıldılar. O sene Türkiye'den 36 bin ton salça sattık. Türkiye'nin imalatı 22 bin tondu. Benim sayemde sekiz tane yeni salça fabrikası kuruldu. Adamlar benim salçaya dayanamadığımı da öğrenince pazarlık yaparken beni fabrikanın içine sokarlardı."
   <br/>
   <br/>
   Önemli işler
   <br/>
   <br/>
   Şerif Egeli babasının mesleğine ancak 1988'den sonra merak salar. Ve Enka'dan ayrıldıktan sonra Erol Aksoy'un İktisat Bankası ile ona bağlı İktisat Leasing ve Emek Sigorta'nın yönetim kurulu azalığını yapar: "Fakat masanın o tarafı bana uygun değildi. Diğer tarafına alışmıştım." Ardından kendi işlerini kurmaya yönelir. Yıl 1990'dır. Motorola'nın yüzde 50 ortağı olduğu telsiz konusunda faaliyet gösteren Setkom'u kurar. Bir başka şirketi ise Robert Kolej'den arkadaşları ile beraber kurduğu Pimsa ile otomotiv yan sanayiinde faaliyet gösteren Egeli, Öncü Menkul Kıymetler ile de finans piyasalarında boy göstermektedir. Egeli'nin bir de danışmanlık şirketi vardır. Telekominikasyon ve savunma sanayi konusunda Fransız ve Amerikan şirketlerinin danışmanlığını yapan Şerif Egeli, Türksat satelitlerini uzaya fırlatan Arienspace füzelerinin Türkiye danışmanlığının yanısıra, Amerikan Raytheon şirketinin de Türkiye'deki Deniz Kuvvetleri nezdinde mümessilliğini yürütmektedir.
   <br/>
   <br/>
   İyi bir kitap kurdu olan Şerif Egeli, briçin dışında eşi Cenap Hanım'la tanışmasını sağlayacak kayak tutkunudur da. Uludağ'da kayak yaparken tanışıp 1971'de evlendiği Cenap Hanım da Bursalı tekstil fabrikaları sahibi merhum Rıfat Pekiş'in üç kızından biridir. Rıfat Bey'in diğer iki kızından Melik Hanım, ünlü modacı Rıfat Özbek'in annesi, Yüksel (Behlil) Hanım da, Ulus 29 gibi eğlence yerlerinin sahibi Metin Fadıllıoğlu ile evlenen tasarımlarıyla ünlü Zeynep Hanım'ın annesidir. CenapŞerif Egeli çiftinin iki çocukları olur. Robert Kolej'den sonra tahsiline Amerikan Princeton Üniversitesi'nde devam eden Fuat, New York'ta Morgan Stenley Bankası'nda üst düzey yöneticilik yapmaktadır. 1974'te doğan Elif de, Princeton Üniversitesi'nden mezun olmuştur. Turizme meraklı olan Elif, Enka'nın Moskova'daki binalarının idaresi ile ilgilenmektedir: "Çocukların ikisi de iyi, yalnız annelerinin bir şikayeti var. 'Bunları fazla okuttun, evlenmiyorlar' diyor. Bize de torun lazım."
   <br/>
   <br/>
   Askerliğini 41 yaşına geldiğinde bedelli olarak Burdur'da yapan Egeli'yi ENKA'dan arkadaşları yalnız bırakmaz. Onların dışında Feniş'in sahibi Sedat Aloğlu ile Sofra Lokantaları'nın sahibi Hüseyin Özer de Egeli'nin askerlik arkadaşları arasındadır.
   <br/>
   <br/>
   Türk Ticaret Derneği'nin kurucu ve uzun yıllar başkanlığının dışında TÜSİAD'ın Dış İlişkiler Komitesi Başkan Yardımcısı da olan Egeli, DEİK bünyesindeki bütün Ortadoğu İş Konseyleri'nde de bulunur, birçoğuna başkanlık eder. En son bu ay başında ilk defa kurulan TürkFilistin İş Konseyi Başkanlığı'nı üstlenen Şerif Egeli Amerika, İngiltere ve Fransa İş Konseyleri'nin de başkan yardımcısı olarak Türkiye'yi satmaya devam (!) etmektedir.
   <br/>
   <br/>
   Ne diyelim en kötü satışınız böyle olsun.
   <br/>
   <br/>
   Email: ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6419-37-turkiyeyi-satan-adam.html), [web.archive.org (arşiv bağlantısı)](http://web.archive.org/web/20130530122056/http://www.aksiyon.com.tr:80/aksiyon/haber-6419-37-turkiyeyi-satan-adam.html)
