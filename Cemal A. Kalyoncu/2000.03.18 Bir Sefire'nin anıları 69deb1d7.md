# Bir Sefire'nin anıları

*Cemal A. Kalyoncu 2000.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merhum Melih Esenbel, Türkiye'nin Amerika ile ilişkilerinin tarihsel açıdan en önemli olduğu zamanlarda büyükelçilik yaptı Washington'da.
  </font>
 </div>
 <div id="newsText">
  <font class="detail-text">
   1936 yılında, Mülkiyeyi yeni bitirmiş, henüz 21 yaşında bir genç olarak gireceği Hariciye'de ilk yurtdışı vazifesine 1939'da çıkar Melih Esenbel. Fatin Rüştü Zorlu'nun başkatip olduğu Türk Sefareti'nde üçüncü katip olarak Fransa'ya tayin edilir Melih Bey. Burada İkinci Dünya Savaşı'nın içinde bulacaktır kendisini. 1943'e kadar savaşı bizzat yaşadıktan sonra yirmi üç gün süren zorlu bir yolculuğun ardından Türkiye'ye dönerler ailecek. Buradaki iki yılın ardından Esenbel ailesi tekrar yollara düşer. Bu sefer hedef Yeni Dünya'dır. Melih Esenbel, Amerika'da 1952'ye kadar başkatip olarak görevde bulunur. Bu dönemde Türkiye Amerika'dan Marshall yardımı alacaktır. Sonrasında Türkiye'ye dönüş... Esenbel, Türkiye'ye döndüğünde sırasıyla Hariciye Sekreterliğinde iktisat muavini, 195457 arasında ise İktisadi İşbirliği Teşkilatı'nda genel sekreter olur. Bu tarihten sonra 27 Mayıs'ın ikiüç ay öncesine kadar Dışişleri Bakanlığı Genel Sekreterliği yapar. Fatin Rüştü Zorlu'nun yanında, Kıbrıs sorununa çözüm bulacak Zürih Antlaşması'nın görüşmelerine katılır.
   <br/>
   <br/>
   Dönemezsem kahrolurdum
   <br/>
   <br/>
   Takvimler 1960 yılını gösterdiğinde Esenbel'in, Washington'a büyükelçi olarak atanmasının üzerinden iki veya üç ay geçmiştir. Washington'tan kilometrelerce uzaktaki Türkiye, gelişmiş ülkelerin artık yabancısı olduğu bir olayla karşı karşıya kalır. Ülkenin başbakanı tutuklanıp hapse atılmıştır. Esenbel geri çağrılır: "Eşim için çok uğraştı Eisonhover. Eşime dedi ki 'Büyükelçi, senin gibi yetişmiş adam sayısı az Türkiye'de. Burada sana iş bulacağız. Türkiye'ye gidersen yok olursun.' Daha sonra öğrendik ki, eşimle ilgili kayıtlar tutmuşlar. O kayıtlarda eşimin daha önce devlet hizmetinde bulunmuş bir aileden geldiği belirtiliyordu. Eşim bana 'Teklif ettikleri maaş sefirlik maaşımın üç misli. Sen de rahat edersin, kızımız Selçuk'u da iyi bir okula göndeririz' dedi ama sonra şunu da ilave etti 'Ben memleketime dönmezsem kahrolurum."
   <br/>
   <br/>
   Esenbel, burada mahkemeden mahkemeye koşar. Sonuçta beraat eder. Dışişleri Bakanı Feridun Cemal, 'Moskova Büyükelçiliği boşalıyor, oraya gitsin' diye haber gönderir Esenbel'e. Onun cevabı da "Kendi memleketimde  kâfi derecede kömünist hayatı yaşattılar bana" olur. Bunun üzerine Japonya'ya gider büyükelçi vasfı ile. Üç yıl kalacakları Japonya, Esenbel ailesi üzerinde derin etkiler bırakır. 1966 sonunda, Amerikan yardımını daha iyi koparır düşüncesiyle getirileceği Washington Büyükelçiliği'nde, 1974'te Cumhurbaşkanı Fahri Korutürk'ün (Melih Bey, Korutürk'le eşi Emel Hanım vasıtasıyla, Emine Hanım'ın büyükannesi tarafından akrabadır) isteği doğrultusunda oluşturulacak Sadi Irmak Hükümeti'nde yapacağı Dışişleri Bakanlığı hariç Ecevit Hükümeti'nin göreve geleceği 79 yılına kadar kalır. Bu yıllar TürkiyeAmerika ilişkileri bakımından önemli yıllardır. Amerika Türkiye'ye Kıbrıs Harekatı yüzünden ambargo koyar. 'Bizim çocukların abilerinin' (CIA) Türkiye'ye ilgisi de daha fazladır bu tarihlerde. Esenbel, 12 Eylül'e bir yıl kala, büyükelçilik hizmetinde onüç yılını doldurunca emekliye ayrılır. Sonrasında Hüsamettin Cindoruk'un ısrarı ile Büyük Türkiye Partisi kurucuları arasında yer alır. Onun kapatılması ile DYP'den de Genel İdare Kurulu üyeliğinde bulunur. Esenbel, son yıllarını ise yazacağı eserlerle ilgili kütüphane çalışmaları ile geçirir.
   <br/>
   <br/>
   CIA kayıtlarında Esenbel
   <br/>
   <br/>
   CIA, Melih Esenbel'le ilgili kayıtlarında yukarıda bahsettiğim gibi ondan 'mühim devlet adamı' olarak bahseder. Onu mühim kılan, dedelerinin de önemli devlet adamları olmasıdır. Melih Bey'in babası, Şemsettin Ziya Bey, İstanbul Vali Yardımcılığı'nın yanında besteleri ile de tanınan birisidir. Ziya Bey'in babası yani Melih Esenbel'in dedesi Mahmut Celalettin Paşa ise, Sultan Hamid zamanında yaptığı nazırlığın yanında bestekarlığı ve hat sanatıyla meşguliyetiyle de tanınan birisidir. Siyasi Tarih (Mir'atı Hakikat) adlı bir de eseri vardır. Esenbel'in Çorlulu Mehmet Ali Paşa'ya kadar dayanmaktadır kökleri. Melih Esenbel'in annesi İsmet Hanım'ın tarafı da devlette üst hizmetlerde bulunur. İsmet Hanım'ın babası Örfi ve amcası Salih Münir Paşa da sefir olarak vazife yapar. Esenbel'in dedelerinden Sadık Rıfat Paşa ise Sultan Mecid zamanında hariciye vekilliği yapacaktır. Tanzimat'tan önce gönderildiği Avrupa'da çeşitli kanunları tetkik ederek en iyi kanunları hazırlamak isterken padişahla ters bile düşer.
   <br/>
   <br/>
   Osmanlı Devleti'nde böylesine üst düzeyde görev alan bir ailenin ferdi olan Melih Esenbel'i, görev yaptığı bütün bu yerlerde, doğal olarak gölgesi gibi takip eden birisi vardır: Eşi Emine (Dengiz) Hanım. Bilinen sefir eşlerinden farklı bir sefire (büyükelçi eşi) portresi çizen Emine Hanım, eşiyle beraber gittiği bütün ülkelerde Türkiye'nin adını daha iyi duyurabilme çabası içinde olur. Sefaretteki diğer kadınların desteğiyle kermesler düzenler, sefaretin (büyükelçilik) vereceği davetlerin daha güzel olması için hazırlıklara katkıda bulunur. Düzenledikleri bir kermesten elde edeceği bin 600 dolarla Türkiye'deki okullara yardımda bulunur. Köy Öğretmenleri İle Haberleşme Derneği vasıtasıyla yapar yardımlarını: "Hakkari'nin Ovacık köyünün okuluna yardımla başladık. İlk okulumuzu Ovacık köyünde yaptık. Ardından sekiz okul daha yaptık." Bunların sonucunda Time dergisinin Avrupa baskısında Emine Esenbel haber olur: "Amerika'daki en büyük davetler, bir petrodolarları olanların, bir de büyük ülkelerin elçiliklerinde yapılır. Halbuki en güzel davetler Emine Esenbel'in sefaretinde verilir ve en güzel yemekler yine burada yenir."
   <br/>
   <br/>
   Esenbel, Amerikan Kızılhaç'ında da çalışmaya başlar 1946'da. Yaptığı hizmetlerden dolayı, Kızılhaç'ın bu alandaki ilk madalyasını bayan Esenbel alır. 100. kuruluş yıldönümünde, dünya Kızılhaç'ının başkanı ondan bir konuşma yapmasını bile ister. Emine Hanım, sefir kadar sefirenin de önemli vazifeler yapabileceğini söyleyerek, hiçbirşey yapmayan elçi eşlerini eleştirmektedir bugün.
   <br/>
   <br/>
   Ailenin en küçüğü doğuyor
   <br/>
   <br/>
   Yıl, 1918. Osmanlı İmparatorluğu henüz tarih sahnesinden silinmemiştir. O tarihlerde 'insan kessen iki sene kimse farkına varmayacak' bir yer olan İstanbul Küçükçamlıca'da bir konaktayız. En son görevi Boğazlar Komutanlığı olan Ali Naci'nin Fevziye Hanım'la evliliğinden en küçük çocukları olan Emine dünyaya gelir: "Büyükbabam hep kitap okurdu evde. Büyükannem de birşeyler örerdi. Gaz lambaları vardı." Çiftin, her çocuğunu dünyaya getirdikten sonra Fevziye Hanım'ın (o zaman boşanmak neredeyse imkansız olduğu için) eşiyle arasının bozulup babasının evine gitmesi ve barışmalarının uzun zaman alması ile aralarında büyük yaş farkları olan üç çocuğu daha olacaktır: İhsan Naci, Hasene (İş Bankası kurucularından ve Merkez Bankası Yönetim Kurulu Üyesi Raif Tlabar'ın eşi. Oğlu Aydın Tlabar arkadaşlarıyla beraber Karakaya, Hasan Uğurlu, Oymapınar gibi projelerin mimarıdır) ve Hasan Naci. Kardeşlerin en küçükleri Emine'nin en büyükle arasında 38 yaş fark vardır. İhsan Naci, önce Hamidiye Zırhlısı'nın seyir zabitliğini yapar. Atatürk'ün yanında Kılıç Ali ve Fevzi Çakmak'ın da bulunduğu Samsun yolculuğunu yaparlar. Savaş sonrasında Atatürk, İhsan Naci'yi kendisine yaver almak ister. Ama reddeder. İhsan Naci, bunu eleştiren babasına şöyle diyecektir: "Canımı alsın vereyim. Bizler denizci adamız. Karada hizmet etmeyi bilmem ki."
   <br/>
   <br/>
   Karada çalışmak ona göre değildir: "Bizler dağda, yani medeniyetten uzak şehir dışında yetiştiğimiz için... Tuhaf yaradılışlıyım,  fikrimi tak diye söylerim. Arkadan konuşmam. Eşim de bana 'Sen dağ kanunu uyguluyorsun' derdi." İhsan Naci daha sonra Berk Zırhlısı'nda ikinci kaptan olur. Almanya'da bahriye okumuş ve çok başarılı bir öğrencilik geçirmiştir. İhsan Naci'nin küçüğü Hasan Naci aile geleneğini bozarcasına gemi mühendisliği okur. Taşkızak Tersaneleri'nde mühendis olarak çalışırken Hasan Naci'nin 27 Mayısçılar tarafından işine son verilecektir.
   <br/>
   <br/>
   Hep devlet hizmetinde
   <br/>
   <br/>
   Emine Hanım'ın ailesini geriye doğru anlatmaya başladık, öyle devam edelim. Emine Esenbel'in babası ve dedesi de Osmanlı'da önemli görevlerde bulunur. Dedesi Faik Paşa, Erkanı Harp Reisliği yapmış, Mektebi Bahriye'yi İngiltere'den uzmanlar getirerek iyileştirmeye çalışmış birisidir. Onun da dedeleri Fatih Sultan Mehmed'in İstanbul muharebesinde sağ yanında bulunan Şeyh Kutsi Bedrettin Hazretleri'ne kadar inmektedir. Emine Hanım, bunu vakıflardaki kayıtlardan öğrenmiştir. Şeyh Kutsi Bedrettin Hazretleri'ni, Fatih'in yanına Hacı Bayram Veli göndermiştir ama Hacı Bayram Veli ile aralarında nasıl bir bağ olduğu bilinmemektedir. Tarihte Navarin Faciası (1827OsmanlıMısır donanmaları ile İngilizFransızRus donanmaları arasında oldu. OsmanlıMısır donanmasından 57 gemi battı, altı bin denizci de öldü) olarak bilinen hadisede, Emine Esenbel'in büyükdedesi Şişman Ferik Faik Paşa gemisinin yanması sonucu onyedi gün denizlerde hayatta kalma mücadelesi vererek Girit sahillerinde karaya çıkabilir ancak. Daha sonra Kaptanı Deryalığa kadar yükselir. Robert Kolej'in (bugünkü Boğaziçi Üniversitesi) üzerinde bulunduğu arazinin bir kısmının da sahibi olan aile, kuruluş aşamasında araziyi kolejin yapılması için elinden çıkarır. Ailedeki çocuklar bundan sonra hep Robert Kolej'e gidecektir. Emine Hanım'ın babası Ali Naci de buradan mezun olup İngiltere'de çok başarılı bir eğitim dönemi geçirir ve İngiliz donanmasında bir süre çalışır. İngilizler onu bırakmak istemez. Ama Ali Naci, Sultan Abdülhamid zamanında yurduna geri dönerek Osmanlı Bahriyesi'nde görev alır. İngiltere'de haritacılık dersi de alan Ali Naci Bey, halasının oğlu Rauf Orbay'la beraber Erkanı Harpte görevler alır. Almanlar'ı hiç sevmeyen Ali Naci, Çanakkale Savaşı sırasında 'Yine Almanlar'ın içine düştüm' diye istifa eder (1917) ve evinin yolunu tutar. Ali Naci en son Boğazlar Komutanı olarak görev yapacaktır. İstanbul İşgal Kuvvetleri Komutanı, Ali Naci'nin İngiltere'den okul arkadaşıdır. Ali Naci'yi İngiliz vatandaşı yapmak için çok uğraşır: "Sana bir gemi verelim Avustralya'da yaşa. Ailene ev verelim, çocuklarının tahsillerini karşılayalım." Ancak Ali Naci kabul etmez ve çiftlikteki hayatına geri döner. 1928'lerde ise Amerikan Sefareti'nde tercümanlık yapacaktır.
   <br/>
   <br/>
   Piri Paşazade
   <br/>
   <br/>
   Emine Hanım'ın annesi Fevziye Hanım da Piri ailesine mensup birisidir. Fevziye Hanım'ın babası Nuri Paşa da harbiye emeklisidir. Hayatı Girit ve Rodos'ta geçen Nuri Paşa, Namık Kemal'le yakın dosttur. Namık Kemal onun kollarında ölmüştür. Fevziye Hanım, Türk okulu olmadığı için buradaki Katolik okullarında okur. Fevziye Hanım'ın annesi Nuri Paşa'nın eşi Emine Hanım da Kasımpaşa'daki Bahriye Hastanesi'ni kuran Miri Miran Hasan Bey'dir. Mavi İbrahim Paşa ve eski büyükelçilerden Nuri Birgi de ailedendir.
   <br/>
   <br/>
   Böylesine paşazade bir aileden gelen Emine Hanım, önce, büyükdedesinin Heybeliada'daki köşkünde oturdukları sırada buradaki ilkokula başlar. Ardından, Çamlıca'da oturdukları zaman da, Kadıköy'e kadar yürüyerek gidip (yakın çevrede cami ve gidecek okul olmadığı için küçük Emine ve kardeşleri dini eğitimlerini köşke gelen bir hocadan alırlar), oradan vapurla karşıya geçip 22 numaralı tramvayla Anavutköy'deki Amerikan Kız Koleji'ne devam eder. Burada Halet Çambel ve 'Bir Dinozor'la (Mina Urgan) sınıf arkadaşlığı yapar. Emine Hanım, bu yıllarda oldukça yaramazdır: "Mina'yı gönderir bekçiyle konuştururdum. Ben de o arada duvardan atlar dışarıya çıkıp çilek vs toplardım. Mina, kitabında yazıyor ama uyduruk yazıyor. Bütün hırsızlığı yapan bendim. Kitabında çok halisünasyonlar var. Komünistim diyor ama komünistlikten uzak bir insan varsa o da Mina'dır."
   <br/>
   <br/>
   Devlette çalışan yok artık
   <br/>
   <br/>
   Emine Hanım, Melih Esenbel'le evlendiğinden üniversite tahsiline devam edemez. Melih Bey, Ankara'da hariciyede göreve başladığında, askerliğini henüz yapmamıştır: "Ben Ankara'ya gideceğim dediğimde annem bana daha askerliğini yapmamış sen sürünürsün dedi." Emine Esenbel, bunun üzerine eniştesinin (Raif Tlabar) yardımıyla İş Bankası'nda iş bulur kendine. 1939'a gelindiğinde genç Hariciye'ci Melih ilk yurtdışı görevine gideceğinden eşi de işi bırakacaktır.
   <br/>
   <br/>
   Esenbel ailesini, geride bıraktığı yıllar için üzen belki tek bir şey vardır. Bu, yüzyıllarca denizci olan ailenin artık 'karaya' çıkmış olması değildir. 1946'da doğan ve bugün Boğaziçi Üniversitesi Tarih Bölüm Başkanlığı yapan kızları Selçuk'la (Deringil) başlayan ve torunları Ceylan (o da B.Ü.'de asistan) ile devam eden ailede, artık kimsenin devlette vazife almamasıdır.
   <br/>
   <br/>
   email:ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5982-bir-sefirenin-anilari.html), [web.archive.org (arşiv bağlantısı)](http://web.archive.org/web/20131202122805/http://www.aksiyon.com.tr:80/aksiyon/haber-5982-bir-sefirenin-anilari.html)
