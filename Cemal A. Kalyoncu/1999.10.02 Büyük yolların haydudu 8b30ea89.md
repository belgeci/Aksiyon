# Büyük yolların haydudu

*Cemal A. Kalyoncu 1999.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Doğan Hızlan gibi (ki kendisi üç defa randevulaşmamıza rağmen üçünde de bu sözünde durmadı) bazı kültür adamlarına göre ‘bir sanatçının, edebiyatçının bütün sırları yazdıklarında, eserlerinde gizlidir.’
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070809172218im_/http://www.aksiyon.com.tr/resim/252/47.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Andre Malraux’ya göre ise ‘insan asıl söylemediklerinde saklıdır.’ Her ikisi de doğru ve eksiktir bence.  Attila İlhan birçok şiir, deneme, roman, senaryo üretmiştir. Şiirlerinde tamamen kendini yansıtmıştır ama özellikle romanlarında İlhan’dan yoğun ve belirgin izler vardır. Ama buna rağmen onunla karşılaşır karşılaşmaz ikinci sözüm ‘Bence siz asıl söylemediklerinizde saklısınız’ oldu. İlhan, hakkında yaşarken çokça eser, biyografi yazılan kişilerden birisi olmasına rağmen bende, gene de söylemedikleri olduğunu düşündüren Malraux’nun bu sözüydü belki de. O da ‘konuşturabilirsen’ deyince ‘koca çınar’ın bunca yazılana rağmen hâlâ söylemedikleri olduğuna inancım netleşmiş oldu.
   <br>
    <br>
     ‘Tiyatronun modası geçmiş’
     <br/>
     <br/>
     Attila İlhan’la, belirtmeye hâcet yok, Divan Pastanesi’nde görüştük. Konuştukça bir kısmı yazmamak kaydıyla da olsa ‘saklı’ ya da az bilinen yönlerine de ulaşmış olduk: “Az bilinen bir tarafım tiyatroyu hiç sevmem. Tiyatroya gitmem, tiyatroyla ilgilenmem. Çok genç yaşımdan beri tiyatronun artık modası geçmiş bir sanat olduğunu düşünürüm.” Bakalım tiyatrocular bu işe ne diyecek. Çok uzağa gitmeye de gerek yok aslında. Ünlü sinema ve tiyatro oyuncusu kardeşi Çolpan Hanım’ın tiyatrosu olmasına rağmen böyle düşünmektedir İlhan. Bir diğer bilinmeyen yönü daha vardır İlhan’ın. ‘Konuşturabilirsen’ demesine rağmen ‘yazmamak üzere’ anlattığı için, “politika icabı” bizde saklı kalacak, en azından zamanı gelinceye kadar.
     <br/>
     <br/>
     Kadızade Mehmet Hamdi Attila
     <br/>
     <br/>
     Önce savcılık ardından kaymakamlık gibi devlet memuriyeti görevi gören Bedrettin Bey’in üç çocuğundan biri olan Attila, babası ve daha çok amcasından öğrendiği kadarı ile müderris, müftü ve kadılık yapmış bir aileye mensuptur. Kadı Mehmet Hamdi (İlhan’ın göbek adı da Mehmet Hamdi’dir) Bey’in torunu olan İlhan’ın adını bilmediği dede babası müftü, onun babası da Karslı Hoca unvanıyla bilinen bir müderristir. Baba tarafından şeceresini buraya kadar hatırlayabilen İlhan’ın annesi Emine Memnune tarafından dedeleri ise Menemen eşrafından toprağa dayalı bir ailedir. Emine Hanım’ın dedesi Arap Hasan (Hasan Fehmi) Efendi uzun süre Şam’da mektupçuluk yani vilayetin kalem işleri müdürlüğünü yaptığı için Arap lakabıyla anılır. Hasan Efendi, o zamanın Osmanlı fertleri içerisinde modern sayılabilecek bir zattır: “Onu şuradan anlıyorum. O zaman İzmir’de Palamut Şirketi kuruluyor, hisselerini satın alıyor. Bunları bizim Osmanlılar o zaman çok iyi bilmiyorlar.” Arap Hasan Efendi anlaşılan hisse senetleri toplamaktadır o yıllarda. Mesela İş Bankası’nın kuruluş hisselerinin bir kısmı da onun elindedir. Bu hisseler dönüp dolaşıp Attila İlhan’a gelmiştir bugün. Yani Attila İlhan İş Bankası’nın hissedarıdır. İlhan’a göre muhtemelen de İttihatçı olan Hasan Efendi (bunu evin bodrumundan oldukça fazla Tanin gazetesi çıkmasına dayandırıyor Attila Bey) cumhuriyetin ilk yıllarında Menemen’de elektrikle çalışan çırçır, buğday ve zeytinyağı fabrikası kurmuş birisidir. Attila Bey'in anneannesi Zekiye Hanım işte bu Arap Hasan Efendi’nin dört çocuğundan birisidir. Zekiye Hanım, önce orduda subay olan, ayrıldıktan sonra da askeri müteahhitlik yapan Ali Efendi ile evlenir. Sadiye (Attila İlhan’ın annesi), Kenan, Memnune ve Enver adında dört çocuğu olan çift iki erkek çocuğunu da okutur.
     <br/>
     <br/>
     Attila İlhan’ın baba dedesi Kadı Mehmet Hamdi Efendi iki kez evlenir. Bu evlilikten doğan altı çocuktan en küçüğü olan Attila’nın babası Bedri (Bedrettin) Bey, şair yönü olan bir devlet adamıdır. Menemen Müdde—i Umumiliği’ne (savcılık) tayin edildiği zaman orada İstanbul’dan arkadaşı eczacı Kenan’la karşılaşır. Kenan’ın kardeşi Sadiye Hanım’la 1924’te evlenir Bedri Bey. Bu evliliklerinden bir yıl sonra doğan ilk çocukları Attila’dır. 1927’de Cengiz ve 1936’da da Çolpan doğar. (Çolpan Hanım Sadri Alışık’ın eşi ve Kerem Alışık’ın da annesidir.)
     <br/>
     <br/>
     Attila İlhan’ın babası İzmirli’dir. Bunun için ilk ve orta eğitimini İzmir’de tamamlar Attila. İlkokul üçüncü sınıfta iken ilk şiiri ‘İlkbahar’ı yazar, babasına götürür, ama babası beğenmez. 1936’da henüz onbir yaşında iken, babasının devlet memurluğuna ara verip yapmaya başladığı avukatlığı yine ani bir kararla bırakıp tekrar devlet memurluğuna dönüp Konya’nın Ilgın kasabasında kaymakam olmasıyla aile buranın yolunu tutar. İlhan, o zamanın şartlarına göre oldukça burjuva sayılabilecek bir hayatın içinden, İtalyanca şarkılar söyleyen levanten çocuklarının bulunduğu, sinemalarında Fransız filmlerinin oynatıldığı, mehtaplı gecelerde sandal sefalarında yabancı şarkıların seslendirildiği ‘gavur İzmir’ gibi bir Avrupa şehrinden çıkıp bir anda kendisini Anadolu’nun ortasında bulur. Hatta Ilgın, ona göre Anadolu bile değildir, Anadolu ötesi Selçuklu’dur. Ailenin Anadolu’ya gitmesi, İlhan’ın hayatı ve sanatında bir dönüm noktasıdır: “Yoksa bu adam olamayacaktım.” Bir diğer önemli etken de, o zamanın hâli vakti yerinde ailelerinin çocukları için tuttukları dadıların yabancı olmasına rağmen İlhan’ın babası çocuklarına Emiralem köyünden Emine Hanım’ı getirmesidir: “Emine ninenin, Anadolu ile göbek bağımda büyük rolü vardır. Bize dualar öğretirdi. Nine yerine geçmişti.” Emine Nine tam 25 yıl İlhan ailesi ile birlikte kalır.
     <br/>
     <br/>
     Devlet onu Marksizmle tanıştırıyor
     <br/>
     <br/>
     Babasının görevi nedeniyle Attila İlhan da Anadolu’yu dolaşır. Böylece çocukluğunda hiç bilmediği Anadolu’yu tanıma fırsatı bulur. Babası’nın görev yeri bu sefer Balıkesir Balya’dır. İlhan da orta ikinci sınıf  öğ
     <br/>
     <br/>
     rencisidir. Buradaki yıllarında Nazım’ın ‘Yalınayak’
     <br/>
     <br/>
     şiiri ile karşılaşır. Şiir onu allak bullak eder. Şiirdeki tema onun gezip gördüğü Anadolu’yu anlatmaktadır: “...Köylünün toprağa hasreti var/Köylünün hasreti makinalar.” Yasaklı olması onun Nazım’a merakını iyice artırmıştır. Araştırırken kitapçılar onu kovar ama o inatla devam eder. Sonunda kendi ifadesiyle Mevlâyı da belayı da bulur.
     <br/>
     <br/>
     Edebiyatın gayrımeşru çocuğu
     <br/>
     <br/>
     Yıl 1941’dir. İzmir Atatürk Lisesi’nde öğrencidir Attila İlhan. 16 yaşında birinci sınıfta iken, ‘yine uzaktan sevdiği’ (Attila İlhan’ın hayatında kadınların yeri küçükken ayrılmıştır. Önceleri hep uzaktan sever. Birçok kişinin de dillerden düşürmediği ‘Ne kadınlar sevdim zaten yoktular’ sözü bu yoğun ilişkilerin sonunda edebiyat tarihindeki yerini alır.) komşunun liseli kızına yazdığı Nazım Hikmet’li şiirlerden satırların da bulunduğu mektupların, okulda yapılan bir aramada yakalanması ile Attila İlhan’ın hayatı tam bir değişikliğe uğrar. Hayatının en önemli dönüm noktalarından birisidir bu olay. Nazım’ın şiirlerini okumaktan başka bir suçu olmayan İlhan, polis tarafından tutuklanır. Siyasi şubede sorgulanır. Ve yeni ikamet adresi İzmir Cezaevi’dir. Üç hafta gözetim altında kalan İlhan, iki ay da hapis yatar. İlhan, hapiste, Moskova’da eğitim almış ‘yoldaş’ tornacı Ömer Karaman’dan Marksizm ve sosyalizm üzerine ilk bilgileri edinir, hem de sindire sindire: “Tek başıma kalsaydım hiç bir zaman o insanlarla rastlaşamayacaktım. Başka çevrelerde yaşıyor olacaktım.” Hapisten, Marksizm hakkında sağlam bilgiler edinerek çıkan Attila İlhan, ‘Türkiye’nin hiçbir okulunda okuyamaz’ etiketini de yer böylece. Ama babasının Danıştaya dava açması ile tekrar okuma hakkı kazanır. Bu sefer hiçbir okul almaz onu. Ama İzmir Atatürk Lisesi’nden Müdürü Sacit Öncel, onun başarılarla dolu karnesini bildiği için onu İstanbul Işık Lisesi’nde okutmaya karar verir. 1946’ya gelindiğinde amcasının kendisinden habersiz, CHP Şiir Armağanı’na gönderdiği Cebbaroğlu Mehemmed şiiriyle, Cahit Sıtkı ve Fazıl Hüsnü’den sonra üçüncü olur. Edebiyat dünyasına böylece paraşütle iner İlhan. Küçüklüğünde astronomi ve uzak yol kaptanlığı emellerine ulaşamayan Attila İlhan, liseden sonra Hukuk Fakültesi’ne devam eder. Okulun ikinci sınıfında, Paris’teki Jön Türklerin Nazım’ı kurtarma kampanyasına katılmak için Fransa’ya gider. Lisedeki sorgulamalardan sonra Marksizmden uzaklaşmamış aksine tam da içine girmiştir artık. 1950’li yılların başına kadar Türkiye Sosyalist Partisi’nde bulunan, legal, illegal marksist örgütlerle çok yakın ilişkileri olan İlhan bu tarihten sonra, ‘neden, niçin, arkasında ne var?’ mantığıyla hareket ettiği için onlara da ters düşer. Bu yıllar onun diğerleri gibi ‘inanç aydını’ değil de ‘bilinç aydını’ olma yolunda ilerlediği yıllardır: “Türkiye’de herkesin bana düşman olmasının sebebi budur. 50’li yılların başından itibaren Sovyetleri eleştirdim. Örgütün içindeki arkadaşlar bana dönek muamelesi yapmaya başladılar. Turancılar, kömünist—ajan diyor. Geriye Halk Partisi’nin ilericileri kalıyor, resmi edebiyatın temsilcileri. Cahit Külebi, Behçet Necatigil. Onlar da bana kömünist diye düşman. Türk edebiyatının bir nevi gayrimeşru çocuğu halinde idim. Ama ben en büyük dostu, halkı buldum yanımda.”
     <br/>
     <br/>
     1950’li yıllarda ilk Paris seferini gerçekleştiren İlhan, Nazım ve Marksizm’le ilişkisinden dolayı ünlü Sansaryan Han’a sık sık uğramak zorunda kalır. 1948’de ilk şiir kitabı Duvar’ı kendi çabasıyla bastıran İlhan, gazeteciliğe 1950 senesinde Hasan Tanrıkut vesilesi ile Sosyalist Partisi’nin yayın organı Gerçek’te ‘militan gazetecilik’ yaparak başlar. İlhan, Yeni Sabah’ın ardından Vatan’da üç yıl boyunca sinema eleştirmenliği yapar. Gazeteciliğe daha sonra Yayın Yönetmenliği’ni de yapacağı Demokrat İzmir’de devam eden Attila İlhan, sinema ve tv filmi senaryosuna kadar birçok eser ortaya koyar. 1980 sonrası Milliyet, Gelişim yayınları ve Güneş’te devam eden gazetecilik serüvenini Meydan ve şimdi de Cumhuriyet gazetesi ile sürdürüyor.
     <br/>
     <br/>
     İlhan’ı tanıyanlar veya eserlerinden birkaçını okuyanlar kadın olgusunun onun  dünyasında ne derece önemli olduğunu bilirler. Hayatını üç bölüme ayıran Attila İlhan’ın 20 yaşına kadarki dönemi ‘başarılı bir öğrencinin hayatını’ içerir. 20 ile 40 arasındaki ikinci İlhan dönemi ise ‘bildiği gibi yaşama’ dönemidir. 40’tan sonrası için ise daha derli toplu bir hayat sürer İlhan. Bunun içindir ki evliliğini de 40 yaşından sonra yapar. 1968’de Biket Hanım’la evlenir. Ancak 15 yıl evli kalır. Nazım Hikmet’le alakalı bir vakıf dışında hiçbir üyeliği bulunmayan İlhan, bu konuda kesin kararlıdır: “Yaparlarsa da istifa ederim.” Onsuz tanınmadığı için şapkasını başından eksik etmeyen İlhan, bu satırlara sığmayan fırtınalı bir hayat yaşar. Bugünlerde günleri ise ‘kötü’ geçmektedir: “Hiçbir heyecan yok.” Ama buna rağmen geçmişine ve hayata karşı Aragon’un “eğer yeniden yaşamam lazım gelse aynı şeyleri yapardım” kararlılığındadır.
     <br/>
     <br/>
     Adettendir, biliyorum. Yazıyı onun bir şiiri ile bitirmemi bekliyorsunuz. Bütün şiirleri güzel. Ama ben en çok sevdiğim bir şiirinden alıntıyla bitirmek istiyorum: “... çünkü ayrılmanın da vahşi bir tadı var/öyle vahşi bir tad ki dayanılır gibi değil/çünkü ayrılık da sevdaya dahil/çünkü ayrılanlar hâlâ sevgili.
     <br/>
     <br/>
     Biz şairlere mecburuz, bilemezsiniz...
     <br/>
     <br/>
     e mail: ckalyoncu@hotmail.com
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=15247), [web.archive.org (arşiv bağlantısı)](http://web.archive.org/web/20070809172218/http://aksiyon.com.tr:80/detay.php?id=15247)
