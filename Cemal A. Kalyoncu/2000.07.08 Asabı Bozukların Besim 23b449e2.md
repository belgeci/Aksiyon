# Asabı Bozukların Besim

*Cemal A. Kalyoncu 2000.07.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Laz mısınız Besim Bey? Belirli bir şiveniz var ama Laz gibi de değil.   Hem Karadenizliyim, hem de Laz'ım, ama bilmem bilir misiniz; Laz olmak ile Karadenizli olmak aynı şey değildir.
  </font>
 </div>
 <div id="newsText">
  <font class="detail-text">
   Halkımız celiyorum, cidiyirum gibi konuşanları Laz zanneder. Oysa, bu bir Karadeniz lehçesidir. Lazca ise apayrı bir dildir, basit bir yerel dil, Kafkasya dilidir."
   <br/>
   <br/>
   Ne zamandır yazmak istediğim bir konuydu bu. Besim Tibuk'u anlatırken nasipmiş meğer. Türkiye'nin büyük çoğunluğu Karadenizli deyince 'Laz'dır diyor. Laz olmanın utanılacak bir tarafı yok tabii ki. Benim üzerinde durduğum, bir yanlış bilginin tashihinden başka birşey değildir.
   <br/>
   <br/>
   Asabı Bozuk Bir Adamın Portresi adlı çalışmada kendisine sorulan soruya böyle cevap veriyor Tibukoğulları sülalesinden Besim Bey. Tibukoğlu Besim, ismine alışık olduğumuz bir işadamı idi, ama son yıllarda (1992'de DP İstanbul İl Başkanı oldu) onu politik kimliği ile de tanıyoruz artık. Özellikle de Liberal Demokrat Parti (LDP 1994'te kuruldu) başkanlığı ile. Laz edebiyatı yaparak başladık, öyle devam edelim. Temel'e 'Hamsinin kaç çeşit yemeği yapılır?' diye sormuşlar, o da 'Yüz çeşit' demiş. 'Say' demişler. Temel de 'Kompostosu yapılır' diyerek saymaya başlayınca dinleyenler de 'Tamam tamam. Saymana gerek yok' deyip Temel'in sözünü kesmişler.
   <br/>
   <br/>
   Bunu anlatmamın sebebi Liberal Demokrat Parti. Biliyorsunuz LDP Başkanı olarak Besim Tibuk da Türkiye'de herşeye çözüm bulmuş birisidir: "Bizim her konuda çözümümüz vardır. Yapılan yanlış olur diyebilirsin ama biz her konuda ne yapacağımızı söylüyoruz." LDP'nin çözüm düşündüğü konulardan birini anlatmakla yetineceğim. LDP futbol sahalarındaki kale direklerinin büyütülmesini dahi ele almış bir partidir. Diğer sorunlara üretilen çözümleri konuşmaya gerek var mıdır bilmiyorum.
   <br/>
   <br/>
   Dedesi tütün kaçakçısı
   <br/>
   <br/>
   Besim Tibuk, Rize'de özellikle Pazar ilçesinden itibaren yaşayan ve Türkçe'den tamamen farklı bir dile sahip olan Laz vatandaşlarımızdan birisidir. Bir kolu Artvin Borçka, bir kolu da Hatay Dörtyol'a gitmesine rağmen ailenin aslı Karadenizlidir. Besim Bey, Osmanlı devrinde Reji İdaresi altında Karadeniz'den Batum'a tütün kaçakçılığı yapan Tibukoğlu Mehmet'in torunudur. Mehmet Bey'in üç evlilikten 12'si erkek 20 çocuğu olur. Besim Tibuk'un babası Mehmet Bey ise, ailenin 1954'te tatlıya bağlanan kan davası yüzünden hapis yatmış birisidir. 'Nasılsa vurulur diye' ona kimse kız vermeyince o da Ustabaşoğulları ailesinden Besim Bey'in 14 yaşındaki kızı Fatma'yı kaçırır. Yakalanır ve yine hapse atılır. Zamanın müddei umumisi (savcı), ilerleyen yıllarda Demokrat Parti'den birkaç kez milletvekilliği yapacak olan Osman Kavrakoğlu, Tibukoğlu Mehmet'i hapisten kurtarmak için bir yandan kız tarafının ailesi ile konuşmalar yapar diğer taraftan da Besim Bey'in annesi Fatma Hanım'ın küçük olan yaşını büyütmek için büyük uğraşlar verir. Kavrakoğlu, başarılı olur: "Rahmetli babam hep anlatırdı. Herkes 10 gramlık yüzükle evlenir, ben üç kiloluk kelepçe ile evlendim diye."
   <br/>
   <br/>
   Çiftin Fahrettin, Besim, Orhan, Fethi ve Ayşe adını verecekleri beş çocukları olur. Baba Mehmet Tibuk, Rize'nin Fındıklı ilçesinde geçimini sağlayamadığı için Murgul'a yerleşir. Bu taşınmanın hafif sebeplerinden bir tanesi de kan davasıdır. Mehmet Bey, burada küçük esnaf usülü işler yapar. Kahvehane, lokanta derken birkaç odalı bir otel sahibi de olur. Ardından Murgul Bakır Fabrikası'nın yapımı sırasında aldığı taahhüt işleri ile müteahhitliğe soyunur. Ailenin ekonomisi yavaş yavaş gelişmektedir. Ama beş çocuklu Tibuk ailesi için refah henüz söz konusu değildir: "Bir yıl aldığı taahhütlerden dolayı işleri iyi idi. Onda da ciddi varlıklı bir dönem geçirmedik. 195556 seneleriydi. Büyük bir enflasyon oldu. Enflasyon yüzde 1015'lere çıktı. Ve babam iflas etti." Mehmet Bey, bir daha belini doğrultamaz, 1963'te de hayatını kaybeder.
   <br/>
   <br/>
   Rütbeli asker bulamayınca...
   <br/>
   <br/>
   Ailenin yükü, babasını kaybettiğinde henüz 18 yaşında olan Besim Tibuk'un üzerindedir artık. İkinci çocuk olan Besim, ailesinin Rize/Fındıklı'da ikamet ettiği 1945 yılında doğmuştur. Dört yaşında ailesi ile birlikte geldiği Murgul'da Tibuk, maddi durumları iyi olmadığı için birçok işte çalışır: "Murgul'da inek çobanlığı da yaptım." 1951'de ilkokullu olan küçük Besim, okulunun başarılı öğrencisidir. Murgul Ortaokulu'nun üçüncü sınıfında iken 'leylimeccani' okulu kazanarak Kars'a gider: "Sınıf birincisi idim. Herkese kopya verirdim. Kopya verdiğim için de çok itibarlı bir adamdım." Tibuk liseyi ise, babası bir yol ihalesi alıp yerleşmek zorunda kaldığı için, İzmit'te okur. İkinci sınıfından itibaren eğitimine devam ettiği İzmit Lisesi'ni de birincilikle bitirir. Bunun üzerine bir öğrenci mübadele teşkilatı olan AFS (American Field Service)'den mülakata gelirler. Ve Tibuk, bir yıl da Amerika'da okur. 1963'te Türkiye'ye döner.
   <br/>
   <br/>
   1963'te babasını kaybetmiş, liseyi de henüz bitirmiş birisi olarak ailesini geçindirme derdine düşer. Tibuk, bitirince çok para kazanırım düşüncesiyle İstanbul Üniversitesi Eczacılık Fakültesi'ne başlar: "Orayı bitirip kazanacağımız para ile rahat geçiniriz diye düşündüm." Tibuk, bu arada Siyasal Bilgiler imtihanına da girmiştir. Onda çocukluğundan beri politikaya bir merak vardır. Bu merakı biraz da okuduğu kitaplardan kaynaklanmaktadır. Tam bir kitap kurdu olan Tibuk, Amerika'da iken bu konu ile ilgili çokça kitap devirmiştir. Politikada özellikle 27 Mayıs değil de sonrası onu etkileyen bir süreçtir: "Daha lise talebesi iken 27 Mayıs'ın iyi bir şey olduğunu zannettik. Hatta Murgul'da daha üst rütbeli bulamadığımız için bir başçavuşu sırtımıza alıp dolaştırdık." Darbenin etkisini Menderes ve arkadaşları asıldığında hissedecektir genç Tibuk: "Sonradan bu olay beni tahmin edemeyeceğiniz bir şekilde etkiledi. Benim fikri hayatıma çok etki yapan olaylar 27 Mayıs ve Yassıada'dır." Hatta o kadar ki, Tibuk, DP'nin iç yüzünü anlatmak için kitaplar basacak bir yayınevi bile kurar sonraki yıllarda: "Sonra, halkın böyle kaderci tutumu, 'oldu, ne yapalım işte' gibi olayın peşini bırakması da beni çok etkiledi."
   <br/>
   <br/>
   Besim Tibuk, bu yüzden 1972'de ilk evliliğini; önce Basın İlan Kurumu Genel Müdürü, ardından da CHP'den milletvekilliği yapan 'Anadolu İhtilali' adlı kitabın yazarı Sabahattin Selek'in kızı Semra Hanım'la (bu evliliğinden Kerem ve Hande adlı iki çocuğu olan Tibuk, ikinci evliliğini de Serap Gülcan Hanım'la yapar. Bu evlilikten de 1989 ve 93 doğumlu Yasemin ile Murat adında iki çocuğu vardır) yapmasına, hatta üniversite öncesi 'sol tandanslı' birisi olmasına rağmen kendisini hep Demokrat Partili sayar.
   <br/>
   <br/>
   "Solcuların içinde soldan uzaklaştım"
   <br/>
   <br/>
   1963 senesini İstanbul Üniversitesi Eczacılık Fakültesi'nde geçiren Tibuk, Ankara Üniversitesi Siyasal Bilgiler Fakültesi'ni de kazanmıştır: "Sınavı üçüncülükle kazandığım için dekan bey benim kaydımı yaptırmış." Tibuk, eczacılıktan vazgeçer ve Ankara'ya gider. Gazeteci Şahin Alpay, maliyeci Ali Kocatürk gibi arkadaşları olmasına rağmen burada çevresi geniş değildir. Bunda, Devlet İstatistik Enstitüsü'nde Amerikalı uzmanların tercümanlığını yaparak okul dışında işlerde çalışmasının da etkisi vardır. Asıl neden ise Tibuk'un, herkesin solcu olmaya başladığı bir dönemde sol fikirlerden uzaklaşmasıdır: "Amerika'da ve İstanbul Üniversitesi'nde iken de sol tandanslı idim. Ankara'ya gidince de yurtta kaldım. Burada talebelerle tartışmalarım oldu. Ben çok kitap okuduğum için onların çok üstünde bir kültüre sahiptim. Onların solculuk diye söyledikleri bana itici geldi. Siyasal Bilgiler yavaş yavaş solcuların merkezi haline gelirken, ben solculuktan uzaklaşmaya başladım. Ve soldan uzaklaştıkça şimdiki fikirlerimin altyapısı oluşmaya başladı." Tibuk, 1967 mezunlarından olacakken, askere gitmemek için okuldan bir yıl geç mezun olur. Yine askerden kaçmak için okuldan sonra doktora çalışması yapar. 197172'de İşletme Fakültesi'ne bağlı İşletme İktisadı Enstitüsü'nün, bugün 'ondan çok faydalandım' dediği Vaka Metodu'nu bitirir. Sürekli kaçtığı askerliğini ise 1975'te yapar. Ecevit Hükümeti, yığılmadan dolayı kısa dönem askerlik projesini hayata geçirince Tibuk Silvan'da da dört ay kadar askerlik yapar.
   <br/>
   <br/>
   Besim Tibuk bu arada turizm sektörüne hem tercüman hem de acente müdürü olarak girmiştir. Bu iş onun daha sonraki hayatına yön veren iş olacaktır. Kapalıçarşı'nın yanında Nuruosmaniye'de dağınık halde bulunan mücevherat, halı ve derici esnafına bir araya gelip toplu halde bir bina içinde yer almalarını önerir. Fakat, onlar kabul etmez. Bunun üzerine Tibuk, 1973'te altyapısını hazırlayıp bir yıl sonra da önce 50, ardından 100 ortakla kuracağı Net fikrini geliştirir. Daha önce Nuruosmaniye'deki esnafa önerip kabul ettiremediği sistemi, az paralarla bir araya getirdiği rehber, acenta müdürü, yani turizm sektöründe kim varsa onlarla birlikte kendisi hayata geçirir. Net, bütün dillerde turistler tarafından 'net' anlaşılabilecek bir isimdir. İlk önce Net Kitap'larını çıkarırlar ve slayt film satışı ile işe başlarlar. Beylerbeyi'nde bir mağaza açarlar. 1977'de de yine Nuruosmaniye'de, o zamanlar emekli büyükelçilerden Rahmi Gümrükçüoğlu'na ait Benice Han'ı kiralayıp Bazaar54'ü işletmeye başlarlar. Yurdun çeşitli yerlerinde Net Mağazaları da birer birer açılmaktadır. Net büyümeye başlamıştır. 1981'de de yan konularda yatırımlar yapmak için Net Holding'in temelini atarlar. İsviçre ile İrlanda Havayolları ve Ruslar'la ortaklıklara girerler. İstanbul Laleli'de Ramada Oteller zinciri ile ortaklık ederek otelcilik işi de yaparlar. Ancak, Körfez Krizi bu ortaklığı sona erdirince Net'in kendi markası olan Merit ismini geliştirirler. 1988'e gelindiğinde Net Grubu'nun, turizm sektöründe çalışan ikibinden fazla ortağı vardır. Bu yıl borsaya açılmaya karar verilir.
   <br/>
   <br/>
   Net Grubu, Asabı Bozuk Bir Adam'ın azminin sonucudur. Geçen sürede Tibuk da tam bir işadamı olmuştur. Önceleri şirkette çalışanları, ne pahasına olursa olsun ikna edip emekli olana kadar kendi kuruluşlarında tutmaya çalışan Tibuk, sonra bu düşüncesinden vazgeçer: "Ayrılmak isteyenleri oturup ikna ederdim. Bir kısmına da ilave zam yapardık. Sonra bunun yanlış olduğunu öğrendim. Bir de başka şirketlerden transfer pek düşünmezdim. Sonra bunun da yanlış olduğunu fark ettim." O artık alanında kendisini yetiştirmiş, Türkiye gibi bir krizler ülkesinde ayakta kalabilmenin yanında büyümeyi başarmış bir işadamıdır: "Kriz dönemlerinde yaptığım şey, yöneticileri kendi başlarına bırakmaktır. Böyle olunca yöneticiler kendi sorunlarını daha zevkle çözmeye çalışıyorlar. Benim gözümde müdür, o şirketin patronudur."
   <br/>
   <br/>
   1983'te Turgut Özal'ın ANAP kurucuları arasına katmaya çalışıp başarılı olamadığı Besim Tibuk, "Bunlar benim kahramanlarım. Zamanında çok büyük işler yapmış adamlar bana göre" dediği Demokrat Parti'nin ileri gelenlerinin isteğiyle bu partinin İstanbul İl Başkanlığı'nı üstlenir (1992). DP'ye maddi, manevi destek olur fakat iki yılın sonunda, burada fikirlerinin ilgi görmediğini düşünerek, Asabı Bozukların Partisi(Liberal Demokrat Parti)'ni kurar. Net Grubu'nun Yönetim Kurulu Başkanlığı'nı da önce eski Turizm bakanlarından Barlas Küntay'a, onun 1999'da vefat etmesiyle de Mehmet Ceritoğlu'na bırakarak zamanının yüzde 90'ını partiye ayırmaya başlar. Bir ara "Çok geniş çevre ediniyorsunuz" dediği İstanbul Rotary Kulüp üyesi olan, "TürkAmerikan ilişkilerinde bir getirisi olmadığını" düşünerek üyeliğinden ayrıldığı Propeller Kulüp dışında İşletme İktisadı Mezunları Derneği üyeliği bulunan Tibuk, fikirlerine taban bulabilecek mi? Bulsa, hükümet kurabilecek mi? Hükümet kursa iktidar olabilecek mi?
   <br/>
   <br/>
   Bekleyip hep beraber göreceğiz.
   <br/>
   <br/>
   email: ckalyoncu@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6351-37-asabi-bozuklarin-besim.html), [web.archive.org (arşiv bağlantısı)](http://web.archive.org/web/20121127090712/http://www.aksiyon.com.tr:80/aksiyon/haber-6351-37-asabi-bozuklarin-besim.html)
