# Türkiye Müslümanları her şeyi, yapar gibi yapıyor

*Cemal A. Kalyoncu 2007.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İmam hatip okullarının başka bir noktaya evrilmesi gerektiğini söyleyen, bu okulların kurucusu Celal Hoca’nın oğlu Sadettin Ökten, Türkiye’deki Müslümanların dini fazla ciddiye almadığını söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080928131528im_/http://www.aksiyon.com.tr/resim/681/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080928131528/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080928131528/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080928131528oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080928131528oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bugünün gençleri ne kadar da talihsiz diyesi geliyor insanın. Eskilerin, evlerde gerçekleştirilen dost sohbetleri yok artık. Çınaraltı, Küllük ve Marmara mekanlarının yeri de boş, yıllardır. Necip Fazıl, Cevat Rıfat Atilhan, Osman Yüksel Serdengeçti, Nurettin Topçu, Ahmet Haşim gençlerle bir araya gelir, dinleyenlere unutulmaz ziyafetler sunarlardı buralarda. Evlerde de, ev sahibinin muhiti nispetinde bir sohbet meclisi kurulurdu. Celal Hoca diye bilinen, başlangıçta Arapça; Kabataş, Darüşşafaka ve Vefa liselerinin de unutulmaz edebiyat hocası, ayrıca imam hatip okullarının kurucusu Mahmud Celaleddin Ökten’in evi de bu evlerden biriydi. Bugünün gençleri talihsiz dememizin sebebi, bu evde yetişmiş, yüksek inşaat mühendisi çıkmasına rağmen şehir ve İslam medeniyeti konularında entelektüel birikimi ile söz söylemeye hak kazanmış Prof. Dr. Sadettin Ökten’in anlattıkları…
   <br>
    <br>
     Sadettin Ökten, Trabzonlu, ancak lakapları Gürcüzadeler diye bilinen bir aileye mensup. O coğrafyadan geldikleri için mi böyle, yoksa hafif çakır gözlü, beyaz tenli yapılarıyla biraz Gürcüyü andırdıkları için mi bu namla anılıyorlar, Sadettin Ökten’in söylediğine göre bunu Celal Hoca da bilmiyordu. Celal Hoca ve dedeleri imametle meşgul olmuş hep. Bunun yanında ticaretle de uğraşmışlar.
     <br>
      <br>
       Sadettin Bey ailede birkaç kuşak geriye gidebiliyor: Hacı Mustafa, Hacı Ali, Ömer Fevzi -ki Sadettin Ökten’in Ömer olan göbek adı buradan geliyor. Celal Hoca, Sadettin’e ‘Ben sana dedemin adını verdim’ dermiş-, sonra Salih Zihni, Celal Hoca, Sadettin Ökten ve onun dört çocuğuyla aile günümüze bağlanıyor.
       <br/>
       <br/>
       15 YAŞINDA KUR’AN DUASI
       <br/>
       <br/>
       Celal Hoca, 1882 yılında Trabzon’da doğmuş; 17 yaşında eğitimine devam etmek için İstanbul’a ayak basıyor. Fakat burada belki 6 ay belki 1 yıl kaldıktan sonra tekrar memleketine dönüyor. İstanbul’u tanıdığından olacak,  Trabzon ona çok mütevazı geliyor. Ve kız kardeşi hafize Zehra Hanım’ı da evlendirdiği için artık özgür kaldığından, ‘İmamet yaptın, vaaz verdin, burada iş kuralım ve evlendirelim seni’ tekliflerine rağmen, malını mülkünü nakde çevirip bir akrabasına işletilmek üzere emanet ederek İstanbullu oluyor. Akçaabatlı bir aileden olan annesi Güller Hanım’ın, küçükken, yatmadan önce kulağına Kur’an okuduğu Celaleddin’in, okumak üzere aşkla ve şevkle İstanbul’un yolunu tutmasında, bir ramazan günü yaptığı şu duanın rolü de vardır kuvvetle muhtemel: “15 yaş civarında bir gün Çarşı Camii’nde mukabele dinliyorum. İçime bir şevk doğdu, bir vecd hali geldi ve Allah’la bir ahid yaptım. ‘Yarabbi, bana Kelamullah’ın manasını nasip et, ölünceye kadar bu kelamının dellalı olayım.”
       <br/>
       <br/>
       Celaleddin, İstanbul’da, Bediüzzaman Said Nursi’nin, kapısına, ‘Burada her suale cevap verilir, her müşkil hallolunur; fakat sual sorulmaz’ yazısını asıp bir müddet kaldığı Fatih Camii’nin arkasındaki Şekerci Han’da bir oda kiralar. Bir yandan Fatih Camii’nde medrese derslerine devam ederken, diğer yandan Çapa’daki Darül-muallimîn’de eğitim görür: “Orada müspet ilimleri okuyor. Matematik, üzerinde çok durduğu bir konuydu. Bir de Fransızca. Gayesi Arabi muallimi olmak. Dil ile matematiğin mantığı arasında esaslı bir farklılık yok. Bu ilişkiyi çok iyi görmüş. ‘Cep saatimi sattım Fransızca cebir kitabı almak için.’ derdi babam. Biraz bilgi ve bilim zevkiyle bir şeye yaklaştığınız zaman bazı kapılar size açılıyor. Şimdi, bu bir dil zevki ile başlıyor. Ben bunu Nihat Çetin Hoca merhumda da gördüm. Arapça üstadı kendisi. Akşamları matematikle meşgul olurdu. Derdi ki ‘Soyutlama olgusunun klasifikasyonunu (sınıflandırma) matematik çok daha netleştiriyor.’ Pederin macerası da böyle.
       <br/>
       <br/>
       SOYUT DÜŞÜNMEDEN SOMUTA HÂKİM OLUNAMAZ
       <br/>
       <br/>
       -Siz de çok ehemmiyet veriyorsunuz matematiğe. İslam medeniyetinin 16. yüzyıla kadar gelişimini bununla ilintiliyorsunuz.
       <br/>
       <br/>
       “Evet. Soyut düşünemezseniz somuta hâkim olamazsınız diyorum. Kavram üretemezsiniz çünkü. Medeniyet kavramlarla kurulur. Kavramların içeriğini yine soyut düşünce üreten bilim doldurur. Sonra bu realiteye intikal ettiği zaman teknoloji olur ve hayata geçer.”
       <br/>
       <br/>
       Bilim tarihine de merak saran Ökten, bu kaygıya düşünce ‘ağabey’ dediği Prof. Dr. Cengiz Dökmeci ve Dr. Mehmet Genç’e danışır. Onlar da kendisine ‘bilim tarihi, bilim felsefesi oku’ telkininde bulununca görür ki 16. asır bizim zirvede olduğumuz asırdır. Ama sonraki yıllarda bir şey üretecek gücümüz kalmamıştır. Ökten, bu tespitleri, gerek sağ gerekse sol gözlükleri çıkarıp, hayata sırf bilim tarihi açısından değil, bir bütün olarak bakabilen ciddi bilim tarihçilerinin değerlendirmesi gerektiğini de söylüyor. Fakat Ökten, şu noktanın altını da çiziyor: “Ve bunu kimseden değil, doğrudan doğruya kendimden bekliyorum. Problemi siz üretecek ve soracaksınız. Nefesiniz yetmiyorsa yardım alacaksınız. Şunu gördüm. Bizim dışımızda, şahsım için söylüyorum, bana yâr olacak hiçbir ortam yok Türkiye’de. E, hayat da geçiyor. Zihnimde bir problem varsa ben bunu kesin çözmek noktasındayım. Toplumdan bir şey bekleyerek daha fazla zaman harcayamam.”
       <br/>
       <br/>
       Biz yine Celaleddin Hoca’ya dönelim. Darülmuallim eğitiminden sonra Darülfünun edebiyat şubesine devam eden Celal Hoca, 31 Mart Olayları çıktığında sarıklıdır, yani ilmiye rütbesini almıştır. Böylesi bir dönemde Hareket Ordusu’nun hışmından kurtulmak maksadıyla, öğretmen okulu mezunu da olduğundan bir yıl kadar Turgutlu’da muallimlik yapar. Geri dönerek Darülfünun’u bitirip İstanbul Sultanisi’nde görev aldığında yıl 1912’dir. Bu sefer Balkan Harbi başlar. Koskoca Osmanlı Devleti 8-10 ay maaş ödeyemez duruma gelir memuruna. Çünkü devlete gemi alınacaktır o paralarla. Sadettin Ökten’den dinliyoruz yine: “İngiltere’ye gemi ısmarladık derdi. Onu almayı beklerken İngiliz hükümeti gemiyi Yunanlara veriyor, Averoff Zırhlısı’nı. Ve bu zırhlı Çanakkale’yi kapatıyor, Osmanlı Donanması Çanakkale’den çıkamıyor.”
       <br/>
       <br/>
       HAYATINDA RÜYALARIN ROLÜ
       <br/>
       <br/>
       1924’e kadar Arabi muallimliği yapan Celal Hoca, devrim kanunları neticesinde bu derslere son verilince 9 ay kadar işsiz kalır. Sürenin sonuna doğru bir rüya görür ve eşi Emine Mahmude’ye müjdeler: “Anneme diyor ki ‘Bize iş verecekler.’ Annem de ‘Hayrola’ diye sorunca ‘Bu akşam, manada, büyük bir somun ekmek verdiler. Bekle’ diyor, ‘iş yakındır.”
       <br/>
       <br/>
       Gerçekten de yorumdaki gibi, birkaç gün sonra, Cağaloğlu Kız Orta Mektebi’nde yurt bilgisi muallimliğine tayin edilir. İşini mükemmel yapmaya odaklanmış Celal Hoca, tanınıp bilindiği için, ilk şoku atlatmasının ardından Kabataş, ardından Darüşşafaka ile birlikte Vefa liselerinde Türkçe, edebiyat ve felsefe dersleri vermeye başlar. Vefa’dan emekli olana kadar binlerce talebe yetiştirir.
       <br/>
       <br/>
       Kur’an’ın dellalı olmak için Allah’la ahd eden Celal Hoca, dinî eğitimin yasak edildiği bu yıllarda nasıl bir yol izler?: “Türkiye, o dönemde militer gücün emrinde ve elinde olan siyasal irade vasıtasıyla bir medeniyet dünyasından bir başka medeniyet dünyasına geçiriliyor. ‘Geçileceeek, geç!’ Olay bu. Din eğitiminin kısıtlanması aysbergin çok minicik bir boyutudur esas itibariyle. Zihniyet dünyası değişiyor. Eğer siz o zihniyet dünyasını değiştirmezseniz adam o din eğitimini her yerde alır. Şimdi bize sıkıntı zaten oradan geliyor. İşte imam hatip okulları açılsın-kapansın, kızlar başını örtsün-açsın, patırtı, gürültü… Milletin zihniyet dünyası bozulmuş, muallel, illetli hale gelmiş. Eğer o zihniyet dünyası sağlam olsa bunlar hiç mesele olmaz. Mesela tatile gitmek, cep telefonu kullanmak noktasında sıkıntı var mı yok mu? Yok, çünkü onlar zihniyet dünyasına girmiş zaten. Ama din eğitimini vermek noktasında, eski tabirle kendini tezhib etmek noktasında çok derinlerde zihniyet dünyamızda boşluklar var. Zihniyet dünyası hurdahaş olmuş, sıkıntı orada.”
       <br/>
       <br/>
       İLK İMAM HATİP OKULU AÇILIYOR
       <br/>
       <br/>
       Ökten, devam ediyor: “Celal Hoca’nın o zaman yaptığı şey şu. Bu tarafı pek bilinmez. Artık söyleyelim. Celal Hoca o zaman iyi bir Cerrahi dervişi. Çok saf bir kalbi var. Yani eskiyi bütün saffetiyle hem gönlünde hem zihninde muhafaza ediyor ve sadece talip olanlara biraz da talip olmaya vesile olarak, fırsat yaratarak, -hani demişlerdir ki ‘akil fırsatı kaçırmaz, arif fırsat icat eder.’- aktarıyor. Onun dışında öyle oturtayım, Arapça öğreteyim, Kur’an okutayım, böyle bir gayreti yok. Edebiyatsa edebiyat, felsefe ise felsefe, Türkçe ise Türkçe. Yaptığı işi iyi yapıyor. Ve sahip olduğu arka plandaki değerleri ön plana çıkararak bunları çok iyi öğretiyor.”
       <br/>
       <br/>
       1947’de emekli olan Celal Hoca, ilmi kelam, ahlak ve usul-i fıkıh üzerine yoğunlaşır ve kendisine üç dosya oluşturur. 1948 yılında imam hatip kursları gündeme gelince buraya müdür tayin edilir. On aylık bir kurstur bu. 1950’de, Türk siyasi tarihinin dönüm noktalarından biri gerçekleşip Demokrat Parti iktidara gelince, imam hatip okulları açılması da gündeme oturur. Celal Hoca’nın daha önce hazırladığı ilmi kelam, ahlak ve usul-i fıkıh çalışmaları imam hatip okulunun kuruluş layihasının temel malzemesi olarak kayda geçer. Hoca, CHP’li bürokrasinin bütün tepkilerine rağmen, Maarif Vekili Tevfik İleri’nin olayı sahiplenmesi ile davasında başarılı olur. Ve 1951 senesinde bu okullar öğrenci kabul etmeye başlar.
       <br/>
       <br/>
       HEM NAKŞİ, HEM CERRAHİ
       <br/>
       <br/>
       Rüya, hakikaten Celal Hoca’nın hayatının önemli bir parçasıdır. Neredeyse bütün işlerini rüya ile halleder. Hayatının son dönemlerinde bir Arapça kolej açmak isterken engellenmesi ve artık Türkiye’de fonksiyonunun bittiğine kail olması ile Celaleddin Ökten Medine’ye yerleşip, ömrünü orada tamamlamak ister. Ancak pasaport almakta sıkıntılar yaşar. Ayrıca döviz sıkıntısı da had safhadadır: “Zaten (Mehmed Zahid) Kotku Hocaefendi’ye esas bağlanması bir rüya ile oluyor. O sıkıntılı ortamda bir ikindi vakti, Hocaefendi diyor ki ‘Siz oturun. Ben namazı kıldırayım, geleyim.’ ‘Öyle bir yakaza hali geldi, elime bir tane kırmızı pasaport koydular’ diyor. ‘Anladım, bu iş olacak.’ Camiden gelince ‘Müjdeyi aldın mı hocam?’ demiş, Mehmet Zahid Efendi. Bu böyle hani üst üste bir bağlantı olduğu için ona bağlandı; ama Cerrahi dervişliği sürüyordu, enteresandır.”
       <br/>
       <br/>
       ‘DEMEK Kİ BİR BAŞKA GÜL DAHA KOKLAMIŞ HOCAMIZ’
       <br/>
       <br/>
       Celal Hoca, 21 Kasım 1961’de vefat eder. Sadettin Ökten’in enteresandır dediği hadise cenazesinde yaşanır: “Cenazesinde hem Nakşi hem Cerrahi tarafından da dervişler vardı. Cerrahi asitanesi şeyhi Fahrettin Efendi,  Muzaffer Efendiyi vazifelendirmiş cenazeye katılmak için. Dörtyol ağzı deriz biz Cerrahi Tekkesi’nin köşesine gelince, Muzaffer Efendi, ‘Erenler. Dönelim içeri tarafa da hacet penceresinde bir dua edelim’ deyince Nakşi dervişlerden bir tanesi ‘Artık onun o irtibatı bitti. O şimdi bize bağlı’ dedi. Cenazede böyle bir hafif gerginlik olunca Muzaffer Efendi ‘Demek ki bir başka gül daha koklamış hocamız. Yürüyelim.’ dedi.”
       <br/>
       <br/>
       Celal Hoca 1924 senesinde, anne tarafı Filibe’den, baba tarafı da Ahıska’dan ve her ikisi de 93 muhaciri olan Ayşe Sıddika ile Süleyman Sururi’nin kızları Emine Mahmude ile bir hayat kurar. Süleyman Efendi, hafız-ı kurra ve imam olarak bilinen bir zattır. Çocuklarından biri Cevdet Soydanses, Şişli Camii’nin ilk imamı; kulaktan çok iyi bir müzisyendi aynı zamanda. Ökten’e musiki merakını aşılayan da odur. Sadettin Ökten’in annesi Emine Mahmude Hanım’ın dayısı da meşhur Hafız Sami (Akses) Efendi’dir.
       <br/>
       <br/>
       ADALAR VE BOĞAZİÇİ’NDE GEÇEN ÇOCUKLUK
       <br/>
       <br/>
       Emine Mahmude-Celaleddin çiftinin ilk çocuğu 1925 senesinde dünyaya gelen Ayşe Hümeyra’dır. Fatıma Züheyra ondan iki sene sonra, henüz bir yaşında iken vefat eden İbrahim Ethem ise 1935’te doğar. Celal Hoca’nın telaffuzu ve değişmeden önceki kimliklerde yazılı haliyle Sa’düddin, artık kendisinin de kullandığı bilinen ismi ile Sadettin Ökten de ailenin son çocuğu olur. Ökten isminden çok çekmiştir: “Tabii ben bu addan çok çektim. Seküler mekteplerde ne Selahaddin ne Sabahaddin ne de Sa’düddin kaldı.”
       <br/>
       <br/>
       Sadettin, Beyazıt Soğanağa’da bir apartmanda dünyaya gözlerini açtığında 1 Eylül 1942’nin ilk saatleri geride kalmıştır.
       <br/>
       <br/>
       Aslında Celal Hoca, 1930’lu yıllardan beri yaz aylarını sayfiye yerlerinde geçirme alışkanlığı geliştirmişti. Frenk tesiri olduğu için Büyükada yerine yerli Heybeliada’yı tercih eden, sonraki yıllarda Boğaz’da eski bir yalının bir bölümünde ikamete başlayan Celal Hoca, bütün bunları muallim maaşıyla gerçekleştirmektedir o yıllarda. Aslında üç-beş yaz sayfiyeye gitmeyip, birikimi ile buralarda rahatlıkla bir mekan sahibi olabilecekken, alışkanlığından taviz vermeyen Hoca, Anadolu yakasında Şeyhülislam Hüseyin Hüsnü Efendi’nin metruk bir yalısında ikamet eder bir süre yaz mevsimlerinde. O zamanlar başta ulaşım ve ısınma gibi sebeplerle Boğaziçi çok tercih edilen bir yer değildir ikamet için.
       <br/>
       <br/>
       Sadettin Ökten, poyrazı, bulutları burada tanır. Annesi de bulutları, Mahmut Şevket Paşa’nın öldürülmesi üzerine itilafçılara karşı oluşan tepkiyle babası Sinop’a sürgün edilince, 7-8 yaşlarında iken bu kuzey ilinde öğrenmiş ve çok sevmiştir. Sadettin, sokağa bırakılmayan, bunun ayıp sayıldığı bir ortamda geçirir çocukluğunu. Bu yüzden apartman hayatı hakkında iyi düşünceleri yoktur. Arkadaştan da yoksundur zaten. Yalı sahibinin torunlarından biri hariç, kendi başına bir hayal dünyasında yaşar o: “Fatiha’yı ezberletmişlerdi bana. Ve kurşun askerler vardı böyle döküm. Onlarla oynuyorum. Fatiha’nın her bir kelimesini bir askere isim vermiştim. Mesela birinin adı ‘mağdubi’ idi. Biri ‘nestain.’ Böyle bir çocukluk dönemi.”
       <br/>
       <br/>
       1949 senesinde, Koska’daki Koca Ragıp Paşa İlkokulu’na, okumayı bildiği için ikinci sınıftan başlayan Ökten, Aydın Cıngıllıoğlu, muhtemelen Borusan Holding’in akrabalarından Hüseyin Kocabıyık ve spor yazarı İsmet Tongo ile birlikte okur. İlkokul öğretmeni, bugünleri gördüğü için mi ona ‘profesör’ şeklinde hitap etmiştir, orası bilinmez işte.
       <br/>
       <br/>
       ARTIK HATIRALARDA KALAN DOST SOHBETLERİ
       <br/>
       <br/>
       Sadettin’in ikinci okulu ise Celal Hoca’nın dost sohbetleridir. Bu sohbetler küçük Sadettin için de müthiş eğiticidir. Mahir İz, Nurettin Topçu, Hakim Reşid Bey, Hüseyin Siret (Özsever), Fransızca muallimi Salahaddin Bey, Celal Hoca’nın muallim arkadaşları, Hacı Nazif Çelebi evin müdavimlerindendir. Celal Hoca’nın latif üslubuyla edebiyattan girilir, konu konuyu açardı. Sadettin’e de bu sohbetlerden edebiyat zevkine ermek düşerdi: “Müthiş bir şeymiş bunlar yani. Biz daha okuma yazma bilmeden bazı beyitleri ezberlerdik. Mesela Mahir (İz) Hoca Cenab Şehabettin’in Elhan-ı Şita’sını ezberletmişti 5 yaşındaki torununa. Hayretler içinde kalmıştık. Hem garp edebiyatı okuyoruz hem Türk edebiyatı. Liseye başladığımızda o zevk oluşmaya başlamıştı zaten. Ezberlemek için ezberlemedim ben. O bir zevkti. O zevk sizde oluşunca bir papiye gibi emiyorsunuz o mürekkebi. Divan edebiyatı ile ilgili çizgiyi çok iyi vermiştir Celal Hoca.” Dolayısıyla o eşiğin altında kalanlar giremez içeriye. Mesela Şahabettin Süleyman, Enis Behiç (Koryürek) ‘eşiğin altıdır’ onun için fakat Haşim çok rahatlıkla karşılık bulur onda.
       <br/>
       <br/>
       Sadettin Ökten, 1953 senesinde Vefa Lisesi’ne kaydolur. Halbuki babası Celal Hoca, ilerlemiş yaşına rağmen imam hatip okulunun inşaatında bilfiil çalışmış, hatta Nurettin Topçu’nun anlatımı ile okulların tuvaletlerini bile temizlemiş birisidir. Neden onu da bu okullara kaydetmemiştir? Bu hususta Ökten de bilgi sahibi değildir: “Benim kanaatim şu ki, tabii bu ne kadar doğru, onu bilemem; ama imam hatip okullarına kendisi de pek güvenmiyordu. Onu net ifade edeyim. Belki çok iyi başladılar filan; ama bir ‘ürünü görelim’ gibiydi sanki. Mesela bana hafız ol dese ben hafız olurdum. Çünkü o kabiliyetim hâlâ var yani. Belki de maddi sıkıntı çok önemli idi o yıllarda. Çünkü emekli olduktan 1955’e kadar bayağı bir zor durumdan geçti.”
       <br/>
       <br/>
       AYDIN MENDERES’E DİN DERSİ VERDİ
       <br/>
       <br/>
       İkinci Dünya Harbi öncesi enflasyon yok, muallimlerin maaşları da iyidir. Ama harpten sonra, bir de emekli olduğundan, hakikaten maddi darlık başlar Celal Hoca için. O sıkıntıyı, birine Arapça birine felsefe özel ders verdiği iki özel talebesi ile azaltmaya çalışsa da yetmez. Bu dönemlerde Adnan Menderes’in oğlu Aydın Menderes’e de ders verir Celal Hoca: “Teklif Adnan Bey’den geldi galiba. Cumartesi günleri otomobille Beyazıt’ta evden alıp Park Otel’de Aydın Bey’e akaid, itikad, iman, ibadet esaslarını öğretiyordu. Sonra aynı otomobille eve getiriyorlardı onu. Bu, bir sene filan sürdü.” Ailenin rahatlaması, Celal Hoca’nın büyük kızı Hümeyra’nın, ihtisasını bitirip çalışmasıyla mümkün olur ancak.
       <br/>
       <br/>
       -Bugün tartışma konusu… İmam hatip okulları sürecini tamamladı mi size göre de?
       <br/>
       <br/>
       “Bana sorarsanız da şu hali ile tamamladı. Eğer imam hatipleri siz bir başka kalıba dökemiyorsanız... O kalıbı size söyleyeyim. Dışarıdakilerin ne dediği mühim değil. Siz 13-15 yaşlarında oraya gelen o genç çocuğu 4-5 senelik eğitiminde bu dünya standartlarında, postmodernitenin ötesinde, İslami ahlak, bilgi ve İslami estetik bakımından Batı ile boy ölçüşebilir bir seviyeye getiremiyorsanız isterseniz ağzınızla kuş tutun, altından diploma verin, hiçbir mana ifade etmez. Nitekim etmiyor.”
       <br/>
       <br/>
       Ökten, bu hususta bir hatırasını da aktarıyor bize: “İTÜ’ye (İstanbul Teknik Üniversitesi) asistan oldum, okulu bitirir bitirmez. İşte böyle gördüğünüz gibi bir adamım yani. O zaman da böyleydim. Benim cumamla alay ediyorlar. Ben de onlarla alay ediyordum. Ve bir iki ay sonra dediler ki ‘biz her 15 günde bir içmeye gidiyoruz, sen de geleceksin.’ Gittim, ben su içiyordum. Herhangi bir yılgınlığımın, korkumun olmadığını gördüler. Bu bana ait bir hadise değil yani, ben çok atak falan bir adam da değilim; ama altyapım sağlammış herhalde. Ve bir süre sonra dediler ki ‘sen içmeden de bizim kadar neşeli olabiliyorsun.’ ‘Evet’ dedim ‘aynen böyle.’ Kendinize güveniniz varsa bilginizle, çok özür dilerim kendim hakkımda böyle konuşmamalıyım ama konuşayım ve hizmetinizle ve o çevreye göre hürmetinizle, şüphesiz dirayetinizle bir yer açarsınız kendinize… İnsan her yerde insandır çünkü. Onları istihfaf etmeden, onlar karşısında ezilmeden kendinizi ispatlayabiliyorsanız, her yerde değersiniz siz.”
       <br/>
       <br/>
       Bu bakış açısıyla Sadettin Ökten bir iddiada da bulunuyor: “Ben eminim ki bugün iyi donatılmış bir bilim ve gönül insanını, bu vasıfları taşıyan herhangi birisini, en zıt, en aykırı yere götürün koyun, filancı gazeteye veya filan kuruma ben bilemiyorum orasının ne olduğunu, ilgilenmiyorum da zaten. Bu rengi, bu sabrı ve bu esprisiyle oradaki insanlar arasında 3 gün, 5 gün, 15 gün sonra bir yer açar kendine. Sayılır ve sevilir.”
       <br/>
       <br/>
       MÜSLÜMAN İŞİNİ CİDDİYE ALMIYOR TÜRKİYE’DE
       <br/>
       <br/>
       Ökten, bunu İTÜ’de iken de bizzat gerçekleştirmiştir. Ta o zamanlardan beri devam eden deniz tutkusuyla sahip olduğu sandalına atlayıp cumayı Kanlıca’da kılan, bunu da nerede olduğunu soran Alman ekolüyle yetişmiş hocasına çekinmeden söyleyebilen birisidir o: “Dediler ki bana sen hocaya bir başka pencere açtın, hayata bir başka bakmasını gösterdin ona. Hayatta var olmak istiyorsunuz. Ki size bir yer açmıyor adam. Gittiğiniz yerde koyarsınız prensiplerinizi ortaya. Ama onun bedelini de ödemeniz gerekir. Doktoram biraz gecikti. Varsın geciksin. Ben o zamanı değerlendirdim kendime göre zaten. Ama siz kendinizi ve çocuğunuzu bezemezseniz, tezhib etmezseniz, o muhit sizi farklı görmez ve göstermez. Namaza gittim veya oruçluyum diye de görevim aksamıyordu. Okuyorsunuz ve öğreniyorsunuz yani ne istiyor bu toplum ama ne alması gerekiyor. İnsanlar alması gerekenleri almaz, yapmaması gerekenleri yapar, meseleleri yine çözülmeyebilir. O ayrı. Ama hiç olmazsa bir renk gösterin, hayatta bulunduğunuz yerde nereden geldiğinizi gösteren bir renk. Bu noktadan bakınca genel manada Türkiye’deki Müslümanların işlerini ve hayatlarını ciddiye aldıklarını zannetmiyorum. Ciddiye alsalar böyle olmaz bu hadise.”
       <br/>
       <br/>
       Ökten, eğitim bilimi felsefesi yapmış ciddi bir eğitimcinin bu gözle bakıp imam hatip okullarını incelemesi gerektiğini de söylüyor. ‘Çünkü’ diyor, ‘ben dinî eğitimi çok ciddi alan birisiyim. Dinî eğitim, çok yüksek insanların vermesi gereken bir eğitim. Maalesef şu örneği vereceğim. Galatasaray Lisesi’nden, Saint Joseph’den bir sürü arkadaşım oldu. Bazı papazları anlatırlardı, işte felsefeyi doktor bilmem kim anlatıyor diye. E tabii onu seçip yolluyorlar buraya.” Sadettin Ökten, burada çuvaldızı başkasına batırmıyor: “Din eğitimini fazla ciddiye almıyoruz. Eğer bu işi ciddiye alsak, bunun kaygısını, acısını çeksek, Türkiye’de yaşayan Müslümanlar olarak, bu işleri yapmak için çok iyi kalitede insanlarımız çıkar. Ama biz yapmıyoruz, yapar gibi görünüyoruz. Bu yapar gibi görünme hastalığı hepimizde var, iyi kötü. Bende de var.”
       <br/>
       <br/>
       Kazandığı bir bursla doktorasının tez aşamasını Amerika’da yapan Sadettin Hoca, ciddiye almak hususunda, doktora için Londra’ya gitmiş kıymeti bilinmeyen bilim adamlarımızdan merhum Prof. Dr. Ferruh Müftüoğlu’nun bir hatırasını naklediyor: “Orada tabii İslam dünyasının dört bir tarafından Müslümanlar var. Bir de Marksist İngiliz bunlara takılmış. 60’lı yılların sonu. Merak etmişler, zenginlerin devam ettiği bir kulübe gidelim demişler, içerisi nasıl görelim diye. Gitmişler. Fakat Marksist İngiliz demiş ki ‘Benim itikadım bu kulübe girmeye manidir. Siz dostlarımsınız, gidin, görün. Ben sizi kapıda bekleyeyim. Adam Marksizm’i ciddiye alıyor. Bizde böyle adamlar fazla olmadı.”
       <br/>
       <br/>
       ‘KIRSAL’ HOCALAR VE DİN HİZMETİ
       <br/>
       <br/>
       Türkiye’nin dinî işinin militarist ellere kaldığını söyleyen Sadettin Hoca’nın şu tespiti de düşündürücü değil midir?: “Bireysel ve tek tek endişelerimiz vardır bizim. Bunlar bir yere gelip yumak olmadı henüz. Olsa hiç böyle olmaz. Benim 65 yaşından sonra geldiğim nokta, kanaatim bu. Bu konularda çok mühendisçe düşünürüm. Problemin üzerini de örtmem yani.”
       <br/>
       <br/>
       Ya Hoca’nın ‘alınmamak’ kaydıyla söylediği şu sözler?: “ Dini temsil eden hocaların büyük bir kısmı kırsal kökenli. Böyle olmak kötü bir şey değil. Bir kader, bir başlangıç; ama o izleri şehirde ve dinî hizmet gibi çok hassas bir ortamda devam ettirmek... Ama İslam büyük ve muhteşem bir medeniyetin dini, bir gerçeklik olarak o noktaya evrilmiş. Türkçeniz, hitabetiniz, davranışlarınız filan bir mükemmeliyet arz edecek ki siz hizmetinizde ağırlık kazanabilesiniz, bir şey olabilesiniz. Ha şunu da ifade edeyim. İslam noktasında Türkiye’de yaşayan Müslümanların çok büyük bir endişe taşıdıklarını ben zannetmiyorum, aksi halde din hizmetinin mükemmeliyeti karşısında herkes hayrette kalırdı. Bir yerde film kopuyor. Bir yerde kapitalist düzenin imkânları, sundukları, tehditleri sizin dünyanızı kapatıyor. Benim de kapatıyor. Ama benim zihin dünyamı kapatmıyor. Onun zihin dünyasını da kapatıyor.”
       <br/>
       <br/>
       İş geliyor yine ciddiyet noktasına: “Biz iyi kötü Batı’yı gördük, Batı üzerinde yoğunlaştık. Yerli boyutu da olabildiğince tanımağa çalıştık. Şunu gördük. Türkiye’de yaşayan Müslümanlar bu işi ciddiye almıyorlar. Bunu bilerek yapıyorlar demiyorum. Fakat hayatlarının ana mihverine oturtmuyorlar hadiseyi. Başka şeyler yanında bu da olsun diyorlar. Tabii öyle olunca bir yerden sonra sonuç almak mümkün olmuyor. Bir yerden sonra bireysel ve önemsenmez kalıyorsunuz. “
       <br/>
       <br/>
       ‘HACI BABA’ ZİHNİYETİNDEN KURTULMAK İÇİN…
       <br/>
       <br/>
       Milliyetçiler Derneği’nde Nurettin Topçu’dan sonra görev alan Ökten, sonraki yıllarda burada oluşan boşluğa da, parti ve bir sürü dernek, vakıf kurulmasına rağmen yol alınamamasına da bu manada bakıyor, şimdi: “Bir tek eksik var, kalite yok. Çünkü adama yatırım yok. Geçenlerde bir vakfa davet ettiler. 50 sene önceki iyi niyetli; fakat derinliksiz ‘hacı baba’ zihniyetini aynen orada gördüm. Çok üzüldüm buna tabii. Bunu niye söylüyorum? Çünkü Batı’da nasıl adam yetişiyor, onu gördüm. Hem de benim üç çocuğumun ciddi bir Batı deneyimi var. İkisi oradan doktora, biri post doktora aldı. Demek ki siz hikmete, bilgiye, sanata yatırım yapsanız, bunu hayatınızın temel dinamiği haline getirseniz çok şeyler yürüyebilecek.”
       <br/>
       <br/>
       Sadettin Hoca’nın çözüm teklifi de var bu konuda: “Türkiye’deki Müslümanlar çaplı insanları seçecek ve dışarıya yollayacaklar. Ama onlara kendi sanatınızı, düşüncenizi, estetiğinizi de beraber vereceksiniz ve sonra göreceksiniz bakalım ne çıkıyor ortaya. Yüzde üçü geriye gelse Türkiye’nin rengi değişmekle kalmaz dünyanın rengi değişir. Dua ediyoruz böyle olsun diye. Buna kızlar da dahil. Kızlar ihmal ediliyor, kapanın elinde kalıyor. Kocasına rahim olacak, müşfik olacak, olamıyor. Halbuki bunlar, yarının anneleri. Eğiticiler olacaklar yani. Eskiden evler ve tekkeler kızları eğitiyordu. Şimdi onlar için televizyon eğitici. Allah halimize imdad etsin. Bu da birdenbire olmaz. Önce bir altyapı oluşur. Sonra bir Ebussuud gelir, sonra Sinan gelir. Sinan kendinden önceki kuşakların hepsinden bir şey alıp sembol olmuştur. Sonra işte Sedefkâr gelir. Yesari gelir. Bir Yesari’nin gelmesi için belki binlerce hattat lazımdır diye düşünüyorum. Ve bu postmoderniteyi de şu andaki dünyayı da bu iş için çok müsait görüyorum. Müslümanlar kendi dünyalarının bir maverası, bir tahassüs derinliği, mistik bir boyutu ve şüphesiz olgun bir düşünce iklimi varmış mesela diyebilmeliler, bunun farkına varabilmeliler. Bunun tadını alsalar, iş bitecek zaten. Ama, annem öyle derdi, ‘Oğlum, vakti saati henüz gelmemiştir.’ Onu Allah bilir. Felsefe okumazsa insan… Önce matematik okuyacak azizim. Sonra dil. Mantığı ile beraber. Ondan sonra felsefe. Sonra da eğer tasavvuf okursa ve nihayet muhabbet bahçesinden nasib alırsa büyük ve derin bir âlem açılıyor önünde. Tabii Cenab-ı Allah’ın lutf-u inayeti de gelecek.”
       <br/>
       <br/>
       SİYASET, FARZ-I KİFAYE…
       <br/>
       <br/>
       Siyasal İslam tabiri bir Batı uydurmasıdır diyen Sadettin Ökten, İslam bir hayat nizamı olduğu ve modern çağda siyasal otorite bireyin üzerinden akarak bir yere tecelli ettiği için de bireyin siyasetle uğraşmasını farz-ı kifaye olarak görüyor. Batı’daki Hıristiyanlık anlayışının bizim zannettiğimiz gibi olmadığını, onların, fevkalade sekülerize edilmiş, rasyonel, dünyevi bir Hıristiyanlık din olgusuna sahip olduklarını, dolayısıyla orada semavi özellikten yoksun bir din anlayışının hüküm sürdüğünü anlatan Ökten, Türkiye’deki birçok Müslüman’ın da bu noktayı anlayamadığı kanaatinde.
       <br/>
       <br/>
       Türkiye’de başı örtülü insanların sayısının artmasını çağdaşlığa karşı bir kalkışma gibi görmeye çalışanlara da bir çift sözü var Ökten’in: “Alışacaklar.”
       <br/>
       <br/>
       -Başörtülülerin sayısının artmasını AK Parti’nin iktidar olmasına bağlıyorlar?
       <br/>
       <br/>
       “Peki AK Parti’yi neye bağlıyorlar? Kemiyet keyfiyeti getiriyor diye bir ilke var. Ben öyle görüyorum. Ama getirmeye de bilir. Yani bu kemiyet yayılır ve işin cılkı çıkar, keyfiyet de gelmeyebilir. Biz esas olarak keyfiyete yani kaliteye talip olmalıyız.”
       <br/>
       <br/>
       Üzerinde müspet iz bırakmayan bugünün bazı tanınmış arkadaşları arasında Vefa Lisesi’ni 1959’da birincilikle bitiren Ökten’in üniversiteye girmesi için babası, Mehmet Zahid (Kotku) Efendi’den dua ister. Ancak onun, liseden sonrası için kafası karışıktır. Evdeki bu sohbet ortamının ve kendini yetiştirmesinin etkisiyle o ‘mühendislik güzel ama bir de edebiyat, tarih okusam’ diye kıvranmaktadır.
       <br/>
       <br/>
       ALLAH BİZİ KORUMUŞ
       <br/>
       <br/>
       Ülke de 27 Mayıs’a doğru yol almaktadır bir yandan. Darbe öncesi günlerde, gelişmeleri gören ve 31 Mart Hadiselerini de iyi bilen Celal Hoca’nın ‘Eyvah! Bunlar kışladan çıktı, kelle almadan içeri girmezler’ tahmininin tuttuğu da kısa zaman sonra anlaşılacaktır!
       <br/>
       <br/>
       Ökten, İTÜ’den Yüksek İnşaat Mühendisi çıktığında bir kırılma ile karşı karşıyadır. 1964’te akademik hayata devam etmesi noktasında Nurettin Topçu’nun ‘nas’ kabul edilen nutku onun hayatının akışını değiştirir: “Aradan yıllar geçti. Hoca ile ara ara oturup konuşuyorduk. Bana o hadiseyi hatırlatıp gülerek dedi ki ‘Annen bana telefon açmıştı. ‘Aman Nurettin Bey. Bu senin sözünü dinler. Sen buna bir nasihat et.’ Ben günah çıkarıyorum demişti.’ Ne diyeyim, yani bir kadermiş.” Ökten, böylece İTÜ’de akademisyen olarak kalmaya karar verir ve öğrenci olayları, boykotlar, dayaklar, öldürmelerin olduğu ortamda hocalık yapmaya çalışır: “Allah bizi korumuş.”
       <br/>
       <br/>
       Celal Hoca’ya 1946’da Bölükbaşı’ndan siyasete girme teklifi geldiğini anlatan Ökten, yalnız, babasının, hizmetleri ile ilgili işleri daha iyi yürütebilmek için Demokrat Parti’ye kayıt yaptırıp, kimlik aldığını da ifade ediyor. Öğreniyoruz ki, kendisine de 1990’lı yıllarda, Refah Partisi zamanında böyle bir teklif yapılmış: “Ben kültür adamıyım, dernek adamıyım, çalışırım dernekte. Bana imkan açsınlar organize ederim, insanları toplarım. Ama artık onlar da bitti. Çünkü sıfırı tüketiyorsunuz. Mesela Abdullah Gül Milliyetçiler Derneği’nden kardeşimiz. Tayyip (Erdoğan) Bey çok daha sonra, belediyeden tanıdım onu. 28 Şubat’tan sonra Sayın Cumhurbaşkanımız Abdullah Bey geldi, toplandık, konuştuk. O da orada kaldı.
       <br/>
       <br/>
       -Ne konuştunuz?
       <br/>
       <br/>
       “Tabii bütün takım dağılmış. Dernekten bir dostun evinde toplandık. Hiçbir şey çıkmadı.”
       <br/>
       <br/>
       12 Mart olduktan sonra Eylül 1971’de eğitim için Amerika’ya giden Ökten, 73 senesinde dönüp askerliğini yapar; 1975 Ağustosunda Genelkurmay Bilgi İşlem Dairesi’nden terhis olur. 1977-78’de ise Türkiye’de olaylar zirve yaptığı için, Topçu’nun kurduğu Milliyetçiler Derneği genel merkezinin kapısına kilit vururlar: “Ülkücüler ve solcular olmaz böyle bir şey dediler. Tehditler ortaya çıkınca kapattık.”
       <br/>
       <br/>
       İKİ KIRILMA NOKTASI
       <br/>
       <br/>
       12 Eylül olduğunda da doçentliğe hazırlanan Ökten, biraz da Fransızca öğrenmek için gittiği Belçika’dan yeni gelmiştir. Belçika’dan sık sık geçtiği Almanya’da Mehmet Niyazi Özdemir ile ciddi sohbetler gerçekleştirir. 1985 yılında Mimar Sinan Üniversitesi’ne geçen ve buradan 2004 yılında emekli olan Ökten’in hayatında, birincisi Topçu’nun o vaaz-u nasihati olmak üzere iki kırılma noktası vardır: “İkincisi 1988’de Cerrahi şeyhi Safer Efendi’ye intisabım. Bir sene boyunca beş rüya gördüm. Beşinci rüyadan sonra dedi ki ‘Senin bana bağlanman gözüküyor. Yani rüyalar bunu söylüyor. Safer ağabey gitti, oldu Safer Efendi. Bir başka çığır açıldı benim hayatımda, 1988’den, Safer Efendi’nin 99’da âlem-i manaya intikaline kadar. Ne zaman bir yalnızlığa düşsem Safer Efendi gelir yani. O da çok nettir.”
       <br/>
       <br/>
       Celaleddin Hoca’nın Gürcüzadeler diye almak isteyip zamanın şartlarında alamadığı, sonra Engin’i talep edip onun da başkasına verilmesi üzerine, Uygurca’da meşhur anlamına gelen Ökten’i soyadı kabul ettiği ailede Sadettin-Meriç çiftinin çocukları da anne ve babasının izindedir. Celile, Yıldız Üniversitesi’nde eğitim felsefesi, eğitim bilimleri öğretim görevlisi; Ertuğrul, Chicago Üniversitesi’nde hocadır. Eser ise Winconsin Üniversitesi’nde doktorasını tamamlamaya çalışıyor. Mehmet de Mimar Sinan Üniversitesi’nde asistan, doktora öğrencisi. Sadettin Ökten’in 1969’da evlendiği, emekli subay kızı Meriç Hanım da zaten eski Anadolu Türkçesi’nden doktoralıdır: “Eğer çocuklar bitirirse hepimiz doktoralı olacağız. Artık bize doktorzadeler derler (!)…”
       <br/>
       <br/>
       Sadettin Ökten’in talihli bir kuşağın temsilcisi olduğu konusunda hemfikiriz artık, sanırım. Şimdiki gençler hangi ‘zaman hırsızları’na kurban gidiyor dersiniz?
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29132), [web.archive.org (arşiv bağlantısı)](http://web.archive.org/web/20080928131528/http://www.aksiyon.com.tr:80/detay.php?id=29132)
