# İhtilal CHP’nin muazzam tazyikiyle oldu

*Cemal A. Kalyoncu 2005.05.23*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060113234354im_/http://www.aksiyon.com.tr/resim/546/44.jpg" vspace="5"/>
   <!--- Resim Burada ---------->
  </p>
 </font>
 <font class="content">
  1959’a kadar Türkiye’de ihtilal gibi bir olayı mantık dışı bulan Numan Esin, 27 Mayıs’ın, Halk Partisi’nin muazzam tazyiki ve propagandası ile doğduğunu itiraf ediyor. Kendilerinin talihsizliğinin, ihtilalin sertleşmesine yol açan davaları engelleyememek olduğunu anlatan Numan Esin, 27 Mayıs’ı siyasal zemine taşıyıp halka mal edemedikleri için de millete her zaman özür borçlu olduklarını dile getiriyor.
 </font>
 <p>
  <font class="content">
   27 Mayıs 1960 darbesinin üzerinden tam 45 yıl geçti. 27 Mayıs, birçok yönüyle önemli bir hadiseydi Türkiye tarihinde. Daha önceki girişimlerin aksine, halkın iradesiyle gelenler, üniformalı kişiler tarafından iktidardan indirilmişti. 27 Mayıs, biri başbakan olmak üzere üç siyasetçiyi darağacına götürdü. Ondan sonraki süreçte de ihtilal veya darbe yapmak isteyenler, gerek öğrenci ve gençleri gerekse başka grupları ya sokağa iterek veya onların sokaktaki hallerinden faydalanarak hedeflerine ulaştı.
   <br>
    <br>
     Numan Esin, ihtilal kadrosu içinde yer alan subayların en gençlerinden biri olarak bilindi. O tarihte İstanbul’daki 1. Ordu Komutanlığı Harekat Başkanlığı’nda çalışan 1929 doğumlu Esin, 27 Mayıs’ta ve ondan sonra oluşturulan Milli Birlik Komitesi’nde ön saflardaydı. Çok sürmedi, İsmet İnönü ve Cemal Gürsel’in ‘onayıyla’ tasfiye edilerek yurtdışına sürülen 14’ler arasında yer aldı. İhtilali gerçekleştirmiş ama hemen tasfiye edilmişti. Bu, içinde ukde kaldı. Bunun için 12 Mart karşı darbesiyle sonuçlanan 9 Mart 1971 sürecinde etkin rol oynamak istedi ve oynadı da. Sonrasında iş hayatına atıldı. Faik Türün’ün sıkıyönetim komutanlığı altındaki Ziverbey’de ağır işkenceye tâbi tutuldu. 12 Mart’tan ağzı yandığı için 12 Eylül olur olmaz kendisini yurtdışına atıverdi.
     <br/>
     <br/>
     Yaklaşık iki yıldır aralıklarla görüştüğümüz ancak röportajı yayımlamayı kabul ettiremediğimiz Yüzbaşı Numan Esin, hem ailesini hem de hayatını yazdığı Devrim ve Demokrasi, Bir 27 Mayısçının Anıları kitabını yayımlayınca tekrar görüşmek hasıl oldu. Elimizdeki eski görüşmeleri de bu süreçte, talebi üzerine yayınlamadığımız için ‘sizden alacaklıyım’ diyerek röportaja başladım. O yüzden kendisinden net cevaplar beklediğim vurgusunu da ihmal etmedim.
     <br/>
     <br/>
     -27 Mayıs’ın en talihsiz yönü sizce neydi?
     <br/>
     <br/>
     27 Mayıs’ın lidersiz doğması ve ekibin kendi içinde ihtilalden evvel tam bir strateji tespitinde anlaşmış olmaması. Türkeş liderlik iddia ediyor. Türkeş eğer liderliğini arkadaşlara kabul ettirebilseydi, tespit edilen stratejiyi uygulamak daha kolay olurdu. Ama Türkeş sınıf arkadaşları içerisinde de sevilen, beğenilen, sayılan bir subay değildi.
     <br/>
     <br/>
     -Buna rağmen bir baş bulamadan ihtilale girdiniz.
     <br/>
     <br/>
     Aslında 1954’ten itibaren bu arkadaşlar kendi aralarında görüşüp konuşuyorlardı. Ama size çok açık konuşayım. Ben 1959’a kadar Türkiye’de böyle bir işin olmasını mantık dışı görmüştüm.
     <br/>
     <br/>
     -Örnekleri vardı işte Suriye’de, Irak’ta.
     <br/>
     <br/>
     9 Subay Olayı olduğu vakit, başkalarına bir şey diyemem ama şahsen ben çok yadırgamıştım. Burası Suriye mi diye? Çünkü Suriye’de üst üste darbeler yapılmış, Suriye halkı da bundan çok ağır bir şekilde nasibini almıştı. Tabii nasipse.
     <br/>
     <br/>
     -O yıllarda böyle bir teklif gelseydi size...
     <br/>
     <br/>
     Hayır. Kesinlikle reddederdim. Ben bir düşünce adamı olarak demokrasi yanlısı idim. Benim ailem kuruluşundan itibaren zaten DP’li idi. Ama bizimkiler 1954’te bıraktılar DP’yi. 1957 seçimlerinde bunun sonuçlarını da DP’de gördük.
     <br/>
     <br/>
     -DP’nin oyları zaten azalıyordu. İhtilal yapmasaydınız, en geç 1961’de yapılacak seçimlerde iktidar kendiliğinden değişecekti belki.
     <br/>
     <br/>
     Ya da iktidar hiç değilse kendi içinde daha ılımlıların eline geçerek Türkiye daha demokratik bir evreye girecekti. İnönü 1957 seçimlerinde bir hayli oy almasına rağmen 1960 ihtilali olmasa belki seçimle iktidara gelecekti.
     <br/>
     <br/>
     -İsmet Paşa’nın iktidarını engellemiş oldunuz yani.
     <br/>
     <br/>
     Ha, tabii. Zaten bizi öyle suçluyorlar. 27 Mayıs olmasaydı biz iktidara gelecektik diyorlar. Mümkündür. Yani bunlar eğer Tahkikat Komisyonu kurmak gibi şeylere yönelmeselerdi... Tecrübeli bir devlet adamı olarak Celal Bayar’ın, tersine, Adnan Menderes’i frenlemeyip görevden alması, yerine daha ılımlı bir ismi başbakanlığa getirmesi ve İnönü ile de el sıkışması gerekirdi. Bu tecrübeyi maalesef  Türkiye yaşamadı.
     <br/>
     <br/>
     -Celal Bayar burada birinci derecede bir faktör diyelim, ama İnönü’yü de ihmal etmek gerekiyor mu?
     <br/>
     <br/>
     İnönü’nün bir muhalefet önderi olarak uyguladığı strateji gerçekten serttir. Ama bu gibi stratejiler, muhalefette bir dereceye kadar mazur görülüyor.
     <br/>
     <br/>
     -Bugüne gelelim. Deniz Baykal ve Recep Tayip Erdoğan var lider olarak. Baykal birçok yerde itidalli davranıyor.
     <br/>
     <br/>
     Yani akıllı hareket ediyor bence. Türkiye’de muhalefet önderleri de, bütün siyasi parti önderleri de, iktidardakiler de geçmişten ders aldılar ve doğru olanı uygulamaya çalışıyorlar. İktidar basiretli hareket etmek istiyor, muhalefet de öyle.
     <br/>
     <br/>
     İç ve dıştan istikrar bozulmak isteniyor
     <br/>
     <br/>
     -Türkiye’de son zamanlarda ülkeyi çok kolay karıştırabilecek gelişmeler oluyor.
     <br/>
     <br/>
     Gerek siyasal, gerek sosyal, gerekse ekonomik anlamda iç ve dıştan çeşitli tahriklerle Türkiye’deki istikrar bozulmak isteniyor. Hiç şüphe yok. Bunda mutabıkız. Onu bilmek lazım. Ona göre de dikkatli olmak lazım. Burada en büyük vazife iktidardaki adamlara düşüyor. Yani el uzatmak lazım. Küsmemek lazım. Bir münasebetle sormuşlardı, kızmamak lazım, kızmayı unutmak lazım.
     <br/>
     <br/>
     -Ben sizden alacaklıyım. Net sorular soracağım, net cevaplar istiyorum. 27 Mayıs’ı yaptınız, 5-6 ay sonra oradan uzaklaştırıldınız. Ve bugün 45 yıl geçti üzerinden. Bir an bile olsa, vicdanen ‘Keşke böyle bir şeye girmeseydik’ dediğiniz oldu mu?
     <br/>
     <br/>
     Bu soru bana daha önce de soruldu. Bunu çok düşündüm. Şimdi başlangıçtaki durumumu iyi tespit ettiğimize göre, ben mesela ihtilale 1959’da girdim. Zaten Mayıs 1960’ta da ihtilal oldu. Ha bir gün evvel durum biraz değişse idi ne olurdu? Bir gün çok geç, ama bir hafta, on beş gün evvel söylediğimiz gibi hükümet ve Celal Bayar bir politik yumuşaklığın içine girse idiler ihtilal hakikaten olmayabilirdi.
     <br/>
     <br/>
     - Eskişehir’de Adnan Menderes’in konuşmasının halka duyurulmaması, basının haber yapmaması için hoparlörlerin kablolarını kestiniz mi?
     <br/>
     <br/>
     O ayrı. Orada bir de şu var. Bizzat Menderes’in ricası var. Çünkü biraz aşırı konuştuğunu çevresi kendisine söyleyince ‘Aman’ demiş ‘söyleyin sıkıyönetim komutanlığına benim konuşmamı yayımlamasın yarınki gazeteler.’ Ben o akşam sıkıyönetim karargahındayım Mehmet Özgüneş’le beraber. Eskişehir’den telefon geldi bize ‘başbakanın konuşması basında yer almasın’ diye.
     <br/>
     <br/>
     -Ne vardı konuşmasında?
     <br/>
     <br/>
     O konuşmayı ben görmedim. Zaten o gece bizim konuşmayı filan takip edecek halimiz yoktu. O bilgi  bize geldiği vakit Mehmet Özgüneş telefonda gülümseyerek demişti ki, tanık oldum konuşmasına, ‘Sayın başbakana belirtin, kesinlikle konuşması yayınlattırılmayacaktır.’
     <br/>
     <br/>
     Ben Menderes hakkında dikkat ettiyseniz kitabımda iyi şeyler düşünmeye çalışmışımdır. Kendisi ile Yassıada’da yaptığım mülakat bana bunu telkin etmiştir. Menderes iyi niyet sahibi bir insan ama çok duygusal. Duygu ağırlıklı yaşayan bir insanın yanlışları da çok oluyor tabii.
     <br/>
     <br/>
     İnönü sizin de başınıza dert olacak
     <br/>
     <br/>
     -Yassıada’da kitabınızda yer vermediğiniz başka bir şey konuştunuz mu Menderes’le?
     <br/>
     <br/>
     İnönü’nün aleyhinde konuştu bir hayli. İnönü için epey ağır şeyler söyledi. Hatta yanımdaki arkadaşlar söyletmek istemediler, ben müdahale ettim, konuşsun diye. ‘Sizin de başınıza dert olacaktır’ dedi. ‘Memleketin içine düştüğü bu durumun başlıca sorumlusu odur. Bizim bu durumumuzun sorumlusu da odur’ dedi. Biz de dedik; ‘Yok o kadar da değil canım.’
     <br/>
     <br/>
     -Ziyaretinizde bir sezginizden bahsettiniz. Tekrar iktidar mücadelesi yapacak bir şey mi sezdiniz onda?
     <br/>
     <br/>
     Pes etmezdi. Mücadeleci yapısı vardı. Fırsat yakaladığı vakit iktidar mücadelesi yapardı. Arkadaşlar yanıldılar orada. ‘Yok. O kadar ezik ki, zavallı. Hiç ömrünün sonuna kadar ilik atmaz’ dediler.
     <br/>
     <br/>
     -Siz tehlikeli buldunuz...
     <br/>
     <br/>
     Bulmadım. Menderes’in getireceği bir tehlike olacağına inanmadım. Bize bir şey yapamazdı. Biz onun tedbirini alırdık. Zaten almıştık. Ne yaptılar ki kalanlar? Celal Bayar ne yaptı yani? Diğerleri ne yaptı? Asılan üç kişi var. Bütün parti 3 kişi değil ki. Türkiye’nin şartları çok farklı. Bakın ihtilalin üzerinden kaç sene geçti. Bir tek Nazlı Ilıcak yazdı 27 Mayıs Yargılanıyor diye bir kitap. Ama bizi kimse yargıya götürmedi
     <br/>
     <br/>
     -Beklediniz mi böyle bir şey?
     <br/>
     <br/>
     Hayır beklemedik. Hiç böyle bir eğilim de olmadı. Ben yargıdan çok geçtiğim için bana vız geliyor. (Gülüyor)
     <br/>
     <br/>
     -Diyelim ki öyle bir şey oldu?
     <br/>
     <br/>
     İnanın bugüne kadar hiç aklıma gelmedi. Yani zaman gelir de bizi yargılarlar, aman tedbirimizi alalım filan diye.
     <br/>
     <br/>
     -Ama 12 Eylülcüler kendilerini sağlama almıştı?
     <br/>
     <br/>
     12 Eylül ve 12 Eylülcüler çok farklı. Onların savunacak tarafları yok aslına bakarsanız. Ama bizim savunacak çok tarafımız var. Söylediğim gibi iktidardaki kadrolar içinde ılımlı bir değişim olsa idi ihtilal dururdu. Nitekim... Bu nitekim sözünü de sevmiyorum.(Gülüyor)
     <br/>
     <br/>
     -İhtilalde kullanıldığınızı hissettiğiniz oldu mu?
     <br/>
     <br/>
     Hiç. Ben hissetmedim. Çünkü artık ihtilale karar verdikten sonra onun en önünde, en aktif insanlarından birisi oldum ve yön vermeye çalıştım. Ve başarılı da olduğumu sayarım. Mesela bir Milli Birlik adının Milli Birlik Hareketi olması, ordu tarafsız bir güçtür ve yönetim tarafsız olmalıdır, bizim tezimizdir. Bunları da kabul ettirdik. Çok büyük bir başarıdır bu, o günün şartlarında. Çünkü ihtilal Halk Partisi’nin, muhalefetin muazzam tazyiki ve propagandası ile doğmuştur. Ordu üzerinde de İsmet Paşa büyük bir fenomendi, çok büyük bir güçtü. Ona rağmen orta yolu buldurabilmemiz çok büyük bir başarıdır. Bizim talihsizliğimiz, ihtilalin sertleşmesine yol açan davaları engelleyememetir. Davalara yol açmadan ihtilalin ileri gelenlerini İsviçre’ye gönderme projemiz realize edilebilseydi...
     <br/>
     <br/>
     -Planda var mıydı böyle davalar?
     <br/>
     <br/>
     Hayır, dava ve mahkeme yoktu. Mahkeme olursa ihtilal mahkemesi olur ve iki günde kararını verirdi. Asar keser, bitirirdi işi. Hatta bunlar da tartışıldı komitede. Sıtkı Ulay “Ne ya! Böyle mahkeme mi olur? Kuralım kendi içimizde bir mahkeme, Fazıl Akkoyunlu’yu da başkan yapalım. Meşhur Kel Ali Divanı gibi. Kaç kişiyi asacaksak asalım, kurşuna dizelim, bitirelim bu işi. Gerisine de ‘Haydi oğlum, paydos’ diyelim, bitsin, gitsin.” dedi. Bunlar aramızda tartışıldı ama hiç güç bulmadı. Mahkeme de istenmedi. Ama biz ekaliyette kaldık.
     <br/>
     <br/>
     -Kontrolü kaybettiniz yani.
     <br/>
     <br/>
     Ondan sonra bir yığın insanı topla, bir yığın hakaret altında Yassıada’ya götür. Ada komutanı da başlı başına bir âlem. Diğer arkadaşlar öyle. Yani düşman cephesi yarattık kendi elimizle. Kendi halkımızın seçtiklerini yargılayarak, problem yarattık.
     <br/>
     <br/>
     -27 Mayıs’ın bilinmeyen sırrı kaldı mı?
     <br/>
     <br/>
     Benim gizlediğim fazla bir şey yok.
     <br/>
     <br/>
     -Az bir şey var o zaman.
     <br/>
     <br/>
     O şöyle. Yani devletle, milletle ilgili olmaktan çok şahıslarla ilgili. Fazla da eleştirici olmak bir noktadan sonra doğru olmayabiliyor. Bir şey var mesela bu derin devlet dedikleri şey; ama ben onun hep dışında kaldım. Hep uzak kalmışımdır istihbarattan, şundan bundan.
     <br/>
     <br/>
     Tasfiyemizin arkasında kesinlikle Amerika var
     <br/>
     <br/>
     -Derin devlet sizin karşınıza 12 Mart 1971’den sonra çıktı.
     <br/>
     <br/>
     Derin devlet bizim karşımıza 13 Kasım 1960’ta da çıktı. Orasını o kadar iyi bilmiyoruz. Çünkü derin devletin arkasında CIA olduğuna göre, 13 Kasım’ın arkasında kesinlikle ABD var. Onu zaten Sovyetler Birliği Büyükelçisi Rişkov o vakit Türkeş’e söyledi. ‘Sizi tasfiyeye hazırlanıyorlar’ dedi. Türkeş de bana söyledi.
     <br/>
     <br/>
     -Burada devlet sizdiniz. Ama sizden başka bir devlet daha vardı. Kimdi bu?
     <br/>
     <br/>
     Derin devlet dediğin yine milli istihbarat oluyor. Belki orduda Özel Seferberlik Tetkik Kurulu çıktı. Daha sonra bizim arkadaşlarımızın kontrgerilla dedikleri. Yani devlet içinde devlet. Kimseye hesap vermez bir güç. Ve arkasında da CIA var.
     <br/>
     <br/>
     Bu, 1953’te kuruldu, Menderes zamanında. Ne safhalardan geçirildiği hakkında benim doğrudan bir bilgim hiç olmadı. Amerikalılar Türkiye’ye o kadar girdiler ki, burada Menderes’in de büyük hatası var. Türkiye istihbaratının elemanlarının maaşlarını Amerikalılar veriyordu. Böyle rezillik olur mu?
     <br/>
     <br/>
     -Derin devleti merak ettiniz mi hiç?
     <br/>
     <br/>
     Biraz merak ettim ama ulaşmak, fazla derinine girmek istemedim doğrusu. Bilmemek daha iyi diye düşündüm galiba.
     <br/>
     <br/>
     -12 Mart’tan sonra Ziverbey’de size işkence yaptıran Faik Türün müydü? Kitapta adından hiç bahsetmemişsiniz.
     <br/>
     <br/>
     Faik Türün... Faik Türün yanlış bir adamdı.
     <br/>
     <br/>
     -27 Mayıs’ın devlete, gençliğe, sisteme ne gibi tahribatları oldu?
     <br/>
     <br/>
     Tahribattan evvel ne getirdi ona bakmak lazım. 27 Mayıs bir kere Türkiye’ye gerçekten fikir, ifade ve düşünce özgürlüğü getirdi. Biraz düşünün eli kalem tutan sol ve sağ cezalandırılıyordu. Biraz dini, Türkçü, solcu düşüncelere sahip olanlar iteleniyordu. 1961 Anayasası’nın getirdiği özgürlükten sonra bu düşünce akımlarının hepsi Türkiye’de ifadesini buldu. Faydalı oldu zararlı oldu ayrı mesele.
     <br/>
     <br/>
     -Tahriplerine gelelim.
     <br/>
     <br/>
     Tahriplerine gelince, tahribi yaratan 27 Mayıs değil, 27 Mayıs’tan sonraki yönelişlerdir. Orada hepimizin kusuru var.
     <br/>
     <br/>
     -Ahmet Selim, Zaman gazetesindeki bir yazısında ‘Sağın da solun da bugünkü sıkıntılarının kökünde 27 Mayıs vardır’ demişti...
     <br/>
     <br/>
     O noktada doğrudur. Eğer biz 27 Mayısçılar kendi fikir ve düşüncelerimizin inşasına yönelik bir siyasal hareket yaratabilseydik, bu siyasal hareket tutardı. Bu siyasal hareket her şeyden evvel ulusal birlik yaratan bir hareket olurdu. Gençliği de, orduyu da, halkı da bu hizmete doğru götürürdü. Yani Türkiye’de sol da sapıklıklara düşmezdi. Sağ da üretici olurdu. Benim tezim buydu. Sağı üretici bir noktaya çekmek, solu aşırılıklardan kurtarıp Türkiye’nin inşasına yöneltmek amaç olmalıydı.
     <br/>
     <br/>
     Özür borcumuz her zaman var
     <br/>
     <br/>
     -Bir özür bekliyor musunuz birilerinden?
     <br/>
     <br/>
     Özür ne bekleyeceğim. Biz hareketi yaratamamışız. Kabahat bizde.
     <br/>
     <br/>
     -O zaman tersinden sorayım. Sizin millete bir özür borcunuz var mı?
     <br/>
     <br/>
     Bizim millete özür borcumuz her zaman var, bunu yapamadığımız için. Ben şimdi burada kendimi yalnız hissettim. Çünkü arkadaşların kimisi Halk Partisi’ne gitti, kimisi Türkeş’in arkasından Cumhuriyetçi Köylü Millet Partisi’ne (CKMP) girdi. Ben de kopmamak için arkadaşlarla CKMP’ye girdim ama olmadı.
     <br/>
     <br/>
     -Yani siyaset içinizde ukde kaldı.
     <br/>
     <br/>
     Evet. Çünkü düşündüğümü yapamadım. Ha biraz benim bu sosyalist hareketlere, Yön dergisine, devrim gazetesine filan yönelmemin, 9 Mart hareketi oluştuğu safhada beni ziyaret eden arkadaşlara biraz şöyle yapın, böyle yapın diye nasihatlerde bulunmamın genelinde bu var.
     <br/>
     <br/>
     -Yalçın Küçük söylemişti bana. 9 Mart’tan önce ODTÜ’de, dinlenmiyor diye Erdal İnönü’nün odasında, bir araya gelmişsiniz...
     <br/>
     <br/>
     Şöyle oldu. 9 Mart’tan bir ay filan evveldi zannediyorum. ODTÜ’de arkadaşları ziyarete gittim, ama Yalçın Küçük orada tesadüfen bulundu. Yalçın’la da orda tanıştırdılar beni. Yani ondan ibaret bir şey. Fazla bir detay yok. Ne diyor ki Yalçın Küçük?
     <br/>
     <br/>
     -İşte dinlemesinler bizi diye rektör İnönü’nün odasında konuştuk dedi.
     <br/>
     <br/>
     Beni oraya almışlar.
     <br/>
     <br/>
     -Bu 9 Mart’la ilgili miydi?
     <br/>
     <br/>
     9 Mart’la ilgili olarak gittim tabii yani.
     <br/>
     <br/>
     -Hareketin içinde bulundunuz zaten. Ama kitabınızda 9 Mart’ta çok etkin görünmüyorsunuz. Yani dışarıdan tavsiyelerde bulunan birisi gibi duruyorsunuz.
     <br/>
     <br/>
     Yine öyledir. Doğrudan 9 Mart’ı yöneten bir insan olsaydım ben 9 Mart’ta netice alırdım. Keşke olsaydım.
     <br/>
     <br/>
     İçimde ukde kaldı
     <br/>
     <br/>
     -Siz ne için bir daha girdiniz bu 9 Mart hareketinin içerisine?
     <br/>
     <br/>
     Valla şimdi tabii, benim içimde 27 Mayıs hedefine ulaşmamış bir hareketti. Hedefine ulaşmaması benim içimde hep ukde kaldı. Siyasette olmadı o iş.
     <br/>
     <br/>
     -Rövanşı almak gibi bir şey için mi girdiniz?
     <br/>
     <br/>
     Yok canım. Hayatta hiçbir zaman kin gütmem. Daima hizmet şansı var mı yok mu diye olaya bakmaya çalıştım. Şimdi orduda öyle bir birikim olunca, o birikim geldi buldu bizi.
     <br/>
     <br/>
     -Başarılı olsa idi nasıl bir sonuç çıkardı ortaya? Sol bir devrim mi olacaktı?
     <br/>
     <br/>
     Hiçbir zaman ulusal olmayan bir sol olmazdı ordudan gelen hareket. Yani bunu çok iyi saptayın. Türk ordusundan gelecek her hareket ulusal çizgiyi muhafaza etmeden olmaz. Ama sol motifli bir hareket olur. Şiddet getirir miydi? Bilemem. Getirmesi için de bir sebep yoktu.
     <br/>
     <br/>
     9 Mart hareketi başarılı olsaydı sokaktaki sol içeriye alınıp kontrol altına girebilirdi. Ülkücü sağ bir çatışma da doğmazdı zaten. Belki ikisi de cem edilebilirdi. Türkiye’de aşırı akımları doğru yola çekmek için bir düşünce sentezine ihtiyaç vardır. Bu sentez yapılabildiği taktirde bu enerji, çok önemli bir enerji olur.
     <br/>
     <br/>
     -O enerji 12 Eylül sürecinde tekrar kullanıldı mı?
     <br/>
     <br/>
     Yok canım. Orada tamamen karşıt iki tarafı birbirine dövüştürerek arkasından getirdiler 12 Eylül’ü.
     <br/>
     <br/>
     -O anlamda sordum zaten.
     <br/>
     <br/>
     Tabii efendim kullandılar. 12 Mart’ta da ve bilhassa 12 Eylül’de de çok iyi kullandılar. Yani sokak hareketleri yaratıldı. Sağ ile soldaki gruplar tahrik edildi, birbirlerini öldürdüler.
     <br/>
     <br/>
     -Şefik Soyuyüce 27 Mayıs’a doğru öğrencileri kullandıklarını söylemişti. Siz de konuştuğunuzu söylediniz kendisi ile.
     <br/>
     <br/>
     Benim şahsen ne 28 Nisan ne 29 Nisan ne daha sonraki dönemde öğrenci eylemleri ile ilgili hiçbir şeyim yok. Şimdi Şefik Bey bir yerde kendi yönünden doğruyu anlatmış size.
     <br/>
     <br/>
     -Siz de kitabınızın 103. sayfasında Orhan Erkanlı’nın bir sözünü aktarmışsınız. “Erkanlı bana dedi. Ankara’ya haber verin bu işi bitirelim. Durum gayet uygun. Ben öğrencileri önüme katar İstanbul’da ihtilali yaparım.” diyorsunuz.
     <br/>
     <br/>
     Ha o doğru. Ama o gece Orhan Erkanlı’nın teklifine ben evet deseydim, Ankara ile temas edip mutabakat alsa idim o gece biz ihtilale ayaklanacaktık.
     <br/>
     <br/>
     -O zaman da bastırılacaktı ihtilal.
     <br/>
     <br/>
     Bastıramazdılar. Biz o gece genelkurmay başkanını, sıkıyönetim komutanını, adli amiri, hepsini tutuklar, ihtilali başlatır ve bitirirdik. O kuvvete sahiptik.
     <br/>
     <br/>
     -Halk zaten tepki vermedi biliyorsunuz. Bunu eleştiriyor musunuz yoksa bir değerlendirmeye mi tabi tutuyorsunuz?
     <br/>
     <br/>
     O bir değerlendirme. Ama halkın, madem beğenmiyor, tepki de vermek hakkı olmalıydı. O hakkını da kullanmadı demek ki. Adamlar asıldı bir tepki doğmadı Türkiye’de. Cevabı ortada. Dolayısıyla ne takdir ediyorum ne tekdir...
     <br/>
     <br/>
     -Kitabınızda ‘Aslında bir parti kurmak ve yönetmek çok güç olmakla beraber bugün rahatlıkla göze alacağım işlerden biridir’ diyorsunuz.
     <br/>
     <br/>
     27 Mayıs’tan sonra buna karar verebilseydim.
     <br/>
     <br/>
     -Ama ‘bugün’ sözü geçiyor burada. Neyi kastediyorsunuz bununla?
     <br/>
     <br/>
     O, o günkü şeyi ifade ediyor. Ben bazı düşünceler taşıyorum ama bir de tabii ömür var yani. Keşke bu yaşta öyle bir şeyler yaratabilsek. Realist olmak lazım. İş hayatı da benim çok zamanımı aldı.
     <br/>
     <br/>
     -İş dünyasında engeller oldu diyorsunuz. Ne tür engellemelerle karşılaştınız?
     <br/>
     <br/>
     Özel olarak engellendiğim kanısındayım. Tepelediler, üstümüze çöktüler. Bırakın büyümemizi, bizi öldürmek istediler.
     <br/>
     <br/>
     -Vatan gazetesini de çıkardınız bir süre. Neden vazgeçtiniz ondan sonra?
     <br/>
     <br/>
     1973’te ben hapse girdim, 1974’te çıktım. Cezaevinde iken de ‘Elimde bir gazete olsa idi başıma bu felaketler gelmezdi’ diye düşünmüştüm. Çıkınca da Vatan’ı aldım.
     <br/>
     <br/>
     -Vatan’da kontrolü nerede kaybettiniz?
     <br/>
     <br/>
     Gazetede, içlerinde çeşitli düşünceden gençlerin olduğu insanlar vardı. İşte Doğu Perinçek’in etkisinde kalanlar, TİP’in etkisinde olanlar. Yani solun bütün unsurları gazetenin içinde yer tutmaya çalışırdı.
     <br/>
     <br/>
     -Sağ unutulmuştu.
     <br/>
     <br/>
     Sağ da ben. Sağ yok da ulusalcılık vardı. Ulusal solu da ben temsil ediyordum. Sabote edildi ve benim gazetemi Moskova mihraklı sol batırmak istedi.
     <br/>
     <br/>
     -Geriye dönüp baktığınızda pişmanlık duyduğunuz bir şey var mı hayatınızda?
     <br/>
     <br/>
     Pişmanlık duyduğum tek şey, 27 Mayıs’tan sonra tek kalmama rağmen o hareketin siyasal gücünü benim yaratmam gerekirdi. Eğer o hareketi yaratsaydık Türkiye solu da Türkiye ülkücüleri de bizim etrafımızda toplanırdı. Yani bugün teorisi yapılmaya çalışılan ulusal solu biz o zaman kendi etrafımızda toparlar ve bir yere getirirdik.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21626&yorum=4468), [web.archive.org (arşiv bağlantısı)](http://web.archive.org/web/20060113234354/http://www.aksiyon.com.tr:80/detay.php?id=21626&yorum=4468)
