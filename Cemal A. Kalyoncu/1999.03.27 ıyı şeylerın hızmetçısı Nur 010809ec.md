# "ıyı şeyler"ın hızmetçısı Nur

*Cemal A. Kalyoncu 1999.03.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Orta yaşın üzerinde ama yaşıyla ters orantılı enerjik mi enerjik, heyecanlı mı heyecanlı birisi Nur Atabay.
  </font>
 </div>
 <div id="newsText">
  <font class="detail-text">
   Can sıkıntısı, hayattan sıkılma, umutsuzluk onun defterinde yok. O, abartısız bir şekilde 'içinde bulunduğu anda insanlar ve doğa için ne yapabilirimin' mücadelesini veriyor. Hedeflerine ulaşması şüphesiz onu çok mutlu ediyor, ama hedefine ulaşamasa bile bu alanda çaba sarfetmekten inanılmaz 'mutluluk' ve 'keyif' alıyor. Yaptıklarını anlatırken duyduğu heyecanı görmenizi isterdim. Hayatta hiç 'iyi birşey' yapmamış bile olsanız, onu dinlerken hemen birşeyler yapma isteği duyuyorsunuz. Ve "yapılacak ne çok 'iyi şey' varmış, ama biz..." demeden edemiyorsunuz. Fotoğrafçımız Bülent Bükre, Nur Hanım'ın bu heyecanından o kadar etkileniyor ki, görüşmemizi tamamlayıp dergiye dönerken, "Yanlış anlaşılmasa sarılacaktım ona" diyor.
   <br/>
   <br/>
   Bu hafta, Türkiye'de ilaç sanayinin 'ilk'lerinden olan Kemal Atabay'ın kızı Nur Atabay'ın albümünün sayfalarını aralıyoruz. 1903 İstanbul doğumlu Kemal Atabay'ın ailesi, beş kuşak önce Kafkaslardan Türkiye'ye gelmiş Çerkes'lerin Şapsıh kolundan bir aile. Kemal Atabay'ın dört çocuğunden ikincisi olan Nur Atabay'ın dedeleri de yazar ve sanatkar. Anne tarafından büyükdedesi Ahmet Bedri ilk teknik üniversite mezunlarından, baba tarafından büyükdedesi de Atabay soyadını kullanmayan yazar ve hat sanatçısı Esat Sezai Sümbüllük. Dedelerden birisi sarayda kâtipken diğeri de (annesinin babası) Galata'da imamlık yapan Nuri Bey'dir. Bilindiği gibi Osmanlı'nın son ve cumhuriyetin ilk yıllarında bütün ticarethaneler ve ticaret işi Rum, Yahudi ve Ermeniler'e aitti. Babası Kemal Atabay, yine azınlıklara ait Şark Ecza Deposu'nda çalışmaya başlar ilk önce. Sonra 1927'den Nur Hanım'ın doğduğu 1936 yılına kadar Ankara'da kendi eczanesini açar, hocası Mustafa Nevzat ile birlikte. Ardından eczaneyi satıp İstanbul'a döner. Ve daha önce çalıştığı eczaneyi alır Rumlar'ın elinden, ortağı Hasan Derman ile beraber. 1940'ta bir laboratuvar kuran Kemal Atabay, Tophane'deki Defterdar Yokuşu'nda 1950 yılında Atabay İlaç Fabrikası'nı kurar, 1967'de de Nur'un Amerika'dan geri dönmesinden üç yıl sonra vefat eder. Bundan sonra işleri ailenin ikizlerinden ve tek erkek çocuğu Bülent'le beraber Nur Atabay yürütür.
   <br/>
   <br/>
   1971'den beri gönüllü hizmetçi!
   <br/>
   <br/>
   1929'da doğan Güzin (Arer)'den sonra, 1938'de doğan Bülent ve ikizi Suna (Öz) Hanım'dan önce ailenin ikinci çocuğu olarak dünyaya gelen Nur Atabay'ın Caddebostan ve Suadiye'de, denizin ve İstanbul'un henüz kirletilmediği bu zamandaki çocukluk yılları unutulmaz güzelliklerle geçer.
   <br/>
   <br/>
   (Antrparantez; Titanyumdan yaptıkları kalple Türkiye ve Amerika'nın tanınmış cerrahları arasında yer alan ve New York Üniversite Hastanesi'nde çalışan Mehmet Öz, Suna Hanım'ın oğlu, dolayısıyla Nur Hanım'ın da yeğenidir.) Suadiye'deki bu güzel günlerin de etkisiyle onda bir İstanbul sevgisi oluşur. Bugün İstanbul'da en çok istediği 'sağlık, mutluluk ve huzur' yıllarıdır bu yıllar. Ama daha sonraki yıllarda insanlar tabiatın dengesini bozarak bu 'sağlık ve mutluluk' dolu fotoğrafın içeriğini değiştirmeye başlar. Dengenin bozulmaya başladığını görünce Nur Atabay, kendini İstanbul'a vakfeder. 1971'den bugüne aralıksız Aytekin Kotil, Ahmet İsvan, Akarsel Paşa, Bedrettin Dalan, Nurettin Sözen ve Tayyip Erdoğan'la birlikte İstanbul'un insana sağlık ve huzur vermeyen sorunlarına çare bulmak için maddimanevi destek verir. Bugün hâlâ İstanbul'a hizmetle ilgili vakıflarda hem kurucu üye hem de yönetim kurulu üyesidir: İstanbul Eğitim ve Kültür Vakfı, Tabiat ve Çocuk Vakfı, Güzel İstanbul'a Hizmet Vakfı. Mezarlık kültürünü geliştirmek için de Mezarlıklar Vakfı'nın kurucuları arasında yer alır. Halen burada Mütevelli Heyet Başkan Yardımcısı'dır.
   <br/>
   <br/>
   Dalan'la, Tabiat ve Çocuk Vakfı olarak Tarabya sırtlarında botanik bahçesi kurmaya çalışır. Hatta planlar hazırlanır, Berlin Senatosu da bedava hayvan barınakları verecektir. Ama seçimlere altı ay kala Tarabya'daki bu araziyi Dalan'ın Net Turizm'e kiralaması sonucu bu proje Nur Atabay'ın hafızasında "hayatının en derin hayal kırıklıklarından biri" olarak yer alır. Nurettin Sözen gelir, "Belediye başkanı belediyeye ait bir yeri amacı dışı kullanamaz" diye mahkemeye verir, mahkeme uzun yıllar sürer ve ancak 1998'in yaz döneminde sonuçlanır. Şimdilerde Büyükşehir Belediyesi Türkiye Cumhuriyeti'ne bir '75. Yıl Parkı' kazandırabilmek için projeyi tekrar gündemine alır.
   <br/>
   <br/>
   Nur Atabay 'tembeldi' dediği Sözen'le de çalışır vakıflar aracılığı ile ama istediği çalışmaları yapamaz. Sonrasında arkadaşı Ziyaeddin Baydar'ın da teşviki ile 1994 seçimlerinde ANAP'tan hem Kadıköy hem İstanbul Büyükşehir Belediye Meclisi üyeliğine aday olur, kazanır. Sonra bağımsız üye olarak iki tarafta da Çevre Komisyonu Başkanlığı'nı üstlenir. Bunda, önce 1994'te annesini, ardından arkadaşı Ziyaeddin Baydar'ı hava kirliliğinin en üst düzeye çıkması sonucu 1995'te kaybetmesi de etkili olur. Kadıköy Belediyesi'nde İstanbul'a hizmet noktasında aynı fikirde buluşamadıkları için işler kilitlenir Ama Büyükşehir'de Tayyip Erdoğan'la aynı şeyleri düşündüğü için hizmet üstüne hizmet eder İstanbul'a.
   <br/>
   <br/>
   Küçüklüğünde anneannesinin pişirdiği yemekleri bazen birkaç kilometre uzaktaki ihtiyacı olanlara götürmesi, ona bir iyilik yapma ve yaptıkça da bundan 'haz' alma duygusu aşılar. Anneannesinin nasihatini hiç unutmaz: "Nankör, bencil ve tembel olmayacaksın. Kendi kendinle barışık olup, almadan vermeyi bileceksin." Bunu hayat felsefesi edinen Nur Atabay, hayatı boyunca bu felsefenin dışına çıkmaz.
   <br/>
   <br/>
   Atabay, rahibeler arasında
   <br/>
   <br/>
   1942 yılında girip 1946'da mezun olacağı ilkokulu Fındıklı İlkokulunda okur Nur Atabay (Okulun ismi önce İnönü, daha sonra da Namık Kemal olarak değişmiştir). İlk okulu bitirdiği yıl Arnavutköy Amerikan Kız Koleji'ne girer ve burada dokuz yıl leylî okur. Okulda sanat kolunu tercih eder, sanata yönelik dersler görür. Hatta İstanbul'daki Bizans'tan kalma bazilikalarla ilgili resim ve planlarını bizzat kendisinin çizdiği bir kitap yazar. Ama İngiliz öğretmeni Türkiye'den ayrılırken kitabı da alıp götürür: "Okulu pekiyi ile bitirince düşünemedim bunun önemini. O dursaydı..."
   <br/>
   <br/>
   Atabay kolejden sonra hukuk fakültesine gider. "Sınıflar kalabalık, hocalar zamanında gelmiyor, ciddiyet olmayan bir durum..." Ortam hoşuna gitmez. Burada ancak iki yıl okuyabilir. Ardından gazetecilik okur. Bu arada yurtdışından burs alabilmek için birçok yere başvurmuştur. Beklediği haberi Uluslararası Kadınlar Barış Bursu kazanmasıyla alır. Ve ona Amerika yolu görünür. Santa Barbara ile Los Angeles arasında bir şehirde kolejde okur, masterini yapar. Yine aynı şehirde rahibelerin yüksekokulunda, tek Müslüman olarak Türkiye'ye döneceği 1964'e kadar ders verir. Konu hizmet olduğu için burada geçirdiği yılları "hayatının en güzel yılları olarak" görür. Bu yüzden olacak ki Amerika'ya giderken evlendiği Ergun Gürpınar'la ondört yıl evli kaldıktan sonra 1970'de boşanır, hizmetlerini daha iyi sürdürebilmek için.
   <br/>
   <br/>
   O 'paranın parayla arkadaşlığı' yerine satrancı, üretken, insanlara hizmet edenlerle arkadaşlığı tercih ettiği için hep sanatçı ve sanatseverleri toplar çevresine. Ebru sanatçısı Hikmet Barutçugil bunlardan biridir. Bir de gümüş işleme sanatçısı vardır ki bir Amerikalı onun işlediği gümüş yapraklara hayran kalıp üzerindeki eski yazıyla "İnsanların hayırlısı insanlara hayırlı olanıdır" yazısının etkisiyle müslümanlığı seçer. Nur Atabay, kendisi yapmasa bile üreten, ortaya iyi çalışmalar koyanları duydukça' heyecanına hakim olamaz. Tanınmış olsun olmasın onlara sahip çıkar. Dünyanın dört bir yanından gerçek gemi örneklerinin maketlerini yapan bir sanatçının eserlerini ona destek çıkmak amacıyla koleksiyonuna katar. Almanya'da yine festival figürleri yapan bir sanatçının eserlerini de sahiplenerek onlara da destek verir.
   <br/>
   <br/>
   Yazıya başlarken Nur Hanım'ı anlatacak sözcük bulamamaktan korkuyordum. Ama yazıyı bitirince, yapılanlar şüphesiz insanı mutlu eden şeyler olduğu için onun ve onu dinleyen bizlerin yaşadığı heyecanı sizlere biraz anlatabilmiş olmayı umuyorum.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4890-iyi-seylerin-hizmetcisi-nur.html), [web.archive.org (arşiv bağlantısı)](http://web.archive.org/web/20120228145554/http://www.aksiyon.com.tr:80/aksiyon/haber-4890-iyi-seylerin-hizmetcisi-nur.html)
