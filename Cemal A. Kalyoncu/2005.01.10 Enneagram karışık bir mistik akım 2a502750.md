# Enneagram karışık bir mistik akım

*Cemal A. Kalyoncu 2005.01.10*

<div bgcolor="#FFFEF6">
 <font>
  <img border="0" height="1" src="/web/20051225192921im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225192921im_/http://www.aksiyon.com.tr/resim/527/72.jpg" vspace="5"/>
  </p>
 </font>
 <font class="content">
  Araştırmacı yazar Ali Ünal, Enneagram’ı, Freudçuluk, Brahmanizm ve Cizvit papazlarının tezlerinden etkilenmiş bir mistik akım olarak nitelendirerek, “İslâm’da neyi bulamadık, ona dayanarak neyi geliştiremedik de, bunlara ihtiyaç duyalım?” diyor.
 </font>
 <p>
  <font class="content">
   Araştırmacı yazar Ali Ünal, son günlerin popüler tartışma konularından “Enneagram” hususunda Aksiyon’un sorularını cevaplandırdı. Ünal, Yunanlı bir baba ve Ermeni bir annenin çocuğu olarak 1866’da Ermenistan’da doğan Georges İvanovitch Gudjieff’in öğretilerine dayandırılan ve insanları birden dokuza kadar numaralandırılmış dokuz ayrı kişilik tipine ayıran Enneagram’ı, Freudçuluk, Brahmanizm ve Cizvit papazlarının tezlerinden etkilenmiş bir mistik akım olarak nitelendiriyor. “İslâm’da neyi bulamadık, ona dayanarak neyi geliştiremedik de, bunlara ihtiyaç duyalım?” diyen Ünal, Enneagram’ın kişilik tedavisi için teklif ettiği meditasyon, bedenî işler, grup çalışmaları, kutsal dans, müzik gibi şeylerin Hıristiyanlık’ta kişinin papaza gidip, günahlarını dökerek açılmasının modern şekli olan psikanalize dayandığını vurguluyor.
   <br>
    <br>
     -Enneagram, temel felsefesinde neyi öneriyor?
     <br/>
     <br/>
     Enneagram, Gurdjieff’te bir kâinat sembolüdür ve kâinat hakkında, onun temsil ettiğini ileri sürdüğü matematik kanunlarına dayalı bir bilgi kaynağı. Bu görüş, modern kültür ve medeniyetin kendinden uzaklaştırdığı insanı aslî özüne döndürmek ve bu şekilde her ferdi aslî özüne dördürmek suretiyle yeryüzünde genel âhengi sağlama iddiasında. Aynı zamanda, modern kültür ve medeniyetin meydana getirdiği yıkımı giderip vahye dayalı dinlerin oluşturamadığı yeni insan tipini oluşturmayı hedefleyen bir dördüncü yol. Yani onda hem felsefe, hem kozmoloji, hem ontoloji, hem de psikoloji ve sosyoloji bulmak mümkündür. Enneagram’ın Gurdjieff’ten sonraki ikinci babası olan Bolivyalı Ichazo’nın yaptığı ise, daha çok kişilik tiplemeleri yoluyla insan eğitimi modelidir. Ama bu model, temelde yine Gurdjieff’in Enneagram’daki hedefi istikametinde bir modeldir. Bilhassa Ichazo’dan sonra, Kaliforniya Üniversitesi’nden Claudio Naranjo, ve bu konuda pek çok kitap yayımlayan öğrencisi Hemen Palmer, Enneagram’ı ABD’de Katolik topluma tanıtan Robert Ochs gibi farklı kişiler tarafından kısmen farklı değerlendirmelere konu olmuş olsa da, Enneagram’ın temel felsefesinin hep aynı olduğunu söyleyebiliriz.
     <br/>
     <br/>
     -Peki, bu modelde insana biçilen rol nedir?
     <br/>
     <br/>
     Kim tarafından temsil edilirse edilsin, Enneagram felsefesinde insan, saf ve mükemmel bir özle doğar. Bununla birlikte her insan, doğuştan 9 ayrı tip veya karakterden birini de kendinde taşır. Yine her insan, doğuşundan itibaren tipinin tesirinde içinden ve dışından gelen uyarıcılarla, özellikle anne-babasına karşı geliştirdiği şuur dışı tepkilerle 4-5 yaşında tamamlanan bir kişilik oluşturur. Bu kişilik, onun özünü örten, onun zıddına gelişen bir kişiliktir. İşte bir kişi geliştirme ve eğitme sistemi olarak Enneagram, her insanın tipine göre geliştirdiği bu kişiliği tedavi edip, onu doğuşundaki aslî özüne çevirme gayesi güder. Bu tedavi sürecinde, her insanın kendisiyle temasa geçmesi beklenen Yeşil Kutup veya Metatron’un da önemli bir yeri vardır. Sözü edilen 9 kişilik tipinin tesbitinde, kâinatta en temel iki matematik kanunu olduğu ileri sürülen kutsal 3 ve 7 rakamları ile 1’in bu rakamlara bölünmesi esas alınıyor. 1’in 7 ile bölünmesiyle kesir ondalıklar olarak 1-4-2-8-5-7 ve tekrar 1 elde ediliyor. Bir de 3 ve katları olan 6, 9 rakamları esas alınıyor.
     <br/>
     <br/>
     -Enneagram’ı bahsedildiği gibi İslamî bir tabana oturtmak mümkün müdür?
     <br/>
     <br/>
     Her bir felsefede, sistemde ve dinde diğer felsefe, sistem ve dinlerle ortak yönler bulunmasından daha tabiî bir şey olamaz. Ama bu ortak yönler, onları birbirine ait, birbirinden doğmuş yapmaz. Enneagram felsefesinde, her insanın mükemmel bir özle doğduğu görüşü daha çok, Brahmanizm’de her insanın Brahman’ın küllî tecellisi dünya ruhu olan Atman’ı kendinde taşıdığını kabul eden görüşle ortaklık taşımaktadır. İslâm’da ise, insan her şey olabilecek bir kapasite ile doğar; doğduğunda hiçbir şey bilmemektedir, iman ve öğrenme ile mükemmelleşmesi gereken bir varlıktır. Enneagram felsefesinde, her bir insanın 4-5 yaşına kadar özüne ters bir kişilik oluşturduğu tezi, biraz Freudçulukla, biraz da insanların şuur altının 7 yaşına kadar tamamen oluştuğu tezinden hareket eden Hıristiyanlıktaki Cizvit tarikatının bu teziyle benzerlik taşıyor.
     <br/>
     <br/>
     Enneagram’daki kişilik tiplemeleri, Ichazo’ya aittir ve o, bunu kendisinin keşfettiğini ileri sürüyor. Bunun hiçbir objektif temeli olmadığı gibi, bir kişilik tipinin iyileşmesi için onun gibi olması gereken başka kişilik tipiyle münasebetleri, yukarıda arz edildiği gibi, 1, 3, 7 rakamlarının kutsallığı iddiasına dayanıyor. Enneagram’ın, kişilerin restorasyonu veya tedavisi için teklif ettiği meditasyon, konferanslar, ikili konuşmalar, bedenî işler, grup çalışmaları, kutsal dans, müzik gibi şeyler modern psikolojiden, Budizm’den, Zen’den, Hıristiyanlık’ta kişinin papaza gidip, günahlarını dökerek açılmasının modern şekli olan psikanalizden etkilenmedir.
     <br/>
     <br/>
     İslâm’da ne bu tür insan tiplemesi, ne de restorasyon teknikleri vardır. İslâm’da kişinin eğitim ve terbiyesi bambaşka temellere oturur. Enneagram’da kişinin tedavi sürecinde, her insanın kendisiyle temasa geçmesi beklenen Yeşil Kutup veya Metatron ise, Hıristiyanlık’taki Ruhu’l-Kudüs’e benziyor. Gurdjieff’teki kâinat sembolü teorisi, bazı Müslüman filozofların, Bediüzzaman’ın “Halt etmişler” diye nitelediği 10 akıl teorisini andırıyor. Beden, pisiş ve zihin şeklindeki üçlü kişilik bölünmesi, Kabala kökenlidir.
     <br/>
     <br/>
     -Enneagram’ı dünyada gelişen akımlar içerisinde nereye oturtabiliriz?
     <br/>
     <br/>
     Bu konuda mutlaka belirtilmesi gereken iki önemli husus şudur: 19. asrın sonlarında mekanik fiziğe karşı atom fiziğinin ortaya çıkmasıyla, ayrıca modern hayata ve medeniyete tepkiler olarak mistik akımlar türemeye başladı. Bir yandan bunlar bilimsel olabilmeye çalışırken, bir yandan da materyalist bilimcilik, bunları sahasına almaya, yani maneviyatı da bilimsel-materyalist tezlerle açıklamaya girişti. Şuuru, iradeyi, hayatı, düşünce ve dilin menşeini, kâinattaki düzeni çözemeyen materyalist bilimcilik, bir asırdan fazla bir süredir bunları da kendi tezleriyle açıklamaya, meselâ şuuru beyindeki bir takım kimyevî reaksiyonlarla izaha çalışıyor. 4-5 yıl önce Sızıntı’da Beyin Bütün Zihnî Faaliyetlerin Kaynağı mıdır? adlı bir makalede bu hususun üzerinde durmaya çalışmıştım. İşte, Enneagram da, aynı şekilde varlığın ve insanın manevî boyutuna maddî-bilimsel açıklamalar getirmeye, bu boyutu maddîleştirmeye, en fazla, ruhla alâkası olmayan, modern psikoloji ilminin sahası olan pisişe (saykik) indirgemeye çalışıyor.
     <br/>
     <br/>
     İkinci husus: 19. asrın sonlarından itibaren yerden pıtrak biter gibi biten bu akımlar, meselâ Teosofi, Altın Şafağın Hermetik Düzeni, Martinizm, Hermetisizm, Yeni Çağ gibi akımlar, Din’deki maneviyatın yerini almaya çalışıyor; hem bu maksatla, hem de zihin okuma, insanları zihinlerini etkileyerek kontrol altına alıp kullanma, uzaktan tesir altına alma, zihin casusluğu gibi çok çeşitli maksatlar için büyük devletlerin istihbarat servisleri tarafından kullanılıyor; ilgili çalışmalar bu servislerle birlikte yürütülüyor. Ülkemizde son zamanlarda yoga, meditasyon türünden faaliyetlerdeki artış bile, herhalde bize bir fikir vermelidir.
     <br/>
     <br/>
     -Enneagram’dan insanların fayda araması, görmesi mümkün müdür?
     <br/>
     <br/>
     Her sistemin faydalı yanları olabilir; ama bir sistemi şurası faydalı alalım, şurası zararlı almayalım diyebilir miyiz? Faydalı gördüğümüz kısımların bizi arkadaki maksatlara, o sistemin muhtevasının köküne, derinlerine götürmeyeceğine, bu maksatlara alet olmayacağımıza garantimiz nedir? Veya bir sistemi kendi muhtevasından belli ölçülerde tecritle, ona kendimizden muhteva biçip, kullanma yoluna gitmek doğru mudur? Kaldı ki, İslâm’da neyi bulamadık, ona dayanarak neyi geliştiremedik de, bunlara ihtiyaç duyalım?
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19356), [web.archive.org (arşiv bağlantısı)](http://web.archive.org/web/20051225192921/http://www.aksiyon.com.tr:80/detay.php?id=19356)
