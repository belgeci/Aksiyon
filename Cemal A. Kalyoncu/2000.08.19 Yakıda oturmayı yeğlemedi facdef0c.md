# Yakıda oturmayı yeğlemedi

*Cemal A. Kalyoncu 2000.08.19*

<div class="pNewsDetailMainContent ctx_content" itemprop="articleBody">
 Bugün dünyaca tanınan bir tasarımcı olan Zeynep Fadıllıoğlu'nun büyükdedesi Bosna'dan gelen Adana'ya yerleşen ilk sanayicilerden birisi. Madra, Pekün, İleri, Pekiş, Özbek gibi bugünün tanınmış aileleri ile akraba olan Fadıllıoğlu'nun ailesinde tanınmayan yokAsya kıtasının bittiği yerde başlıyor Boğaziçi, Avrupa'nın başladığı yerde de bitiyor. İnsanı büyüleyen güzelliği, her devrin ileri gelenlerine ev sahipliği yapması için yeter sebep olmuş Boğaziçi'nin. Dolayısıyla buradaki yalı ve konaklar da, bugün Türkiye'nin her mevkiinde söz sahibi, kamuoyunun yakından tanıdığı bir çok kişinin de yetiştiği yer olmuş.
 <br/>
 <br/>
 Çok gerilere gitmeye gerek yok. 1960'ların hemen öncesi yıllarda Boğaz'da bir yalıya konuk oluyoruz. Önceleri Kara Todori Paşa ve Balyan Yalısı olan, sonradan adı Pekiş Yalısı olarak değişecek yalıdayız. Ailenin tüm fertleri çocukları ile burada yaşıyor: "Benim hayatımın en mühim kısmı Yeniköy'de yaşadığım çevre ve yalıdaki çocukluğumdur. Beni anlatacaksanız yalıdaki hayatımızı mutlaka yazmanız gerekir. Biz beş çocuk, büyük teyzem Melike (Özbek)'in çocukları Rıfat, Mithat, Murat ve kızkardeşim Aslı ile birlikte büyüdük yalıda. Tüm aile bir arada idi. Cenap teyzem (Şerif Egeli ile evli) de annemle benim tam ortamda olduğu için abla gibiydi. Dolayısıyla beş çocuklu evde müthiş bir eğlence... Her türlü eğlence vardı. Yeniköy'deki arkadaşlıklar çok iyiydi."
 <br/>
 <br/>
 O müthiş, deli dolu çocukluğu yaşayan kişi Zeynep (Behlil) Fadıllıoğlu. Ünlü tasarım kuruluşu Andrew Martin'in yarışmasında geçen yıl 500 kişinin arasında ilk üçe giren, ardından dünyanın 33 tasarımcısı adlı bir kitapta yer alan Zeynep Fadıllıoğlu'ndan bahsediyorum. Dolayısıyla o, bugün artık dünyanın da sayılı tasarımcıları arasında yerini almış bir imza. Zeynep Hanım yalıda geçen bir çocukluğun ardından sırtını ailesine dayamayı yeğleyenlerden olmamıştır: "İnsanların verasetle elde ettiklerine karşı alerjim yok. Ama sahip olduğu konumu ileriye doğru taşıyan insanlara hürmetim var. Gerek kendisi, gerek çevresi açısından. İslamiyeti de öyle anlıyorum. Kendime, çevreme, aileme, milletime faydalı olan insan yetiştirme gibi görüyorum."
 <br/>
 <br/>
 Bosna'dan Adana'ya
 <br/>
 <br/>
 Pekiş Yalısı'na geri döneceğim. Ama önce sizinle bir yolculuğa çıkalım. Bosna'ya, oradan Adana'ya uzanalım. Zeynep Fadıllıoğlu'nun babasının dedesi Salih Bosna, soyadından da anlaşılacağı üzere 19. yüzyılın sonlarına doğru Balkanlar'dan yola çıkar ve Adana'ya yerleşir. Salih Efendi, Cumhuriyet öncesi Adana'nın ilk sanayicilerinden olarak Salih Bosna Fabrikası'nı kurup un, buz, ağırlıklı olarak da pamuk ve dokuma işi yapar. Üç fırınından bir tanesini cuma günleri halka bedava ekmek vermek üzere çalıştıran Salih Bosna, daha sonra Bosna adıyla bir fabrika kurar: "Hacı Ömer Sabancı bizim Bosna Fabrikası'nda başlıyor çalışmaya." Salih Bosna, bunların dışında Adana'daki evinin altında açtığı dispanserde İstanbul'dan getirdiği bir doktor ve ekibi vesilesi ile halka ücretsiz hizmet vererek o zamanlar önemli bir hastalık olan göz travmasının kökünden kurutulmasına maddi destek sağlar.
 <br/>
 <br/>
 Salih Bosna ve Sabancı
 <br/>
 <br/>
 Salih Bosna vefat edince işleri, üç evliliğinden dünyaya gelen 12 çocuğu devralır. Kardeşler daha sonra, Bosna fabrikasının kârlılığını yatırıma yönlendirmek yerine, paylaşmayı yeğlerler: "Bir süre sonra parça parça hisse satmaya başlıyorlar. Biraz daha zaman geçtiğinde de Hacı Ömer Sabancı ile yarı yarıya ortak oluyorlar. Ve Bossa'yı (BOSnaSAbancı) kuruyorlar ortak olarak." Salih Bosna'nın ticarete alışkın olmayan çocukları arasında bugünün ünlü aileleri vardır. Son Havadis'in sahibi, Atatürk'ün çocukluk arkadaşı ve Hilali Ahmer'in de başkanı olan, daha sonra milletvekilliği yapmış Fuat Bulca'nın yeğeni Kemal Pekün'ün eşi Mesrure Hanım, akla ilk gelenlerdir. AP'den 12, 13 ve 14. dönem Denizli, Aydın ve Ankara milletvekilliği yapan gazeteci Sinan Bosna da ailedendir. Salih Bey'in Sinan Bosna gibi üçüncü eşinden olan Aysel (Aysel Hanım üç evlilik yapar. Sezai Ömer Madra'dan sonra Turgut Yeğena ile evlenen Aysel Hanım, üçüncü evliliğini de Galatasaray Kulübü Başkanı Faruk Süren'in kayınpederi Akif Sadıkoğlu ile gerçekleştirir.) Hanım ailede girişkenliği ile tanınmaktadır. Salih Bosna'nın Emine Hanım'la evliliğinden Nazan Bosna ise Zeynep Hanım'ın da dedesi olan Mehmet Ali Behlil'in kardeşi İbrahim Behlil'le evlenir. (Çiftin çocukları Hakan Behlil, ilk evliliğini Mehmet Ali Aybar'ın kızı Güllü Hanım'la yapar. Bugün Algida'nın Güney Afrika Müdürü olan Hakan Bey'in ikinci eşi ise Yasemin (Sel)'dir. Salih Bosna'nın en büyük kızı Emine Hanım'la evlenen Zeynep Fadıllıoğlu'nun dedesi Mehmet Ali Behlil de, aslen riyaziyeci (matematikçi) olmasına rağmen işlerin yürütülmesinde bir süre katkıda bulunur.
 <br/>
 <br/>
 1895'te Adana'ya gelen ve eğitimini Darülfünun'da yapan Mehmet Ali Bey'in ünlü Salih Bosna'nın kızı Emine Hanım'la evliliklerinden dört çocukları olur. Ailenin en büyük çocuğu Fehmi (Zeynep Hanım'ın babası) Behlil'dir. Beyza, Bedia Suphi Nuri ve Leyla (Dino)'nun oğlu Rasih Nuri İleri ile evlenir. Çiftin iki oğlundan Mehmet Ali İleri, ünlü bir ressamdır ve yurt dışında yaşamaktadır. Diğer oğlu da gazeteciyazar Refik Durbaş'ın eniştesi Suphi İleri'dir ve Feridun çiftin diğer çocuklarıdır. (Mehmet Ali Behlil'in yeğenlerinden biri Fehmi Bey'in kuzeni de Yugoslavya Başbakan Yardımcılığı yapmış Salko Feyiç'tir. Babası şeyhülislam olan Feyiç, Stalin döneminde de Moskova büyükelçiliği yapar.)
 <br/>
 <br/>
 İzzetbegoviç'le akraba
 <br/>
 <br/>
 Zeynep Hanım'ın baba tarafı eğitimle öne çıkarken babasının anne tarafı tüccar kimliği ile tanınmaktadır. Fehmi Behlil, İkinci Dünya Savaşı yıllarında Berlin Üniversitesi'nde iktisat eğitimi alırken savaşın çıkmasıyla Bosna'ya, oradan da Türkiye'ye gelir. İthalat işine yönelir, Türkiye'de ilk radyo ve televizyon işi yapanlardan olur. Hükümet bir ara televizyon ithal ve montaj edebilme yetkisini sekiz kişiye vererek dondurduğunda Fehmi Behlil de o sekiz kişiden birisi olur. Fehmi Bey, şirketini daha sonra Alarko'ya satar. Fehmi Behlil evliliğini, Arif Mardin'in evinde tanışacağı, Pekiş ailesinden Yüksel Hanım'la yapar. Yıl 1954'tür. Yüksel Hanım, yine Boşnak olan Rifat ve Hafıze Hayriye (Kırımlı) Pekiş'in kızıdır. İkinci ve üçüncü evliliğini Bosna'nın ileri gelen ailelerinden olan Ablakoviç ve Begoviç'lerle yapan ailenin ikinci evliliğinden Şahin ve Rifat (Zeynep Hanım'ın dedesi) olur. Şahin Bey'in kızı (o meşhur okulları yapan) Semiha Hanım, İbrahim Şakir'le evlenerek Şakir soyadını alır. Üçüncü eşinden kızı Feriha (Özlü) Hanım'ın kızı Leyla (Cemal ve Armağan Özgörkey'in annesi) ise Ahmet Nevzat Özgörkey'le evlenir.
 <br/>
 <br/>
 Zeynep Hanım'ın dedesi Rifat Pekiş ise, Bursa'da kurduğu ipek fabrikası ile iş dünyasında yerini almış birisidir: "Dedemin fabrikası oldukça tanınmış bir ipek fabrikasıdır. Eski Osmanlı ipekleri filan da vardı. Belki de ipekletekstille ilgim farkına varmadan ondan dolayı gelişmiş." Zeynep Fadıllıoğlu'nun çocukluğunun geçtiği o meşhur yalının sahipleri işte bu Pekiş ailesidir.
 <br/>
 <br/>
 Rifat Pekiş'in Yüksel Hanım dışında iki kızı daha olur: Melike ve Cenap. Melike Hanım, Hacıhanzadelerden İskenderhan ve ünlü Pirizade ailesinin kızı Sare Hanım'ın oğlu Abdülazim Mehmet İsmet Özbek'le evlenir. İsmetMelike Özbek çiftinin, ünlü modacı Rifat Özbek'in dışında Mithat ve Murat da diğer çocuklarıdır. Cenap Hanım ise, Fuat ve Elif'in babası olan iş adamı Şerif Egeli ile birleştirir hayatını.
 <br/>
 <br/>
 Yalıda geçen çocukluk
 <br/>
 <br/>
 Demokrat Parti iktidardaki beşinci yılını doldurmuş, uzun yıllar tek parti olarak idareyi elinde tutan CHP'den farklı bir yönetim anlayışının ülkede estirdiği güzel hava yerini yavaş yavaş sıkıntılı günlere teslim etmeye başlamıştır. Türkiye Cumhuriyeti de kuruluşundan itibaren çeyrek yüzyılı geride bırakalı birkaç yıl olmuştur. 'Öteki Türkiye' ile farklılıklar da henüz bugünkü kadar geniş bir tabana yayılmamıştır: "O zamanlar şu ayrım yoktu. Yalı çocukları ve diğer çocuklar diye... Tabii ki bir gelir seviyesi farkı vardı ama yaşantıda, daha doğrusu gidilen yerler olarak çok büyük farklılıklar yoktu. Harcama yapılan yerler olarak açık hava sineması, muhallebici vardı. Herkes üç aşağı beş yukarı aynı tip giyinirdi. Öyle markalar dünyası yoktu o zamanlar." Bugün 64 kuzeni olan Zeynep Hanım, böyle bir ortamda geçirir çocukluğunu. Eğitimine de Yeniköy İlkokulu'nda başlar: "Her zaman çok iyi bir öğrenci idim." Ardından İngiliz Kız Lisesi'ne devam eder: "Burada çok müthiş bir disiplin vardı. Onun için okulu çok sevdim diyemem. Okulun sorumluluğunda olduğunuz için bir yabancıyla konuşma veya bir yere girip yemek yeme hakkına bile aileniz yanınızda olmadığında sahip değildiniz. Ben hiçbir okulumu severek okumadım. Çünkü annem çok disiplinli idi ve iyi not getirmek zorundaydım. Öyle bir baskı vardı." Burada Canan Helvacıoğlu, Mesut Yılmaz'ın kız kardeşi Nilüfer Hanım gibi arkadaşları olan Fadıllıoğlu, annesinin baskısından bugün bile kurtulabilmiş değildir hâlâ. Babası Fehmi Bey ise ona karşı daha demokrat bir tavır içinde olur: "Babam benim için idoldü. Herşeyde onun gibi olmak istiyordum." Matematikte çok iyi olan Zeynep Hanım, ilk başta mimari okumayı düşünür. Yine babasının etkisiyle computer üzerine eğitim alır Sussex Universitesi'nde (197475). Buradan memnun olmayan Zeynep Fadıllıoğlu, sistem analisti yetiştiren bir eğitime (Control Data Institute System Analyst Programme) yönelir. Burası, büyük bilgisayar firmalarına eleman yetiştiren bir yerdir aslında. İki yıllık eğitimden sonra babası yine devreye girer: "Biraz fazla bilgisayar kökenli gittin. Cila olsun, sanat üzerine de eğitim al." 197678 senelerinde Inchbald School'da sanat tarihi üzerine kardeşi Aslı (ikinci evliliğini Kaya Ersu ile yaptı. İlk evliliğinden olan Emir Ozan'ın dışında Lara ve Ali adlı iki çocuğu daha vardır) ile birlikte ders görür: "Dersleri, belirli akımları aksettiren binalarda ve müzelerde gördük. Mesela resmi National Galery'de, antika üzerine bir masayı Victoria Albert Müzesi'nde, yerine göre mobilyaları inceleyerek okuduk." Eğitimini tamaladıktan sonra Simaviler'e ait Hürriyet'in bünyesinde dışarıya iş yapan Evren Bilgi İşlem Merkezi'nde çalışmaya başlar. Zeynep Hanım, gece gündüz demeden çalışmaktadır: "Oradan ayrılmamın yegane sebebi Metin'le evlenmem. Sebebi de Metin'in işi gece, benim işim gündüz olmasıydı." Meto Metin Fadıllıoğlu ile 1980'de evlendiğinden bilgisayar işinden ayrılır. Metin Fadıllıoğlu da, bugün Türkiye'nin gece hayatını dizayn eden ve eğlence yeri denince akla ilk gelen isimlerden birisidir: "Metin 1971'de Sait Halim Paşa Yalısı'nı Amerikalılar'dan kiralayıp lokanta ve gece kulübü olarak turizme açmıştı. Bizim ev de onun yanındaydı. O zamanlar 1516 yaşlarında olduğum için çıkmam yasaktı. Ama annembabam müşterisi idi. Biz ancak oraya kaçarak gidiyorduk." Zeynep Behlil, bu arada yurt dışına gidip eğitimi tamamlar. Metin Bey de o yıllarda (Aralarında Uludağ Küçükbeceren Oteli, Ulus29, Çubuklu, Plaza, Vaniköy gibi eğlence yerleri de yer alan sayısı 32'yi bulan mekan işletmeye açmıştır) Tifany'yi işletmeye başlamıştır: "Okuyup geldikten sonra ben Şamdan'a müşterisi olarak gitmeye başladım." Bu tanışıklık, Haldun Simavi'nin İngiltere'de çıkarmayı düşündüğü gazetenin bilgi işlem kısmı için Zeynep Hanım'ın İngiltere'ye gitmesi ile burada evlilikle noktalanır. Böylece ikinci evliliğini yapan Metin Fadıllıoğlu'nun Zeynep Hanım'la birlikteliğinden Selin (1980) adında bir kız çocukları olur. O zaman Merkez Bankası olmadığı için aynı görevi yapan Osmanlı Bankası'nın 91 numaralı başmüfettişi Nihat Fadıllıoğlu ile Firdevs(Kınık)'in iki çocuğundan biri (diğeri Oya Dilemre) olan Metin Bey'in dayısı Ahmet Kınık da İnönü zamanında Adana Valiliği, ardından da DP'den 10. dönem Seyhan milletvekilliği yapmış birisidir. (Metin Bey, Ahmet Kınık'ın kızı Tülay Hanım'la evli Uğur Alacakaptan'la da akrabadır. Kıbrıs Türk davasını başlatanlardan Derviş Manizade de ailedendir.) Metin Fadıllıoğlu, Uludağ Üniversitesi İktisadi Ticari İlimler Akademisi'nin sınavını kazanmasına rağmen devam etmez. İşadamı Fuat Süren'in asistanlığını yürütürken aldığı maaş yetmediğinden geceleri de DJ'lik yapmaya başlar ve böylece eğlence sektörüne adım atar. Fadılıloğlu'nun bugün en büyük rakipleri, ilk işyerlerinde müdürlüğünü yapan Ahmet ile bir zamanlar vestiyerini işleten Celal Çapa'dır.
 <br/>
 <br/>
 Eğlence sektöründe bir kadın
 <br/>
 <br/>
 Zeynep Hanım, bilgisayar işini bıraktıktan sonra Metin Bey'in işyerlerindeki dekorasyontasarımlarla ilgilenmeye başlar: "Oradaki en büyük nokta benim gibi altyapıdan veya aile geçmişinden gelen bir kadının ilk defa gece ve turizm hayatında gözükmesiydi. Dolayısıyla büyük bir reaksiyon başladı." Çift gece hayatına yön verir yıllarca. Ve sokak kültürünü eğlence dünyasına, kulübün içine taşıyarak sektöre farklı bir açılım da getirirler.
 <br/>
 <br/>
 Sorum Metin Bey'e:
 <br/>
 <br/>
  Gece hayatınız nasıl? Geceleri eğlencenin dışında kalmayı düşündünüz mü hiç?
 <br/>
 <br/>
 "Benim görüşüme göre aile hayatını çok zedeleyici bir iş bu. Aile hayatıyla ilgisi olmayan bir hayat bu. Zeynep burada olmayı kabul etmeseydi aile hayatı olmazdı ya da bu iş olmazdı."
 <br/>
 <br/>
 Ve yıl 1994... Önce eşinin işyerlerinin dekorasyon işini üstlenen Zeynep Hanım tasarım dünyasına profesyonel olarak açılmaya karar verir. Uluslararası başarılar kazanır. Bilgi Üniversitesi de bu başarılarından dolayı bugün tasarım kültürü programı üzerine ders vermesini istemektedir ondan: "Dünyada kopyacılık devri bitti bence. Dünyalı olmak istiyorsak ancak kendi değerlerimizle dünyalı olabiliriz. Benim çok kuvvetli olduğum bir yön var. Antikayı seviyorum fakat o çapta yeni dizaynı seviyorum. Eskiyi reddederek bugünü oluşturamazsınız ve eskiyi bilmeden bugünü ortaya çıkaramazsınız. Tasarım hayatın her alanında. Sizin yaptığınız bile bir tasarım. Benimle ilgili yazarken şunu da anlatın mutlaka. Ben kesinlikle sadece eskiyi taşımaya çalışan birisi değilim."
 <br/>
 <br/>
 Eski ile bağlar kopmuş...
 <br/>
 <br/>
 Devam ediyor: "Atatürk'ten sonra gelen jenerasyonların kendilerine düşen görevi yapmadıklarına inanıyorum. Eski ile ilgili araştırmalar yapılıp, kendi kökenimizle ilgili bağları araştırıp devam etmek yerine sadece ve sadece Batıya dönük bir yaşayışın içinde olunmuş. Benim reaksiyon gösterdiğim bu. Osmanlı bugünkü Amerika Birleşik Devletleri gibi. Her kültürü içinde barındırabilmiş."
 <br/>
 <br/>
 Haksız da değil. Biz hep Avrupa'nın veya Amerika'nın yozlaşmış taraflarına talip olmadık mı yıllarca?: "İpini koparmış, değerleri meçhul olan bir toplum olmaya gidiyorduk. Değeri o kadar meçhul bir ortamda nasıl yaşanır ve nesil yetiştirilir? O beni endişelendiriyordu. Hatta o kadar ki ben kızımı alıp dışarıya bir yerde bırakayım orda çalışşın diye düşündüm. Çünkü biz Amerikalı'nın sadece yozlaşmış taraflarını alıyoruz. Halbuki müthiş tutucu tarafları da var."
 <br/>
 <br/>
 Kızını Amerika'daki okula kayıt yaptırırken 'kaç sivil toplum kuruluşuna üyesiniz?' sorusundan çok etkilenen Zeynep Fadıllıoğlu, Çağdaş Eğitim Vakfı, Demokratik İlkeler Derneği, Çekül, Bizim Ülke, Kader ve Moda Deniz Kulübü üyesidir. Çok iyi kayak kayan Fadıllıoğlu, Türkiye içinde yapılan yarışmalarda beş birincilik kazanmıştır.
 <br/>
 <br/>
 Türkiye'de, Zeynep Fadıllıoğlu'nun çocukluğundan bu yana birçok şey değişmiştir. Zeynep Hanım'ın çocukluk yıllarında 'fark yok' dediği yalı çocukları ile 'öteki Türkiye' arasında fark iyice açılmıştır bugün: "Bir üst sınıf var İsveç seviyesinde yaşayan. O münakaşa edilmez zaten. Bir de orta sınıf var, çocuğunu kendi alıştığı seviyede yetiştirmek isteyen bir sınıf. Bir de bunun altı. Benim vermek istediğim mesaj şu; ben Doğu'ya hiç gitmemiştim. Vehbi Koç'un bir lafı varmış. 'Bizim insanlarımıza pasaport vermeden önce Türkiye'yi bir dolaştırmak lazım' diye. Biraz Bodrum'u filan bilince insanlar... Halbuki Türkiye ne Bodrum, ne İstanbul, ne Ankara... Kocaman bir memleket. Böyle bir talihsiz durum var."
 <br/>
 <br/>
 İşte böyle...
 <br/>
 <br/>
 Boğaziçi'ndeki her yalı Boğaz'ı aynı şekilde görmüyor anlaşılan.
 <br/>
 <br/>
 email: ckalyoncu@hotmail.com
 <br/>
</div>


Kaynak: [www.aksiyon.com.tr](http://www.aksiyon.com.tr:80/portreler/yakida-oturmayi-yeglemedi_506496), [web.archive.org (arşiv bağlantısı)](http://web.archive.org/web/20160104021537/http://www.aksiyon.com.tr:80/portreler/yakida-oturmayi-yeglemedi_506496)
