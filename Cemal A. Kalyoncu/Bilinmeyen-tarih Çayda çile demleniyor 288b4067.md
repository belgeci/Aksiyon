# Çayda çile demleniyor

*Cemal A. Kalyoncu Bilinmeyen-tarih*

<div>
 <font>
  <img border="0" height="1" src="/web/20050219185257im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050219185257im_/http://www.aksiyon.com.tr/resim/495/60.jpg" vspace="5"/>
  </p>
 </font>
 <font class="content">
  Yaş çay fiyatının ihtişamlı günlerine dönmesi mümkün olmadığı için, açıklanan fiyatı üreticiler belki yeterli bulmayacak. Çay, Doğu Karadeniz"in vazgeçilmez geçim kaynağı. Sezon sonunda açılacak "kuru çay borsası"nın sektöre yansımaları merakla bekleniyor.
 </font>
 <br/>
 <p>
  <font class="content">
   Alkolsüz içecekler sıralamasında ilk sırayı alan çay, cüzi oranda Giresun ve Ordu, kısmen Trabzon ile Artvin ve en önemlisi Rize için son 20 yıldır sorun olmaktan çıkamadı, çıkamıyor. 1980"lerin ortalarına gelinceye kadar üreticisini memnun edebilen çayın kalitesi de tartışılıyor artık. Sebep olarak, diğer tarım ürünlerinde olduğu gibi devletin bu alanda da uzun vadeli plan yapmamasını ve stratejisinin zayıflığını göstermek mümkün. Üretici, bölgeye yeni ve ekonomik yönden güçlü firmaların girmesi ve daha da önemlisi çay borsasının kurulması ile çayın ihtişamlı günlerine yeniden kavuşacağını ümit ediyor.
   <br>
    <br>
     Çayın Türkiye"deki macerası, sanılanın aksine, çok yeni değil. İlk girişim 1888 yılında Sultan İkinci Abdülhamit zamanında olmuş. Ticaret Nazırı Esbak-ı İsmail Paşa"nın aracılığıyla Çin"den fidan ve tohumlar getirilip ilk deneme Bursa"da yapılmış. Olumsuz netice alınmış. Başka yerlerde denenmiş ama başarı sağlanmayınca çay konusu 1917 yılına kadar bir daha gündeme gelmemiş. O yıl, Halkalı Ziraat Müdür Vekili Ali Rıza Erten başkanlığındaki heyetin hazırladığı rapor doğrultusunda, çayın yetiştiği iklimle de benzeştiği için Doğu Karadeniz Bölgesi yeni deneme yeri olarak seçilmiş. Bunda, Birinci Dünya Savaşı"nın  açtığı tahribatın sonucunda bölgeye ekonomik destek sağlaması açısından yeni tarım ürünleri arayışına girilmesi de etkili olmuş. Ve elde de bu rapor olunca 1924 senesinde Rize ve Borçka yöresinde fındık, portakal, mandalina, limon ve çay yetiştirilmesine dair yasal bir zemin hazırlanmış. Ziraat Umum Müdürü Zihni Derin bu konuda görevlendirilmiş ve çalışmalar başlamış.
     <br>
      <br>
       Ardından, 1940 yılına kadar Batum"dan aralıklarla 100 bin tona yakın çay tohumu getirilip ekilmiş. 1940 yılında çıkarılan Çay Kanunu ve 1947 yılında ilk çay fabrikasının açılması ile de Rize ve çevresinde çay tarımı başlamış. Çayın hikayesi bu şekilde.
       <br/>
       <br/>
       Sonra, çay tarım alanı ile paralel, üretici sayısı da sürekli artmış. 1960"larda 63 bin 500 çay üreticisi 137 bin dekar alanda üretim yaparken, 1971 yılında Çay Kurumu"nun kurulması ile sektör gelişmeye başlamış. Fakat 1984 yılına kadar devlet çay sektöründe tekel olmaya devam etmiş. Bu tarihten sonra, rekabet sebebiyle şartların daha da iyi olacağı beklenirken, sektöre giren özel işletmeler çay üreticisinin ve çayın yüzünü güldürmeyi başaramamış. 1980"lerde bir kilo yaş çay ücretiyle bir kilo zeytin alınabilirken, bugün yaş çayın fiyatı kilo başına 65 liralık destekleme fiyatı ile 525 bin liraya ancak yükselebilmiş.
       <br/>
       <br/>
       Hem içici hem üreticiyiz
       <br/>
       <br/>
       Bu arada, çay tarım alanları arttıkça artmış. Rize"nin dağı taşı çay tarlasına dönüştürülmüş. 1990 yılında 905 bin 750 dekarlık alanda 202 bin 904 üretici geçimini sağlarken, getirisi azaldığı için üreticinin gözünde cazibesini yitiren çaya bu tarihten sonra ayrılan alan da gerilemeye başlamış. 2001 yılı itibarıyla, 766 bin dekarlık alanda, 204 bin 112 üretici geçimini çaydan temin etmeye çalışıyor.
       <br/>
       <br/>
       Çay üretiminde 823 bin tonla Hindistan birinci, 305 bin tonla Sri Lanka ikinci sırada yer alıyor. Onları 236 bin tonla Kenya ve 180 bin tonla Çin takip ediyor. Çay tarımında en küçük araziye sahip olmasına rağmen Türkiye 160 bin tonluk üretimle beşinci sırada. Tüketimde de Hindistan 550 bin, Çin 360 bin, İngiltere 155 bin ve Türkiye 150 bin tonla sıralanıyor.
       <br/>
       <br/>
       Türk çayının dış pazarlarda yer bulamaması konusuna gelince... Zamanla çay kalitesinin düşürülmesi bunda etkili elbette. Bunun nedenleri var. Bir kere, çay bitkisinin ortalama ömrü 40-60 yıl. Bizdeki bitkilerin çoğu yaşlı. Ayrıca, Hindistan ve Sri Lanka gibi önde gelen üretici ülkelerde 12 ay çay üretimi yapılıyor. Doğu Karadeniz"de ise bu süre maksimum altı ay. Sektöre giren özel firmaların kaliteye önem vermeyen politikaları da etkili bir nokta üretici üzerinde. Bütün bunları alt alta koyunca, geçimini tamamen çaydan sağlayan üretici için zor bir süreç başlıyor. Ve üretici 1970"li yılları mumla arıyor. Çünkü yaş çayın fiyatı 1986 yılında 0,37 pound iken, 2003 yılında 0,17 pound"a kadar gerilemiş. O zamanlar çayın iyi bir fiyatla üreticiden alınmış olması, Türkiye"nin çayda dışa bağımlılığının devam etmesiyle ilgiliydi. Daha sonraki yıllarda, çayın üreticileri geçindirememesinin nedenlerinden biri de bölgede mirasın bölünmesi oldu.
       <br/>
       <br/>
       Önce kuru çay borsası, sonra yaş çay borsası
       <br/>
       <br/>
       Bugün üreticiler yaş çayın fiyatını yeterli bulmazken, fabrika sahipleri de yukarıda sayılan nedenlerden dolayı pahalıya mal edildiğini belirtiyor. Bütün bunlar bir araya gelince, çayı belki de en pahalı, Türk tiryakiler tüketmek zorunda kalıyor. Çaykur"un Rize Turist Çayı"nın kilosu 9 milyon liraya geliyor. Yaklaşık 6 dolar. Sektör yetkilileri bunun tek çıkış yolunun borsa olduğu fikrinde. Zaten çay üretiminde söz sahibi ülkelerde borsa çok uzun zamandır var. Türkiye"de de kanunen kurulmuş, fiiliyatta ortada yok henüz. Çay Borsası Rize Ticaret Borsası"nın çatısı altında bir birim şu anda. Başkanlığını Rize Ticaret Borsası Başkanı Tahsin Sancak yapıyor.
       <br/>
       <br/>
       Çay Borsası"nın sezon sonuna yetiştirilmesi planlanıyor. Kuru çay borsası olarak faaliyete geçecek borsada, iki önemli nokta söz konusu. Laboratuvar bölümünde en geniş anlamda analizleri yapılmış çay, kalitesine göre de fiyat bulacak. Ve çay Türk Gıda Kodeksi Yönetmelikleri"ne uygun olarak, satış salonundaki müzayedede brokerlar vasıtasıyla alınıp satılacak.
       <br/>
       <br/>
       Tahsin Sancak, yaş çay borsası üzerinde de fikir yürütüyor. Bunun için bölgede ayrı bir yapılanma gerekecek. Mesela üretici birlikleri kurulması şart olacak. Çünkü yaş çay üreticilerinin yüzde 85"ten fazlası 5 dekarın altında bir araziye sahip. Dolayısıyla üreticiyi temsilen grup grup veya bölge bölge üretici birlikleri oluşturulacak. Sezon başlangıcında bu üretici temsilcileri ile alıcı firmalar buluşup anlaşacak. Burada ürünün kalitesi, kesim şekli gibi faktörler fiyatta belirleyici olabilecek.
       <br/>
       <br/>
       Borsa sayesinde kaliteli çaya iyi fiyat vererek Türk çayının hem dış pazarlarda şansı artacak hem de "kuru ile yaş" bir arada yanmayacak! Bunun için de Türk çayından bir dünya markası çıkarmak gerekiyor. Sonra Avrupa Birliği"nin ortak tarım politikalarına uygun bir zeminde çay tarımının yönlendirilmesi çıkar yollardan biri olacak.
       <br/>
       <br/>
       İklimi itibariyle Türkiye"nin önemli tarım alanlarından biri olan Doğu Karadeniz"de çay henüz gelişmemişken, narenciye ve her türlü yeşil sebze eskiden beri üretiliyordu. Ancak çay iyi para etmeye başladığında herkes bağını bahçesini çay tarlasına dönüştürdü. Ama ne zaman ki çaydan ümit kesilmeye başlandı, üretici yine alternatif ürünlere yöneldi. Artık yerli malı olarak tükettiğimiz kivi, özellikle Rize"de, bu girişimin ilk meyvesi. Fakat kivinin de çaya alternatif olabileceğini düşünmüyor bölge halkı.
       <br/>
       <br/>
       Yılın büyük bir bölümünü yağmur altında geçiren Doğu Karadeniz"de, özelliği gereği yağmur çamur demeden toplanması gereken çayın ihtişamlı günlerine dönmesi zor da olsa, gerçek şu ki, Doğu Karadenizlinin çayda çilesi devam edecek!
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11539), [web.archive.org (arşiv bağlantısı)](http://web.archive.org/web/20050219185257/http://www.aksiyon.com.tr:80/detay.php?id=11539)
