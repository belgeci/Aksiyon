# Gerçek bir eğitim âşığı

*Cemal A. Kalyoncu 2006.11.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tansu Çiller zamanında Yurtdışı Eğitim Öğretim Genel Müdürü olan Aysal Aytaç, Bülent Ecevit döneminde de 1958’den beri yaptığı eğitim hizmetine devam etti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080109014832im_/http://www.aksiyon.com.tr/resim/622/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geçen hafta yayımladığımız bölümde, hayatını eğitime adamış Aysal Aytaç’ın 1982’de, arkadaşları ile künefe yemek için toplandıkları sırada bir baskına maruz kaldıklarını anlatmıştık. Devam ediyoruz: “Baktım bir tanesi benim istihbarattan tanıdığım çocuk. Millî Eğitim müdürü iken bana gelip gidiyordu. ‘Oğlum ne var?’ dedim. ‘Konuşmayın. Yere yatın’ dedi ‘Ayin yaptığınız ihbarını aldık.’ ‘Ayin dediğiniz şey nedir? Bunu bana bir anlat bakayım?’ dedim. ‘Onu karakolda anlatırsınız’ dedi ve bizi derdest edip emniyet aracına bindirdiler. Biz yine güle oynaya gidiyoruz. Çünkü gideceğiz, Emniyet ‘Hadi çıkın’ diyecek diye düşünüyoruz. Önde oturan başkomiser ‘Beyler çok neşelisiniz. Ama çok ciddi bir iş var ortada. Biz günlerdir burayı takip ediyoruz. Onun için sizi bir süre Emniyette misafir edebiliriz’ dedi. Ama ben kendi pozisyonumda, hiç ciddi olduğu kanaatinde değilim.
   <br>
    <br>
     HAYATIMDA KILDIĞIM EN GÜZEL NAMAZLAR
     <br/>
     <br/>
     Tarih Şubat 1982’dir. Herkesin yeri daha önceden belirlenmiş gibidir. Son 50 yılın en soğuk kışında, ayakkabılar yastık yapılarak, beton bir zeminde yatmak şartıyla içeride 26 gün geçirirler: “Aman Allah’ım o ayakkabının yastık olması o kadar güzel bir şeydir ki. Arka tarafının en derin yerine kulağını getirirsin; burası rahatlatır sizi. Mis gibi uyursun. Ama sağdan sola dönme anında mutlaka birbirinizi ikaz ediyordunuz. Çünkü mesafe çok dardı. Orada iki defa çok bunaldım. Çok ciddi psikolojik şeye girdim. Dua ve tesbih ile ben Rabbimin orayı çok büyüttüğünü, bir saray hâline getirdiğini bizzat müşahede ettim. Ve şunu samimiyetle söylüyorum. Hayatımda kıldığım namazların en güzeli de orada kıldığım namazlardır.” Ardından askerî hapishaneye nakledilirler. Askeriye, Emniyet’e göre nispeten daha rahat bir yer olur onlar için. Orada da beş gün kaldıktan sonra askerî mahkemeye gitmek üzere bir cemseye bindirilirler: “Fakat bir türlü çalışmadı araba. İndik, ittik falan çalışmıyor. Eğer o gün sabahki duruşmaya gitseymişiz, askeriyede bir başka hâkimin karşısına çıkacakmışız.” Beklenen olur, askerî hâkim kovuşturmaya yer yoktur diyerek onları serbest bırakır.
     <br/>
     <br/>
     Serbest kaldıktan sonra Aytaç’ın çileli sürgün dönemi devam eder. Bu kez Elazığ Mezra Ortaokulu’na verilir. Bunun üzerine, köy enstitüsünde iken devletle yaptığı 20 yıllık sözleşmenin gerekli olduğu süreyi de doldurduğu, hatta 25 yıl hizmet ettiği için ‘madem devlet beni istemiyor’ diyerek emekliliğini talep eder. Fakat hak ettiği emekliliği dahi rahatça alamaz. İki yılda dört yer dolaştırılan Aytaç’a, evraklarının önce Elazığ’a gönderildiği söylenir; kendisi oraya gidince de aslında belgelerin Manisa’ya ulaştırıldığı bilgisi verilir. Bunun üzerine Hakkâri’den öğrencisi, o zaman Kurucu Meclis üyesi olan Evliya Parlak’a ulaşır. O da işlerinin biraz karışık olduğu bilgisini iletir kendisine. Neticede dilekçeyi verip, üç ay sonunda otomatikman emekliliğe hak kazanıldığını öğrenir. O da öyle yapar.
     <br/>
     <br/>
     1982 yılında, çok zor da olsa, 45 yaşında iken Elazığ’da emekli olur. İzmir’e döner. O tarihlerde ülkücülerin ağabeyi konumundaki tekstil ve kot üretimiyle uğraşan Cezmi Acan’a ortak olur. Fakat bu ortaklık fazla devam etmez. Çünkü ANAP iktidara gelmiş, Vehbi Dinçerler de yeni Millî Eğitim Bakanı olmuştur. Dinçerler, AK Parti Milletvekili Egemen Bağış’ın MEB’de genel sekreter yardımcısı konumundaki babası Abdullah Bağış’a “Aysal’la bir konuş bakalım ne istiyor?” der: “Ben ‘Hiçbir şey istemiyorum. Bakanlığın göstermiş olduğu büyük bir centilmenlik. Bakan Bey böyle düşündüğü takdirde neyi uygun bulurlarsa orada istihdam edebilirler beni’ dedim. Girdik Bakan Dinçerler’in odasına. Bakan, ‘Aysal Bey çok kırgın ayrılmışsın. Meslekte çok üzmüşler seni’ dedi. O, Burhan Özfatura ile tanışıyordu. Randevuyu o almıştı. O arada Işılay Saygın da milletvekili olmuştu. Onunla da Buca Belediye Başkanı iken tanışırdık. O da yeniden geri dönmem için ciddi bir gayret içerisine girdi.”
     <br/>
     <br/>
     Aytaç, 1983 yılının kasımında ilk önce Talim Terbiye Kurulu uzmanı olarak göreve başlar. İki ay sonra daire başkanı olur. O arada Ortaöğretim Genel Müdürü Faysal Duruöz görevden alınınca vekâleten onun yerine getirilir. Bu arada, onun bu göreve gelmesi yasakmış gibi basın yaygarayı basar: “Biri ‘Sanık sandalyesinden genel müdürlük koltuğuna’, ikincisi de ‘Ayinde yakalanan Aysal Aytaç Ortaöğretim Genel Müdürü oldu’ diye manşet attılar.” Dördüncü ayın sonunda Vehbi Dinçerler ‘Taşıyamayacağım. Ağır geldin. Çünkü Köşk’e her gidişimde (Kenan) Evren, ‘O adamı görevden al’ diyor’ diyerek personel genel müdürü ile haber gönderdi.”
     <br/>
     <br/>
     Çok uzun yıllar Millî Eğitim Bakanlığı’nda müşavir olarak görev yaptıktan sonra 1993 yılında, Tansu Çiller’in başbakanlığındaki koalisyon hükümetinde Nahit Menteşe Millî Eğitim Bakanı olur. Daha önceden, yine onun döneminde İzmir Millî Eğitim Müdürü atandığı için, o tarihte boş bulunan Yurtdışı Eğitim Öğretim Genel Müdürlüğü’ne getirilir. Basın yine kılıç kuşanır! Ancak onun yasal olmayan hiçbir durumu yoktur. “Dolayısıyla gazetelerin o çıkışlarına fazla şey yapmadı Nahit Bey. ‘Ben’ dedi ‘Onun bakanıyım. Askerî idare zamanında olan o hadise herkesin başına gelebilir. Bir suç teşekkül etmedi ki askerî mahkemece kovuşturmaya yer yoktur diye tescil edilmiştir.” O arada toplumdan ve milletvekillerinden destek gelir.
     <br/>
     <br/>
     2002 yılına kadar bu görevde kalan Aysal Aytaç, on yıllık bu sürede sekiz bakanla çalışır. Her bakan değişikliğinde onun ismi gündeme getirilir. Aydınlık ve Cumhuriyet’in bir numaralı hedefi hâline gelir. Cumhuriyet’te Hikmet Aslan Çetinkaya her bakan değişiminde gazetesinde bakanlara açık mektup yazar; “Ey bakan sen her şeyi bırak, Aysal Aytaç’ı görevden al” kabilinden yazılar kaleme alır: “Onun için çok ciddi sorgulamalar geçirdim. 10 senede belki 30 defa müfettiş geldi. Gelenlerin çoğu sol görüşlü müfettişlerdi. Hatta genel müdürlüğümde frapan giyinen bir bayan vardı. Ondan aleyhime delil olacak şeyler almak istemişler. O da ‘Görüyorsunuz hâlimi. Fakat bu adam namuslu, dürüst bir adam. Ben solcu olduğum hâlde beni şube müdürü yaptı. Daha ne istiyorsunuz bu adamdan?’ diyor. Meslek hayatım boyunca Allah’ın izniyle beni güçlü kılan, hem çok dürüst, hem çok çalışkan, hem mevzuata yüzde yüz bağlı olmam, hangi ideolojide olursa olsun, bir bakanla işimiz varsa, sabah akşam takip edip, hatta evine kadar gidip o işi halletmemdir.”
     <br/>
     <br/>
     ECEVİT: “AYTAÇ, GÖREVDE KALACAK”
     <br/>
     <br/>
     28 Şubat’tan sonra Bülent Ecevit de tavır koyar ve ‘Aysal Aytaç görevde kalacak’ diyerek ona sahip çıkar. Buna rağmen, Hikmet Uluğbay ve Metin Bostancıoğlu zamanlarında açılır soruşturmaların çoğu.
     <br/>
     <br/>
     Görevde bulunduğu süre zarfında büyük hizmetleri olur Aytaç’ın. Bu arada sıkıntılar da yaşanır. YÖK ve Dışişleri’nin tavırları yurtdışındaki gelişmelerin aksamasına neden olur. Bunların dışında, bir ara Özbekistan ile Türkiye Cumhuriyeti arasındaki siyasî mesele sebebiyle oradaki Türk okulları kapatılır. Bu da şöyle bir tecrübeyi beraberinde getirir: “Bizim bakanlığımızın önceden yapmış olduğu en büyük yanlış yurtdışında okul açmak. Onları açmaya da akşamdan sabaha karar almışlar. Halbuki misyonerlik hareketleri dâhil, dünyanın hiçbir yerinde devletten devlete okul açılmamış. Açıldığı takdirde, okullarla alakalı bir problem doğduğunda devletler karşı karşıya geliyor. Halbuki özel şirket, vakıf eliyle açılan okullarla ilgili bir problem olduğunda devlet hakem rolü oynamış.”
     <br/>
     <br/>
     Yurtdışı Eğitim Öğretim Genel Müdürlüğü’nün en önemli çabalarından biri de yurtdışındaki okul müdürlerini Ankara’da toplamak olur. 1995 yılındaki toplantı biraz zor şartlarda gerçekleştirilir. Müsteşar, önce evet deyince hemen ilgili büyükelçilikler, okullar ile MİT ve askerî istihbarat dâhil 30 ayrı birime toplantı yapılacağına dair bir yazı ulaştırılır. Günlerden pazartesidir. Cuma günü program başlayacaktır. Aytaç, müsteşara, toplantıda konuşma yapıp yapmayacağını sormak için yanına gider: “Genel müdürler geliyor’ dedim. Hangi genel müdürler?’ dedi. ‘İşte yurtdışındaki okulların...’ ‘Yahu sen çıldırdın mı?’ dedi. ‘Ben’ dedim ‘size sordum, vallahi sordum.’ Müsteşar ‘Ben hatırlamıyorum’ dedi.”
     <br/>
     <br/>
     Böyle bir ortamda müsteşar konuyu bakan Nevzat Ayaz’a anlatır. Ayaz da toplantının iptal edilmesini ister. Durum ciddidir. Fakat, daha önce ilgili yerlere yazılar yazıldığı için durum biraz karışıktır. Hatta işadamı Aleaddin Kaya da, böyle bir toplantı tertip ettikleri için Bakan Nevzat Ayaz’a bir teşekkür ziyaretinde bulunur. Bakan ile Kaya’nın tanışıklığı, bir uçak yolculuğunda başlamış, Ayaz’ın eşi de kendisinin şeyh kızı olduğunu söylemiştir o tanışmada.
     <br/>
     <br/>
     TURAN YAZGAN’IN YAPTIĞI KONUŞMA
     <br/>
     <br/>
     Bakanlık, toplantı için teşekkür bile alırken, toplantının iptali hoş olmayacaktır. Dolayısıyla, üç gün süren toplantı bu şartlarda güç bela gerçekleştirilir. Konuşma yapan okul müdürleri sorunlarına yönelik bilgiler verir ve konuşmalarının sonunda Turan Yazgan’a da teşekkür ederek, kürsüden inerler: “Turan Yazgan geldi bana dedi ki ‘Ben bunları şimdi ciddi tenkit edecektim. Şimdi hepsi bana katkılarımdan dolayı teşekkür ediyor. Bunları eleştirsem ‘Bizde bir hata varsa o da Turan Yazgan Hoca’nındır’ diyecekler.’ O zaman Yazgan da çıktı güzel bir konuşma yaptı orada. Bu toplantıya son gün müsteşar da katıldı. Konuşmasında, bir yanlış yapmadığınız müddetçe ülke olarak arkanızdayız’ dedi. Ve toplantıya katılanlardan birinin bakanlıktan ne istediklerini kısaca anlatılmasını istedi. Kazakistan’dan gelen genel müdür Ali Bayram ‘Sayın Müsteşarım; biz Türkiye’yi öğretmek için oralardayız. Yanlış yaparsak kulağımızı çekiniz. Ama başımızı koparmayınız. Biz bakanlığımızdan sadece tebessüm bekliyoruz. Bizi tebessümden mahrum etmeyin.’ İfadesini içine alan bir konuşma yaptı.”
     <br/>
     <br/>
     Bu toplantıya 21 ülkeden gelen genel müdürler katıldı. Toplantının ikincisi 1997 yılında yapıldı. 56 ülkeden bu toplantı için ülkemize geldiler. Maalesef ondan sonra bir daha tertiplenemedi.
     <br/>
     <br/>
     AP’li kayınpederinden dolayı Süleyman Demirel’le de tanışıklığı olan Aytaç, polis baskınıyla içeriye alınıp serbest kaldıktan sonra, o zamanlar yasaklı olan Demirel’e bir mektup yazarak haksız yere ıstırap çektiğini anlatır. Demirel de cevabî mektubunda “Memleket ve millet yolunda hizmet edenler zaman zaman bu tür haksızlıklara maruz kalabilir. Haksızlığa uğramasına rağmen devlet bu insanlara zaman gelir görev verir.” der. Hatta Demirel, “Zulmetmektense zulme uğramak iyidir. Siz zulme uğramışsınız. Bir gün gelecek siz de layık olduğunuz yerlere geleceksiniz” ifadelerine de yer verir. Bu mektup, Aytaç’ın daha sonra MEB’de görev almasında işine yarar.
     <br/>
     <br/>
     OKUL AÇANLAR HALKIN BİZZAT KENDİSİ
     <br/>
     <br/>
     2002 yılında, emekliliğine bir ay kala istifa edip Doğruyol Partisi’nden Uşak milletvekili adaylığını açıklayan Aysal Aytaç, birinci sıradan girdiği seçimlerde 23 bine yakın oy alır. Kendisini sevenlerin bir kısmı onun bu adaylığının nereden çıktığına anlam veremediği için ona oy vermez. Halbuki o, hizmetini bu alanda sürdürmek amacıyla adım atmıştır bu işe. Aytaç, okul açanların halkın bizzat kendisi olduğunu, dolayısıyla teveccühün sebebinin de bu olduğunu belirtiyor. Bir gün Ankara’dan İzmir’e giderken Uşak’taki Özel Üftade Lisesi’ni de ziyaret etmek istediklerini anlatan Aytaç, okulun yakınlarına gelince, yerini, yoldan giden bir adama sorarlar. Adam arabanın Ankara plakalı olmasından şüphelenerek, bir müddet beraber yol aldığı Aysal Aytaç ve arabadakileri müfettişe benzetip onlara şunları söyler: “Arabayı durdur’ dedi. Hışımla aşağı indi. Pencereden kafasını soktu. ‘Müfettişleri oldum olası hiç sevmem. Çok lüzumsuz işler yaparsınız siz. Şimdi de bu pazar günü ta Ankara’dan kalktınız, buraya, bu okula geliyorsunuz. Bu okulda kim bilir ne lüzumsuz işler yapacaksınız. Bu okullar iyi okullardır. Bu okullara kıymayın. Allah size bunu sorar’ dedi. Kapıyı da hışımla vurdu. Halkın teveccühü bu.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25828), [web.archive.org (arşiv bağlantısı)](http://web.archive.org/web/20080109014832/http://www.aksiyon.com.tr:80/detay.php?id=25828)
