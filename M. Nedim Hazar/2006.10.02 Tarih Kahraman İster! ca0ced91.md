# Tarih Kahraman İster!

*M. Nedim Hazar 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211064118im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Kim derdi ki, Müfreze, Katil Doğanlar, JFK ve Comandante (Castro) gibi filmlerin sert ve muhalif ismi Oliver Stone, kamerasını ve yeteneğini Pentagon ve WASP lobisinin eline verecek! Kusura bakmayın böylesine sert bir giriş cümlesi için; ama inanın az bile…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211064118im_/http://www.aksiyon.com.tr/resim/617/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Müdavim okurlarımız bilirler, özellikle Hollywood'un gerçekliği kendi merceğinden kırarak yansıttığını örnekleriyle beraber defaatle kaleme aldık. Gerçek olan gerçek ile filmsel gerçek arasındaki açı bazen o kadar büyük oluyor ki, neredeyse tamamen zıddı görüntüler ortaya çıkabiliyor.
   <br>
    <br>
     Her neyse, bu haftanın en ses getirecek filmi şüphesiz World Trade Center/Dünya Ticaret Merkezi. Film Amerikan sinemasının ele avuca sığmaz ismi Oliver Stone'un elinden çıkma. Amerika'nın gücü buradan geliyor işte; kendi bünyesinde sınırsız bir serbestiyet ile yaşattığı muhalefeti, bir anda kendine hizmet eden azat kabul etmez köleye dönüştürüveriyor.
     <br/>
     <br/>
     İsminden de anlaşılacağı üzere DTM (Dünya Ticaret Merkezi), insanlık tarihinin kırılma noktalarından biri olduğunu çok sonra anlayacağımız meşhur 11 Eylül 2001 saldırılarının yapıldığı İkiz Kuleler. Yönetmen Stone, büyük bir felaket filmi yapmak yerine, dokunaklı bir çaresizlik ve kahramanlık öyküsü anlatmayı tercih etmiş/ettirilmiş. Filmin öyküsünü anlatayım, diyeceğim birkaç laf var elbette:
     <br/>
     <br/>
     11 Eylül 2001 sabahı New York alışılmadık derecede sıcak bir güne başlamaktadır. Liman koruma polisi Will Jimeno izinliyken ani bir kararla çalışmaya karar verir. Öte yandan New York Limanı Polis Departmanı'nın deneyimli komiser yardımcılarından John McLoughlin de günlük görevinin ayrılmaz parçası olan 1 buçuk saatlik devriye görevine hazırlanmaktadır. Polis arkadaşlarıyla birlikte Manhattan'ın yolunu tutarlar. Görünüşte herhangi bir gün gibidir; ama hiç de öyle olmayacaktır.
     <br/>
     <br/>
     Derken bir gürültü patırtı kopar. Polis memurları neyin ne olduğunu henüz tam anlamadan Dünya Ticaret Merkezi'ne girerler. Ve o koca iki kule büyük bir gürültüyle üzerlerine yıkılır. Aslında neler olup bittiğini biz seyirciler çok iyi biliriz; ama enkaz altındakilerin elbette bir fikri yoktur. Onları hayata bağlayan şey, kendi küçük dünyalarındaki kahramanlardır!
     <br/>
     <br/>
     12 saat boyunca McLoughlin ile Jimeno birbirlerine ailelerini, polis örgütündeki hayatlarını, umutlarını ve hayal kırıklıklarını anlatarak hayata tutunmaya çalışırlar.
     <br/>
     <br/>
     Filmin bir de kahramanlık öyküsü var ki, sormayın:  11 Eylül gecesi iki polisi enkaz arasında bulan Connecticut'lu eski denizci Dave Kernes'in imkansızı başarma çabaları da küçümsenmemeli. Dave, bağlı olduğu şeyhinden (yani rahibinden) gerekli izni alır ve enkaza dalar. Herkesin korkuyla uzaklaştığı bir anda, tersine ve inadına ilerler ve kahraman polisleri kurtaran süper bir kahraman olur. Filmin sonundaki yazıdan anlıyoruz ki, ülkesi bu süper kahramanı tam iki kez Irak'a yollayarak ödüllendirir!
     <br/>
     <br/>
     DTM'yi sinema kriterleri açısından değerlendirmek gereksiz teferruat olacaktır. Zira kamerayı usta bir silahşor gibi kullanmayı beceren usta bir sinemacı Oliver Stone, seyircinin algısını eline alıp hamur gibi yoğuruyor. Duygu, anlatım, kadraj/hareketler tamamen usta işi. Ancak başka ve daha büyük bir sorun var bu filmde. Mesela filmin finalinde enkazdan canlı çıkan kahramanlardan biri aynen şöyle konuşuyor: "Gerçekten de bazı şeyler anlatılırken kısa geliyor. O gün şeytan bizi sıkıştırmaya çalıştı; ama aynı zamanda meleklerin bizim için iyi haberleri vardı. Şeytan bizimle ilgilenmedi…" Bir filmin, film dışına yolladığı açık bir mesaj bu. Ki DTM genel itibarıyla bir dramı anlatıyor. Yani olayın siyasi ve politik boyutuyla ilgili değil. Keza enkaz altında ölümle pençeleşen kahramanlardan birinin yakaza halinde Hz İsa'yı görmesi, peygamberin ona bir şişe su vermesi ve zihninin açılıp geri gelmesiyle, bu olayı diğer kazazedelere aktarması enteresan. Acaba böylesi bir sahneyi bir Türk yönetmen filmine koysa, bizim eleştirmenler ve medya o yönetmeni ne yapardı?
     <br/>
     <br/>
     Perdede gözyaşı ve acı gırla gidiyor; ama bütün bunlar gerçekliği ıskalamamıza bir neden olabilir mi acaba? Hadi bir karşılaştırma yapalım; Beyrut'ta parçalanmış çocuğunun elini, kolunu, ayak parmaklarını toz toprağın içinden toparlayan annenin sahnesi mi insanı perişan eder, yoksa binlerce tonluk enkazın altında kalmış kendi halinde bir polisin, minimal dünyasına dair yaşadığı iç çekiş mi? Daha can yakıcı bir gerçek var üstelik: Polislerin eş ve ailelerinin gözyaşları dinmeden Pentagon nerelere kaç ton bomba yağdıracağının hesabını çoktan yapmış, B52'ler çoktan havalanmıştı.
     <br/>
     <br/>
     Filmde kahramanlarımız enkaz altındayken, 1999 Türkiye Depremi'ne de atıfta bulunarak, 3 yaşında bir çocuğun enkaz altında 4 gün yaşadığını hatırlatıyor ve "Umut tükenmediyse, bir şans hep vardır" diyor… DTM'de ölen 3 bin insana karşılık Amerikan bombaları belki yüz bin insan öldürdü. Ancak nedense perdede acıyı yaşayan yine kendi vatandaşları! İşin bir de komplo teorisi denen kısmı var ki, oraya girersek yazı bitmez.
     <br/>
     <br/>
     Son tahlilde şunu söyleyebiliriz; Oliver Stone 2. Dünya Savaşı sonrası zirve yapan Propaganda Sineması'nı birazcık güncelleyerek şahane örneklemiş. Bu aslında aynı zamanda Amerikan Hükümeti'nin de başarısı; herhalde Başkan Bush senaryoyu yazsa ancak bu kadar dramatize ederdi. Ve Stone, İskender'dekinden bile büyük bir hayal kırıklığı yaşatıyor bize. Yeteneğinin teklemeye başlaması bir yana, ruhunu ve beynini de ödünç verebileceğini söylüyor adeta.  Bu arada; Dünya Ticaret Merkezi, Nicholas Cage'in en başarılı filmi, zira 2 saatlik filmin yaklaşık 115 dakikasında hiç kımıldamadan uzanarak duruyor! Juy Russel'in Ladder 49'undan daha başarılı olamayan filmi, sadece enkaz/mağdur/kurtarıcı/mazlum gibi kavramlar eşliğinde izlerseniz sizi rahatsız etmeyecektir.
     <br/>
     <br/>
     <br/>
     Yönetmen: Oliver Stone
     <br/>
     Senaryo: Andrea  Berloff
     <br/>
     Görüntü Yönetmeni: Seamus McGarvey
     <br/>
     Oyuncular: Nicolas Cage, Micheal Pena, Maria Bello, Maggie Gyllenhaal, Stephen Dorff
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25448), [web.archive.org (arşiv bağlantısı)](http://web.archive.org/web/20071211064118/http://www.aksiyon.com.tr/detay.php?id=25448)
