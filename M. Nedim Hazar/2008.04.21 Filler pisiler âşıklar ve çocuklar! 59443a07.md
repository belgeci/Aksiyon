# Filler, pisiler, âşıklar ve çocuklar!

*M. Nedim Hazar 2008.04.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20080624075603im_/http://aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Birden fazla çocuk filmi ya garip bir tesadüfün tecellisi sonucu ya da birbirini kollayan dağıtım firmalarının rekabet politikasından dolayı aynı haftaya denk geldi. Ve itiraf edeyim ki çok kıskandığım, için için hayıflandığım bir durum bu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080624075603im_/http://www.aksiyon.com.tr/resim/698/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080624075603/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080624075603/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080624075603oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080624075603oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Sinema açısından ilginç bir haftanın içindeyiz. Birden fazla çocuk filmi ya garip bir tesadüfün tecellisi sonucu ya da birbirini kollayan dağıtım firmalarının rekabet politikasından dolayı aynı haftaya denk geldi. Endüstri olmak böyle bir şey olsa gerek; konjonktüre göre ürün piyasaya sürebilmek. Hollywood sineması (şimdi artık Euroimage da) bunu yapabiliyor. Noel arifesinde birçok ‘Santa Clause’ filmi vizyona girebiliyor örneğin. Ya da çocukların karne dönemine yakın peş peşe çocuk filmleri perdede yerini alıyor. İtiraf edeyim ki çok kıskandığım, için için hayıflandığım bir durum bu.  Zira sineması zayıf olan ülkelerde Recep İvedik gibi, film demeye yüz bin şahidin istendiği uzun metraj parodiler ile yetinmeyi salık veriyorlar bize.
   <br>
    <br>
     İzin verirseniz bir şeyin daha ağırıma gittiğini itiraf ederek filmlere geçeceğim. Batı’nın pedagojisiyle çekilen gerek çocuk filmlerini, gerekse bazı tematik filmleri izledikçe sırtımızı yasladığımız kültürün derinliği ve bizim bunu hakkıyla sanat alanında kullanamayan bir jenerasyon olduğumuzu görüp bir utanç yaşıyorum…
     <br>
      <br/>
      ‘AŞIK’ HAYVANLARDAN İNSANLARA DERSLER!
      <br/>
      <br/>
      Bu hafta vizyona giren çocuk filmlerinin ikisi Hollywood, biri İspanya, diğeri Fransa menşeli. Ve bunların en önemlisi olan Âşıklar -Les Animaux Amoureux- Animals in Love ile başlamak istiyorum.
      <br/>
      <br/>
      Microcosmos ve Kuşlar isimli şaheser belgesellerden hatırlayacağımız ekip yine işbaşına geçmiş. Ve bizim kültürümüzde de yer alan ‘hayvanlar koklaşa koklaşa’ deyiminin filmini çekmişler adeta. Film hakkında verdikleri demeçlere bakılırsa, Âşıklar tam 4 yıllık bir emeğin ürünü. Dile kolay, bunun iki yılı hep çekim yapılmış. 2 yıl boyunca, hep bekleyerek, gözleyerek, gizlenerek, suda ve çamurda çömelerek, ağaç tepelerinde, sıcak hava balonlarında,  zorlu hava şartlarında sürprizlerle dolu, uzun bir çekim süreci… Ve nihayetinde yakalamak için o kadar çabalanan harika görüntüleri elde etmek büyük bir ödül.
      <br/>
      <br/>
      Âşıklar, çeşitli hayvan türlerini baştan çıkarmanın farklı aşamalarını da gözler önüne seriyor. Bu hayvanlar biyolojik sınıflarına göre değil, duygularına, davranışlarına ve belirli anlara göre sırayla karşımıza çıkıyorlar. Tıpkı insanlarda olduğu gibi, hayvanlarda da baştan çıkarma olgusu bazen başarıyla bazen de başarısızlıkla sonlanan, erkekle dişi arasında süren bir tartışmadır. Âşık bir erkek geyik, dişisi onu kabullenene dek vücut ağırlığının % 30’unu kaybedebilir. Ama, türlerin sürekliliği söz konusu olduğunda gururun yeri yoktur. Şefkat ve duygular geçerlidir, hele eşlerini okşamaktan asla bıkmayan orangutanlar için. Görüyoruz ki, koklaşmak ve sarılmak en az insanların olduğu kadar hayvanların da günlük yaşamlarının bir parçasıymış. Hatta çoğu hayvan bunu günümüz insanından daha incelikli olarak yapabiliyor.
      <br/>
      <br/>
      Konu baştan çıkarma, aşkını kabul ettirme olunca hayvanların inanılmaz yetenekleri ortaya çıkıyor: Dans etme, şarkı söyleme, dövüşme, özenli yuvalar inşa etme, hediyeler sunma, kendi kokularını hissettirme. Ve vuslat. Sonra yeni doğanlar gelir ve duygularda doruklara erişilir. Annelik ve babalık zor ya da kolay olabilir, ama kesin olan şey her zaman büyüleyici olmasıdır.
      <br/>
      <br/>
      Yönetmen Laurent Charbonnier, hedeflediği olumlu, şiirsel, duygusal, beş duyuya da hitap eden bir hava oluşturabilmek için filmin kurgusunu önceden başlatmış. Bu nedenle görüntüler, Cécile de France’ın Fransızca anlatısı ve Philip Glass’in müziğiyle birleşerek büyüleyici bir epikliği yakalıyor. Hayvanların dünyasına insan gözüyle gizlice bakışımız, bize çoğu kez kadınlar ve erkeklerin davranışlarını hatırlatıyor. Bu film insanlığı, diğer türlerin yanında ait olduğu yere, doğaya geri veriyor.
      <br/>
      <br/>
      Âşıklar filmi ve doğasever yaklaşımı, bizim için biyolojik çeşitliliğin ve doğanın korunması konusunda verilen öncelikli ve acil mücadelenin de bir parçası gibi dururken, izleyici çoğu zaman perdedeki hayvanlara tebessümle, takdirle, kızgınlıkla ve hayranlıkla bakarken, insan türüne dair dejenerasyon ve eksiklikleri hatırlayıp utanabiliyor da.
      <br/>
      <br/>
      Laurent Charbonnier’nin yönettiği belgeselin çekimleri 500’den fazla gün sürmüş. 170 çeşit hayvan türünün çekimi yapılmış, bunların -sadece- 80 kadarı filmde yer almış. -30 °C’den 50 °C’ye kadar sıcaklık değişimiyle 5 kıta, 16 ülke ve çekim aşaması 2 yıl süren film, sonuçta muazzam bir görsel ve işitsel şölene dönüşmüş.
      <br/>
      <br/>
      FİL,  KÜÇÜKLÜĞÜNÜN FARKINDADIR!
      <br/>
      <br/>
      İkinci filmimiz bir animasyon. Kitapları birçok kuşak tarafından yıllardır keyifle takip edilen Amerikalı yazar ve karikatürist Dr. Seuss, çok sevilen masallarından birini anlatıyor: Horton! Heodor Seuss Geisel’in eskimeyen en iyilerinden olan bu masal, yayımlanmasından 50 yıl sonra, Ice Age’in yapımcıları ve komedinin devlerinden Jim Carrey ve Steve Carell ile daha önce hiç denenmemiş bir teknikle hayata geçirilmiş. İlk defa bir sinema filmi Dr. Seuss’un akıl almaz hayal dünyasını, en ileri animasyon tekniği CG animasyonu ile izleyicilerin beğenisine sunuluyor. Hikâyemiz şöyle:
      <br/>
      <br/>
      Mayıs ayının sıcak bir günü Nool ormanının derinliklerinde fil Horton, gölün serin sularını etrafına fışkırtarak oynamakta, ormanın keyfini çıkarmaktadır. Ta ki cılız, küçük bir ses duyana kadar. Havada uçuşan bir toz zerreciğinden gelen, belli belirsiz bir yardım çağrısıdır bu. Horton henüz bu küçük zerreciğin içinde Who-ville adında koskocaman bir şehir bulunduğundan, bu şehrin kendisi gibi mikroskobik boyutlarındaki halkından (Whos) ve şehrin yönetimini elinde bulunduran belediye başkanı Mayor’dan habersizdir. Komşuları tarafından alay konusu olan, tehdit edilen Horton, tüm eleştirilere kulak tıkayıp bu cılız sesi dinler ve zerreciği kurtarmaya karar verir. Çünkü ona göre, her ne kadar küçük olursa olsun, insan insandır. Horton’un bu tavrı hem çok basit, hem de çok derin anlamlıdır. Kendisiyle dalga geçen ve aklını kaçırdığından şüphelenen arkadaşlarına, “Uzayın derinliklerinde bir yerlerden şimdi yaşadığımız yere bakarsanız, aslında bizim de bir zerrecik gibi göründüğümüzü anlarsınız.” der. Parolası ise şudur: “Bir fil yüzde yüz sadıktır.” Ve Who-ville şehrinin içinde bulunduğu zerreciğe yeni bir ev ve yer bulma görevini asla aklından çıkarmayacaktır…
      <br/>
      <br/>
      Çocuklar için oldukça hoş bir deneyim olabilecek Horton, verdiği alt mesajlar ile de sağlam bir animasyon.
      <br/>
      <br/>
      GECE VE PİSİLER: VE TABİİ YILDIZLAR!
      <br/>
      <br/>
      Bir İspanyol animasyonu olan Gece ve Pisiler belki de gelmiş geçmiş en katmanlı çizgi film özelliğini taşıyor. Çocuk filmi diye macera ve heyecandan hiç taviz vermeyen filmin hikâyesi şöyle: Yetimhanede yaşayan küçük Tim’in hayatı her çocuğunki gibi anlık mutluluklar ve olağan üzüntülerle doludur. Fakat geceler küçük Tim için daha zor geçer. Tim’in karanlık korkusunun tek ilacı yıldızlardan yansıyan ışıklardır. Uykusuz gecelerinde onu rahatlatan tek varlık yıldızıdır. Bir gece yetimhanenin çatısına çıkar. En sevdiği yıldızının kaybolduğunu fark eder ve maalesef o kaybolacak son yıldız olmayacaktır.
      <br/>
      <br/>
      Tim’in yıldızına dünyadaki her şeyden çok ihtiyacı vardır. Yıldızının gökyüzünde yeniden parladığını görmek için her şeyi yapmaya hazırdır. Aynı gece çocukların huzurlu bir uyku çekmelerini sağlamakla görevli Kedi Çobanı’yla tanışır. Kedi Çobanı’nı birlikte gecenin bekçisi Moka’ya gitmeleri için ikna eder. Bunun için Nocturna’ya gitmeleri gereklidir. Nocturna yüzlerce farklı türün geceyi yaratmak için çalıştıkları bir yerdir. Her biri gecenin farklı bir işlevini yerine getirirler. Yolda yavaş yavaş diğer yıldızların da kaybolduğunu fark ederler ve gizlice Nocturna’ya girerler. Tim, Moka’ya yıldızları tekrar ait oldukları yere, gökyüzüne, döndürmesini söyler. Daha sonra Tim, Kedi Çobanı’ndan onu Yıldızların Feneri’ne götürmesini ister. Orada, bu ilginç olaylara bir cevap bulabileceğini düşünmektedir. Tim, Kedi Çobanı ve Tobermory Nocturna’nın sokaklarında zamana karşı yarışmaktadırlar. Çünkü yıldızların kaybolması Nocturna’nın yok olması demektir.
      <br/>
      <br/>
      Adrià García ve Víctor Maldonado isimli yönetmenler tarafından çekilen film, 2007 Barcelona Film Ödülleri’nde ve 2008 Goya Ödülleri’nde En İyi Animasyon ödülünü aldı. Yönetmenler; “İzleyiciye göstermek istediğimiz şu; karanlık korkusu zihnimizin ve yaratıcılığımızın bir eseri. Bu korku bizi kontrol etmeden ona hâkim olmak bizim elimizde.”  diyor.  Aslında Nocturna atmosferiyle Tim Burton’ın 80’lerde çevirdiği filmlere benziyor. 200’den fazla sanatçının yer aldığı proje, 4 yılda birçok ülkeden farklı sanatçılar ve yapım ekipleriyle yerel, millî ve uluslararası seviyede etkileşim hâlindeymiş.
      <br/>
      <br/>
      Seslendirmesini Oya Küçümen, Köksal Engür, Atilla Şendil, Yonca Cevher Yenel, Ziya Kürküt’ün yaptığı film Avrupa animasyonunun son örneklerinden biri olması açısından da önemli.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=30068), [web.archive.org (arşiv bağlantısı)](http://web.archive.org/web/20080624075603/http://aksiyon.com.tr:80/detay.php?id=30068)
