# Cesaret sihirden daha erdemlidir

*M. Nedim Hazar 2006.01.23*

<div>
 <p>
  <font>
   Narnia Günlükleri’nin kurguladığı fantastik dünya ne Yüzüklerin Efendisi ne de Harry Potter’ınki gibi karanlık ve itici. Aksine cadı bile zaman zaman çekici görünüyor izleyiciye. Gerçi yanındaki yamağı yeterince iğrenç ancak, filmin genel atmosferi Doğu masallarını çağrıştırıyor.
   <br/>
   <br/>
   Tam 100 yıllık bir kara kış çökmüştür masal ülkesi Narnia’nın üzerine. Ülkenin kralı Aslan kurtuluş için 4 unsur beklemektedir. Hayır, bildiğimiz ‘Hava, su, ateş, toprak’ değil bu unsurlar, dört veledin taşıdığı ‘Nedamet, kibarlık, cesaret ve mükemmellik’tir. Bunun için İkinci Dünya Savaşı’nda Almanlar’ın Londra’yı bombalamasını ve kocasını savaşta yitirmiş dul bayan Pevensie’nin çocuklarını savaşın ulaşamayacağı bir yerdeki koruyucu aileye yollamasını bekler Narnia.
   <br>
    <br>
     Tahmin ettiğiniz gibi Hollywood bir edebiyat klasiğine daha el atıyor ve bir kez daha görsel efekt teknolojisinin insan hayal gücüyle nasıl başa baş yarışabileceğini gösteriyor.
     <br>
      <br>
       Edebiyatın diğer görsel sanat eserlerine göre en önemli avantajı, kurguladığı dünyanın algısını okurun kapasitesine havale etmesidir. Özellikle fantastik ve epik eserlerden alınan haz, insan muhayyilesinin kalibrasyonuyla doğru orantılıdır. Günümüz sineması ise bu önemli avantajı edebiyatın elinden almaya çabalıyor adeta. Film yönetmenleri ve görsel efekt editörleri adeta metnin yazarını bile zorlayacak kurguları görselliğe dökebiliyor. Yüzüklerin Efendisi serisinin yönetmeni Peter Jackson gibi Yeni Zelandalı olan yönetmen Andrew Adamson, Narnia Günlükleri’nde fantastik sinemayı resim sanatıyla buluşturuyor adeta. Kendisini Shrek serisinden  hatırlar sinemaseverler.
       <br>
        <br>
         Yüzüklerin Efendisi ile Narnia Günlükleri arasındaki yakınlık sadece yönetmenlerin ‘hemşehri’ oluşundan kaynaklanmıyor. ‘Arslan, Cadı ve Dolap’, ‘Yüzüklerin Efendisi’ üçlemesinin yazarı J.R.R. Tolkien'in yakın dostu olarak bilinen bir başka İngiliz edebiyatçı, C.S. Lewis'in ilk kez 1950'lerde yayımlanmış ve o tarihten bu yana da milyonlarca satarak klasik düzeyine erişmiş olan 7 kitaplık ünlü “Narnia Günlükleri” serisinin ikinci hikâyesi oluyor.
         <br/>
         <br/>
         Öyküye dönecek olursak, Dul annelerinin kendilerini yolladığı şatoda saklambaç oynarken girdikleri bir gardırobun kendilerini masal ülkesine götürmesi sonucunda bir anda içlerindeki erdemli yönlere tâbi olur çocuklar. Narnia’yı buz ülkesine çeviren cadı, Edmont isimli çocuğu ‘Portakallı’ Türk lokumu ile kandırır (Filmde lokumun neli olduğu söylenmiyor elbette, ancak sitesinde portakallı Türk lokumunun tarifini vermişler). Belli ki, annesinin, ‘Tanımadığın cadılardan lokum alma’ diye uyarmadığı çocuk, lokum aşkına cadının tuzağına düşünce, kardeşleriyle beraber Narnia Ülkesi’ni kurtarmak zorunda kalırlar.
         <br/>
         <br/>
         İnklings elemanlarının (İnklinks; Tolkien ve Lewis’in de dahil olduğu, bir gurup İngiliz edebiyat profesörünün kurduğu gruptur. Grup her salı bir kafede toplanıp böyle fantastik edebiyat muhabbeti yaparmış ve 20 yıl aralıksız sürmüş bu toplantılar) ortak özellikleri ait oldukları kültürün alışkanlık sütunlarının dikine vurgular yapmak. Gerek Yüzüklerin Efendisi, gerekse Harry Potter serisinde iyiler ve kötülerin özellikleri, günümüz algılarıyla çelişen şeylerdi. Dev gibi görünen cüceler, kanatlı koşucular vs… Lewis, Narnia Günlükleri’nde Noel Baba’yı da kutsal bir figürden ziyade (zira filmin başından itibaren bir ‘Christmas Day’ muhabbeti akıp gidiyor) silah tüccarı gibi sunuyor. Tabii iyilere sevkiyat yapan ve ihtiyaca göre techizat dağıtan bir sivil Noel Baba!
         <br/>
         <br/>
         Narnia Günlükleri’nin kurguladığı fantastik dünya ne Yüzüklerin Efendisi ne de Harry Potter’ınki gibi karanlık ve itici. Aksine cadı bile zaman zaman çekici görünüyor izleyiciye. Gerçi yanındaki yamağı yeterince iğrenç ancak, filmin genel atmosferi Doğu masallarını çağrıştırıyor.
         <br/>
         <br/>
         Burada yönetmen Andrew Adamson ve müzisyen Stephen Borton’u özellikle tebrik etmek gerekiyor. Muhteşem resimler ve harika tema müziği çıkarmışlar. Filmin fragman müziği ise X-Ray Dog’tan çıkma.
         <br/>
         <br/>
         Hollywood’un sabıkası o kadar büyük ki, artık her ürününde bir alt mesaj, gizli amaç arıyoruz. Buna bir de yazarın fanatik Hıristiyan olması eklenince her sahnenin, her diyaloğun altında gönderme arıyoruz. Bu mantıkla bakıldığında Narnia Günlükleri’nde de malzeme bol. Ben katılmamakla birlikte (öyle bir niyetleri varsa bile ustaca aktaramamışlar), bu metazorik çıkarsamaları da eklesem iyi olacak. Aslan’ın kendisini insanların günahlarından dolayı feda edip öldürülmesi ve tekrar geri gelişi örneğin. Hatta Cadı’nın kullandığı ‘Türk Lokumu’ndan dolayı filmdeki kötüleri ‘Yayılmacı Türkler-Osmanlılar’ olarak algılayanlar bile çıkmış.
         <br/>
         <br/>
         Dediğim gibi bana pek inandırıcı ve ‘vay be’ dedirtici gelmiyor, hele ki günümüz insanlarının bu kadar-ulaşılmayacak-derinlerde olan bu alt mesajları algılayıp dinsel bir mutluluk yakalamaları ya da etkilenmeleri mümkün değil. Hem bu kadar hassas bir gözle bakıldığında Şirinler çizgi filminden bile onlarca alt mesaj çıkarırım emin olun.
         <br/>
         <br/>
         Narnia Günlükleri, edebiyatın sinemaya başarıyla uyarlandığı, bu soğuk kış günlerinde-özellikle çocuklar için - hoş bir masal tadı bırakan güzel bir film. Hollywood filmdeki profesörün dediğini yapıyor bir nevi: ‘imkansız yoktur!’
         <br/>
         <br/>
         NARNIA GÜNLÜKLERİ:
         <br/>
         <br/>
         Aslan, Cadı ve Dolap
         <br/>
         Yönetmen: Andrew Adamson
         <br/>
         Senaryo: Andrew Adamson
         <br/>
         Oyuncular: Tilda Swinton, Anna Popplewell, William  Moseley
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1225 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23224), [web.archive.org (arşiv bağlantısı)](http://web.archive.org/web/20060524133010/http://www.aksiyon.com.tr:80/yazdir.php?id=23224)
