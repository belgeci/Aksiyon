# Farz-ı misal olaraktan!..

*M. Nedim Hazar 2007.04.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211011000im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      ‘Bir Başkanın Ölümü’ adlı film gösteriyor ki sinema sadece geçmiş tarihi deforme etmiyor, geleceğe dair kurgu betimlemeleri de yaparak bunu gerçeğin ta kendisi gibi sunabiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211011000im_/http://www.aksiyon.com.tr/resim/644/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İzniniz olursa iki hafta önceki yazımızın giriş kısmına müracaat edeceğiz. Demişiz ki; “Sanatçı gönlünce eline alır tarihi. Pedallı bir kil hamuru makinesinin üzerine koyar ve merhametsiz parmakları yukarı aşağı gezinir. Ortaya çıkan eser ile hammaddenin neredeyse hiçbir ilgisi kalmamıştır. Aslına bakarsanız adalet ikonu olan masum genç kız, en çok tarihe yakışır diye düşünmekteyim. Zira orada öylece durur tarih; savunmasızdır, kimsesizdir. Sanatçı yahut tarihçi alır onu kendince yoğurur, yorumlar.” Aynen böyledir acizane kanaatimce. Ve lakin olayın bir de ‘gelecek’ kısmı vardır. Sanat bunu ütopya-antiütopya şeklinde son derece net biçimde siyah/beyaz ayırır gibi iki kampa böler. Ki sinema bilim/kurgu türüyle bunu tepe tepe kullanır.
   <br>
    <br>
     Önümüzdeki film, tür olarak her ne kadar belgesel (dokümantasyon) sınıfına dahil olsa da, senarist ve yönetmenin dahice müdahalesiyle bir ‘olmayana ergi’ üzerine sosyal gelecek (ütopya) egzersizine dönüşmüş. Bu nedenle Bir Başkanın Ölümü isimli filmin türü için kurgu/belgesel demek yanlış olmayacaktır. Kısa süre önce İstanbul Bağımsız Film Festivali’nde görücüye çıkan film, tabiri caizse gerçek ile çarpıtmanın (dikkat buyurunuz yalan değil; çarpıtma) bazen ne derece inanılmaz birliktelik yaşayabileceğini gösteriyor. Sizi çok meraklandırmadan filmden birkaç cümle ile bahsedeyim.
     <br/>
     <br/>
     Film tipik bir Hollywood gerilim filmi ritmi ile açılıyor. Gerilim yüklü kurgusuyla, izleyicileri Başkan Bush’u çılgınca protesto eden bir kalabalığın ortasına çekiyor bizi. Chicago’da bir konuşma yapmak için bulunan Başkan, filmde (belki de gerçeğin aksine) sempatik ve sıcak bir kişi olarak tasvir edilmiş. Açıkçası Bush’a karşı önyargı kalkanı sürekli hazır olanlardan biri olarak benim için bu rahatsız edici bir karakter tanımlaması. Karşımızdaki Bush, çalışma arkadaşları tarafından sevilen, yandaşlarının etkileyici bulduğu bir politikacı. Ancak otelinin dışındaki kalabalık, öfke ve nefretle dolu… Protestocular ve polis arasındaki gerilim giderek yükseliyor ve sonunda Başkan’ın vurulduğu anla son buluyor.
     <br/>
     <br/>
     Evet, İngiliz Yazar/Yönetmen Gabriel Range gerçek görüntüleri akıl almaz bir ustalıkla kurgulayıp işin içine kurmaca katıyor ve Ekim 2007’de Başkan Bush’u öldürüyor filminde. İşin ilginç yanı filmin en temel kurgusundan sonra tuhaf bir ‘hangisi gerçek?’ kararsızlığına itiyor izleyiciyi. O andan itibaren gerçek bazen kurgunun alınana girip rol çalıyor, bazen kurgu kendini gerçek kılığına sokup tebdili kıyafet ile filmde gezinip duruyor.
     <br/>
     <br/>
     Suikastın sonrasında “Bir Başkanın Ölümü” yön değiştirerek polisiye bir tarza bürünüyor. Başkanı kim vurmuştur? O anda sokakları dolduran nefret dolu binlerce protestocudan hangileri gözaltına alınmalıdır? Sonuçta FBI’ın gözaltına aldığı ve mahkemede yargılanan kişi, Ortadoğu kökenli bir Müslüman olur. Ancak gerçek suçlu Cemal Ebu Zikri midir? Onu bu suikasta iten şey terörizm midir? Eldeki kanıtlara rağmen, bu suikastın ardında terör bağlantısından başka, daha kişisel bir neden olamaz mı? Ve bu tür onlarca soru soruyor, düğüm atıyor, şaşırtıcı bir kurgusal cevap veriyor ama biz kendimizden eminiz; ‘Ama zaten böyle olur ki?’
     <br/>
     <br/>
     Sinema sanatını ve teknolojinin tüm imkânlarını olağanüstü şekilde başarılı kullanan İngiliz yönetmen, filmde bizleri soruların peşine takarken aslında bir o kadar da cevap veriyor… Kişisel anlamda ben filmin tam ortasında, son hakkında yönetmenin yorumunu merak ettim: ‘sahi böylesi bir kurmacayı, istediği şekilde eğip bükebilecek durum varken, yönetmenimiz neyi tercih edecek?’
     <br/>
     <br/>
     Ve aldım cevabımı. Buraya yazarak sizin seyir zevkinizi öldürmek istemem ancak yönetmenimiz duygularından ziyade mantığını galip getiren bir finali tercih etmiş.
     <br/>
     <br/>
     Hani çok okumuşsunuz ve en ezberlenen eleştirmen cümlesidir ama ‘kaçırmayınız’ derim…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27142), [web.archive.org (arşiv bağlantısı)](http://web.archive.org/web/20071211011000/http://www.aksiyon.com.tr/detay.php?id=27142)
