# Cennetin Krallığı filmi: Biz tarihi yapalım, Hollywood filme çeksin!

*M. Nedim Hazar 2005.05.09*

<div bgcolor="#FFFEF6">
 <font>
  <img border="0" height="1" src="/web/20051105191006im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051105191006im_/http://www.aksiyon.com.tr/resim/544/75.jpg" vspace="5"/>
  </p>
 </font>
 <font class="content">
  Cennetin Krallığı, Ridley Scott’ın diğer tarihi filmleri kadar tek taraflı ve acımasız değil. İyi kötü dayandığı bir gerçeklik var. Ancak ne kadar olursa olsun, kamera karşı yakada. Bize de sadece içimiz acıyarak izlemek kalıyor. Kudüs’te, Kralın çevresinde olup bitenleri en ince ayrıntısına kadar öğrenirken, Salahaddin tarafında nelerin olup bittiğini bize anlatabilecek senarist de te yok, yönetmen de, yapımcı da... Tarihi biz yapıyoruz, onlar yazıp, filme çekiyor.
 </font>
 <p>
  <font class="content">
   Yıl 1180... Ortadoğu karışıktır. Fransa’da Kral’ın ve Papa’nın unuttuğu küçük bir kasabada yaşayan genç bir nalbant acılar içindedir. Çocuklarını kaybetmiş, ardından karısı intihar ettiği için lanetlenmiştir. Kasabanın keşişi onun lanetli olduğunu ve o çevrede istenmediğini söyler. Dükkanında alev içindeki kızgın demirleri ve nefsini döverek günlerini geçiren genç nalbant Balian’ın (Orlando Bloom) karşısına Baron Godfrey çıkar. Aynı zamanda bir Tapınak Şövalyesi (9 kurucu üyeden biridir) olan Godfrey, Balian’ın babasıdır da. Ona haçlı seferlerine katılma çağrısı yapar. Zira 300 bin kişilik ordusuyla Emevi komutanı Salahaddin, Kudüs kapılarına dayanmıştır. Hıristiyanlar bir süre önce (1099 yılında) çoluk çocuk demeden herkesi kılıçtan geçirerek işgal ettikleri Kudüs’ün aynı şekilde kaybedilmesinden korkmaktadır. Balian biraz da zorunlu olarak haçlı ordusuna katılır. Şövalye ruhuyla asaleti yaşarken, haçlı ruhuyla entrikaların ortasındadır. Müslümanlar kendileri için kutsal olan mekanın kapısına dayanmış ve kaçınılmaz son yakındır.
   <br>
    <br>
     Açıkça söylemek gerekiyor ki, Ridley Scott özellikle Kara Şahin Düştü filmini çektikten sonra gözümden düşmüştü. Gerçek tarihi istediği gibi şekillendirerek yansıtan, üstelik gerçekleri çarpıtarak bunu -velev ki sinema diliyle olsa dahi- yapan kişinin sanatçılığından şüphe ederim. Scott, bir tarihte Afrika’nın göbeğinde yaşanan trajediyi mazlumları barbar, barbarları mağdur göstererek işlemiş ve bunun için ödül filan da almıştı.
     <br/>
     <br/>
     Bu nedenle Cennetin Krallığı’nı (Kingdom Of Heaven) izlediğimde şaşırdığımı söyleyebilirim. Zira Scott’tan beklenmeyecek bir objektiflik söz konusu olduğu gibi, bugüne kadar hizmetkârlığını yaptığı çevreleri kızdıracak bir film Cennet İmparatorluğu.
     <br/>
     <br/>
     1187 yılında gerçekleşen ve Salahaddin Eyyubi’nin Haçlı ordusunu bozguna uğrattığı meşhur Hıttin Savaşı’nı kamerayı Haçlı tarafına kurarak aktarmış Ridley Scott. Film doğal olarak büyük bir tarihi savaşa Hıristiyan kaynaklarına dayanarak bakıyor. Hikâyenin başlarında hiç görünmeden öykünün ana karakteri olan Salahaddin Eyyubi ikinci yarı birdenbire ortaya çıkıyor.
     <br/>
     <br/>
     Filmin Hıristiyan kahramanı yakışıklı, karizmatik ve neredeyse metroseksüel denebilecek bir idol iken (Orlando Bloom), Salahaddin yaşlı, avurtları çökmüş, bakışları bulanık, düştü düşecek cılızlıkta karizması olmayan bir kişi (Ghassan Massoud - siz onu Hasan Mesut diye okuyun) oynatılmış. Daha da enteresanı, tanıtım bültenlerinde filmin en önemli karakteri ve tarihsel olayın başkahramanı olan Salahaddin’i kimin oynadığı bile yazmıyor. Önemsiz yani!
     <br/>
     <br/>
     Bir başka acı olan şey ne biliyor musunuz? “Acaba Salahaddin’i Müslümanlar çekse bu rolü kim oynar?” diye düşündüm. Ne yazık ki aklıma rahmetli Anthony Quinn’den başka kimse gelmedi!
     <br/>
     <br/>
     Film, anlatım tarzı ve renk hakimiyeti olarak Scott’un ünlü Gladyatör filmiyle inanılmaz benzerlikler taşıyor. Doğuya bakış açısı, atla koşturma sahneleri ve çatışma sekansları... Hepsi Gladyatör’den kalmış gibi. Ancak benim itici bulduğum Troy’dan çok daha iyi, diyerek hakkını teslim etmemiz lazım. Bazı sahneler ise akla ister istemez Yüzüklerin Efendisi’ni getirse de, Cennet Krallığı o atari oyunundan çok daha epik ve etkileyici.
     <br/>
     <br/>
     Filmde gerçek tarihle çelişen onlarca yön var. Mesela ‘Bir süre Müslümanmış gibi görünelim, ne olmuş yani!’ diyen Başrahip Heraclius’un mızmızlanarak ödediği 10 dinarlık fidye sonrasında hazineleri doldurduğu arabalarla şehri terk edişi. Yeni bir cilt hastalığına yakalanan Kral IV. Baldwin için Salahaddin tarafından getirtilen karın (zira ateşler içinde yanan genç kralın acılarını hafifletiyordu) Reynauld of Chatillon ve Kral Guy’a kase içinde ikram edilmesi gibi yanlışlıkların yanı sıra, batılı sanat adamlarının hemen hepsinin düştüğü İslamiyet’e dair basit ilmihal bilgisi eksiklikleri var. Örneğin her biri başka yöne dönerek ibadet eden Müslümanlar, ezan okunurken yapılan cemaat halindeki ibadetler vs. vs... Sadece İslam dinini yüzeysel olarak bilen bir danışmanın düzeltebileceği bu hatalar bilinçli mi yapılıyor, sorusunu gündeme getiriyor ne yazık ki!
     <br/>
     <br/>
     En önemlisi Kudüs dendiğinde hemen akla gelen ögeler, yani Yahudiler filmde neredeyse hiç yok! Bu bana çok ilginç geldi. Kral Guy’u savaşa tahrik eden, Haçlı ordularını aç susuz çölün kavurucu sıcağına yollamak için her türlü provokasyonu yapan unsurların neredeyse Kudüs’te hiç yaşamamış gibi gösterilmesi bana çok ilginç geldi!
     <br/>
     <br/>
     Netice itibarıyla Cennetin Krallığı Scott’in diğer tarihi filmleri kadar tek taraflı ve acımasız değil. İyi kötü dayandığı bir gerçeklik var. Ancak ne kadar olursa olsun, kamera karşı yakada. Bize de sadece içimiz acıyarak izlemek kalıyor. Kudüs’te, Kral’ın çevresinde olup bitenleri en ince ayrıntısına kadar öğrenirken, Salahaddin tarafında nelerin olup bittiğini bize anlatabilecek senarist de yok, yönetmen de, yapımcı da... Tarihi biz yapıyoruz, onlar yazıp filme çekiyor! Sonra tekrar bize seyrettiriyorlar. Gerçek en insaflılarının elinde bile inim inim inliyor.
     <br/>
     <br/>
     Bırakın kendi tarihimizi filme çekecek kadar sinemayı, sanatı bilmeyi biz kendi tarihimizi bile bilmiyoruz. Hadi; buyurun gidin Beyoğlu’nda filmin oynadığı salonların sokağına. İstiklal Caddesi’nde tutun bir genci kolundan, çekip sorun; ‘Salahaddin kim?’ diye. Bakalım ne cevap alacaksınız?
     <br/>
     <br/>
     Salt bunun için olsa bile, bu filmi izlemek lazım. Yalnız, önce Salahaddin Eyyubi hakkında bir yerlerden kitap filan bulup okuduktan sonra!...
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Mehmet Kabakçı, 24-Mayıs-2005
> Çok beğendim: 
> Filmle alakalı yorumu çok beğendiğim. Sayın M. Nedim Hazar edebî üslubuyla bizim farkedemediğimiz tarafları ortaya koyuyor.

### Ergin Tufan, 12-Mayıs-2005
> Bazı tespitlere katılmıyorum: 
> Sayın M. Nedim Hazar… Cennetin Krallığı filmiyle ilgili yazınızda her zamanki gibi önemli konulara temas etmişsiniz. Ama bazı görüşlerinize katılmadığımı belirtmeliyim. Mesela, Balian’ın Salahaddin’den daha karizmatik gösterildiğini belirtiyorsunuz. Bence tam tersi. Salahaddin daha karizmatik ve heybetliydi. Bir de, kameranın Haçlılar tarafında olduğunu, diğer tarafta neler olup bittiğinin pek gösterilmediğini söylüyorsunuz. Doğru. Ama siz de sayfanızda hep Haçlıların resimlerine yer vermişsiniz.

### Sedat Kaymazkaya, 11-Mayıs-2005
> Diyaloğun önemi: 
> Hollywood’da dinimiz, kültürümüz hakkında sahih bilgiye sahip bir Allah’ın kulu yok mu? Dinlerarası diyaloğun ne kadar mühim olduğu böyle durumlarda ortaya çıkıyor.

Kaynak: [www.aksiyon.com.tr](http://aksiyon.com.tr:80/detay.php?id=21152&yorum_id=1), [web.archive.org (arşiv bağlantısı)](http://web.archive.org/web/20051105191006/http://aksiyon.com.tr:80/detay.php?id=21152&yorum_id=1)
