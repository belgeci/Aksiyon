# “Ben yörüngesiz bir gezegenim!”

*M. Nedim Hazar 2005.04.25*

<div>
 <p>
  <font>
   Tarihe bakacak olursanız hayretle şunu görürsünüz; düşündükleri yüzünden öldürülen ve işkence gören insanların sayısı, yaptıkları yüzünden öldürülen ya da işkence görenlerin sayısından çok daha fazladır.
   <br/>
   <br/>
   Tam da papa seçimi dönemine denk gelen bir tür ‘gündem filmi’ Luther.
   <br>
    <br>
     Katolik kilise tarihinde görülen en büyük bölünmenin kahramanı Martin Luther’in hayatının anlatıldığı film, yer yer destansı sahneleri, sıradan filmlerde asla rastlayamayacağımız diyalogları -elbette bunun nedeni filmin kahramanının teolog ve dil bilimci olması olabilir!- duru ve akıcı anlatımıyla dikkat çekiyor.Hollywood’un mali ve insan kaynaklarını kullanarak Almanlar tarafından gerçekleştirilen projenin yönetmeni artık 90 yaşına merdiven dayamış bir emektar: Eric Till... Filmin şaşırtıcı bir oyuncu kadrosu ve prodüksiyonu var. Zaman zaman karşımıza çıkan görkemli sahnelerde dünyaca ünlü starları izliyoruz. Joseph Fiennes, Jonathan Firth, Alfred Molina, Peter Ustinov bunlardan sadece birkaçı.
     <br>
      <br>
       Martin Luther’in koruyucusu ve en sadık arkadaşı Prens Frederick’i oynayan Peter Ustinov’un bu film hakkında söyledikleri çok ilginç: “Bu meselesi insan olan bir film. İnsan aklının bağımsızca düşünmesi, derin düşünmesi ile ilgilenen bir film. Tarihe bakacak olursanız hayretle şunu görürsünüz, düşündükleri yüzünden öldürülen ve işkence gören insanların sayısı, yaptıkları yüzünden öldürülen ya da işkence görenlerin sayısından çok daha fazladır.”
       <br>
        <br>
         Filmin hikâyesi şöyle: Hukuk öğrencisiyken, Tanrı’ya verdiği söz yüzünden rahip olmaya karar veren Martin Luther, kıvrak zekasıyla kısa zamanda kilise içinde parlar. Avrupa’daki tüm siyasi havaya egemen olan kilisenin yaptıklarına ve süren din sömürüsüne eleştirel açıdan yaklaşan Luther, var olan düzenden rahatsız olur; inancı ile ilgili ikileme düşer.
         <br/>
         <br/>
         Roma’ya yaptığı dini ziyaret sonucunda papalık düzeninin, kitleleri sömürmeye odaklanmış olduğuna ikna olur. Kutsal kitapları tekeli altına alan papalık düzenine karşı çıkar ve kısa zaman içinde İncil’i kendi dillerine çevirir ve arkasına da yüz binlerce taraftar toplar. Ama o güne kadar “bağışlanma ve cennet tapuları” satarak güç ve zenginlik elde eden Katolik Kilisesi bu isyan sesini bastırmak için elinden geleni yapmaya kararlıdır.
         <br/>
         <br/>
         Bir çeşit dinler tarihi ve bir din adamının biyografisi de sayılabilecek film, aslında biraz da biz Türklerle de ilgili. Zira filmin anlattığı tarih kesitinde Osmanlı orduları Viyana kapılarına dayanmış durumdadır. Hatta bu konuda çok ciddi tarihçilerin, komplo teorilerini aşan ‘Luther, Osmanlı’nın Vatikan’ı bölmek için gönderdiği bir ajandı’ iddiaları da vardır. Filmde görmüyoruz ancak Protestanlığın siyasi anlamda Osmanlı’dan destek ve koruma gördüğü söylenegelmiştir.
         <br/>
         <br/>
         Ancak Luther filmi, Luther’in yaptıkları kadar Vatikan’ın yanlışları üzerinde de duruyor. Genç bir rahip adayının şeytanla girdiği münazarada, hocasının, ‘onunla kavgaya girişme, şeytan en az 5 bin yıldır pratik yapıyor, bütün zayıf noktaları biliyor’ demesine aldırmaz ve Engizisyon, hakkında ölüm cezası talep ederken bile nefsi ve şeytanla kavgasını sürdürür. Martin Luther’in kavgası Hıristiyanlığın temel açmazlarından biri olan ‘korkutan mı, yoksa sevdiren Tanrı mı?’ sorunudur. Luther bu konuda teori ve pratiğin acımasızlığına şahit oldukça, Katolik âlemden, Vatikan’dan, Papa’dan kaçar. Şöyle der; “Sevebileceğim bir Tanrı arıyorum, merhametli bir Tanrı arıyorum.”
         <br/>
         <br/>
         Film Hıristiyanlığın bu büyük bölünmesini lokal öykülerle süsleyip anlatırken, 80 bin kişinin ölümüyle sonuçlanan bir iç savaşı yüzeysel fırça darbeleriyle geçiştiriyor. Kraliçe Margot’taki gibi sefahat ve katliam tabloları sunmuyor izleyiciye.
         <br/>
         <br/>
         Şüphesiz Martin Luther tarihteki diğer karakterler gibi net renkler barındırmıyor. Bu nedenle onu seven kadar, nefret edenleri de mevcut. Zaten film onun başarısını ya da kişiliğini yüceltmekten çok bir Donkişot gibi kiliseye karşı giriştiği kavgayı anlatıyor. Bunun için belki tarihteki diğer kahramanlar kadar acı çekmiyor ama (Bütün bu harala gürele sırasında 8 çocuğu oluyor ancak filmde bu konuyla ilgili bir şey yok! Son kısımda yazıyla belirtiliyor.)
         <br/>
         <br/>
         Filme genel anlamda şüpheci bakış açısıyla bakmak da mümkün. Zorlama bir çıkarsama ile kiliseye karşı kilisenin savunulduğu, Katolizmin alternatifi Protestanlık gibi sunulan bir misyoner çalışması demek de mümkün. Ancak Batı dünyasının zifiri karınlığın içinde yüzüp dururken ve cehaletin verdiği cesaretle başta kendi insanları olmak üzere bütün dünyaya kan kusturduğu dönemi izlerken, aynı anda en aydınlık dönemini yaşayan Osmanlı hakkında da bir film izlemek istiyor insanın gönlü.
         <br/>
         <br/>
         Karanlığın savaşını veren kasvetli mekanlara, perişan toplumlara bakıp, aynı dönem hemen yanı başlarında aydınlığın ışıltısıyla gözleri parıldayan ‘Devlet-i Aliye’nin tebalarını izleyebilmek için daha ne kadar bekleriz, bilemiyorum. Bildiğim şu; Luther gibi filmler en azından tarihimiz açısından kendimizi iyi hissetmemizi sağlıyor.
         <br/>
         <br/>
         Günümüzü zaten biliyorsunuz!
         <br/>
         <br/>
         Yönetmen: Eric Till
         <br/>
         Oyuncular: Joseph Fiennes, Jonathan Firth, Alfred Molina, Peter Ustinov
         <br/>
         Senaryo: Camille Thomasson, Bart Gavigan
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2884 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20998), [web.archive.org (arşiv bağlantısı)](http://web.archive.org/web/20060527035013/http://www.aksiyon.com.tr:80/yazdir.php?id=20998)
