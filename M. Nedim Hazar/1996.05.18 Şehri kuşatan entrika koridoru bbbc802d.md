# Şehri kuşatan entrika koridoru

*M. Nedim Hazar 1996.05.18*

<div>
 <p>
  <font>
   Kevin Calhoun (John Cusack), New York Belediye Başkanı John Pappas'ın (fil Pacino) gözünü budaktan sakınmayan, genç, dinamik ve heyecanlı yardımcısıdır.
   <br/>
   <br/>
   Başkan bir taraftan metropol yönetmenin zorluklarıyla uğraşırken diğer yandan genç yardımcısına uygulamalı politik dersler vermektedir. Mevcut sistem içerisinde kurduğu çarklar kusursuz işlerken, hiç hesapta olmayan bir gelişme, zincirleme bir pisliği beraberinde getirerek, kurulu düzeni temellerinden sarsacak duruma getirir. Şehrin narkotik şubesinde görevli olan bir polis memuru, kontak kurduğu bir kurye aracılığıyla mafyanın küçük bir maşasıyla görüşme ayarlamıştır. Ancak bu görüşme sırasında işler karışır ve polis ile mafya elemanı girdikleri çatışmada ölürler. Bu arada babasıyla beraber oradan geçen 6 yaşındaki zenci bir çocuk da kaza kurşununa kurban gider. Ortalık karışır. Mafya bir taraftan politikacılara baskı yaparken, basın ve hukuk çevreleri polisin, halk ise zenci çocuğun yanında yeralır. Kurt bir politikacı olan belediye başkanı ise, tercihini zenci çocuktan yana yapacaktır. Aslında bu tercih oy toplamaya yönelik bir tercihtir ve perde arkasında dönen dolabın ivmesi her geçen gün artar. Önce maktul mafya üyesinin cezaevinden tahliyesinde usulsüzlük, ardından polis memurunun evine konulan 40 bin dolar ve uyuşturucu satıcısı lekesi işleri karıştırır ve bir dizi cinayet işlenir. Bütün bu olayların gizli kahramanı Demokrat Parti İl Başkanı Frank Anselmo (Danny Aiello) ise amacına ulaşamadan intihar etmek zorunda kalır. Olaylar genç ve kurt politikacıyıkarşı karşıya getirecektir. Gösterimi devam eden City Hall işte böyle çok önemli bir konuyu içeriyor.
   <br>
    <br>
     MAFYANIN POLITIKA MERAKI
     <br>
      <br>
       Yönetmen Harold Becker, mafya, medya, politika ve yargının da içinde bulunduğu çok girift bir bilmeceyi sabır ve düz bir anlatım ile çözmeyi denemiş. Becker, kamerasını zaman zaman bir reklam yönetmeninden beklenmeyen bir hantallıkta kullanmış. Özellikle filn;ıin üzerine kurulu olan çatışma sekansı ciddi bağlantı sıkıntıları taşıyor. Tabii bu sıkıntıların büyük bölümü senaryodan dolayı filmi aksatıyor. Eski bir başkan yardımcısına ait olan senaryo, profesyonel yazarların da etkisiz eklemeleriyle oldukça dağılmış. Olayları çoğu zaman sadece  genç yardımcının zaviyesinden görürken, ikide bir ortalıkta görünen çoğu karakteri tanıtmak ihtiyacı bile duymamış. Medya, mafya, ölen polisin ailesi, genç avukat kadın, yaşlı yargıç gibi kahramanlar bazen ihmal ediliyor, bazen ise tamamen unutuluyor. Ancak üç oyuncunun gösterdiği performans filmi ayakta tutabiliyor. Tiyatro kökenli genç s'anatçı John lo'nun ağırbaşlı-üçkağıtçı tiplemesi çok iyi uyum sağlamış. Pacino ise zenci çocuğun cenazesi başında yaptığıduygusal konuşma sahnesinde adeta döktürüyor. Filme neden konulduğu bilinmeyen (Aynı soru kahramanlardan bazılarının Yahudi olduğunun neden altı çizildiği şeklinde de sorulabilir) İbranice diyalogların da altyazı ile tercüme edilmemesi sıkıntıyı bir kat daha artırıyor.
       <br>
        <br>
         Parti il başkanları, mafya, medya,polis, belediye başkanları, savcıla..
         <br/>
         <br/>
         Bütün bunlar yabancı olmadığım birtakım olayları hatırlatıyor bize. Sahi biz bu filmin Türk versiyonunu da zaman zaman yaşamıyor muyuz? İsterseniz ipuçlarını da verelim: Civan, Edes, Göknel, çakıcı, Kılıç, Dündar, Ulaş, Zeynep, Semra, Sözen vs... Son olarak Ciıy Hall'ün politik eksene oturtulmaya çalışılan, psikolojik yönübecerilemeyen, ancak sırf oyuncuların performanslarından dolayı izlenmesi gereken bir film olduğunu söyleyebiliriz. Az önce bahsettiğimiz, kişiye özel ana fikir çıkartması da cabası..
         <br/>
         <br/>
         M. NEDİM HAZAR
         <br/>
         <br/>
         Orj.: City HalL. Yön.: Harold Becker. Sen.: Ken Lipper. Qyn.: Al Pacino, John Cusack, Bridget Fonda. Dağıtım: Özen Film.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 277 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19805), [web.archive.org (arşiv bağlantısı)](http://web.archive.org/web/20060527004705/http://www.aksiyon.com.tr:80/yazdir.php?id=19805)
