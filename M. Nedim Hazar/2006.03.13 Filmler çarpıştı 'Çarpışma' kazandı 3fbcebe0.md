# Filmler çarpıştı, ‘Çarpışma’ kazandı

*M. Nedim Hazar 2006.03.13*

<div>
 <p>
  <font>
   Akademi ödülleri olarak da bilinen Oscar Ödülleri'nin 78'incisi Los Angeles'ta düzenlenen görkemli bir törenle sahiplerini buldu. Ödül töreninde altı dalda aday gösterilen 'Crash', 'En İyi Film' ödülünü aldı. Ang Lee de 'En İyi Yönetmen' ödülüne layık görüldü
   <br/>
   <br/>
   Oscar; Hollywood sinemasının kendi kendini ödüllendirdiği bir organizasyon. Amerika’nın sinema endüstrisinin tek sahibi olduğunu gösterdiği şatafatlı bir şov aynı zamanda…
   <br>
    <br>
     Bununla beraber kimi zaman konjonktür gereği politikleşen, iç ve dış kamuoyuna mesajlar iletilen yıldızlı platform. Sunucusundan, sahne tasarımına, salonundan kapı önündeki halısına kadar konuşulan, irdelenen bir organizasyon. Bu nedenle 78’inci töreni sunan kişiyi özenle seçmiş organizasyon heyeti. Jonh Stewart bizlerin çok fazla tanımadığı ama politik eleştiri yönü çok ağır olan ABD’nin Cem Yılmaz’ı sayılabilecek bir şovmeni. Lafını esirgemeyen, zehir zekasıyla espri bulmakta zorlanmayan bir isim. Stewart’ın sunduğu tören bu nedenle geçen yılkı Chris Rock felaketinden daha iyiydi.
     <br>
      Jon Stewart Amerikan film sektöründeki Malum egemenliğini en iyi tahlil eden isimlerden biri. Bu nedenle sık sık vurgu yaptı. Ancak Stewart, beklentilerin aksine fazla tartışma oluşturacak bir üslup sergilemedi. Hollywood'un liberalliğini ti'ye alan komedyen, Oscar törenini Demokrat Parti'ye bağış yapmak zorunda kalmadan Amerika'nın yıldızlarını görmek için bir fırsat olarak niteledi.
      <br>
       Yeteneği kısıtlı aktör Ben Stiller’in sahne şovunun ardından, ‘Malum olduğu belli’ dedikten sonra, “Önce Schindler List , sonra Münih.. İnsan Yahudilerin başına bundan sonra ne gelecek diye bekliyor” cümlesiyle taşı gediğine koydu.
       <br>
        Gecenin ilk sürpriz ödül çıkışını ise George Clooney yaptı. Clooney En İyi Yardımcı Erkek Oyuncu ödülünü alırken, ‘Anlaşıldı en iyi yönetmen ödülünü alamayacağım’ esprisiyle Oscar’ın ödül dağıtma mantığını orta yere serdi. Zira ünlü oyuncu ‘İyi geceler ve İyi şanslar’ ile de film ve yönetmenlik dalında da adaydı. Ancak sunucu Stewart’ı susturabilmek çok zordu: George Clooney’in yönettiği 'İyi Geceler, ve İyi Şanslar.’ filmi için Stewart ‘' Bu hem filmin adı hem de Clooney’in her sevgilisine söylediği standart sözler’ dedi.
        <br>
         Salondakileri yerlere yatıran bir diğer esprisi ise;  Öncekui Oscar töreninde şarkıcı Björk’ün kuşa benzeyen kostümüne gönderme yaparak, ‘Björk aramızda değil, çünkü başkan yardımcısı Dick Chenney tarafından vuruldu’ demesiydi.
         <br/>
         <br/>
         Şüphesiz gecenin en büyük sürprizi Paul Haggis’in yönettiği ‘Crash-Çarpışma’nın en iyi film ödülü almasıydı. Bunu bizzat yönetmen kendi ağzıyla itiraf etti.  Geçen sene Oscar kazanan ‘Milyon Dolarlık Bebek’ filminin senaristi olan filmin yönetmeni Paul Haggis, çekimler esnasında kalp krizi geçirmişti. Aylardır tek favori olarak gösterilen ‘brokeback Mountain’ adlı yapımı geride bırakan ‘Crash’ filminin yapımcıları, toplam 6.5 milyon dolarlık (Kurtlar Vadisi’ninkinden bile az olan)  mütevazi bütçeyle çektikleri filmle, heykelciği evlerine götürdüler. Film güçlü oyuncu kadrosuna ve sağlam anlatımına rağmen, favori sayılmıyordu.
         <br/>
         <br/>
         Filminin başarısı yönetmen Haggis'i hem çok mutlu etmiş, hem de şaşırtmışa benziyordu. Haggis, kulisteki gazetecilere bu yıl zafer beklemektdiklerini söylemiş, mütevazı bir yapım ve yanlış zamanda gösterime girdi demişti.
         <br/>
         Oysa filmin yapımcıları çok açıkgöz insanlardı. Zira yapımın Oscar kampanyası için 4 milyon dolar harcayan dağıtımcı şirket (Lions Gate) zaferde büyük rol oynadı. Yönetmen Haggis bu durumu, ‘Onlar işlerini akıllıca yaptılar. Filmin DVD’lerini üyelere gönderdiler. Çünkü insanlar filmi izlerse oylarını da veriri, diye doğru düşündüler’ cümlesiyle dağıtımcıya hakkını teslim etti.
         <br/>
         Altı dalda aday gösterilen 'Crash', 'En İyi Senaryo' ve 'En İyi Kurgu' ödüllerine de değer görüldü.
         <br/>
         <br/>
         Film, bir ev kadını ve uyuşturucu bağımlısı kocası, birbirine aşık iki polis dedektifi, bir yönetmen ve eşi, Meksikalı bir çilingir, iki araba hırsızı, orta yaşlı Koreli bir çift ve acemi bir polisin 36 saati içinde birbiriyle karşılaşmasıyla yaşananları anlatıyor. Ödül üzerine tekrar gösterime giren filmin, DVD satışları da arttı.
         <br/>
         <br/>
         Bir ara sahnedeki dev Oscar heykelini Saddam’a benhzeten sunucu Stewart, ‘Hep birlikte şu heykeli devirsek acaba Hollywood’a demokrasi gelir mi?’ diye sordu. Eşcinsel yazar Truman Capote’un hayatını anlatan film ile eşcinsel kovboyları anlatan filmi yan yana anons ettikten sonra, ‘Capote, bütün gaylerin ktovboy olmadığını, bazılarının da New York enteli olduklarını gösterdi’ diyerek ince dokundurmalarda bulundu.  Sonra salona dönüp, gecenin dekolte-frapan giysiyi yıldızları ile Hollywood’un korsan ürünlerden dolayı milyonlarca dolar kaybetmesi arasında bağ kuran Stewart, ‘Şuraya bakın, yoksulluktan bazı kadınlar üzerlerine elbise bile alamamışlar’ diyerek alkış topladı.
         <br/>
         <br/>
         Gecenin sessiz bir güzelliği, kaçırdığı bir bebeğe bakarak insan hayatının değerinin farkına varan bir gangsterin öyküsünü anlatan Güney Afrika filmi Tsotsi En İyi Yabancı Film Oscar'ına layık görülmesiydi.
         <br/>
         37 film yöneten ve özel ödül alan yaşlı yönetmen Robert Altman, ‘giderayak’ aldığı bu ödül için; "Bu ödül bütün filmlerime verilmiş gibi, ama ben aslında çok uzun tek bir film yaptım" dedi. Altman’ın “Bu Onur Ödülü’nü duyunca ‘Tamam işte yarış bitti’ diye düşündüm ilk başta, ama hiçbir yere gitmiyorum” demesi akıllara geçen yıl ödül aldıktan sonra benzeri bir konuşma yapan Clint Eastwood’u getirdi.
         <br/>
         Makyaj, kostüm, ses türü ödüllere çok kimse itibar etmese de, imzaların bir sonraki filmerde ‘Oscarn Ödüllü’ titri alması açısından önemliydi bu ödüller. Bu bölümdeki güzelliği yine Stewart yaptı. En iyi makyaj ödülüne gelindiğinde; ‘Bu ödül Cindirella Man’a verilmeliydi. Russel Crowe’u kavgaya karışmış gibi göstermek oldukça zor bir iş.’ diyerek herkesi kahkahaya boğdu.
         <br/>
         En iyi Belgesel film ise, tıpkı Kuşlar-Kanatlı İmparatorluk filmi gibi bir çalışma olan, görsel ve tefekkür şöleni ‘March of the Penguins- İmparatorun yolculuğu’na verildi.
         <br/>
         <br/>
         Gecenin en dikkat çeken ibretliği ise, ödül kazanamayan isimlerin, içleri kan ağlasa da, rakiplerini alkışlamalarıydı. Bizdeki sanatçılar gibi, ödül alamayan alana laf sokup, polemik oluşturmadı.
         <br/>
         <br/>
         Oscar Ödülleri tam listesi:
         <br/>
         <br/>
         En İyi Film: 'Crash'
         <br/>
         En İyi Yönetmen: Ang Lee (Brokeback Mountain)
         <br/>
         En İyi Erkek Oyuncu: Philip Seymour Hoffman (Capote)
         <br/>
         En İyi Kadın Oyuncu: Reese Witherspoon (Walk the line)
         <br/>
         En İyi Yardımcı Erkek Oyuncu: George Clooney (Syriana)
         <br/>
         En İyi Yardımcı Kadın Oyuncu: Rachel Weisz (The Constant  Gardener)
         <br/>
         En İyi Yabancı Film: Tsotsi (Güney Afrika- Gavin Hood)
         <br/>
         En İyi Orijinal Senaryo: Paul Haggis &amp; Bobby Moresco (Crash)
         <br/>
         En İyi Uyarlama Senaryo: Larry McMurtry ve Diana Ossana  (Brokeback Mountain)
         <br/>
         En İyi Kurgu: Hughes Winborne (Crash)
         <br/>
         En İyi Ses Düzeni: King Kong
         <br/>
         En İyi Ses Kurgusu: King Kong
         <br/>
         En İyi Görsel Efekt: King Kong
         <br/>
         En İyi Sanat Yönetmeni: John Myhre ve Gretchen Rau (Memoirs of a  Geisha  -En İyi Görüntü Yönetmeni: Dion Beebe (Memoirs of a Geisha)
         <br/>
         En İyi Kostüm Tasarımı: Colleen Atwood (Memoirs of a Geisha)
         <br/>
         En İyi Belgesel Film: March of the Penguins
         <br/>
         En İyi Kısa Belgesel Film: A Note of Triumph: The Golden Age  of Norman Corwin
         <br/>
         En İyi Animasyon Filmi: Wallace &amp; Gromit: The Curse of the  Were-Rabbit
         <br/>
         En İyi Kısa Animasyon Filmi: The Moon and the Son: An  Imagined Conversation
         <br/>
         En İyi Makyaj: Howard Berger ve Tami Lane (The Chronicles of  Narnia: The Lion, the Witch and the Wardrobe)
         <br/>
         En İyi Müzik: Gustavo Santaolalla (Brokeback Mountain)
         <br/>
         En İyi Şarkı: Hard Out Here For a Pimp (Jordon Houston,  Cedric Coleman ve Paul Beauregard ''Hustle&amp;Flow'')
         <br/>
         Oscar Onur ödülü: Robert Altman
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 464 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23553), [web.archive.org (arşiv bağlantısı)](http://web.archive.org/web/20060422113837/http://www.aksiyon.com.tr:80/yazdir.php?id=23553)
