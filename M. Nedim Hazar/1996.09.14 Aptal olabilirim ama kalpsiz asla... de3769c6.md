# Aptal olabilirim ama kalpsiz asla...

*M. Nedim Hazar 1996.09.14*

<div>
 <p>
  <font>
   Aptal olabilirim ama bu, sevginin ne demek olduğunu bilmemem anlamına gelmez" demişti genç Forrest, sevgisini uzun yıllar reddeden hercai kız Jenny'e.
   <br/>
   <br/>
   Önceki yılın Oscar'larını toplayan Forrest Gump'un bu trükübir kez daha gözümüzün önüne geldi Belçikalı yönetmen Jaco Van Dormael' in yönettiği 8. Gün (Le huitieme Jour) isimli filmde.
   <br>
    <br>
     Aptallık... Şüphesiz acı bir durum... Ancak aptallar da insan ve acıları, zevkleri, sevgileri, kısaca yaşamları var. Ve yaşamı beyazperdeye aktaran mükemmel bir sanat; sinema... Şüphesiz her konuya el atan sinema, buna da bulaşacak, zaman zaman kahramanlarını bu güruhtan seçecekti. Nitekim, bugüne kadar böyle de oldu. Yer yer "Acılar sömürülüyor. Duygular pazarlanıyor" diye bazan haklı olarak- eleştiriidi de... Yağmur Adam' da, Forrest Gump'ta, kısmen Balıkçı Kral' da bu tür kahramanların his dünyasına götürdü bizi sinema. Ancak bu kahramanları hep usta oyuncular canlandırdı beyazperdede. Belçikalı yönetmen, zor olan bir şeyi denemiş, 'zeka geriliği ve bedensel biçimsizliğin birarada görüldüğü hastalık' olarak bilinen Mongolist bir gencin hayatını, aynı hastalığa düçar birine canlandırtmış. Ve mükemmel bir başarı da yakalamış.
     <br>
      <br>
       MODERNIZMİN RİTMİ VE TABİATIN DİLİ
       <br>
        <br>
         iki hayat almış önüne Van Dormel; ilki personel motivatörü Harry _niel Auteuil)... Günleri, arasına Wbon kağıdı konulmuş not defteri gibidir Harry'nin. Sabah 07.30: kalkış. iki dilim ekmek, bir fırça, biraz macun, tıkanan trafik, egzoz dumanı ve motivasyon: 'Gülümseyin, kendinizden emin olun ve başarın...' Oysa mesleği bir maskedir. Ona dokunmasına bile izin vermeyen ve kendisini terkeden eşi... Bir tren istasyonunda unuttuğu için, zamanla babalarını görmek bile istemeyen iki şirin kız çocuğu... Aslında bunalımdadır ve rehabilitasyona ihtiyacı olan kendisidir...
         <br/>
         <br/>
         Ve madalyonun ikinci yüzü... 21. kromozon çiftinde bir fazlası bulunan -triot- mongol Georges (Pascal Duquenne). Daimi rüyası, biricik hayali annesi... Bakımhanede yaşar. Hassastır George... Biçilen çimlerin ağıtlarını, öldürülen karıncanın vaveylasını, süzülen bulutun ninnisini dinler. Fakat tam mutlu değildir. Herkesin şefkat gösterecek , normal' akrabası varken George dertlerini ağaçlarla paylaşır. Ve dayanamaz, bakımevinden kaçar.
         <br/>
         <br/>
         Bu iki hayat bir köpeğin kurban olduğu trafik kazasında kesişir. Harry ile George... Yabancıdırlar, tanışırıar, kaynaşırlar. Harry öğrencidir artık. Gözündeki perde iner yavaş yavaş. Göğüs kafesinin altındaki minik etten motorun sadece kan pompalamadığını öğrenir bu sevimli mongoldan...
         <br/>
         <br/>
         ilerledikçe tam bir duygu sağanağına dönen 8. Gün'ün senaryosu da yönetmeni Jaco Van Dormael' e ai 1. Dormael, anlatım tekniği ile günümüz sine ma diline çok büyük katkılarda bulunabilecek bir yönetmen. Simetrik tripler, melodrama varabilecek ölçüde ön plana çıkan müzikler ve her sinemacının sığınmak isteyip de cesaret edemediği gizemli liman: fantastizm... Karakterlerin ve olayların çok hassas periyotlarla dengelendiği senaryoda, hisli diyaloglar ve düşsel sekanslar filmin etkisini bir kat daha artırıyor.
         <br/>
         <br/>
         Teknolojiyi de anlatımına çok güzel hizmet ettirmiş Belçikalı yönetmen. Bulutüstü çekimlerden ağaçlara, oradan çimlere yapılan tiltlerde kullandığı mixler bir harika. Yönetmenin yol ve tabiat planlarındaki kadrı ve anlatımı oldukça etkileyici. Tabiattaki renk cümbüşünü, finale doğru havai fişek cümbüşü ile birleştirmesi ise hoş bir düşünce.
         <br/>
         <br/>
         Jaco Van Dormael sıradışı insanların acıları, sevgileri, mutlulukları ile modern çağın insanlarının düştüğü bunalımları, sıkıntıları ve sorunları, belki de mesleki geleceğini riske ederek tek potada eritip perdeye aktarmış. Bizce bunu başarmış da... 8. Gün, golabal köyün bazı hisleri küllenen insanlarına adanan modern bir ağıt bizce. Bazıkahramanlarının çevremizde yaşayan insanlar olduğunu görmek üzücü olsa da fırsatını bulursanız bu filmi izleyin.
         <br/>
         <br/>
         SEKIZİNCI GÜN
         <br/>
         <br/>
         Orj: Le Huitiemme Jour. Yön &amp; Sen: Jaco Van Dormael. Oyn: Daniel Auteuil, Pascal Duquenne, isabelle Sadoyan. Dağ.: Polygram
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 124 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19552), [web.archive.org (arşiv bağlantısı)](http://web.archive.org/web/20060527004628/http://www.aksiyon.com.tr:80/yazdir.php?id=19552)
