# Deniz Eşkıyası Yine İş Başında!

*M. Nedim Hazar 2006.07.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211120300im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Tıpkı Buz Devri gibi ilk örneği bir ‘kült’ olan film var karşımızda. Ve ne yazık ki ikincisi için ne kadar iyimser olmayı denesek de aynı şeyleri söyleyebilmek mümkün değil...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211120300im_/http://www.aksiyon.com.tr/resim/606/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Filmin vizyona girmesinden hemen önce ilk defa bir Disney filmine yaş sınırlaması getirilmesi tartışmaları yaşanmıştı. (Nitekim 13 yaş sınırlaması getirilmişti) Gerçi Disney gibi merkezine çocuk algısını koyarak film çeken bir şirket için sıra dışı gibi görünse de, vizyona giren film yapımcıları bile şaşırtan başarılı bir sinema ürünüydü… Birazdan bu bahse tekrar dönmek üzere, ‘korsan’ filmlerinden bahsetmek gerekiyor sanırım.
   <br>
    <br>
     Takma gözler, kanca kollar, tahta bacaklar, kurukafalarıyla korsan filmlerin tarihi neredeyse sinema tarihi kadar eskiye dayanıyor. Macera türünün vazgeçilmez ürünleri arasına giren korsan filmleri geçmişte parıltılı dönemler yaşamış.  Çoğunlukla kötü, nadiren de olsa iyi kalp taşıyan bu hırpani kılıklı deniz eşkıyaları sinema perdesinde güzel örnekler vermiş. Errol Flynli, Yull Brynnerli, Burt Lancesterli siyah beyaz örneklerin yanı sıra, sırtını çok güçlü edebi metinlere dayayan korsanlar Kralı, Define Adası gibi klasik haline gelmiş filmler var. Nedense sonradan uzun bir süre unutuluyor bu tür filmler. 80’li yılların ortalarına doğru tekrar bir yönelme görüyoruz. Ve ne yazık ki Spielberg’den, Polanski’ye kadar bir düzine yönetmenin kariyerindeki kötü filmler oluyor çektikleri korsan filmleri. Hele bir 1995 yapımı Rene Harlin imzalı Geena Davis filmi olan Korsan felaketi var ki, ne siz sorun ne ben anlatayım. Anlayacağınız yaklaşık 50 yıllık bir özlem vardı ‘sıkı’ korsan filmleri adına.
     <br/>
     <br/>
     2003 yılında Disney Gore Verbinski’ye ‘Karayip Korsanları: Siyah İnci’nin Laneti’ni sipariş ettiği zaman klasik bir çocuk filmi çıkacağını tahmin ediyordu. Ancak o kadar müthiş bir kadro uyumuna bir de filmin görüntü yönetmeninin (Dariusz Wolski) usta işi çerçeveleri eklenince ortaya şahane bir korsan filmi çıktı. Orlando Bloom bir karizmasını pekiştirdi, Johnny Depp var olan karizmasına ne denli usta bir aktör olduğu gerçeğini ekleştirdi. Ki bu erkek oyuncu dalında Oscar’a aday gösterildi. Kötüler kötüsü Barbossa’yı canlandıran Geoffrey Rush’ı söylemeye gerek yok. Sinema bu tür bir şeydi işte; umut bağladığın ürün hayal kırıklığı oluştururken, ummadığın taş kafa yarıyor!
     <br/>
     <br/>
     Filmin izleyici üzerindeki etkisi azalmadan hemen devamı için kollarını sıvayan şirket, tıpkı Matrix ve Yüzüklerin Efendisi gibi iki ve üçüncü bölümü beraber çekme kararı aldı. Zira yakaladıkları bu dalga ile aynı kadroyla ikinciyi çekseler bile muhtemelen üçüncü için tekrar bir araya toplanmak kolay olmayacaktı…
     <br/>
     <br/>
     Ve serinin ikinci filmi olan "Karayip Korsanları: Ölü Adamın Sandığı" nihayet vizyona girdi. Rakamlara bakılırsa, Disney hedefi 12’den vurmuştu. Zira filmin ilk gün hasılatı tam anlamıyla bir rekordu. (İlk gün 55 milyon, ilk üç gün 132 milyon dolar hasılat yaptı) Bu filmde de yine üçkağıtçı ve kötü görüntülü korsan Jack Sparrow başına olmadık işler açıyor. Dallanıp budaklandırmadan öyküyü özetmeyecek olursak şöyle: Düzenbaz ve üçkağıtçı korsan Jack Sparrow’un, hayalet gemi Uçan Hollandalı’yı yöneten efsanevi korsan Davy Jones’a kan borcu olduğu ortaya çıkar. Sparrow, bu sözleşmeden kurtulmanın yolunu bulamadığı takdirde sonsuza kadar onun kölesi olarak yaşayacaktır. Efsaneye göre ise, Ölü Adamın Sandığı’na sahip olan Davy Jones’un da kontrolünü elde edebilecektir…
     <br/>
     <br/>
     Burayla kadar her şey iyi ve olumlu gibi görünse de, yönetmen ve senaristler Hollywood’un en büyük tuzağına düştüklerini görüyor ve üzülüyoruz. Karayip korsanları: Ölü Adamın Sandığı, ne yazık ki, tam anlamıyla bir görsel efekt fetişine dönüştürülmüş. Filmin uzunluğu ciddi anlamda bir dezavantaja dönüşmüş. Bitmek bilmeyen görsel efektler, sıkıntılı senaryo ile birleşince öykü tökezlemeye filmin ritmi düşmeye başlıyor.
     <br/>
     <br/>
     Aslında şöyle trajik bir durum söz konusu: Tıpkı Buz Devri gibi ilk örneği bir ‘kült’ olan film var karşımızda. Ve ne yazık ki ikincisi için ne kadar iyimser olmayı denesek de aynı şeyleri söyleyebilmek mümkün değil. Ancak bunun biraz da ‘kişisel tercih’ ile ilgisi var. Örneğin filmi beraber izlediğim bazı dostlarımın benimle aynı fikirde olduklarını söylemem mümkün değil. Onlara göre, Karayip Korsanları: Ölü Adamın Sandığı muhteşem bir film. Hem devam filmi olarak, hem de kendi başına bir korsan filmi olarak.
     <br/>
     <br/>
     Toparlayacak olursak; karşımızdaki devam filmi serinin ilkiyle ilişkisini koparmadan oluşturduğu karakterlerin yaşadığı hissini izleyiciye geçirmeyi başarıyor. Ancak inandırıcılık ve sinema tadı açısından aynı şeyi söylemek mümkün değil. Jonny Depp Sparrow karakterini daha da geliştirip, kendini iyiden iyiye rolüne kaptırırken, Geoffrey Rush için aynı şeyi söylemek mümkün değil.
     <br/>
     <br/>
     <br/>
     KARAYİP KORSANLARI
     <br/>
     Yönetmen: Gore Verbinski
     <br/>
     Senaryo: Terry Rossio, Ted Elliott
     <br/>
     Görüntü Yönetmeni: Dariusz Wolski
     <br/>
     Oyuncular: Johnny Depp, Geoffrey Rush, Orlando Bloom, Keira Knightley, Jack Davenport
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24794), [web.archive.org (arşiv bağlantısı)](http://web.archive.org/web/20071211120300/http://www.aksiyon.com.tr/detay.php?id=24794)
