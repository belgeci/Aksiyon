# Baskın: Şiddete doyduk elhamdülillah!

*M. Nedim Hazar 2012.08.06*

<div class="pNewsDetailMainContent" itemprop="articleBody">
 <p>
  Bir film direkt secde sahnesiyle açılıyorsa ve Müslüman olan bir izleyici ‘Ne oluyoruz’ diye soruyorsa, o ülkenin sinema ile kültürü arasında ciddi sorunlar var demektir. The Raid Redemption, diğer adıyla ‘Serbuan maut -Baskın’ı izlerken yaşadığımız ilk şok bu oldu. Ancak, Baskın gerek biçimsel, gerekse içerik açısından izleyiciyi epey şaşırtan bir film. Ve “ulusalcı/laikçi” okurlarımız rahat olsunlar, filmdeki inanç/İslam sahnesi bu kadar.
  <br/>
  <br/>
 </p>
 <p>
  Belki, filmin yönetmeni hakkında bir iki şey söyleyerek başlamak lazım. Galli yönetmen (aynı zamanda eli kalem tutan biri) Gareth Ewans, Glamorgan Üniversitesi’nden mezun olduktan sonra –sanırım- internet üzerinden hayatını değiştirecek hatun ile tanışıyor: Maya Rangga Barack… Bu aşk onu hiçbilmediği topraklara ve kültürlere uzatıyor.
 </p>
 <p>
  <img alt="" height="438" src="http://web.archive.org/web/20150512160656im_/http://medya.aksiyon.com.tr/aksiyon/2012/08/06/swat.jpg"/>
  Belki bambaşka bir kariyer hayali varken hepsini unutuyor Ewans ve Endonezya, Jakarta’ya yerleşiyor. Başlıyor küçük belgeseller çekmeye. Endonezya yerel dövüş sanatı Pencak Silat’ı çekerken bu sanatın hayranı oluyor. Dahası, hayatını değiştirecek esas kişiyi de yine bu belgesel çekimi esnasında tanıyor. O sırada bir telefon şirketinde kurye olarak çalışan ve belgesele amatör olarak katılan Iko Uwais’in yeteneğini görüyor. Ve kısa süre içinde beraber Merantau isimli mütevazı ‘dövüş’ filmini çekiyorlar. Yönetmen Ewns, başrol Uwais, yapımcı Maya… Son derece kısıtlı bütçe ile yapılan filmin gördüğü ilgi cesaretlendirmiş Ewans/Uwais ikilisini. Serbuan Maut fikri doğmuş böylece.
  <p>
   Film 1.1 milyon Avro (bazı kaynaklar dolar diyor) mal olmuş. Sadece Amerika’da çıkarmış bu parayı, çekildiği ülkede 3 milyona yakın izleyiciyi yakalamış. Bunun yanında pek çok itibarlı festivalde ödül ve övgü almış. Demek ki, para her şey demek değilmiş!
   <p>
    Hamile karısı ve babası ile mütevazı bir yaşam süren polis memuru Rama, teşkilata henüz yeni atanmış olmasına rağmen, yakından ilgilendiği dövüş sporları sayesinde kendini sürekli formda tutan biridir. Polis şefinin yönlendirmesiyle kenar mahallede, hükümetin hiç ilgilenmediği ve adeta kurtarılmış bölge olarak ilan edilmiş bir yerde bulunan binadaki suçluları (Binada işlenmeyen suç yoktur zira) yakalamak üzere harekete geçerler. Aslında Rama’nın başka bir amacı daha vardır, çetenin içinde bulunan kardeşini de oradan kurtarmak ve babasına verdiği sözü tutmak! Ancak, bir şekilde operasyon sona ermeden çete liderinin haberi olur ve karşı saldırıya geçerler. Polis timi avcı iken bir anda ava dönüşür ve tekin olmayan kocaman binada kanlı bir kovalamaca başlar.
    <p>
     Yönetmenin Galli (yani batılı), başrol oyuncusunun Endonezyalı (yani doğulu) olmasının büyük bir avantaja dönüştüğünü görüyoruz Baskın’da. Hem batı sinemasının aksiyon anlayışına uygun sahneler içeriyor hem de doğu. Son derece gerçekçi ateşli silah çatışmalarıyla beraber, bıçaklı, palalı, sopalı ya da çıplak elle yapılan onlarca aksiyon sahnesini hayranlıkla izliyoruz. Bunu yaparken çok önemli bir teknik dürüstlükte bulunuyor yönetmen. Malum, batılı aksiyon filmlerinde şiddetin etki ve inandırıcılığı artırmak için “çoklu plan” çekimler yapılır. Yani bir tokat bile en az 4-5 açıdan verilir. Baskın’da bu böyle değil. Gerek oyuncular, gerekse yönetmen kendine güvendiğinden olsa gerek, kısa ve çoklu plan yerine adam akıllı aksiyon sahneleri var. Hatta bazı sahneler Old Boy’un meşhur bodrum koridoru sahnesine yakın inandırıcılık ve güzellikte.
     <p>
      Yönetmen, beceriksizliğinden değil, belki bilinçli olarak karakterlere çok yaklaşmamıza izin vermiyor. Aksiyonun içine girdikleri kadar seyirci ile temasa izin var. Bu nedenle muhteşem bir antigonist olarak sinema tarihinde yerini alacak olan, çete liderinin sağ kolu ‘Kuduz Köpek’ karakteri çok etkileyici.  Sinema tarihinde yerini alacak olan ‘ne yaparsan yap ölmem’ tiplemelerinde de, en üst sıralara yerleşiyor Yayan Ruhian. Bu ismi bir yere not edin, hele ki Hollywood keşfederse daha çok karşımıza çıkacaktır.
      <p>
       Koreografisi mükemmel, çatışma sahneleri ziyadesiyle inandırıcı. Ortalığı kan gölüne çevirmeden ama gerektiğinde de göstermekten kaçınmadan girişiyor şiddet işine Baskın.
       <p>
        Etkisini, efektlerinden ziyade emek, işçilik ve gerçekçiliğinden alıyor baskın. Hollywood yapımı düzinelerle şatafatlı aksiyonun arasından adeta perdeye baskın yaparak, ‘bir de böyle bir şey var’ diye nanik yapıyor sinema endüstrisine!
        <p>
         Hasılı; bu filmde her şey yapabilirsiniz ama saatinize bakmayacağınıza garanti veriyorum. Eğer filmi izleyip severseniz bir de müjde vereyim size: Ekip, filmin devamı olan Berandal’ın çalışmalarına çoktan başladı bile!
        </p>
        <p>
         <strong>
          BASKIN
         </strong>
         <strong>
          (THE RAID: REDEMPTİON)
         </strong>
         <p>
          <strong>
           Yönetmen:
          </strong>
          Gareth Evans
          <p>
           <strong>
            Oyuncular:
           </strong>
           Iko Uwais, Tegar Satrya, Pierre Gruno, Yayan Ruhian, Ray Sahetapy, Joe Taslim, Verdi Solaiman,
           <p>
            <strong>
             Tür:
            </strong>
            Aksiyon
            <p>
             <strong>
              Süre:
             </strong>
             100 dakika
             <p>
              2011, ABD, Endonezya
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33275-25-baskin-siddete-doyduk-elhamdulillah.html), [web.archive.org (arşiv bağlantısı)](http://web.archive.org/web/20150512160656/http://www.aksiyon.com.tr:80/aksiyon/haber-33275-25-baskin-siddete-doyduk-elhamdulillah.html)
