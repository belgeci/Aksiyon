# Sil Baştan: Unutmak Bir Nimettir

*M. Nedim Hazar 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211070250im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Michel Gondry’nin yönettiği ve Charlie Kaufman’ın senaryosunu yazdığı 2004 yapımı Eternal Sunshine of the Spotless Mind-Silbaştan iki yıllık bir aradan sonra ülkemizde vizyona giriyor. Senaristi Charlie Kaufman’a 2005 yılında en iyi özgün senaryo Oscar’ını getiren film, DVD formatında piyasaya sunulduğu için, sinemaseverlerin büyük kısmı muhtemelen filmi izlemiş durumda.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211070250im_/http://www.aksiyon.com.tr/resim/599/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tam olarak Türkçeye ‘Kusursuz aklın sonsuz günışığı’ olarak çevrilebilecek filme Alexander Pope’un ‘Eloisa to Abelard’ şiirindeki “Masum ahlâklı kadınlar nasıl da mutlu! Dünyayı unutmuş ve dünyanın unuttuğu. Pırıl pırıl zihnin sonsuz günışığı! Tüm kullar kabullendi ve hepsi boyun eğmek istiyor.” satırları ilham vermiş.
   <br>
    <br>
     Hikâye ise şöyle: Joel Barish (Jim Carrey), eski kız arkadaşı Clementine’in (Kate Winslet) ilişkilerine dair tüm anılarını sildirmek için gizem dolu tıbbi bir müdahaleye başvurduğunu öğrenir. Bu durum karşısında hayal kırıklığına uğrayan ve Clementine’i unutmak için aynı prosedürü kendi üstünde uygulatmaya karar veren Joel, sıkı kurallar ve tam gizlilik ilkesiyle çalışan deneysel tıp merkezi Lacuna Laboratuarı’nın yolunu tutar. Dr. Mierzwiak’ın gözetiminde hatıralarını sildirmek için derin bir uykuya yatan Joel, gözyaşı ve kızgınlık dolu anılarının altında sevgilisine karşı duyduğu büyük bir aşk olduğunu ve onu kaybetmek istemediğini fark eder. Joel, Clementine’i tamamen unutmadan önce anılarını silme işlemini durdurmanın bir yolunu bulmalıdır.
     <br/>
     <br/>
     Sil Baştan, tıpkı senaristi Kaufman’ın diğer sıra dışı filmi olan John Malkoviç Olmak gibi kendisine alan olarak ‘hafıza’yı seçen bir film. Hatta bu kelime yönetmen (M. Gondry) ile senaristin ortak takıntısı diyebiliriz. Aynı ikili bundan önce Human Nature isimli yine ayrıksı bir filmde beraber olmuşlardı.
     <br/>
     <br/>
     Oldukça zihin yorucu, ancak içine girilebildiği an müthiş keyif verici bir film olan Sil Baştan hafıza-anı-aşk sarmalı üzerinde biz sıradan insanların pek de aklına gelmeyen cinliklerle süslenmiş sıkı bir romantik film de aynı zamanda. Yönetmenin keskin zekâsı üzerine uyguladığı sarmal kurgu zaman zaman izleyicinin kafasını karıştıracak boyutlara ulaşıyor. Ve şu tür soruları akla getirebiliyor: İlk günlerde âşık olunan şeylerin sonradan nefret edilen şeylere dönüşeceğini bile bile, her şeyi silerek yeniden başlamak ve sonunun ne olacağını bildiğimiz halde bir ilişkiye devam etmek mümkün mü? Hiçbir şeyin kusursuz olmayacağını, çözüme kavuşmayacağını bilerek yine ve sadece devam etmek? Ve bazen unutmak gerçekten büyük bir nimet midir? İnsanoğlu unutabildiği için şanslı mıdır yoksa?
     <br/>
     <br/>
     Son bir ilginçlik ile noktalayalım: Filmde hafıza silen firma olan Lacuna Inc., adını Latince ‘Çukur, delik’ anlamına gelen kelimeden alıyor. Hafızada belli bir yerin kayıp olması, iyi çalışmaması anlamında kullanılıyor. Gerçekten işleyen bir şirketmiş gibi hazırlanan web sitesinde (http://www.lacunainc.com) bu hatıraları silme işleminin nasıl yapıldığı anlatılıyor.
     <br/>
     <br/>
     Yönetmen: Michel Gondry
     <br/>
     Senaryo: Charlie Kaufman,
     <br/>
     Oyuncular: Jim Carrey, Kate Winslet, Kirsten Dunst,Elijah Wood
     <br/>
     <br/>
     <br/>
     <b>
      Raydan çıkanlar: Günahlar bedel ister!
     </b>
     <br/>
     <br/>
     Reklâmcı Charles Schine (Clive Owen), sıradan bir evliliği, böbrek rahatsızı kızı olan ve her gün işiyle evi arasında mekik dokuyan Chicago’lulardan birisidir. Kızının hayatını kurtarabilmek için karısıyla beraber 7 yıldan beri para biriktirmektedir. İşine gitmek için her sabah düzenli olarak 8.43 trenini yakalamak zorundadır. Bir gün treni kaçırır ve Lucinda Harris (Jennifer Aniston) ile tanışır. Lucinda çok güzel, büyüleyici bir kadındır. Kısa sürede reklâmcının sıradan giden hayatını değiştirmeye başlar.
     <br/>
     <br/>
     Lucinda ve Charles’ın her ikisi de adeta çocuklarıyla evli olmasına rağmen sanki bir manyetik alan gibi birbirlerine doğru çekilirler. Birlikte yedikleri öğle yemekleri kısa sürede iş sonrası akşam yemeklerine dönüşür. Çok geçmeden de kendilerini bir otel odasında bulurlar. Charles ile Lucinda’nın mükemmel gibi görünen ilişkisi, odaya LaRoche (Vincent Cassel) adlı acımasız bir yabancının girmesi ve ikisini silahla tehdit etmesiyle çıkmaza girer. Yasak aşk artık akla hayale sığmayacak kadar tehlikeli ve şiddet yüklü bir kâbusa dönmüştür.
     <br/>
     <br/>
     Charles’ın yaşamı artık ihanet, şantaj, şiddet ve cinayetlerle dolmaya başlar. Karısına açılamayan ve polise de bir şey söyleyemeyen Charles, artık tanımlayamadığı bambaşka bir dünyanın içinde tuzağa düşmüştür.
     <br/>
     <br/>
     Psikolojik gerilim filmi ‘Derailed’in yönetmenliğini, bir önceki çalışması “Evil” ile 2004 yılında en iyi yabancı film Oscar’ını kazanan İsveçli yönetmen Mikael Håfström üstlenmiş. James Seigel’in aynı adlı çok-satan kitabından uyarlanan film birçok yönden sıkı bir gerilim özelliği taşırken, yönetmen ve oyuncu zaafları nedeniyle bir Hitchcock klasiğine dönüşme şansını yitirmiş.
     <br/>
     <br/>
     Başroldeki iki vasat oyuncunun zaafını tek başına kapatmaya çalışan V. Cassel’in bütün çabaları da filmi kurtarmaya yetmemiş ne yazık ki. Finalindeki batı tipi ‘avcının ava dönüşmesi’ sürpriziyle ‘en azından iyiler kazandı’ dedirten bir gerilim filmi Raydan Çıkanlar.
     <br/>
     <br/>
     <br/>
     <b>
      X-Men: Son direniş
     </b>
     <br/>
     <br/>
     Hollywood’un Play Station tadındaki filmlerinden X-MEN serisinin son filminde X-Men topluluğu ilk kez bir seçim aşamasındadır. Yeni bir tedavi yöntemi bulunmuştur ve mutantlar tüm yetilerinden kurtularak normal insanlar gibi yaşayabileceklerdir. Onları insanlardan ve gerçek hayattan uzak tutan bu inanılmaz özelliklerinden arınıp arınmamaları konusunda ise mutantların lideri Charles Xavier ve Magneto arasında gerçek bir görüş ayrılığı oluşmuştur. Son ve en büyük savaşın temelleri atılmaktadır. Aslında tüm bu mutantları günümüz toplumunun ezilen kesimleri olarak ele alırsak çarpıcı bir tablo ortaya çıkıyor. Farklı olana tahammül edemeyenler ve tek tip toplum için dünyayı yok etmeyi göze alanlar. Hatta biraz daha zorlamayla günümüz Türkiye’sine bile gönderme yapabiliriz ama burada durmak lazım sanırım.
     <br/>
     <br/>
     <b>
      Anne ben sinemaya gidiyorum
     </b>
     <br/>
     <br/>
     ‘Çocuk Filmleri Şenliği’ 26 Mayıs-1 Haziran tarihleri arasında İstanbul’un 8 ilçesinde yapılıyor. Şenlikte Kırmızı Başlıklı Kız, Bambi 2, Charlie’nin Çikolata Fabrikası, Madagaskar, Vahşi Doğa, Harry Potter ve Ateş Kadehi, Köpekbalığı Hikâyesi ve İnanılmaz Aile filmleri gösterilecek. Avcılar New Avşar’da Harry Potter ve Ateş Kadehi ve Madagaskar; Bağcılar Site’de Charlie’nin Çikolata Fabrikası ve Kırmızı Başlıklı Kız; Bakırköy Renk’te Vahşi Doğa ve Harry Potter ve Ateş Kadehi; Beyoğlu Tarık Zafer Tunaya’da Bambi 2 ve Vahşi Doğa; Esenler Site’de Kırmızı Başlıklı Kız ve Charlie’nin Çikolata Fabrikası; Şişli Gazi’de Köpekbalığı Hikâyesi ve İnanılmaz Aile; Tuzla’da İnanılmaz Aile ve Köpekbalığı Hikâyesi, Üsküdar Movie Gold’da ise Madagaskar ve Bambi 2 filmleri ilköğretim öğrencilerine ücretsiz gösterilecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24374), [web.archive.org (arşiv bağlantısı)](http://web.archive.org/web/20071211070250/http://www.aksiyon.com.tr/detay.php?id=24374)
