# Le Kurtlar Vadisi

*M. Nedim Hazar 2005.05.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20060527152219im_/http://www.aksiyon.com.tr/images/yazar_33.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Kurtlar İmparatorluğu’nda başarılı bir mezarlık aksiyonu dışında elle tutulur bir sahne yok açıkçası. Ne var ki, batı sinemasının ölüsü bile kurgu açısından bizimkilerden iyi. Bu nedenle şu sevgili Chris Nohan’ı bizim Kurtlar Vadisi’ne, bizim dizi senaristlerimizi de Fransız sinemasına transfer edersek orta yolu bulmuş oluruz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527152219im_/http://www.aksiyon.com.tr/resim/547/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Karanlık tıbbi çalışmalar, iyi polisler-kötü polisler, gizli polisler, değişen yüzler, gizli oluşumlar, kovalamacalar, leblebi gibi kullanılan mermiler, dakika başı vurulan insanlar, mafya-polis-uyuşturucu üçgeni, ideolojik örgütler, gizli imgeler, simgeler vesaire vesaire. Show TV’de yayınlanan Kurtlar Vadisi’nin bölüm özeti değil bunlar, yönetmenliğini Chris Nahon’ın yaptığı, başlıca rolleri John Reno (Leon filminin unutulmaz aktörü), Arly Jover, Jacelyn Quivirin gibi oyuncuların üstlendiği L’Empire des Loups - Kurtlar İmparatorluğu Fransız yapımı filmin özeti. Film çok satan kitapların yazarı Jean-Christophe Grang’ın aynı isimli kitabından uyarlama.
   <br>
    <br>
     Film öylesine iddialı bir sinema diliyle açılıyor ki, ‘aha’ diyorsunuz, ‘eli yüzü düzgün bir film izleyeceğiz galiba!’ Sürekli yağmurun yağdığı ve deneysel kadrajlarla izleyiciyi etkileyen planlar, mebzul miktarda gizem, uyumlu giden paralel kurgu vs. Hafıza gel-gitleri yaşayan ve gizemli bir sanatoryumda tedavi gören genç bir kadın, fedakar ve seven bir koca ile seri cinayet işleyen bir katilin peşine düşen idealist bir polisin öyküsünü paralel olarak izliyoruz.
     <br>
      <br/>
      Derken senaryodaki çiğlikler ile beraber yönetmenin acemilikleri abartılı ses ve görsel efektler ile gizlenmeye başlıyor. Kuzuların Sessizliği tadında olan film ufak ufak İyi Geceler Öpücüğü’ne dönüşüyor. Seri cinayetlerin sapık ve soğuk, kanlı bir katil tarafından değil, bir şebeke tarafından işlendiğini anlıyoruz. Biz olay örgüsünü çözümlemeye çalışırken ucu açık mantık ha bire yeni düğümler atıyor.
      <br/>
      <br/>
      Birdenbire kendimizi buluyoruz filmde. Üç Hilal’den bahsediliyor (Dört Hilal çeviri hatası sanırım), Bozkurtlar, kaçak göçmenler, feodal Anadolu yapısı derken filmin öznelerinden birinin Türk mafyası olduğunu öğreniyoruz. Ama sıradan bir oluşum değil bu. İdeolojik bir örgüt karşımızda: Ülkücüler. Yeraltında yaşayan, mafya disiplininden ziyade Uzak doğu Yakuzalarını andıran bu örgüt, Ninjalar gibi giyiniyor ve -en komiği- ‘poşu’ takıyor.
      <br/>
      <br/>
      Masum gördüğümüz karakterlerin kötü kahramana dönüştüğünü görüyoruz sonra. Jim Carey’in Truman Show’una benzer bir kurgu ile sıkı yetiştirilmiş bir ajanın (Al sana Nikita filminden de bir kepçe!) 24 saatinin gözlem altında tutulduğuna şahit oluyoruz. Hem de 20 kilo eroin için. Ama polis yetkililerine sorarsanız 11 Eylül’den sonra Fransız terörle mücadele şubesinin ilk kez CIA’den bir adım öne geçme çabası için bütün bunlar. Unutmadan işin içine bir de Karındeşen Jack öyküsündeki emekli ve dengesiz polis memuru girince film tam bir türler bulamacı oluyor. Hani ‘ne ararsan var’ cinsinden. Macera, aksiyon, gerilim, korku, kurgu, gizem ve hatta politik türler film boyunca üzerimize akın ediyor.
      <br/>
      <br/>
      Batı sineması böyle işte. Bizde kariyerinin başında olan bu tür yönetmenler kısa film çekme imkanı bulamazken Chris Nahon uluslararası ve bütçesi hiç de küçümsenmeyecek bir film çekme imkanı buluyor. Berberliği başımızda öğreniyor bir çeşit.
      <br/>
      <br/>
      Film her ne kadar Türklere ya da ülkücülere kaba bir önyargıyla bakmasa da, çizdiği karakterler pek bize uyan türden değil. Ne mafya babası, ne ülkücü tetikçiler, ne de olaylar ve kahramanları örtüşüyor gerçeklikle. İnsan biraz Kurtlar Vadisi izler değil mi?
      <br/>
      <br/>
      Açıkçası, düzeltmeye kalkışsak küçük çaplı bir risale hacminde yazı kaleme almamız gereken filmde başarılı bir mezarlık aksiyonu dışında elle tutulur bir sahne, bahsedilecek bir değer yok. Ne var ki, batı sinemasının ölüsü bile kurgu açısından bizimkilerden iyi. Bu nedenle şu sevgili yönetmen Nahon’ı bizim Kurtlar Vadisi’ne, bizim dizi senaristlerimizi de Fransız sinemasına transfer edersek orta yolu bulmuş oluruz, diye düşünüyorum.
      <br/>
      <br/>
      Filmin burun kıvrılmayacak iki yönü var. Biri efektleri, diğeri müziği. İstanbul’u bir turist vizöründen bile daha acemice çeken yönetmeni müzisyenler kurtarmış. Dediğim gibi mezarlık sahnesindeki patlama ve köhne metal merdivenlerin yıkılış sahnesi en akılda kalanı. Geri kalanı Amerikan Ninja ve Yakuza filmlerinde ziyadesiyle var zaten.
      <br/>
      <br/>
      Bir de ülkücü tetikçinin genç kızların yüzünü heykeltıraş hassasiyetinde doğraması, bilinç altının atıf yaptığı heykelin önünde öldürülmesi gibi sanat-bilim felaketleri var ki sormayın.
      <br/>
      <br/>
      Kurtlar İmparatorluğu sıkı başladığı sinematografik serüvenini öyle bir noktaya taşıyor ki, son sekansa şehirlerarası otobüs yolculuklarında izlenebilecek kadar kötü bir seyirlik film kalıyor.
      <br/>
      <br/>
      FİLMİN KÜNYESİ:
      <br/>
      L' Empire des Loups / Kurtlar İmparatorluğu
      <br/>
      Yönetmen: Chris Nahon, Oyuncular: Jean Reno, Jocelyn, Quivrin, Arly Jover, Laura Morante
      <br/>
      Senaryo: Jean-Christophe Grangé
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Nehir Aktepe, 01-Haziran-2005
> Bence başarılı: 
> Grange'ın bütün kitaplarını büyük bir hevesle okudum ve hepsini çok beğendim. Fakat nedense bunlar filme iyi aktarılamıyor. Kızıl Nehirler çok başarılı bir kitaptı, ama filmi kötüydü. Kurtlar İmparatorluğu ise genç kadının kimliğinin kınadan bulunması ve ülkücü tetikçinin poşu takması hariç, ilginç konusuyla ve heyecanlı atmosferiyle bence başarılıydı.

### Özgür Baş, 31-Mayıs-2005
> Filme Özen gösterseydi: 
> Kurtlar İmparatorluğu’nun kitabı iyi ama filmi için aynı şeyi söyleyemeyeceğim. Yönetmenin sürekli tehdit aldığını iddia etmesi “Acaba reklam mı yapılıyor?” sorusuna sebep oldu. Yüzde sekseni ülkücü diye polise başvurmamış. Madem öyle, savcılığa ya da Fransız elçiliğine başvurmayı da mı akıl edemedi. Başrol oyuncusu Jean Reno böyle bir tehdit almadığını söylüyor. Memleketimiz üzerinden ucuz reklam yapılmasına izin vermemeliyiz. Yönetmen reklam arayışına gireceğine filmine özen gösterseydi ortaya iyi bir ürün çıkardı. Ona “Cennetin Krallığı”nı izlemesini tavsiye ederim. En azından objektif olmayı öğrenir. Film kötü ama Jean Reno ustanın oyunculuğuna diyeceğim yok.

### Ökkeş Karanlık, 31-Mayıs-2005
> Milliyetçiler yıpratılıyor: 
> ‘Kurtlar İmparatorluğu’ filmiyle milliyetçi kesim yıpratılmaya çalışılıyor...

### Meryem Tekin, 31-Mayıs-2005
> Kitabı beğenmiştim: 
> Jean-Christophe Grange’ın “Kurtlar İmparatorluğu” kitabını okumuş ve çok beğenmiştim. Filmini heyecanla bekliyordum. Yorumunuzu okuyunca üzüldüm. Gerçekten o kadar kötü mü? Beğenecek bir şey yoksa boşa para vermeyelim.

Kaynak: [www.aksiyon.com.tr](http://www.aksiyon.com.tr:80/detay.php?id=21798&yorum_id=4595), [web.archive.org (arşiv bağlantısı)](http://web.archive.org/web/20060527152219/http://www.aksiyon.com.tr:80/detay.php?id=21798&yorum_id=4595)
