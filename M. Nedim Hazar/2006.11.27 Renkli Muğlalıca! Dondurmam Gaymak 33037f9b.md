# Renkli Muğlalıca! Dondurmam Gaymak

*M. Nedim Hazar 2006.11.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211005455im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Sinema bu işte… Abartılı bütçelere, afili oyunculara, 4 mevsime, geniş coğrafyaya filan ihtiyacı yok. Çünkü sinema insanı anlattığı zaman sanatların en güzeline dönüşüyor. İster bir uzay gemisinde geçsin, isterse kuş uçmaz kervan geçmez bir dağ köyünde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211005455im_/http://www.aksiyon.com.tr/resim/625/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Milyonlarca dolar, bir o kadar PR harcanarak çekilen nice film, bir türlü taşıyamadığı evrensel dil ve mesajsızlık nedeniyle kendi sınırlarımızı aşamazken, son derece mütevazı bütçe ve oyunculukla çekilen Dondurmam Gaymak’ın bu kadar ilgi görmesinin bir anlamı olmalı! Lütfen önce şu hikâyeyi okuyunuz:
   <br>
    <br>
     Muğla’da dondurmacı olan Ali Usta gittikçe insanların tercihi olmaya başlayan büyük dondurma markalarına karşı var olma mücadelesi vermektedir. Bunun için de bir yandan dondurmasının reklamını yapmaya çalışırken bir yandan da yeni aldığı dondurma motoruyla köy köy dolaşmaktadır. Kasabanın haylaz çocukları ise Ali Usta’nın sarı motoruna ve tabii ki içindeki dondurmalarına göz dikmişlerdir. İlk uygun fırsatta da motoru çalarlar. Borçla aldığı dondurma motorunu bıraktığı yerde bulamayan Ali Usta öfkeden delirir ve motorunu, kendisini yok etmek isteyen büyük dondurma markalarından birinin çaldığını düşünerek tek tek bayilerden motorunun hesabını sormaya başlar.
     <br/>
     <br/>
     Hepsi bu… Ne acı ki, bu senaryoyu isimsiz oyuncular listesiyle yapımcılara götüren yönetmen Yüksel Aksu’ya hiçbir yapımcı yüz vermemiş. Öyle ya, içinde M. Ali Erbil’in olmadığı projeye para mı verilir! Şöyle anlatıyor yönetmen: “Yapımcılar genel olarak filmin önemli rollerini profesyonel oyunculara oynatıp, halkı da figürasyon olarak kullanmamızı önerdiler. Oysa ki biz, İtalyan Yeni Gerçekçilerinin yaptıkları gibi sıradan insanların oynadığı bir film yaparak, hem naif oyunculuk estetiğini yakalamak, hem de yerel şive ve gestusların tadını ortaya çıkarmak, sahici (hakiki), saf bir film yapmak istiyorduk.” Ki başarmış bunu yönetmen. Hem de kolay kolay unutulmayacak bir filme imza atarak.
     <br/>
     <br/>
     Laf İtalyan Yeni Gerçekçiliğinden açılmışken, Dondurmam Gaymak’ın ünlü Bisiklet Hırsızları filminin temasına, Doğulu bir bakış açısıyla yaklaştığını söylemek yanlış olmaz. Öte yandan tam bir ‘İmece usulü yapım’ ile karşı karşıyayız. Bölge insanı esnafıyla, yöneticisiyle mekânlarını, yemeklerini vermiş. Muğla Valiliği ve Muğla Belediyesi otel masraflara, Ula Belediyesi ulaşımı, Akyaka Belediyesi akaryakıtı, Gökova Belediyesi yemeği, Milas Belediyesi içme suyunu, Akçapınar ve Dirgeme köylerinin muhtarlıkları hayvanlar, traktör gibi gereksinimleri, Muğla esnafı da hem mekân hem figürasyon hem de aksesuar gereksinimini karşılamış. G.O.R.A gibi uydulara telefon reklamı ya da Kurtlar Vadisi gibi yere göğe uydu anteni koyacak sponsorları yok filmin.
     <br/>
     <br/>
     Ama konusu var, oyunculuğu var, birçok katmandan oluşan estetiği ve anlamı var filmin. İşte bu yüzden minimal bir öykü ülke sınırlarını aşarak tüm dünyanın ilgisini çekiyor ve daha da çekecek. Orijinallik daha filmin afişinden başlıyor. ‘Bir Ege Geyiği’ ibaresiyle bizi karşılayan afişte beni kopartan vurgu ise, ‘Renkli Türkçe Sinemascope’ yerine ‘Renkli Muğlalıca’ yazmasıydı!
     <br/>
     <br/>
     Mütevazı konusu, saflığı yücelten erdemli mesajı ve ‘iyi ki sinema var’ dedirten yapısıyla Dondurmam Gaymak Türk sinemasını elinde tutan kalantorlara atılmış kocaman bir şamar bence!
     <br/>
     <br/>
     Yönetmen ve Senaryo: Yüksel Aksu
     <br/>
     Müzik: Baba Zula
     <br/>
     Görüntü Yönetmeni: Eyüp Boz
     <br/>
     Oyuncular: Turan Özdemir
     <br/>
     Gülnihal Demir: İsmetcan Suda, Ulaş Sarıbaş , Altuğ Sarıbaş
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26002), [web.archive.org (arşiv bağlantısı)](http://web.archive.org/web/20071211005455/http://www.aksiyon.com.tr/detay.php?id=26002)
