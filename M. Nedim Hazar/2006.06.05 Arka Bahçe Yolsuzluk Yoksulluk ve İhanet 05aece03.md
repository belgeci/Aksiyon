# Arka Bahçe: Yolsuzluk, Yoksulluk ve İhanet

*M. Nedim Hazar 2006.06.05*

<div>
 <p>
  <font>
   John Le Carre’in ünlü romanı ‘The Constent Gardener’ sinemalarımıza ‘Arka Bahçe’ ismiyle konuk oluyor. ‘Tanrıkent’ kadar sert ve sarsıcı olmasa da, birçok yönden başarılı bir film.
   <br/>
   <br/>
   Sanat bazen sanatçının yanlış algısıyla yanlış sapaklara girebiliyor. Sanatçının tamamen ilhama dayalı olarak eserine katması gereken ‘şey’leri, işin ‘zanaat’ kısmıyla karıştırarak matematiğe dönüştürmeye çalışması ‘sanat damağı ve dimağı’ keskin olanlar tarafından anında hissedilir genellikle. Bilinçli olarak güzergâhı tayin edilen eserler de hemen anlaşılır bu nedenle. Biliyorum çok soyut gibi gelebilecek bir görüş bu. Kendi mesleğimden örnekleyerek basitleştirmeye çalışayım: Yazar, bilgi ve birikimiyle yeteneğinin bileşiminden müteşekkil eseri kâğıda dökerken ‘nasıl yapsam da yazıyı zorlaştırsam yahut entelektüelleştirsem’ çabasına girdiği an, ortaya zorlama bir kurgu metin çıkar. İşin künhüne varamayanlar eseri iyi bulabilir. Ancak ehil dimağlar için böyle bir şey söz konusu olmaz. Bu girizgâhı lütfen zihnimizin bir yerine not edelim, yazının ileriki bölümlerinde ihtiyacımız olacak zira.
   <br>
    <br>
     Brezilyalı yönetmen Fernando Meirelles’i sarsıcı filmi ‘City Of God-Tanrıkent’ten hatırlayacaktır sinemaseverler. Brezilya gettolarındaki yalın gerçekliği en sert haliyle modern dünyanın yüzüne bir tokat gibi yapıştıran Meirelles, bu kez kadrajını Afrika’ya çeviriyor. Ülkemizde ‘Bahçıvan’ adıyla yayınlanan John Le Carre’in ünlü romanı ‘The Constent Gardener’ sinemalarımıza ‘Arka Bahçe’ ismiyle konuk oluyor. Her ne kadar Tanrıkent kadar sarsıcı olmasa da, birçok yönden başarılı filmin hikâyesi şöyle:
     <br>
      <br>
       Kuzey Kenya’nın sapa bir bölgesinde, Tessa Quayle (Rachel Weisz) isimli diplomatın eşi canice öldürülmüş olarak bulunur. Tessa’nın yol arkadaşı olan yerli doktor olay yerinden kaçmıştır ve tüm kanıtlar bunun bir aşk cinayeti olduğunu göstermektedir. Sandy Woodrow (Danny Huston), Sör Bernard Pellegrin (Bill Nighy) ve İngiliz Yüksek Komiserliğinin diğer üyeleri, Tessa’nın eşi olan meslektaşları Justin Quayle’dan (Ralph Fiennes), bu olayın takibini kendilerine bırakmalarını ister.
       <br>
        <br>
         Diplomat olan Justin’in dengesi, çok sevdiği kadının ölümüyle tepetaklak olur. Zıt karakterli olmalarına rağmen, aralarında oluşan çekim sonucu evlenen ikili, Kenya’ya, Justin’in görevi nedeniyle gelmiştir. Justin’in karısına duyduğu sevgi onu hayatında ilk kez ipleri eline almaya yönlendirir. Karısının sadakatsizliğiyle ilgili söylentilerin de etkisiyle Justin kendisini tehlikeli bir maceranın içinde bulur. Karısının adını temizlemeye ve onun başladığı işi bitirmeye kararlı olan Justin, karısının ortaya çıkarmaya çok yaklaştığı ilaç sanayinin kirli çamaşırlarını araştırmaya başlar ve gerçeğin peşinde iki kıta arasında yolculuklar gerçekleştirir. Kısa süre içinde araştırmaları sonucu büyük ve ölümcül bir komplonun izlerini bulur.
         <br/>
         <br/>
         Yoksulluğun ve yolsuzluğun ilk imha ettiği şey merhamet oluyor sanırım. Bunun mefhum-u muhalifi de aynı tepeye çıkıyor. Ölçüsüz zenginlik de bir süre sonra vicdansız bir gözü dönmüşlüğü beraberinde getiriyor. Arka Bahçe, gelişmiş ülkelerin, geri kalmış ülkeler üzerinde oynadıkları tehlikeli oyunlardan tıbbî olanına göz atıyor. Aslına bakılırsa vicdansızların elinde silah da ilaç da aynı amaçla kullanılabiliyor. Ve belki de 21. yüzyılın en büyük silahı ‘ilaç’ olacak!
         <br/>
         <br/>
         Arka Bahçe, yokluklar ülkesinde böcek yerine konulan, bir değer ifade etmeyen kalabalıkların acı dolu iç burkan yaşamlarına yakınlaştırıyor kamerayı. Kadın ve çocuk merkezli bir trajediyi belgesel sertliğiyle sağlı sollu indiriyor belleklerimize. Ancak ne yazık ki, bunu yaparken Brezilyalı yönetmenin bilinçli bir entelektüelleştirme ve zorlaştırma çabasını hissediyoruz. Sürekli hareketli omuz çekimler, alabildiğince cimri kadraj ve replikler ile seyirciyi zorladıkça zorluyor. Ve bu zorlamalardan entelektüel haz ve zekâ hazzı alınmasını talep ediyor. Bütün bunlara konunun ağırlığı ve karmaşası eklenince epey bir süre nelerin olup bittiğini anlamakta zorlanıyor izleyici. Film, bir yandan iki ihaneti paralel çözümlemeye çalışırken bir yandan da habire düğümler atıp duruyor. Olay çözüldükçe giriftleşiyor bir nevi. Zamanda ileri-geri oynamaların yerini fantastik kurgulamalar alıyor. Bireysel ihanet ile insanlığa ihanet öylesine iç içe geçiyor ki, gerçek hangisiydi paniğini yaşatıyor seyirciye.
         <br/>
         <br/>
         Kadın başrol oyuncusuna ‘En İyi yardımcı Kadın Oyuncu’ Oscar’ını kazandıran film, İtalyan müzisyenin eliyle muhteşem bir görsel ve işitsel ziyafete dönüyor çoğu zaman. İngiliz Hasta ve Schindler’in Listesi’nden tanıdığımız Ralp Fiennes ise nihayet eli yüzü düzgün bir rolde ne kadar usta bir oyuncu olduğunu sergileme imkânı buluyor. Büyük şirketlerin yitik insanları nasıl kobay olarak kullandığını çarpıcı bir dille ele alan film, aynı mahfillerin gerektiğinde kendi insanlarını bile acımasızca harcadığını anlatıyor. Üstelik bunu yaparken insanî hiçbir değeri önemsemediklerini de göstererek. İnsanlığa ihaneti, aile değerlerine ihanetie dönüşmüş şekilde görüyoruz filmde. Arka Bahçe, çarpıcı bir konuyu, usta oyunculuklar, muhteşem görüntüler ve enfes müziğiyle süsleyen, bilinçli olarak zorlaştırılmış, hazmı zor bir film.
         <br/>
         <br/>
         <br/>
         C.R.A.Z.Y: BİR NEVİ BABAM VE OĞLUM!
         <br/>
         <br/>
         Zac, 5 oğulları olan Beaulieu ailesinin dördüncü çocuğudur. Annesi, yılbaşı gecesi doğan ve saçında beyaz bir tutam bulunan Zac’in kutsanmış olduğunu düşünür.Erkek kardeşleri ise Zac’ın yaşamını cehenneme çevirir. Ancak esas sorunu olan babası, onun erkeksi olmadığını düşünmektedir. Kanada Sineması’nın başarılı yapımları arasında gösteriliyor.
         <br/>
         <br/>
         <br/>
         BAK ŞU KÖPEĞE: GELDİ TATİL AYLARI
         <br/>
         <br/>
         ‘The Shaggy Dog-Bak Şu Köpeğe’nin öyküsü, başarılı bir avukat olan Bölge Başsavcı Yardımcısı Dave Douglas’ın (Tim Allen) yeni bir görev almasıyla başlar. Bu kez kriminal hayvan laboratuvarında yapılan çalışmaları araştıracaktır. Dave’in başına hiç beklenmedik bir kaza gelir. Çok gizli bir genetikmutasyon serumunun enfeksiyonuna maruz kalınca köpeğe dönüşür. Yakın zamanda vizyona girmesi beklenen çocuk filmlerinden biri.
         <br/>
         <br/>
         <br/>
         MUTLULUĞUN RESMİ: BU MUDUR ABİDİN!
         <br/>
         <br/>
         Emekliye ayrılan William (Daniel Auteuil) ve işi ile kocası arasında monoton bir hayat yaşayan Madoleine (Sabine Azema) orta yaşlarını sürmektedir. Bir kır evini yaşam tarzlarını değiştirmek için satın alan çift, eve yerleşince civarda yaşayan Adam (Sergi Lopez) ve Eva (Amira Casar) çiftiyle tanışır. William ve Madeleine ikilisini marjinal ilişkilere savuran bu dizi sapkınlıklar yaşanır. ‘Mutluluğun resmini çizebilir misin abidin?’ sorusunun cevabını içermediği kesin. Vakit harcamaya değmez.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 724 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24448), [web.archive.org (arşiv bağlantısı)](http://web.archive.org/web/20060716121243/http://www.aksiyon.com.tr:80/yazdir.php?id=24448)
