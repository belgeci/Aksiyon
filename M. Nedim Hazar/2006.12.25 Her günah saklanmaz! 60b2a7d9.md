# Her günah saklanmaz!

*M. Nedim Hazar 2006.12.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211063056im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Erkeklerin hakim olduğu kasabada varlık mücadelesi veren bir genç kadının kendini arayış öyküsü. Yönetmenin hafif kılçıklığa varan oyunlarıyla sinir olmak da mümkün, gerilmek de.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211063056im_/http://www.aksiyon.com.tr/resim/629/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bilincimizin dört yanı tarla gibidir. Yaşadığımız her şey bir şekilde ekilir, saklanır, gizlenir oralara… Geçmişe ait ayıplarımızın, günahlarımızın, suç ve kabahatlerimizin galerisi gibidir bu tarlalar. Ve biz sahip olduğumuz ruh/vicdan ikilisinin sıkleti nisbetinde derinlere ekeriz yaşadığımız olumsuzlukları. Dostoyevski Suç ve Ceza’da kahramanı Raskolnikov’un vicdanıyla yönlendirmişti macerayı. Hafif meşrep ruhlar bir şekilde unutkanlık limanına sığınır ve yeni ayıplara/günahlara savrulurken, hassas ruhlar açılan derin yaraların kanamalarını susturamazlar ömür boyu. Hele ki manevi yönden eksik/gedikse bir insan vay haline!
   <br>
    <br>
     Senarist Adam Susman bu gerçeği yakın bir arkadaşının vefatıyla idrak edenler sınıfına giriyor. Sonra fark ediyor ki, aslında insanın geçmişiyle olan bağlantısı hiçbir zaman kopmuyor. Külleniyor, üzeri örtülüyor, derinlere gömülüyor belki ama tam bir kopukluk asla! Bir şeyi daha fark ediyor Susman; boş mekanlar dolu ortamlara göre çok daha fazla ürkütüyor insanları. İşin içine bir de kadınsı naifliği sokunca ortaya ‘The Return-Arayış’ın özgün senaryosu çıkıyor. Bu nedenle filmin en temel teması için; erkeklerin hakim olduğu küçük kasaba dünyasında varlık mücadelesi veren bir genç kadının kendini arayış öyküsü de diyebiliriz.
     <br/>
     <br/>
     Bir nakliyat şirketinde başarılı bir satış temsilcisi olan Joanna Mills’in (S. M. Gellar) özel hayatı, babası ve ona karşı saplantılı duygular besleyen eski sevgilisi yüzünden karmakarışıktır. Günün birinde hiç tanımadığı bir kadının vahşice öldürülmesine tanık olur ve cinayetin peşine düşer. Bir sonraki hedef kendisidir.
     <br/>
     <br/>
     Gördüğü kâbuslar, onu öldürülen kadının yaşadığı yere götürür. Burada, bazı sırların saklanamayacağını ve ruhların asla yok olamayacağını keşfeder. Cinayeti çözmeye çalışırken, aslında kendi problemlerini de çözecektir...
     <br/>
     <br/>
     Açıkça belirteyim de, filmi izledikten sonra kimse bana kızmasın: Arayış ilk sekansıyla verdiği film diline inandıktan ve Doğu Alman kameraman Roman Osin’in (kendisini I am David’den hatırlarsınız belki) her biri ürpertici kareleriyle etkilendikten sonra tat veren bir film. Her adımı düğüm, her dakikası şaşırtmaca ve merak.Ve nihayetinde finali tabii.
     <br/>
     <br/>
     İngiliz yönetmenin hafif kılçıklığa varan kadraj ve netlik oyunlarıyla sinir olmak da mümkün, gerilmek de. Bir önemli farkı daha var sair güncel gerilim ve korku filmlerinden: Arayış’ta kan gövdeyi götürmüyor yahut her çalınışında havaya zıplatan telefon melodileri de yok. Ki siz hâlâ, ‘Ne gerek var bu kış günü gerilmeye’ diyorsanız, diğer filmlere bir göz atınız.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26238), [web.archive.org (arşiv bağlantısı)](http://web.archive.org/web/20071211063056/http://www.aksiyon.com.tr/detay.php?id=26238)
