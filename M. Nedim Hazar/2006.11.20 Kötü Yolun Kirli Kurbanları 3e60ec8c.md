# Kötü Yolun Kirli Kurbanları

*M. Nedim Hazar 2006.11.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211062929im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Kırık fayans kenarı kadar keskin Demirkubuz’un dünyası. Yönetmenden ziyade bir düşünce insanı olan bu ismin kurguladığı dünya, anlatmak istediklerinin kim bilir kaçta kaçı?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211062929im_/http://www.aksiyon.com.tr/resim/624/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Zeki Demirkubuz 1997 yılında yaptığı Masumiyet filminde (ki bence yönetmenin ilk olarak sinema yaptığı filmdir bu) kahramanları Bekir ve Yusuf’un bir piknik esnasındaki sohbeti vardır. İzleyici o ana kadar kenarların, köhnemiş hayatların ışıltılı ikonu olan pavyon şarkıcısı Uğur’un sahibi gibi gördüğü Bekir’in gerçek öyküsünü dinler. Ve anlaşılır ki, Bekir sahip değil köledir. Üstelik kendine tasavvufi bir gömlek giydirecek kadar inanarak yaşayan bir köle. ‘Yunus gibi düştük yollara’ der örneğin Bekir…
   <br>
    <br>
     Masumiyet, Demirkubuz sinemasının işaret fişeğidir adeta. Kullandığı mekanlar, kurguladığı olaylar ve katmansız olarak yansıttığı kahramanlar -birçok insanı rahatsız edecek kadar- gerçeğin ta kendisidir. Yönetmen son filmi Kader’de (Ki aynı yönetmenin Yazgı isimli bir başka filmi daha vardır. Peki, nedir Kader ile Yazgı arasındaki fark? Yoksa tekrar mı eder aynı ismi yönetmen? Bunu yönetmene sormak isterim elbette.) sanki o piknik sahnesine kocaman bir flashback koymuş. Bizi alıyor ve marazi kahramanların adım başı kol gezdiği, izbe, bir o kadar karanlık ve gölgelerden oluşan ürkütücü dünyaya götürüyor. Öyle bir dünya ki, kullandığı dil bile, bilinmesine, vâkıf olunmasına rağmen pek dile getirilmeyen, ifade edilmesi nahoş kaçan bir ruh panayırının kötü yolu ve bu yolun yolcuları...
     <br/>
     <br/>
     Kader’i oluşturan öykünün kahramanlarının hiçbirisi öykünülesi değil. Dediği gibi tamamı halkın ‘kötü yol’ olarak tabir ettiği yolun yolcuları. Demirkubuz elinde kamerasıyla bu yola düşüp, olay ve kahraman derlemiş. Hepsi kurgusal belki; ama hepsi de bir o kadar gerçek ve hâlâ yaşayan… Uğur (Vildan Atasever), gündüzleri sokakta ‘sürten’ bir kenar mahalle kızı. Evi tam bir kâbuslar evi. Baba felçli, anne mahalleden bir esnaf ile düşüp kalkıyor, aptal bir erkek kardeş falan. Ama Uğur’un kaderini etkileyen bunlar değil. Zagor lakaplı Orhan… Uğur marazi bir aşkla tutkundur Orhan’a. Orhan’ın ise suça karşı zaafı vardır. Uğur, babasının halıcı dükkânında takılan Bekir’e de ‘kur’ yapınca ‘köpek sadakati’ derecesinde bir aşkın fitilini yaktığını bilemez. Bekir’in gözü Uğur’dan, Uğur’unki Zagor’dan başkasını görmez. Ve kenar mahalle kahvehanesinde racon kesilir. Uğur’un sevgilisi ile annesinin sevgilisi birbirine girerler. Silah ile sustalı kapışır. Zagor katil olmuştur; ancak bu sadece bir başlangıçtır. Sonra iki polisin gırtlağını keser, ardından gardiyanı, muhkumu öldürür, sonra isyan çıkartır ve müebbet mahkumu olarak yurdun tüm cezaevlerini gezmeye başlar.
     <br/>
     <br/>
     Bekir, ‘Yunus gibi’ Uğur’un peşindedir, Uğur ise Zagor’un… Demirkubuz’a göre bir ‘kader’dir bu ve kahramanlarının kötülükleri masumiyetlerini zedelemeden yaşanır. Sert ve her insanın kaldırabileceği bir öykü değildir bu!
     <br/>
     <br/>
     Birincisi; bugüne değin hiçbir Türk filminde görmediğim, rastlamadığım, farkına varmadığım bir zaman sıçraması başarısı var Kader’de. Tek başına bu bile Kader’i sıradışı bir film yapmaya yeter. Kader, belki 10 yıllık bir zaman diliminde sıçramalı anlatımı o kadar enfes işliyor ki, Türk sinemasında böylesi bir başarı belki de ilk. Yönetmenin bunu nasıl yaptığını yazarak yer doldurmak istemiyorum; bazen bir giysi, bazen bir sakal, bir yara izi, bir mevsim, bir cümle; hâsılı hayata dair her argümanı kullanmış bunu yaparken Zeki Demirkubuz.
     <br/>
     <br/>
     Kader, Zeki Demirkubuz sinemasının tüm inceliklerini taşır. Öykü yalın ve katmansızdır. Karakterler derin değil; ama yakındır. Açık TV ekranları, kilidi bozuk kapılar, sokak lambaları, gölge/ışık oyunları, yol çizgileri, otel odaları ve ille de sesler…
     <br/>
     <br/>
     Demirkubuz’un her filmini izleyişimde aynı hissi yaşarım: Bu yönetmen dünyayı böyle algılıyorsa bayağı acı çekiyor olmalı! Kader, iki açıdan önceki filmlerinden farklı yönetmenin… Birincisi müzik kullanımı… Genç yönetmen Kader’de neredeyse tüm filmlerinde kullandığından daha fazla kullanmış müziği, bence de iyi etmiş. Ve anlatımı hızlandırmış… Özellikle üzerine çok spekülasyon yapılan Bekleme Odası’nın aksine izleyici kasmadan anlatan bir yapısı var filmin.
     <br/>
     <br/>
     Kırık bir fayans kenarı kadar keskin Zeki Demirkubuz’un dünyası. Karakterlerin büyük çoğunluğu marazi, çoğu kötü… Ancak bu kötülük masumiyetlerine engel değil yönetmene göre. Kanımca Demirkubuz, bir film yönetmeninden ziyade bir düşünce insanı olarak önemsenmeli ve ele alınmalı. Onun kurguladığı ışık ve ses dünyası, anlatmak istediklerinin kim bilir kaçta kaçı?
     <br/>
     <br/>
     Demirkubuz sinemasına derinlikli olarak bakabilmeniz için öncelikle kavramları tastamam yerine oturtmanız lazım. Söz gelimi ahlak ile ahlakçılığı, aktif/pasif kötülüğü, masumiyet ile kurban olmayı filan çok ciddi olarak tanımlayıp bu parametreleri öyle kullanmak gerekiyor. Ancak o zaman tam olarak kavrayabiliriz, yaşadığı kalp sarsıntısı sonrası evinin balkonuna çıkıp avucuna sigara basan kenar mahalle çocuğunu…
     <br/>
     <br/>
     Ancak ‘neden?’ sorusuna yahut ‘Eeee’ vurgusuna verilebilecek çok fazla net bir cevabı yok filmin. Bilmiyorum, belki de kişisel anlamda ben çok daha üst düzey bir şey beklediğim için böyle bir tatminsizlik ile çıktım filmden; ama bir yandan da sinema metrelerce akan keçiboynuzu şeridi mi, o da tartışılmalıdır kanaatimce!
     <br/>
     <br/>
     <br/>
     KADER
     <br/>
     <br/>
     Yönetmen ve Senaryo: Zeki Demirkubuz
     <br/>
     Ses: İsmail Karadaş
     <br/>
     Müzik: Edward Artemiev
     <br/>
     Oyuncular: Ufuk Bayraktar, Vildan Atasever, Kate Beahan, Engin Akyürek, Müge Ulusoy, Ozan Bilen, Settar Tanrıöğen, Erkan Can
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25937), [web.archive.org (arşiv bağlantısı)](http://web.archive.org/web/20071211062929/http://www.aksiyon.com.tr/detay.php?id=25937)
