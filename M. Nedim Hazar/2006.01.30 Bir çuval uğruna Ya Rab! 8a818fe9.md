# Bir çuval uğruna Ya Rab!

*M. Nedim Hazar 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20060422044126im_/http://www.aksiyon.com.tr/images/yazar_33.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Kahramanımız Polat Alemdar ila 3 silah arkadaşı Abdulhey, Memati ve Erhan BMW X5’lerine atladıkları gibi soluğu Kuzey Irak’ta alır. İnsan hayatının ucuz olduğu yerde devletin bu dört derin atlısı dengeleri ciddi anlamda sarsacaktır. Çantalarında bol miktarda silah, C—4 ve çuval vardır. Parola ise şudur: Dişe diş, kana kan, çuvala çuval!
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060422044126im_/http://www.aksiyon.com.tr/resim/582/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Beğenelim ya da beğenmeyelim Türk televizyonculuk tarihindeki en önemli fenomenlerden birisidir Kurtlar Vadisi. Ele aldığı konular, simgeleştirdiği kahramanlar, aldığı rating, yapımcı, senarist ve oyuncularının medyaya konu edilen yaşamları ile tekrar edilemeyecek kadar sıra dışı ve başarılı bir televizyon dizisiydi Kurtlar Vadisi. Bölüm başına aldıkları milyon dolarlık reklamlar ve son olarak piyasaya sürülen VCD’lerinden elde edildiği iddia edilen 9 trilyonluk ticari başarı ile dizinin yapımcılarının sadece televizyonculuk açısından değil, ticari anlamda da boş olmayan kişiler olduğunun kanıtı.
   <br>
    <br>
     Dizide kullanılan takılardan, kahramanın odasındaki tablolara, diyalogların, öykülerin yer aldığı kitaplardan, cep telefonu logo—melodilerine kadar bir dolu promosyon ile batıdaki muadilleriyle boy ölçüşecek derecede profesyonelce bir çalışma mevcut.
     <br>
      <br/>
      Önce dizi ardından film geleneği
      <br/>
      <br/>
      Kurtlar Vadisi kadar olmasa da, bu tür dizilerin ilk örneği sayılan Deli Yürek’in başlattığı, ‘Önce dizi, ardından film’ geleneği icabı Kurtlar Vadisi de sinema filmi ile izleyicinin karşısına çıkmaya hazırlanıyor.
      <br/>
      <br/>
      Türk kamuoyu ‘Sharon Stone’ magaziniyle uğraşırken dizi ekibi Gaziantep ve Suriye’ye kurdukları sette sinema filmi çalışmalarını sürdürüyordu. Bu çalışmalar bitti ve Kurtlar Vadisi Kuzey Irak büyük bir PR desteği ile 3 Şubat’ta sinema salonlarındaki yerini alacak. Ve büyük ihtimalle Türk sinema tarihinin bu en büyük bütçeli yapımı, gelmiş geçmiş en fazla gişe yapan filmi de olacak.
      <br/>
      <br/>
      Başrollerini Necati Şaşmaz (Polat Alemdar) ve Billy Zane’in (Sam William Marshall) paylaştığı dev bütçeli filmin yönetmeni Serdar Akar. “Kurtlar Vadisi—Irak”ın diğer başrollerini ise iki kez Oscar’a aday olan ünlü oyuncu Gary Busey (Doktor) ve “Cennet’in Krallığı” filminde Selahaddin Eyyübi rolüyle büyük çıkış yapan Suriyeli oyuncu Ghassan Massoud (Abdurrahman Halis Kerkuki) paylaşıyor. Filmde 4 dil kullanılıyor, bu nedenle sık sık altyazı çözümüne başvurulmuş. Örneğin fragmanlarda Türkçe dublaj olarak izlediğimiz, ‘Buralarda insan ucuzmuş’ lafı filmde Kürtçe olarak söyleniyor. Neredeyse Kuzey Irakta’ki her Kürdün aynı zamanda İngilizceyi rahat konuşması ise KVKI (Kurtlar Vadisi Kuzey Irak) filminin en ilginç unsurlarından. Türkçe ve Kürtçe’nin yanı sıra İngilizce ve Arapça da filmin dilleri arasında.
      <br/>
      <br/>
      Bir teselli ver!
      <br/>
      <br/>
      KVKI yaşanmış bir olayın kurgusal devamından yola çıkıyor. Türk halkının gururunu derinden inciten meşhur ‘Çuval Hadisesi’ ile açılıyor film.
      <br/>
      <br/>
      Filmin kısa öyküsü ise şöyle: 4 Temmuz 2003 tarihinde Kuzey Irak’ta konuşlanmış on bir kişilik özel Türk kuvvetinin gayr—i resmî, yarı gizli karargâhına, müttefik Amerikan birlikleri gelir. Türk ekibi, bunu müttefiklerinin olağan ziyaretlerinden biri zanneder. Fakat bu sefer durum farklıdır. Değişen konjonktürde Amerika bölgede “son sözü” söyleyen tek güç olmak hedefindedir. Onlara göre bölgede artık Türklere yer yoktur. O gün on bir asker, başlarına çuval geçirilerek, halkın gözlerinin önünde, askerlik onurları hiçe sayılarak sınır dışı edilirler…
      <br/>
      <br/>
      İntihar eden üsteğmen
      <br/>
      <br/>
      O 11 kişi arasında olan Üsteğmen Süleyman Aslan, bu aşağılanmayı onuruna yediremez ve geride bir mektup bırakarak intihar eder. Mektup, özel olarak yetiştirilmiş Türk istihbaratçısı Polat Alemdar’a yazılmıştır. Devlet adına çalışan gizli bir servisin, yurtiçi ve yurtdışı sayısız operasyonuna katılan, hayatta hep görevleri için yaşayan Polat Alemdar, görevi uğruna intihar eden arkadaşının vasiyetine kayıtsız kalamaz.
      <br/>
      <br/>
      Kahramanımız Polat Alemdar ve 3 silah arkadaşı Abdulhey, Memati ve Erhan BMW X5’lerine atladıkları gibi (Arabanın plakası da PLT ona göre!) soluğu Kuzey Irak’ta alır. İnsan hayatının ucuz olduğu yerde devletin bu dört derin atlısı dengeleri ciddi anlamda sarsacaktır. Çantalarında bol miktarda silah, C—4 ve çuval vardır.
      <br/>
      <br/>
      Kuzey Irak’ta onları farklı bir durum bekliyordur. Onlar Türk askerlerine utancı yaşatan adamın peşindedir ama gördükleri tablo inanılır gibi değildir. Irak’ta insanların değerleri, kişilikleri, geçmişleri hiçe sayılıyordur. Kurulmak istenen yeni düzen insanlara kabul edilemeyecek bir değişimi dayatmaktadır… Bu kaldırılamayacak insanlık suçlarının görünen yüzü ise çuval hadisesinin de baş aktörü Sam William Marshall adındaki bir Amerikan özel kuvvet komutanıdır.
      <br/>
      <br/>
      Sam W. Marshall, planını gerçekleştirmek üzere bölgedeki herkesin birleştiği Arap düğününü basar. Tamamı sivil olmak üzere onlarca kişiyi katleder. Düğünün gelini Leyla baskında müstakbel eşini kaybeder… O gece katledilen insanlar dışında birçok masum insan da terörist addedilerek tutuklanır.
      <br/>
      <br/>
      Her dilden konuşan Polat Alemdar
      <br/>
      <br/>
      Sam, altı çok fazla kalın olarak çizilmese de, oturduğu masanın arkasına İsa’nın ‘Son Akşam yemeği’ tablosunu asacak kadar dindar bir Hıristiyan’dır. Problem 15 yıldır bölgede olmasına rağmen tek kelime Kürtçe ya da Arapça öğrenmemiş olmasıdır. Oysa Polat sınırdan girdiği an İngiliz’le İngiliz, Kürt’le Kürt olmayı bilebilecek kadar iyi yetiştirilmiştir!
      <br/>
      <br/>
      KVKI’a sinematografiden önce içerik açısından bakmak gerekiyor. Birincisi film gerçeklik ile kurguyu dengeli bir şekilde iç içe geçirmeyi başarıyor. En büyük zaafı ise filme dahil ettiği gerçek olaylardan alınan kareleri bir gazete kupürü gibi derinliksiz ve özentisiz serpiştirmesi. Ebu Gureyb Cezaevi’nden organ ticaretine kadar uzanan gerçekliği sıradan gazete okurunca bile artık malum olan olayları bildiğimizden daha farklı kılamasa da, en azından senaryodaki yerlerini derinlemesine açmalıydı belki. Katledilen Iraklılardan alınan organların N. York, Tel Aviv ya da Londra’ya gönderilmek üzere kargoya verilircesine hazırlanması, filmin dış dünyaya yaptığı bir göndermeden çok ironik bir durum olarak sırıtıyor. Ancak bütün bunların klasik televizyon izleyicisine ilginç gelebilme ihtimali de yüksek!
      <br/>
      <br/>
      Hıristiyan asker ile Yahudi organ mafyası doktor arasındaki ‘benim dinim senin dinini döver’ tartışmasından, temelinde bomba bulunan otelde yapılan ‘Türkler don lastiğini bile bizden alır’ muhabbeti Kurtlar Vadisi TV dizisi izleyicilerinin hoşuna gidecek sahneler şüphesiz.
      <br/>
      <br/>
      Şüphesiz filmin tartışma oluşturacak sekansları bunlar değil. Bir subayın intiharından, dergâhta yapılan zikire, adı Kürdistan olarak kullanılan bir bölgede nasıl olur da ilk sahne dışında bir tek silahlı Peşmerge’ye rastlamadığımızdan, ABD’nin Irak’taki inisiyatifini Türkmenler ve Arapların aleyhine, Kürtlerin lehine kullanmasına kadar birçok konu tartışma konusu yapılabilir.
      <br/>
      <br/>
      Kurtlar Vadisi’nin sinema versiyonu sinematografik olarak ele alındığında genel anlamda artılarının eksilerinden fazla olduğunu söylemek mümkün.
      <br/>
      <br/>
      Bir sefer filmin dizideki gibi ‘Pembe Dizi’ uyuşukluğunda akmaması bile başlı başına bir sevinç nedeni. Dizideki kahramanlardan sadece dördünün filme alınması ise hem olumlu hem olumsuz. Zira bir sinema filminin, kendi senaryosu dışına atıfta bulunması büyük eksikliktir. Şimdi bu diziyi TV ekranlarında izlemeyen sinema seyircisinin filme katlanmasını ve tat almasını beklemek haksızlık olacaktır.
      <br/>
      <br/>
      Yönetmen Serdar Akar televizyon ile sinemada yönetmenlik yapmanın farklarını güzel göstermiş. Daha titiz işçilik, daha seri plan atma, daha hızlı kurgu. Diziden filme kalan en güzel miras ise Gökhan Kırdar’ın müzikleri. Kişisel anlamda finaldeki şarkının Mehmet Özbek tarafından seslendirilmesini tercih etsem de müzik, filmin genel dokusunu iliklerinize kadar işleyip duyguyu zirveye taşıyor.
      <br/>
      <br/>
      Diğer yerli filmlerden iyi
      <br/>
      <br/>
      Billy Zane ve Hasan Mesut çok başarılılar. Doktor rolündeki Gary Busey’i ise keşke hiç görmeseydik. Cehennem Silahı’nın o acımasız adamı gitmiş, şakakları çökük, elmacık kemikleri fırlamış sanki AIDS’li bir acuze gelmiş yerine. Filmin en başarısız yönü ise ABD askerlerini canlandıran kişiler. Yapımcılar nereden, nasıl buldular bu oyuncuları bilmiyorum ama Amerikan askerinden ziyade Rock n Coke festival çıkışında figürasyon yapılmış gibi görünüyor.
      <br/>
      <br/>
      Kurtlar Vadisi Kuzey Irak, başta televizyondan sevenlerini ve gişeleri ziyadesiyle memnun edecek bir yapım. Görüntüleri, müziği, kurgusu düzgün, oyunculukları ve dramatik kurgusu ile sezonun diğer yerli filmlerinden iyi. Bu hafta vizyona giren İtalyan işi Kar ve Kaplan Irak’taki işgale müttefik kuvvetler açısından bakarken, Kurtlar Vadisi burnumuzun dibindeki savaşa —her ne kadar biz sırtımızı dönmüş olsak da— canımızı yaka yaka baktırıyor bizi.
      <br/>
      <br/>
      Belki çuvalın intikamını alıyor, yüreklere su serpiyor ama gerçek orada öylece duruyor yine: Türkiye Cumhuriyeti Irak politikasında çuvalladı sanırım!
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Hacı Akan, 21-Şubat-2006
> Popülizmin başarısı: 
> Kurtlar Vadisi Irak filmi sinema sanatına herhangi bir yenilik getirmiyor. Millî duyguları kabartıyor, şovenizmin sınırlarını zorluyor. Bu kadar çok seyirci çekmesi popülist kültürün başarısıdır. Hele seyircilerin alkışlamasına bir anlam veremedim.

### Talha Dane, 19-Şubat-2006
> Film daha uzun sürseydi keşke: 
> Özellikle camideki zikir töreni çok hoşuma gitti. Filmin daha uzun sürmesini isterdim. Kurtlar Vadisi'nin yeni sinema filmlerini dört gözle bekliyorum.

### Yunus Gürel, 18-Şubat-2006
> İzlediğim en güzel film: 
> Kurtlar Vadisi Irak şu ana kadar izlediğim en güzel film. Bu tarz filmlerin olması ve yayınlanması gerekli. İnsanın milliyetçi duygularını kabartıyor.

### Banu Yassıkaya, 12-Şubat-2006
> Tebrik ederim: 
> Kurtlar Vadisi Irak bence çok güzel bir film. Bir film ne kadar iyi olursa olsun, eleştirilecek yönleri mutlaka vardır. Menfi eleştiriler filmin değerini düşürmez. Kurtlar Vadisi ekibini tebrik ederim.

### Hanife Kurt, 12-Şubat-2006
> İyi bir gelişme: 
> Türk sinemasının en büyük eksikliği, kendi değerlerimizle, kültürümüzle, benliğimizle özdeşleşen filmler yapamamasıdır. Yabancı filmlere bakarsak hangi karesinde papaz yok? Aslında fark ettirmeden beyinlere sızıyorlar. Amerika sinemayı bu tür amaçlar için kullanıyor. Kurtlar Vadisi Irak aslında geç kalmış bir filmdir. Benzerlerinin yapılması gerekiyor bence. Bu tür milliyetçi duyguların sinemaya aktarılması Türk sinema tarihi açısından çok büyük bir gelişme! Herkesin filmi izlemesini, dünyada olup bitenlere karşı duyarsız kalmamasını tavsiye ediyorum. Türk kültürüyle, töresiyle bağdaşmayan saçma sapan on binlerce film var; onlarla uğraşınlar azıcık.

### Metin Orakçı, 12-Şubat-2006
> Çuval deyip geçmeyelim: 
> Kurtlar Vadisi Irak adlı filme biraz önyargılı yaklaşmış olduğunuzu düşünüyorum. Biz Türkler hiçbir zaman hiçbir milletin bağımsızlığı altında yaşamadık. Süleymaniye olayı, sadece başlarına çuval geçirilen askerlerimizi değil tüm Türk milletini yaralamıştır. Bu film, Türklük şerefine sahip olan her insanda birtakım duyguları kabartacak biçimdedir. Ben açıkçası sizden çok farklı bir yorum beklerdim. Gerçekten beni çok şaşırttınız. Ayrıca Sam W. Marshall asker değil ajandır. İşgalciler, işgal ettikleri bölgenin dilini öğrenmek için çaba sarf etmezler. Irak’ta yaşanan Amerikan zulmünü bu filmle tüm dünyaya gösteren Kurtlar Vadisi Irak ekibine teşekkürlerimi borç bilirim.

### Hayreddin Musa, 11-Şubat-2006
> Rambo’ya laf ettik mi?: 
> Amerika, Kurtlar Vadisi filmini neden eleştiriyor? Biz Rambo’ya laf ettik mi? Polat Alemdar’ın yaptıkları abartıymış. Rambo’nun taş atarak helikopter düşürmesi abartı değil mi?

### Kadir Demir, 09-Şubat-2006
> Ne kadar kompleksliyiz!: 
> Kurtlar Vadisi Irak kadar saçma bir film izlemedim. Ne kadar kompleksli bir milletiz. Film hiçbir yönü gerçekle uyuşmuyor. Yıllardır Amerikancı olanlar nasıl oluyor da birden anti-Amerikancı kesiliyor? Bunda kimin menfaati var? Kim millî duyguları sömürüyor? Alkış tutan seyirciyle ilk kez bu filmde karşılaştım.

### Betül Cebesoy, 06-Şubat-2006
> Derinlik yok: 
> Kurtlar Vadisi filmini ilk izleyenlerden biri olarak halkımızın bu filmin kahramanlarıyla bu kadar kendini özdeşleştirmiş olmasına şaştım doğrusu... Küfrediliyor, alkışlıyorlar; adam öldürülüyor, alkışlıyorlar... Hem de salonu inletircesine. İnsana saygı nerede kaldı? Üstelik, film bazı yönlerden çok başarısız. Irak, Musul-Kerkük hattından ibaret gösterilmiş. Polat’ın dövüş sahneleri de gerçek dışı.

### Selim Kaya, 04-Şubat-2006
> Artılarından neden söz etmiyoruz?: 
> Kurtlar Vadisi’yle  ilgili söyleyecek fazla söz yok. Çekilmesi gecikmiş bir efsane. Filmi eleştirirken eksikleri ortaya koymanız normal; ama neden artılardan bahsetmiyorsunuz? İşgalin altını çizmek yerine Polat’ın arabasının plakasına neden takılıyorsunuz? Korkmayın beyler, biraz daha cesur davranın ve bu destana ortak olun. Sinema eleştirmenliği bu kadar basit olmamalı. Olayın sosyolojik yanını irdelemeli.

### Kaan Gerçek, 04-Şubat-2006
> Sam Marshall asker değil, ajan: 
> Bence buradaki yorumların çoğu film izlenmeden ya da tanıtım metinleri okunmadan yazılmış. Sam Marshall asker değil, FBI’ın bölgeye yolladığı ve bölgede 15 yıldır faaliyet gösteren takıntılı bir kont-terörcü. Ajan yani. Hiç mi Arabistanlı Lawrence okumadı arkadaşlar. Bırakınız Arapça bilmeyi, rengi değişsin diye aylarca evinin balkonunda güneşlenmiş Ayrıca filmde, yıllarca önce Amerikalıların bölgeye yönelik çalışma yaptığına dair konuşmalar var.

### Armağan Ceylan, 03-Şubat-2006
> Asıl film 4 senedir vizyonda: 
> Çuvala geçirilmiş bir kafa dahi düşünmeyi sürdürürken; bereli, şapkalı, jöleli saçlı kafaların Kurtlar Vadisi Irak’ı izleyip ayakta alkışlaması eminim çok tatminkâr geliyordur. Asıl filmin yaklaşık 4 senedir yanı başımızda oynanması mı Polat Alemdar’ı kahraman yapıyor? Yoksa Er Ryan’la rolleri mi değiştiler? Türkler gerçekleri dizilerden yorumlayıp Kurtlar Vadisinde mi hayata başlıyor? Eğer öyleyse inşallah yeteri kadar dublörümüz vardır. Bu sadece bir film diyenlere sözüm şu: Kesinlikle herkes izlemeli. Benzerlikler size Polat’ı aratmasın dileğiyle...

### Naime Çelik, 03-Şubat-2006
> Çözüm intikam değil, barış...: 
> Filmi bu yoğunlukta seyretmemiz hayli zaman alacak; ama şu kadarını söylemekte fayda görüyorum, Kurtlar Vadisi Irak filmi dizinin son bölümünde savunmasını veren Polat Alemdar’ın bütün söylemlerinin laftan ibaret olduğunun bir göstergesiydi. Aslında problemlerin silahla değil eğitimle çözülebileceğini söylemişti. Bu film bir Amerikan filmi taklididir. Özünde intikam var çünkü. Barışı sağlayacak olan Polat Alemdar’ların intikamı değil, barış okullarıdır... Bizim bu mesajlara ihtiyacımız var...

### Mehmet Ünlü, 02-Şubat-2006
> Bu acı bu filmle dinmez...: 
> Türk milletinin özelliklerinden biri de iyi asker olmasıdır. Amerika bunu zedelemek istemiştir. Propagandasını filmlerle dünyaya yayan Amerika gönlümüzü bu filmle mi alacak? Benim gönlümü alamasa da bu filmi defalarca izleyeceğim. Deliyürek filmi de güzel konulara değinmiş ama nedense bu kadar gündeme gelmemişti. Acaba neden?

### Daha Berker, 02-Şubat-2006
> Önyargılı yaklaşılmış: 
> İki türlü film eleştirisi vardır. Birincisi, söz konusu filmi (ya da dizi filmi) izler ve hakkında artılarını, eksilerini yazarsınız. Okur da bu yazıdan kendine göre bir şeyler çıkartır. Yazara hak verir ya da vermez. İkincisi ise, daha filmi izlemeden neler yazacağınızı kararlaştırmışsınızdır. Filmi, açıklarını, dalga geçilecek yerlerini bulmak maksadıyla izlersiniz. Bu ikinci tür eleştirinin ürünü sadece yazarını tatmin eder. M. Nedim Hazar’ı Aksiyon'daki sinema yazılarından takip ediyoruz. Bir filme bu kadar önyargılı yaklaştığını hiç görmemiştim. Yazısında “Kurtlar Vadisi" dizisini izlemediğine ya da dikkatlice izlemediğine dair ipuçları var. Mesela, Polat Alemdar’ın arabasının plakası dizide de PLT’ydi. Bunda garipsenecek ne var? İkincisi, Sam bir Amerikan subayıdır. İşgalciler, işgal ettikleri topraklardaki halkın dilini konuşmak için çaba sarf etmezler. Hele burası Müslüman bir ülkeyse... Çünkü ezilen ezene muhtaçtır. Polat ise, dizi filmin birinci bölümünde de anlatıldığı gibi, ajan olarak yetiştirilmiştir. Üniversite mezunudur; diplomat olmaya ehliyetli, üstün donanımlı bir insandır. İngilizce, Arapça, Kürtçe bilmesinde bir gariplik yok. Filmle bir şeylerin intikamının alınacağını sanmak ne kadar yanlışsa, bu filmin sadece o amaçla çekildiğini düşünmek de o kadar yanlıştır.

### Mehmet Serhat Bıçak, 02-Şubat-2006
> Birkaç ekleme...: 
> Derginizin filmle ilgili yorumu hakikaten çok güzel... Benim de eklemek istediğim birkaç şey var. Polat Alemdar, iyi yetiştirilmiş bir casus. Bölgede konuşulan dilleri bilmesi gayet doğal. S.W.Marshall ise Amerikan subayı. Bush Kürtçe, Arapça Türkçe biliyor mudur ki Marshall bilsin?

### Hüseyin Çiftçi, 02-Şubat-2006
> İzleyici rekoru kıracak: 
> “Kurtlar Vadisi” çok mükemmel bir film olacak diye düşünüyordum; ama fragmanlarını izledikten sonra bu fikrimden vazgeçtim. Ne kadar masraf edilse de oyunculuk performansı yönünden zayıf; fakat yine de izleyici rekoru kıracak bence.

### Mehmet Yusuf Avcı, 01-Şubat-2006
> Polat'lara ihtiyaç var: 
> Başımıza geçen çuvallardan kurtulmamız için Polat’lara ihtiyacımız var ve bu vatan nice Polat çıkaracak kudrettedir.

### Sedat Çolak, 31-Ocak-2006
> Çuval yarası...: 
> Türk milletinin başına şimdiye kadar kimse çuval geçirememiş. Polat Alemdar içimizdeki sızıyı bir nebze de olsa azaltıyor.

Kaynak: [www.aksiyon.com.tr](http://www.aksiyon.com.tr:80/detay.php?id=23269&yorum_id=7858), [web.archive.org (arşiv bağlantısı)](http://web.archive.org/web/20060422044126/http://www.aksiyon.com.tr:80/detay.php?id=23269&yorum_id=7858)
