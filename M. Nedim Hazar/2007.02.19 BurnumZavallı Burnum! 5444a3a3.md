# Burnum…Zavallı Burnum!

*M. Nedim Hazar 2007.02.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211065019im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Öncelikle böylesi bir filmi izlerken gerek kokunun tarihçesi, gerekse Avrupa/Osmanlı tarihi hakkında minimum donanım sahibi olmanızı salık veririm.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211065019im_/http://www.aksiyon.com.tr/resim/637/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kokusuyla yaratıldı her şey. Ve her ne varsa âlemde bir koku barındırır. Öyledir tabii; sadece bitkilerin, insanların, canlı olan şeylerin kokusu değil, eşyanın da iyi/kötü, güzel/çirkin bir kokusu vardır. Mobilyaların mesela, sonra kitapların, duvarların, çatı katlarının, eski defter yapraklarının, paranın sonra… Böylece uzar gider liste; mahlukat adedince.
   <br>
    <br>
     İnsanlık kokuyu keşfetmedi, vardı zaten… Ancak parfümün keşfi epey eskilere dayanır. Eski Mısırlılardan Çinlilere, oradan Ortadoğu’ya ve nihayetinde Ortaçağ’ın karanlık ve pis çukurunda kıvranan Avrupa’nın aristokrat ortamına. Endüstriye dönüşmesi burada başlar. Ve bilirsiniz, peruk gibi, yüksek topuklu ayakkabılar gibi parfüm de, temizlik ile ciddi sorunu bulunan Avrupalının, Avrupa kültürünün tahliye simidi olmuştur.
     <br/>
     <br/>
     Bu hafta vizyona giren “Koku: bir Katilin Hikayesi” filmi parfümün serencamının son dönemini; Avrupa hikayesinin başlangıcını anlatıyor. Patrick Süskind’in 1985 yılında yayınladığı ve tüm dünyada çok satan aynı adlı romanından sinemaya uyarlanan film, sadece tarihsel bir olguyu değil, aynı zamanda bir dönemin iç yüzünü, lafını ve görüntüsünü esirgemeden aktarırken, polisiye yönünü de ihmal etmiyor. Açıkçası yayıncılara atfedilen, “Bir kitabın çok satması için; içerisine cinsellik, cinayet, mistizm ve merak konmalıdır” denklemine milimi milimine uyuyor.
     <br/>
     <br/>
     Koku, Tom Tykwer (Prenses ve Savaşçı, Koş Lola Koş) tarafından yönetiliyor. Henüz 24 yaşında Shakespeare’in Hamlet’ini canlandırarak Londra’daki bütün tiyatro dünyasını kendine bağlayan Ben Whishaw (Dayanılmaz Aşk, 77 Beds) başrolde Grenouille’u oynuyor. Zor Ölüm ile isim yapan ve büyük başarı yakalayan Harry Potter’da Profesör Severus Snape ayrıcalığını tadan Alan Rickman ise Grenouille’un rakibi Antoine Richis’i canlandırıyor.
     <br/>
     <br/>
     Öykü Ortaçağ’ın kendisi kadar çarpıcı: 1766 yılının Paris’i… Bir yandan bütün debdebesi ve sentetikliğiyle saray yaşamı, diğer yandan tüm pejmürdeliğiyle sokaklar. Pis bir pazaryerinde, annesinin balık kılçıkları arasında çöplüğe doğurduğu gayri meşru çocuk Jean-Baptiste Grenouille… Büyüdükçe insanüstü birtakım şeylere sahip olduğu ve bilinmez bir güç tarafından korunduğu anlaşılmaktadır. Tüm o mezbelelik yaşam içerisindeki seyahati, hem bir hedefe hem de kendisinin de artık kontrolünden çıkan bir dizi cinayete doğru yol alır.
     <br/>
     <br/>
     Jean-Baptiste Grenouille, hayatının ilk yıllarını Madame Gaillard’ın yetimhanesinde geçirir. Diğer çocuklar, onda bir gariplik olduğunun farkındadılar. Altı yaşına geldiğinde hâlâ konuşamamaktadır; ancak kokulara karşı görülmedik ölçüde duyarlıdır. 13 yaşına geldiğinde Madame Gaillard, onu bir deri işleme atölyesinin sahibi olan Grimal’a 10 franka satar. Grenouille cehennemden beter, pis kokulu nitratlar, kokuşmuş postlar arasında hayatta kalmayı başararak genç bir adam olur.
     <br/>
     <br/>
     Paris’e ilk gidişinde havada daha önce hiç duymadığı yabancı kokuları keşfeder. Ve bu kokular onu hiç sahip olmadığı, olamayacağı hayallere sürükler… Ve istemeden de olsa, genç bir kadının ölümüne sebep olur... İnsanlık onun hayalleri için sadece birer kobaydan başka hiçbir şey değildir.
     <br/>
     <br/>
     Lafı çok dolandırmadan filmin olumlu ve olumsuz birkaç yönüne vurgu yapalım. Öncelikle böylesi bir filmi izlerken gerek kokunun tarihçesi, gerekse Avrupa/Osmanlı tarihi hakkında minimum donanım sahibi olmanızı salık veririm. Zira anlatılan öykü, hikaye dışı bir çok ayrıntı ile desteklenmezse sıradan bir polisiye filmin bir adım ötesine geçemiyor. Batı dünyasının içinde bulunduğu maddi-manevi çöplüğü, Ortaçağ’ın en koyu karanlık döneminde, Osmanlı’nın en aydınlık dönemini yaşadığını unutmamak gerekiyor.
     <br/>
     <br/>
     Yönetmen Tom Tykwer, yeteneğini özellikle Koş Lola Koş filminde kanıtlamıştı. Bu filmde ise görsel bir başarıyla perçinliyor. Ancak filmin senaryosundaki karakter dengelemelerinde ve bazı karakterlerin derinlemesine anlatılmasında çok ciddi sorunlar var. Seyirci ana kahraman ve öykünün peşine düşürülürken, diğerleri tamamen birer dekoratif figür olmaktan ileri gidemiyor. Dustin Hoffman’ın canlandırdığı, ‘ilk usta’ karakteri bile bir süre iyi işlendikten sonra yüz üstü bırakılıveriyor.
     <br/>
     <br/>
     Bir Batılı yönetmenden çok fazla manevi hassasiyet beklemek mümkün değil. Ancak kahramanı ‘ilahi bir güç’ tarafından korunan bir öykü için çok fazla avam bir betimleme olduğunu belirtmek durumundayız. Ve tabii bu tasvir sınırsızlığı finalde akla ziyan bir betimlemeye dönüşüyor ki, şahsen beni oldukça rahatsız etti. Kokunun pisliği, çirkinliği ve bilumum kötülüğü örtmesi tabii; ancak bunun sadece şehvet amacıyla yapılıyormuş gibi imgelenmesi sanırım yine Batı’ya has bir sığlık olarak kalacak.
     <br/>
     <br/>
     Koku: Bir Katilin Hikayesi, uyarlandığı kitabın ilginçliği, anlattığı dönemin ibretliği ve görüntülerinin güzelliği ile izlenmeyi hak ederken, senaryosundaki kocaman delikler ve umarsız cinsellik içeren final sahnesiyle karşımızda duruyor. Ancak bütün bu şehvet müptezelliği ve arsızlığın bizim Neşeli Gençlik filmindeki kadar olmadığını da belirteyim. Hani şair demiş ya; ‘Sol elim… Zavallı elim..’ diye, bu da bir zavallı ve dikine giden bir burnun öyküsü işte!
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26761), [web.archive.org (arşiv bağlantısı)](http://web.archive.org/web/20071211065019/http://www.aksiyon.com.tr/detay.php?id=26761)
