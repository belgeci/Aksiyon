# Kendini sobelemenin tradejisi

*M. Nedim Hazar 2005.04.04*

<div bgcolor="#FFFEF6">
 <font>
  <img border="0" height="1" src="/web/20051104082900im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104082900im_/http://www.aksiyon.com.tr/resim/539/74.jpg" vspace="5"/>
  </p>
 </font>
 <font class="content">
  Özüne inildiğinde Saklambaç konusu itibarıyla çok önemli bir noktaya parmak basıyor: İyilik ve kötülüğün aynı anda, aynı bedende bulunabileceği. Tasavvufa aşina okurlar neyi kastettiğimi çok iyi anlayacaklardır. Şeytanı da meleği de aynı anda içinde barındırabilen elastikiyete sahip insan ruhu.
 </font>
 <p>
  <font class="content">
   Sonbaharın en kasvetli dönemi, izbe bir göl kenarına kurulmuş ahşap, devasa bir müstakil ev. Gizemli komşular, bodrum, yüksek tavanlar, çatlak duvarlar, evden biraz uzakta inşa edilmiş örümcek ağlarıyla sarılı metruk bir depo. Zemin korku için müsait.
   <br>
    <br>
     Böylesi tekin olmayan bir mekana ancak başka bir korkudan kaçanlar gelebilir. Zira burası yağmurdan kaçanlar için ideal olan, doluların sağanak halinde yağdığı bir mekandır. Öykümüzün kahramanı David Callaway (R. De Niro) ve 10 yaşındaki kızı Emily (D. Fenning) buraya taşınmak durumunda kalmışlardır. Zira Dr. Callaway’in eşi Manhattan’daki evinin banyosunda bileklerini keserek intihar etmiştir. Pskiyatrist, kızını da alarak metropol korkularından kurtulacağını ummaktadır. Ancak olaylar hiç de beklediği gibi gitmez. Gizemli komşular, bir o kadar karanlık şerif ve nihayetinde kızına arkadaşlık eden hayali dost Charlie! Mantıklı ve merhametli bir adam olan David Callaway bir yandan komşularından olan Elizabeth ile yakınlık kurmaya (E. Shue) çalışırken, diğer yandan gittikçe çığırından çıkan kızıyla uğraşır. En büyük sorun hayali arkadaş Charlie’dir. Ne var ki, olaylar vehim boyutunu aşan vahamete ulaşır. Kendiliğinden açılan pencereler, idam edilen kediler ve cinayetler. Final büyük şoklama ve şaşırtmacaya gebedir. Gizemli arkadaş Charlie hayali bir arkadaş mı, yoksa gizli bir sapık mıdır?
     <br/>
     <br/>
     Yönetmenliğini John Polson’un yaptığı ‘Hide and Seek - Saklambaç’ böylesi gizemli bir temayı işliyor. Başta da bahsettiğim gibi zemin korkuya, kahramanlar gerilime uygun olunca her ne kadar klasik olsa da izleyeni gerecek, birazcık adrenalin yükseltecek film çıkıyor karşımıza. Usta oyuncu Robert De Niro’nun abartısız oyunculuğu, minik yıldız Dakota Fenning’in olağanüstü yeteneğiyle birleşince güzel bir seyirlik oluyor tabiatıyla. Ancak yazarın (Ari Schlossberg) acemiliğinden mi yoksa küçük yıldız Dakota’nın üstün performansından mıdır bilinmez, De Niro öykünün merkezinde olduğu halde izleyicide iz bırakacak bir oyun çıkaramıyor.
     <br/>
     <br/>
     Amerikalılar nedendir bilinmez bir ‘büyüklük’ sevdasına tutkundur. (Aman ha şimdi birileri bizim de adımızı Türkiye’deki Amerikan düşmanı yazarlar listesine ekleştirmesin sakın!) Evleri büyüktür, arabaları, yolları, yol işaret ve işaretçileri büyüktür. 5 litrelik kolayı dünyanın başka hiçbir yerinde göremedim ben. Hakeza bir insanın zor kucaklayabileceği boyutta olan cipsler yine Mr. Z’lerde, Giant’larda, Wall ve K-Mart’larda su gibi tüketilir.
     <br/>
     <br/>
     Eh bu kadar büyüklüğe sevdalı toplumun korkuları da büyük oluyor tabiatıyla ve yaşadıkları mekanlar onlar için cehennem etkisi veren korku dekorlarına dönüşüyor. Duş perdelerine kanla yazılan ölüm mesajları, devasa mumların aydınlattığı loş cinayet mahallerine dönüşüveriyor.
     <br/>
     <br/>
     Özüne inildiğinde Saklambaç, konusu itibarıyla çok önemli bir noktaya parmak basıyor: İyilik ve kötülüğün aynı anda, aynı bedende bulunabileceği. Tasavvufa aşina okurlar neyi kastettiğimi çok iyi anlayacaklardır. Şeytanı da meleği de aynı anda içinde barındırabilen elastikiyete sahip insan ruhu. Filmin senaristi bunu izleyiciye aktarmakta başarısız ne yazık ki. Birkaç şeyde daha başarı noksanlığı var. Örneğin iki ana karakterin dışında kalan diğer karakterler. Dayak yiyen komşu kadın, psikopat komşu koca, sevgili adayı genç komşu kız, küçük kahramanımıza anne gibi yardımcı olan baba meslektaşı psikiyatrist kadın, ihanet ile intihara kadar giden kurban anne vs. Hepsi birer fırça eksik, bir doz az yer alıyor Saklambaç’ın senaryosunda. Film kendinden önce çevrilmiş benzerleriyle örtüşmemek için olağanüstü çaba harcıyor. Bu saygıdeğer bir titizlik. 6. His’in kurguladığı muhteşem atmosfere girdiği an çekip alıyor filmini yönetmenimiz. Hakeza Secret Window’daki şizoid nöbetlere takılıp çözülme korkusuyla başka mecralara başvuruyor.
     <br/>
     <br/>
     Saklambaç’ın en övgüye değer unsuru şüphesiz küçük oyuncu Dakota Fenning. O ne muhteşem bir oyunculuk, ne ağırbaşlı rol yapmaktır! Daha önce I Am Sam ve Man On Fire isimli filmlerde, tabiri caizse, döktüren bu minik yetenek Saklambaç’ta da insanı hayretle bezeli bir hayranlığa sevkediyor. Bu şekilde devam ettiği takdirde diğer çocuk yıldızların kaderini paylaşmayacağı kesin. Zira sinemada küçükken başrol oynayan çocukların, başarılı olmaları durumunda üzerlerine yapışan rollerinden kurtulmaları neredeyse imkansız. Dakota Fenning daha bu yaşına rağmen üç muhteşem filmde oynadığı üç ayrı karakter ile iyi bir oyuncu olduğunu kanıtladı.
     <br/>
     <br/>
     Çok zorlama yapmadan filmin içeriğine dair birkaç çıkarım yapmak isterim. Birincisi, biraz önce de söylediğim gibi insanın içinde dizginlenmiş canavarın, ihanet, yoğun acı, hayal kırıklığı ile kontrolü ele geçirmesiyle ortaya çıkan tablonun hiç de iç açıcı olmadığı. İkincisi, batı toplumlarında yaşam tarzları son derece rahat ve modern olanların yaşadıkları en küçük bir ‘Sınanma’yı nasıl bir travmaya dönüştürdüklerinin ilginç öyküsü denebilir Saklambaç’a. Merhamet’in nasıl bir vicdansızlığa, sevginin düşmanlığa, saygının kine ve nihayetinde meleğin şeytana dönüştüğünü, korku dolu dekorlar, çağdaş sinemanın görsel ve ses efekti eşliğinde izlemek isteyenler için kaçırılmayacak bir fırsat.
     <br/>
     <br/>
     <b>
      KÜNYE:
     </b>
     <br/>
     ‘Hide and Seek - Saklambaç’
     <br/>
     Yönetmen: John Polson
     <br/>
     Oyuncular:  Robert De Niro, Dakota Fanning, Famke Janssen, Elisabeth Shue, Amy Irving, Dylan Baker, Melissa Leo
     <br/>
     Senaryo: Ari Schlossberg
     <br/>
     Müzik: John Ottman
     <br/>
     Görüntü Yönetmeni: Dariusz Wolski
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### serkan delibaşoğlu, 12-Nisan-2005
> Oyuncudan kazanıyor zaten: 
> Film gerçekten çok sürükleyici, insanı derinlere çekiyor. Değişik konusu var, beklenmedik olaylar gerçekleşiyor. Bence eşsiz ve kaçırılmaması gereken bir film. Zaten oyuncudan kazanıyor; usta bir başrol oyuncusu var filmin.

Kaynak: [www.aksiyon.com.tr](http://aksiyon.com.tr:80/detay.php?id=20728&yorum_id=1), [web.archive.org (arşiv bağlantısı)](http://web.archive.org/web/20051104082900/http://aksiyon.com.tr:80/detay.php?id=20728&yorum_id=1)
