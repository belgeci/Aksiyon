# Hepimiz Örümceğiz Bir Nevi!

*M. Nedim Hazar 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211010032im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Hikâye malum; bir örümcek tarafından ısırılan kahramanımız zamanla bu hayvanın özelliklerini alır. Sonrası da malum elbet: darda kalana ‘yetiş Örümcek Adam’ çığlığı kâfi…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211010032im_/http://www.aksiyon.com.tr/resim/648/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kahramana ihtiyaç duyan toplumların sıkı sıkıya yapışacağı bir ‘içinizdeki kahramanı uyandırın’ post-modern masalı, Batı dünyasında neredeyse asırlık geçmişe sahip. İtiraf edeyim ki, bu tür hayali kahramanların neden bizim toplumumuzda üretilmediğine ilişkin sorular çocuk yaşlardan beri kafamı meşgul etmekteydi.
   <br>
    <br>
     Bunun nedeni sanat açısından kısır oluşumuz muydu, yoksa ülkem insanının kahraman/düşman ihtiyacının olmayışı mıydı? Ta ki, yaş ilerleyip de ülke derinliklerini, ideolojik Alicengizlikleri keşfedene kadar. O zaman anladım ki, bu toplumun hayali kahramana da, düşmana da ihtiyacı yok. Zira birileri durmaksızın kahraman ve düşman üretiyor zaten. Bunun için ayrıca sanata, çizgiye, filme filan ihtiyaç yoktu!
     <br/>
     <br/>
     Günübirlik tragedyaların, kocaman komedyaların, bilumum tiyatro şekillerinin telif edildiği bugünlerde daha da ileri gidip şöyle absürt bir iddiada bile bulunabilirim: Ülkemizde çöreklenmiş olan hayali düşman ve kahraman üretme mekanizmaları Hollywood’a transfer olsa, Amerikalılar acından ölür! Öyle ya; üç-beş örtülü minik kızdan rejim ve devlet düşmanı üretmeyi başarabilen bir çark, sinema silahı elinde olsa neler yapmaz ki?
     <br/>
     <br/>
     Meseleyi fazla patikalara saptırmadan filme dönelim. Marvel Comics’in ünlü kahramanı, serinin ilk iki filminde sade suya tirit maceralarla birlikte özellikle ikinci filmde kader ve kötülük üzerine minik bir zihin egzersizi yaptırmıştı izleyiciye. Hatırlayınız lütfen; kahramanımız asansör çıkışında kötü hırsızla karşılaşmış; ancak ‘düşmanımın düşmanı dostumdur’ zihniyetiyle kılını kıpırdatmamış (Süper kahramanlar da kin tutabilir demek ki!) ve o hırsız aşağıya inip amcasını öldürmüştü! Yönetmen Sam Raimi, dünyanın içinde bulunduğu kötülük sorununu biraz basite indirgeyerek tüyolar vermiş senaristlere. Bu kez kahramanın içindeki kötülüğün keşfiyle, kötünün eline yetenek geçtiğinde neler olabileceğini aktarıyor bize.
     <br/>
     <br/>
     Merhum Turgut Özatay’ın vefat ettiği gün yazmıştım: Konfüçyüs der ki, “Kaplana kanat takılırsa yapamayacağı kötülük yoktur.” Art niyetli bir Örümcek Adam’ın şerrinden Allah saklasın! Ve buradan şöyle bir sonuç da çıkıveriyor işte: Her ödül bir lanettir aynı zamanda! Bunu ben söylemiyorum, Amerikan halkının bayıldığı dizi kahramanı dedektif Adrian Monk söylüyor.
     <br/>
     <br/>
     BENİ ANCAK BİR BENZERİM ÖLDÜRÜR!
     <br/>
     <br/>
     Bu tür çizgi kahramanların ABD sistemi tarafından kullanıldığı gerçeğini kimse gizlemiyor artık. Hatırlarsınız, İkiz Kuleler bombalandığı sayısında Örümcek Adam enkaz başında oturup ağlamıştı. Yapımcılar Amerikan halkının duyarlılığından dolayı filmin final sahnesini bile değiştirmişlerdi. Zira finalde kocaman bir uçağı iki kule arasına gerdiği ağlarla durduruyordu kahramanımız!
     <br/>
     <br/>
     Serinin üçüncüsünde de bol bol vatanperverlik ve inanç göndermesi var. Tabii bunu bizimkiler gibi, kör parmağım kör gözüne yapmıyor elin oğlu. Peter Parker bir yandan birden fazlaya çıkarılan dış mihraklarla mücadele ederken, diğer yandan bir iç kritiği yapıp, içindeki kötülükle mücadele ediyor. Sonucu yazmayacağım, filmin bir esprisi kalmaz.
     <br/>
     <br/>
     Belki ülke olarak artık her olaya komplo, kuşku, buzağı geçidi arama vizörüyle baktığımız için, bu tür bir ‘pop-corn’ filmden bu kadar hikmet derlemek abartılı gelebilir. Tabii her seyirci bu kadar ‘ders’ derleyecek diye bir şey de yok. Onlar için de şöyle diyelim o halde: Peter Parker yepyeni ve 150 dakikalık macerasıyla yine kötülere kan kusturacak, yine kalbi ile mantığının arasında ağ örecek.
     <br/>
     <br/>
     <br/>
     MUTLAKA İZLEYİN!
     <br/>
     <br/>
     SÖZÜN BİTTİĞİ YER
     <br/>
     <br/>
     İtiraf etmek gerekirse cuma günlerim sinema ve yazı telaşıyla geçiyor. Birkaç nedenden dolayı Sözün Bittiği Yer filmini izleyemedim. Dar vakitte yanlış salona yönlenmem, gittiğim salonda iki seans arasına 5 saat süre konması vesaire. Yoksa siz Spiderman’in yerine detaylı bir İsmail Güneş filmi eleştirisi okuyacaktınız. Kısmetse haftaya artık...
     <br/>
     <br/>
     İsmail Güneş, Türk sinemasında nadir üslup sahibi yönetmenlerdendir. Kendine has kadraj ve kamera hareketleriyle el attığı konu ne olursa olsun ‘biçim’ olarak farklılığı yakalamayı başarmıştır. Her ne kadar THE İmam’ın yol açtığı ticari ve sinematografik başarısızlığın verdiği umut kırıklığından hemen sonra olsa da Sözün Bittiği Yer, müziği ve konusuyla ilgiyi hak ediyor.
     <br/>
     <br/>
     Bu haftalık sadece filmin konusuyla yetinelim: İstanbul’da okullarda ibişlik ve palyaçoluk yaparak hayatını kazanmaya çalışan Turgut, anne şefkatinden mahrum bir şekilde büyüyen oğlunun hayattaki tek varlığıdır. En büyük hedefi dizi oyunculuğu olan Turgut, bir gün bir okulda gösteri yaparken oğlu Umut’un öğretmeninden gelen bir haberle sarsılır. Umut hastaneye kaldırılmıştır, çünkü lösemiye yakalanmıştır. Turgut, artık bütün mesaisini oğlunu kurtarmaya adar.
     <br/>
     <br/>
     Bu sırada, anneliğe hazır olmadığı için oğlunu bebek yaşta terk eden maceraperest Simay, uzaklardan çıkagelir ve hastalanan oğluyla ilgilenmeye başlar. Turgut, Simay’ın ilgisinden ümitlenirken, Simay da kendisi gibi maceraperest ruhlu bir mirasyedinin ilgisi karşısında karmaşık duygular içindedir. Umut’un öğretmeni ise güneydoğuda şehit olan eşine çok benzeyen Turgut’un yaşamıyla kendi yaşamı arasında kurduğu paralellikle bu ailenin yardımına koşar. Turgut, mücadelesinde yalnız olmadığını görünce moral bulur. Ama onu bir sürpriz beklemektedir. Hayatın acımasızlığına karşı sevgi ve azimle mücadele eden Turgut’un son bir fedakârlık yapması gerekmektedir.
     <br/>
     <br/>
     Mehmet Özgür (Turgut), Yasemin Balık (Simay), Volkan Severcan (Süleyman), Elif Sümbül Sert (Ülker) ve küçük oyuncu Okan Tangücü’nün (Umut) başrollerini paylaştığı Sözün Bittiği Yer, bütün hayatını oğluna adamış bir babanın duygu yüklü serüvenini işliyor. Yönetmenliğini İsmail Güneş’in yaptığı, senaristliğini ise Ömer Faruk Binpınar ile İsmail Güneş’in paylaştığı Sözün Bittiği Yer’in yapımcısı ise Mehmet Güneş.
     <br/>
     <br/>
     Bir babanın yaşadığı dramı duygu yoğunluğu içinde anlatan film, lösemi hastalığına da dikkat çekiyor. Kamuoyunun lösemi konusunda bilinçlendirilmesi gibi bir misyonu da üstlenen filme gerek senaryo, gerekse çekim aşamalarında Bizim Lösemili Çocuklar Vakfı ve Prof. Dr. Bülent Zülfikar büyük destek vermiş.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27348), [web.archive.org (arşiv bağlantısı)](http://web.archive.org/web/20071211010032/http://www.aksiyon.com.tr/detay.php?id=27348)
