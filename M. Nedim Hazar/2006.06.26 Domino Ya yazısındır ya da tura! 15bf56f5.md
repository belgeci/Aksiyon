# Domino: Ya yazısındır ya da tura!

*M. Nedim Hazar 2006.06.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071111170256im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Yönetmen Tony Scott reklâmcılıktan gelen inanılmaz işçiliği ve sabrıyla  Domino’da en basit sahneleri bile bir kurgu şölen karmaşasına döndürmeyi başarabiliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071111170256im_/http://www.aksiyon.com.tr/resim/603/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Scott’gillerden küçük olanı (küçük dediysek, ağabeyi Ridley’den 7 yaş küçüktür ama 62 yaşındadır kendisi) Tony, sinemadan ziyade reklâm sektöründe faaliyet gösteren bir yönetmen. Sinema ile reklâm dünyası arasında çok ciddi anlamda ‘işçilik’ farkı vardır. Sinemacılar reklâmcılarla, reklâmcılar sinemacılarla çalışmak istemezler. Zira birinde sabır ve ince işçilik, diğerinde hız ve performans önemlidir. İlerlemiş yaşına rağmen Tony Scott bir yandan reklâm piyasasında çalışırken, bir yandan da sinema ürünleri vermeye devam ediyor. Misalen, biz onun geçtiğimiz yıl yaptığı Domino filmini izlerken, o yeni filmi DeJaVu’nun post-prodüksiyonu ile meşgul. Gösterime bu hafta giren Domino, tipik bir Tony Scott filmi. Anlatımı, vurguları, kurgu masasındaki oyunlarıyla kendi geliştirdiği tarzı ileri götürmemiş olsa da, önceki yapımlarından geri değil. Domino’nun başrollerinde Keira Knightley (Domino Harvey), Mena Suvari (Kimmie), Mickey Rourke (Ed Mosbey), Christopher Walken (Mark Heiss), Edgar Ramirez (Choco), Rizwan Abbasi (Alf) ve Delroy Lindo (Claremont Williams) gibi oyuncular var. Senaryosunu Richard Kelly’nin yazdığı filmin görüntü yönetmeni ise Daniel Mindel. Özellikle bu tür filmlerde görüntü yönetimi ve senaryo çok mühim. Zira filmi oluşturan temel parametrelerden en ön plana çıkan bu ikisi oluyor. Scott çoğu zaman bir tek kelimenin görüntüsünü yakalamak için günlerce hazırlık yapabiliyor. 20 saat yapılan bir helikopterli tele çekimi sadece birkaç kare gösterebilecek kadar da kendi kurgu mantığına sadık.
   <br>
    <br>
     Aktör Lawrece Harvey ve model Sophie Wynn’ın kızı olan Domino Harvey, varlık ve refah içinde dünyaya gelmiştir ama bu hayat tarzı onun ilgisini çekmez. Küçük yaşlarında bile jet sosyetenin yaşam tarzına karşı çıkar. Babasını kaybettikten sonra iyi bir eğitim alması için yatılı rahibe okuluna gönderilir Ancak içindeki şiddeti bastıramayan bir çocuk için yanlış bir karardır bu. Mankenlik, sosyete yaşamı onun ilgisini çekmez ve suç dünyasına karışır.
     <br/>
     <br/>
     Ve bir gün, istekli ödül avcıları arayan kişilerin verdiği bir seminerle birlikte heyecan duyduğu susuzluğu dindirme fırsatı yakalar. Bundan sonrası ise tam onun istediği bir dünyadır. Suçlular, acımasız kanun adamları, marjinal yaşamlar vs. Onun ailesi suçlulardan bile kirli olan ödül avcılarıdır artık. Derken Amerikan medya dünyası onu keşfeder ve hem bir TV starı hem de mesleği olan ödül avcılığını başarıyla yapan bir idole dönüşür. Ne var ki, her pembe rüyanın sonu olduğu gibi, kâbuslardan da uyanmak zorunluluğu vardır.
     <br/>
     <br/>
     Tony Scott nedense tarz olarak bana Tarantino ve Stone ‘kırma’sı gibi gelir hep. Sanki Tarantino’nun peşinde koştuğu kurgu dünyasında Tony Scott eskiden beri durmaktadır. Filmlerindeki sert vurgular ise Stone sinemasının aradığı ayrıntılardır. Scott reklâmcılıktan gelen inanılmaz işçiliği ve sabrıyla en basit sahneleri bile bir kurgu şölen/karmaşasına döndürmeyi başarabilen bir yönetmen.
     <br/>
     <br/>
     GERÇEK BİR HİKÂYE
     <br/>
     <br/>
     İzlenirken her ne kadar gerçek gibi görünmese de Domino gerçek bir hikâyeden sinemaya uyarlanmış bir film. Yönetmen Tony Scoot’ın Domino ile olan tanışması oldukça eskiye dayanıyor. Scott, ilham perisi Domino ile ilk kez Neville Shulman’ın Londra’da kendisine yolladığı, kendi deyimiyle ‘uyduruk bir gazete’deki makale sayesinde, 10 yıl önce tanışmış. Makale, ödül avcısı olmaya karar vermiş genç bir kadının hayatını konu alıyormuş. Ama her iki adamın da ilgisini asıl çeken şey, bu genç kadının oyuncu Lawrence Harvey’in kızı olması ve son derece seçkin bir çevrede yetişmiş olmasıymış.
     <br/>
     <br/>
     Scott hemen o zaman 20 yaşında olan Domino ile irtibata geçmiş. Onu ofisine davet etmiş ve bir hafta sonra, kendilerini Domino’nun hayat hikâyesini perdeye aktarmak konusunda konuşurken bulmuşlar. Tony Scott, Domino Harvey için şöyle konuşuyor: “Domino son 12 yıldır bana ilham verme ve beni şaşırtma konusunda hiç bir zaman başarısız olmadı. Daha önce kimsede görmediğim kadar özgür bir ruha sahipti.” Yönetmen, filmin felsefesini de şöyle özetliyor: “Film temel anlamda Domino’nun yazı tura prensibiyle ilgili. Kaçmak ya da hayatını istediği gibi yaşamak arasında yaptığı seçimle ilgili.”
     <br/>
     <br/>
     Domino Harvey, 27 Haziran 2005 akşamı Los Angeles’taki evinde 35 yaşında öldü.
     <br/>
     <br/>
     <b>
      Domino
     </b>
     <br/>
     Yönetmen: Tony Scott
     <br/>
     Senaryo: Richard Kelly
     <br/>
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24637), [web.archive.org (arşiv bağlantısı)](http://web.archive.org/web/20071111170256/http://www.aksiyon.com.tr/detay.php?id=24637)
