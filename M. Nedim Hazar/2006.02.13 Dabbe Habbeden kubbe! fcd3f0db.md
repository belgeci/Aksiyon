# Dabbe: Habbeden kubbe!

*M. Nedim Hazar 2006.02.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20060502164651im_/http://www.aksiyon.com.tr/images/yazar_33.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Eğer ‘Dabbe’yi örümcek ağı olarak tefsir edeceksek ve kıyamete yakın bir dönemde zuhur edip insanları helak edecekse, internet bu kavram için en önemli adaylardan biri. Gerçi bu durumda Deccal da Bill Gates oluyor ama, yapacak bir şey yok!
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060502164651im_/http://www.aksiyon.com.tr/resim/584/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uzakdoğu sinemasına özel bir ilgim -ve hatta- zaafım olduğunu söyleyebilirim. Çocukluk dönemimin Hong Kong filmlerinden, günümüzün çekik gözlü gerilim-korku sinemasına kadar hepsinden hazzeder, hepsine ilgi duyarım. İtiraf edeyim ki, Hasan Karacadağ’ın yönettiği korku filmi Dabbe’nin afişleri bana Uzakdoğu sinemasının korku türünü hatırlattı. Filmin içeriğinde de çekik gözlü gerilim sinemasından esintiler olacağını az-çok tahmin ederek izledim.
   <br>
    <br>
     Sıklıkla vurguladığım şeylerden biridir; genç yönetmenlerin cesaretlendirilmesi, yeni yeteneklerin şevkinin artırılmasının gerekliliği. Bu nedenle Dabbe filmi hakkında müsamahakâr olacağım, lütfen anlayış. Öte yandan filmle ilgili eleştiri kısmından da sevgili yönetmen ve diğer kadro alınmasın lütfen.
     <br>
      <br/>
      Önce şu satırları okuyalım: “Gece evinizde yalnızsınız... Sıkıldınız ve canınız her zamanki gibi internete girmek istedi... Birkaç siteye baktıktan sonra maillerinizi kontrol etme zamanı geldi... Çok ilginç bir mail hem de en yakın arkadaşınızdan gelmiş... Maili açıyorsunuz... Arkadaşınız size bir fotoğrafını göndermiş... Fakat fotoğraf hiç de sıradan değil... Arkadaşınız korkunç bir durumda sizden yardım istiyor... Fotoğrafa dikkatle bakıyorsunuz... Biraz daha dikkatli bakıyorsunuz... Ve D@bbe virüsü size de bulaşmış oluyor... Evet, kıyamete yakın dünyayı kasıp kavuracak ve elektromanyetik dalgalarla taşınarak hücreleri infect edecek bir virüsten bahsediyoruz... İnternete bağlanıp belirli bir ağa lokalize olduktan sonra bilgisayarınızın monitörü ve gözleriniz aracılığıyla, tıpkı kuduz virüsü gibi beyne ulaşacak bir virüs... Kıyamet virüsü... Beyninizin sonsuz görüntü üretme mekanizmasını harekete geçirerek size hayalinizin bile kaldıramayacağı korkunçlukta görüntüler gösteren bu virüs D@bbe filminin ana eksenini oluşturuyor.” Enfes bir anlatım, sıra dışı bir konu ve evrensel-güncel kurgu zinciri. Üzücü olan şu: Bu satırları filmi izledikten sonra yazamıyoruz, sadece sitesinden alıntı yapabiliyoruz. Yazık ki, genç yönetmen zihnindekini ve kalemindekini tam olarak perdeye yansıt-a-mamış...
      <br/>
      <br/>
      Sinemada kurgunun keşfinden sonra ilk test edilen türlerden biridir korku. Özellikle sessiz sinema döneminde ses efektleri kullanılamayacağı için görsel gerilim için dil geliştirilmiş. Zaten kısa süre sonra sinema kuramcıları korku ile gerilimin, ürküntü ile ürpermenin ayrımını iyice yapmış. Bu açıdan bakıldığında Dabbe bir korku filmi olduğu kadar ‘ürkütmeyi’ vadeden ve bunu başaran bir film.
      <br/>
      <br/>
      Hikâyesi ise kısaca şöyle: 2005’in sonlarına doğru Amerika’yı bir intihar salgını sarar. Ülkenin her tarafında birbirinden bağımsız insanlar çok farklı ve tüyler ürpertecek yöntemlerle kendini öldürmektedir. Çok kısa bir süre sonra bu intihar vakalarının benzeri Türkiye’de de yaşanmaya başlar. Türkiye’deki ilk tuhaf intihar olayı İzmir’in Selçuk ilçesinde yaşanır.
      <br/>
      <br/>
      Tarık isimli kendi halinde bir genç internete girdiği uzun gecelerin ardından birden dünyayla ilişkisini keser ve kısa bir süre sonra korkunç bir yöntemle kendini öldürür... Selçuk emniyet amirliği Tarık’ın intiharını özel incelemeye alır ve bu bağlamda en yakın arkadaşlarını sorgular...
      <br/>
      <br/>
      Bu arada Tarık’ın bu üç arkadaşına internet aracılığıyla tuhaf görüntüler eşliğinde mailler gelmeye başlar... Mailleri gönderen kişi ise kısa bir süre önceden intihar edip ölen Tarık’tır... Bir ölüden mail gelmesinin mantıksız olduğunu düşünen arkadaşları zaman içerisinde çevrelerinde zuhur eden garip varlıklar görmeye başlarlar... Bu varlıklar kim ve nereden kontrol edildiklerini hissettirmeden göründükleri insanlara korkunç anlar yaşatmaktadırlar. Kişilerin bilinçlerini ele geçirerek onların gerçek ve rüya arasındaki ayırımı yapmalarını engellemekte ve kısa süre içerisinde onların kendilerini öldürmelerine sebep olmaktadır. Tarık’ın arkadaşlarından Hande, yaptığı araştırmaları komiser Süleyman’la Paylaşır... Ona göre dünyadaki bütün ölümleri Dabbe’tül arz isimli bir varlık gerçekleştirmektedir... Dabbe bunun için iki şeyi kullanmaktadır... Dünyaya bir örümcek ağı gibi yayılan internet ve de aynı mekanda fakat farklı boyutta yaşayan cinler...
      <br/>
      <br/>
      Görsel efektleri harika
      <br/>
      <br/>
      Dabbe’nin en çok övülmesi gereken yönü görsel efektleri. Bir Türk filminde bu kadar muhteşem görsel efekte daha önce rastlamadım. Aynı övgüyü kulak zarımızı tehdit eden ses efekti için de söylemek isterdim ama o kadar abartılı ki, insan bir süre sonra rahatsız oluyor ve filmden kopmaya bile neden oluyor. Senaryodan mıdır, yoksa post prodüksiyon aşamasında mı düşünüldü bilmiyorum ama, her gerilim sonrası abartılı bir zil sesi ile izleyiciyi zıplatmanın hiç anlamı yok bence. Korkutmak farklı bir şey olsa gerek.
      <br/>
      <br/>
      Filmin en büyük zaafı ise oyuncuları. İnsan bu kadar emek verilen, uğraşılan bir filmde daha iyi oyunculuk görmek istiyor. Ve öykü… Kocaman delikleri bulunan, yan hikâyelerle desteklenmemiş, en önemlisi derdini tam olarak izleyiciye geçiremeyen bir yönü var filmin öyküsünün. Yoksa internet ile dabbe, hayalet ile cin paralelliği mükemmel ve doğu insanına yönelik akılcı bir fikir. Ancak senaryonun çiğliği, seyirciyi filmin içine çekmeye engel oluyor. Bunun üzerine yönetmenin kurguladığı dünyanın steril oluşu da eklenince, uç uca ekleştirilmiş korku teaserları kalıyor geriye.
      <br/>
      <br/>
      Dabbe’de birçok Uzakdoğu filminden etkilenme, esinleme bulmak mümkün. Cevapsız Arama, Halka, Karanlık Sular, Kairo bunlardan birkaçı. (Kairo’ya özellikle dikkatinizi çekerim…)
      <br/>
      <br/>
      Hasan Karacadağ eminim bu filminden bence çok ders çıkarmıştır. Filme bakınca anlattığı terminolojiye ziyadesiyle vâkıf bir sanat adamının ayak seslerini duyuyoruz. Ancak bunu bir olay örgüsü akışı içinde görememek üzüyor insanı. Üstelik Dabbet ül Arz  gibi önemli bir konuda Ekşi Sözlük’ü referans alıp, kadra didaktik ‘Caption’lar yapmak büyük bir yanılgı.
      <br/>
      <br/>
      Bütün bunlara rağmen yönetmenin kendine ait bir film dili olduğunu söylemek mümkün. Her ne kadar oyuncuları filmin atmosferini bozsa da, kamera hareketi, filme hâkim olan renk tonu ile yeteneği hakkında önemli ışıltılar veriyor. Bir de filmini dijital değil 35 mm’lik negatif film olarak çekebilseymiş, görsellik zirveye tırmanırdı sanırım.
      <br/>
      <br/>
      Son tahlilde; eğer Dabbe’yi örümcek ağı olarak tefsir edeceksek ve kıyamete yakın bir dönemde zuhur edip insanları helak edecekse, internet bu kavram için en önemli adaylardan biri. Gerçi bu durumda Deccal de Bill Gates oluyor ama, yapacak bir şey yok! Eğer korku gerilim türünden hoşlanıyorsanız ve yerel unsurlarla örülü bir korku filmi izlemek istiyorsanız (Filmde zombi, vampir, Drakula filan yok!)  ve de kulak zarlarınız sağlamsa bu film tam size göre.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23356&yorum=8145), [web.archive.org (arşiv bağlantısı)](http://web.archive.org/web/20060502164651/http://www.aksiyon.com.tr:80/detay.php?id=23356&yorum=8145)
