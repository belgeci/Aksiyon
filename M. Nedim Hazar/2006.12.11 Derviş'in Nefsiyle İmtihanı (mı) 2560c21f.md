# Derviş'in Nefsiyle İmtihanı (mı?)

*M. Nedim Hazar 2006.12.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211064725im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Takva, kapağı sıkışmış bir kavanoza konulan öykünün etrafında dönen pervane böceği hissiyle ilerleyip, aynı hisle bitiyor. Filmin en büyük sıkıntısı neredeyse hiçbir şey söylememesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211064725im_/http://www.aksiyon.com.tr/resim/627/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Takva, olağanüstü dikkatli dili, ölçülü müziği, sıkı oyunculuğuna rağmen, betimlediği dünyanın yakınına giremeyip, etrafında bir tur atmakla yetinen iyi niyetli bir çalışma.
   <br>
    <br>
     Takva filminin karakteri Muharrem'in yalnız başına Allah ile girdiği diyaloglar, bana Lars Von Trier'in Dalgaları Aşmak filmindeki Bess'i hatırlattı. Bilmeyenler için söyleyelim, Danimarkalı yönetmenin alabildiğince sert bir üslupla 'Kesin İnanç'ı sorguladığı film, koyu Katolik bir köyde yaşananları irdeliyordu. Ama filmin söylediği bir şey vardı Dalgaları Aşmak'ta. Belki en başta söylemek çok doğru değil; ancak Takva filminin en büyük sıkıntısı ise işte bu: Neredeyse hiçbir şey söylememesi. İnsan koca filmden çıktıktan sonra kendisini Süleyman Demirel'in basın toplantısından çıkmış gibi hisseder mi? Ben hissettim!
     <br/>
     <br/>
     Elbette ki filmin son derece dikkatli diline, geçmiş zaman Yeşilçam filmlerinin düştüğü klişe tuzaklarına düşmemesi övgüye değer. Ancak bu bir filmi iyi yapmaya yeter gerekçe midir?
     <br/>
     <br/>
     Bence olmamalı!
     <br/>
     <br/>
     Geçtiğimiz hafta filmin 'ilk ilik'ten başlayan bir yanlışlığından söz etmiştik anımsarsanız. Takva'nın kurguladığı dünyanın gerçekliği ile gerçek hayat ve kavramların gerçekliği arasında küçümsenmeyecek bir uçurumdan söz etmek mümkün. Ki olabilir; senarist ve yönetmen öyküleyip, betimledikleri dünyaya uzak, hatta zıt olabilirler. Ancak oluşturduğunuz karaktere yüklediğiniz ruh, sadece görsellik ve yaşam sistematiği açısından doğru ise, her şey doğru demek değildir.
     <br/>
     <br/>
     Filmin ıskaladığı koskocaman bir hakikat var: İnançlı bir insana göre sadece para yahut kadın değildir sınav alanı. Hatta Takva'nın söylemeye çalıştığının aksine son derece olağandır para ve kadın ile ilişki. Elbette ki o dinin izin verdiği sınırlar çerçevesinde. Peygamberi tüccar olan bir dinden bahsediyoruz ve en sevdiklerini sayarken 'kadın' kelimesini kullanan bir peygamberden tabii.
     <br/>
     <br/>
     Yönetmen Özer Kızıltan, kamerasını dayadığı dünyanın nasıl bir şey olduğunu kavramamış. Bunun danışman kullanmak, birtakım teknik hata ve aksaklıktan kaçmakla bir ilgisi yok. Yani kimse benden "Eh, Akit gazetesi okuyan adamın elinde ne işi var altın yüzüğün, duvardaki Atatürk resminin" gibi Ahmet Hakan Coşkun türü eleştiri beklemesin. Dervişlik ile tilmizliğin farkını bilebilecek kadar tanıyacaksın anlattığın dünyayı eğer Takva diye bir film çekeceksen! Tanıyacaksın ki, İslam dininde sadece kadının değil, her şeyin birer 'imtihan' olduğunu bilesin. Mesela parasızlık, paradan daha büyük bir imtihandır. Makam, mansıp, sabır ve bir milyon mevzu işte…
     <br/>
     <br/>
     Yineliyorum; bu kocaman eksikliğine rağmen, filmin saygı duyulacak duruşu ve hassas dilini takdir etmediğimiz anlaşılmasın.
     <br/>
     <br/>
     Bir iki de teknik konuya değinmek lazım. Öncelikle senaryonun soğukluğu -ne büyük şans ki- oyuncuların normalüstü performansıyla kısmen gideriliyor. Ancak yönetmen Kızıltan -sakın alınmasın- sadece film yönetmek için çekmiş filmi. Sinemaya aşina olanlar anlıyordur ne demek istediğimi. Takva bende bulaşık makinesiyle yıkanan bardak/tabak etkisi bıraktı. Mekanik ve soğuk. Hani koy kamerayı, yürü, koş, konuş! Bu kadar. Erkan Can'ın kendi olağanüstü gayretiyle ve 'zikir'in doğasında olan uhreviliğiyle film aşar gibi oluyor bu sorunu. Yoksa oluşturulan atmosfer alabildiğince sentetik kalıyor.
     <br/>
     <br/>
     Eminim benden çok daha net bir ifade bekliyorsunuz. Ama hani uzun bir zikir sahnesi 'hadi biraz dengeleyelim' matematiğiyle bir tutam da 'yatak sahnesi' boca ederseniz filme, eser kendi samimiyetinden kaybediyor işte. Takva; kapağı sıkışmış bir kavanoza konulan öykünün etrafında dönen pervane böceği hissiyle ilerleyip, aynı hisle bitiyor. Bilmiyorum belki de, gönül razı gelmiyor bu tür temaların hakkıyla verilmemesine o yüzden haksızlık eder gibi oluyoruz bu tür iyi niyetli çalışmalara da ama Gafur karakterinin de dediği gibi; "Anladın sen onu!"
     <br/>
     <br/>
     <br/>
     TAKVA
     <br/>
     -------------------------------
     <br/>
     Yönetmen: Özer Kızıltan
     <br/>
     Senaryo: Önder Çakar
     <br/>
     Müzik: Gökçe Akçelik
     <br/>
     Oyuncular: Erkan Can, Güven Kıraç, Meray Ülgen, Erman Saban
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26124), [web.archive.org (arşiv bağlantısı)](http://web.archive.org/web/20071211064725/http://www.aksiyon.com.tr/detay.php?id=26124)
