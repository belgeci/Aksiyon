# Ölü Külkedisi'nin peşinde!

*M. Nedim Hazar 2007.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071228190613im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Sıkı bir korku-gerilim filmi istiyorsanız bu film tam size göre. Ama, “ne yapayım korkmayı, vakit geçireyim” diyorsanız ‘gizemli komedi’ Kutsal Damacana var!
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071228190613im_/http://www.aksiyon.com.tr/resim/681/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Edebiyat, mekânları neredeyse canlı olduğunu ileri sürecek kadar önemser. Kokusu vardır mekânların, hafızası, anıları, kimliği, kişiliği filan… Evler örneğin… İçinde yaşayanların kimliği siner evlere. Kapılar, duvarlar, pencereler… Sakinlerinin dokusuyla şekillenir adeta… Ömrü sahibinin ömründen uzun olan evlerin duvarlarında, camlarında gizlidir geçmiş yaşamlar ve bu dili konuşmayı bilenler geçmişe dair hayat okumalarını rahatlıkla yaparlar o evden. Kim yaşamış, nasıl yaşamış, ne yemiş, ne içmiş, ne kadar mutlu olmuş, hüznü nasıl tatmış vs vs… Bir nevi sahibinin ruhu ile evin ruhu birbirine karışır ve bu imtizacı çözmek zordur…
   <br>
    <br>
     Ruh; bedende iken ürkütmez kimseyi… Beden ile ayrılığı sonrasında hem beden ürkütür canlıları hem de ayrılan ruh! Şair muazzam betimler tabloyu:
     <br/>
     <br/>
     “İlaç yarım şişede,
     <br/>
     <br/>
     Koltuk mahzun, köşede,
     <br/>
     <br/>
     Ev halkı telaşede,
     <br/>
     <br/>
     Ölü yerde sopsoğuk...”
     <br/>
     <br/>
     Eski evler, eski mekânlar pek tekin değildir yaşayanlar için. Tıkır tıkır ayak sesleri, yılan tıslaması gibi rüzgârın tırabzanlarda gezinmesi, camları yalayıp duran solgun güneşin gölge ile ürpertici oyunu…
     <br/>
     <br/>
     Özellikle Uzakdoğu sineması görsel ve ses efektini de arkasına alarak şahane şekilde kullanır mekanları. Hoş; Batı, Hollywood sinemasında da bu konuda kalburüstü sayısız örnek vardır. Altıncı His’ten, Diğerleri’ne kadar bir dolu ürpertici örneği bir çırpıda saymak da mümkündür. Ancak Mistisizm ile her daim içli dışlı olmuş kültürlerde mekan-insan-ölüm-ruh ilişkileri hep cazip ve ilgi çekici olmuştur. Bazen bir vicdan hesaplaşmak için ölüm sonrası bir gardırobun üst çekmecesine gizlenir, bazen bir masum intikam için bir kuyunun dibine. Kimi zaman tozlu çatı katlarında gezinir adaletin homurdanan nefesi, kimi zaman ise küflü bodrumlarda pıtır pıtır terliği gezinir bir kurbanın…
     <br/>
     <br/>
     Güney Koreli yönetmenler B. Jung ve S.  Jung bu kez mekan olarak bir hastaneyi seçmişler. Manzara Hollywood yapımı Melekler Şehri kadar romantik olmasa da mutlu ve yaşam ile içli dışlı insanların çalıştığı, eski yapı bir hastane… İçine kapanık bir hastabakıcı ve zamansız bir şekilde hayattan çekip gitmiş bir genç kızın bedeni. Ölü kadının incecik parmağından düşen alyans ile sanki bir ölü külkedisi öyküsü gibi, yüzüğe göre parmak arayan bir tuhaf morg görevlisi! Ve elbette bu türün bütün parametreleri bir arada var Kabir Hikayeleri’nde: Gecikmiş adalet, intikam, vicdan ve kader!
     <br/>
     <br/>
     Özellikle Uzak doğu Sineması, bu tür gerilim ve korku filmlerinde ses efektini muhteşem kullanıyor. Ne bizim korku filmi yapacağım diye yola çıkıp komedi filmi çeken korku yönetmenlerimiz gibi gürültü kirliliği yapıyorlar ne de Hollywood’un gerçeklikten koparan abartılı ‘pad’ dünyasına saplanıyorlar. Yudum yudum bir gerilim; bir saatin kurulan zembereği gibi. Tabii finalde aniden boşalan bir zemberek!
     <br/>
     <br/>
     Jung’lar film boyunca daha önce birçok örnekte görülen trüklere hiç takılmadan filmleri için ihtiyaç olduğu kadar göndermeleri kullanmışlar. Hem de hiç rahatsız olmadan. Bahçede asılı bembeyaz perdeler, buzun üzerine salınarak düşen buzu darmadağın eden kadife gibi bir kırmızı gül yaprağı, gözlerden akan pişmanlık kanı, tutmayan kapaklar, hisseden ölüler ve nihayetinde ‘bu benim kendi ölüm’ demeler!
     <br/>
     <br/>
     Son derece sıkı bir korku/gerilim filmi istiyorsanız bu film tam size göre. Yok eğer ‘ne yapayım korkmayı, biraz vaktim geçsin’ diyorsanız, Türk usulü gizem komedi Kutsal Damacana var seçenek olarak!
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29127), [web.archive.org (arşiv bağlantısı)](http://web.archive.org/web/20071228190613/http://www.aksiyon.com.tr:80/detay.php?id=29127)
