# Mecnun ile Leyla'yı ayırdı medya!

*M. Nedim Hazar 1997.08.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İsterseniz bir 'jenerik öncesi' ya da 'mukaddime' ile başlayalım. 1995 yılının sıcak yaz ayları. Cennet beldelerimizden Alanya turist kaynamaktadır...
  </font>
 </div>
 <div id="newsText">
  <font class="detail-text">
   Dünyanın çeşitli ülkelerinden gelen turistlerden biri ve onlara hizmet ederek geçimini kazanan genç bir aşığın hikayesi burada başlıyor. 18 yaşındaki karayağız Maraş delikanlısı Musa, çalıştığı otelde konaklayan 13 yaşındaki (Bu onun kimliğindeki yaşıdır. Daha sonraki kemik testlerinde Sarah'nın 16 yaşında olduğu tesbit edildi) İngiliz kızı Sarah'ya aşık olur. Birkaç gün içinde alevlenen bu aşk, bir sevdaya dönüşür. Öyle ki, mesaisinin en az 5 saatini Sarah'ya ayıran Musa, işinden  kapı dışarı edilir. Genç İngiliz kızın ebeveyni Adrian ile Jackie, bir Türk gencinin kızlarına gösterdiği bu mesafeli ilgiden memnundurlar. Zira kısa bir süre sonra tatillerinin biteceğini ve kızlarının İngiltere'de okuluna dönüp bu genci unutacağını çok iyi bilmektedirler...
   <br/>
   <br/>
   Birkaç hafta sonra ülkesine dönmek üzere olan Sarah, yanına sadece valizini değil, Alanya'da tanışıp sevdiği genç Musa'nın kalbini de alır. Sarah, doğup büyüdüğü şehir olan Essex'i sıkıcı bulmakta ve Musa'ya olan özlemi her geçen gün artmaktadır. Şehrin arka caddelerinden olan Parefield Lane'deki 83 numaralı evin telefonunun diğer ucunda devamlı Alanya vardır. Genç Sarah'nın gözü hiçbir şeyi görmemektedir. Okulu bırakmış ve her gün ağlamaya başlamıştır. Kavgalardan ve telefon faturalarından bıkan şoför baba Adrian, ekim ayı ortalarında Sarah'ya izin verir ve Türkiye'ye gönderir...
   <br/>
   <br/>
   Türk erkeği!
   <br/>
   <br/>
   Hikayenin bundan sonraki kısmı ise, medyası, kanunu, cezaevi, sadakati, intikamı ve hırsı ile dört başı mamur bir filmin adım adım senaryosu gibidir. Yaşları resmi nikahı tutmayan bu gençler, ailelerinin de izniyle Allah katında evlenirler. MusaSarah ilişkisi klasik 'Türk erkeğiturist kızı' ilişkisi şablonuna uymadığı için, ucuz magazin gazetelerinden birinin son sayfasında duymaz Türk halkı bu aşkı.  Çok daha başka bir kaynak bu küçük yaştaki insanların büyük aşkını dünyaya duyurur. Anne Jackie Cook'un 20 bin sterlin karşılığı (Dönemin kuruyla 1 milyar 806 milyon TL tutuyor.) hikayeyi ve Sarah'nın düğün resimlerini İngiltere'nin 4 milyon tirajlı The Sun gazetesine pazarlar. The Sun'ın '13 yaşındaki kız evlendi' başlığıyla 4 tam sayfa olarak sunduğu haber İngiltere medyasını ayağa kaldırır ve başta Sarah'nın ahlaksızlıkla suçlanan ebeveyni olmak üzere birçok kesim ithamlardan payını alır.
   <br/>
   <br/>
   The Sun'ın kapağıyla harekete geçen Türk medyası, olaya el atar ve İngilizlerin bir 'ahlaki sorun' olarak gördüğü bu aşkı tiraj ve rating malzemesi olarak kullanmaya başlar.
   <br/>
   <br/>
   Takvimler Ocak 1996'yı gösterdiğinde Maraş Yenişehir Mahallesi'ndeki Hande Apartmanı'nın bodrum katındaki iki küçücük odada sakin bir hayat süren Kömeağaç ailesi, bir anda Türk ve İngiliz kamuoyunun gündeminin ilk sırasına yerleşirler. Soğuk bir kış sabahı evinin kapısından iş için dışarı çıkan genç Musa'yı kapının önünde 23'ü İngiliz, tamı tamına 33 gazeteci karşılar. Neye uğradığını şaşıran genç aşık, İngilizce ve Türkçe soru bombardımanına tutulur. İngiliz gazeteciler, 13 yaşındaki Sarah'nın nasıl olup da evlenmeyi kabul ettiğini sorarken, Türk gazeteciler işin magazinel yönüyle ilgilenirler.
   <br/>
   <br/>
   İngiliz Hükümeti elini çabuk tutar ve Sarah'nın velayetini ellerinden almak için annebaba Cook'u mahkemeye verir. Genç çift henüz mutluluklarının üçüncü ayındayken çok az insanın karşılaşabileceği medyatik ve hukuki bir mücadelenin içinde bulurlar kendilerini. İngiliz medyasının 'ahlaksız' yaftasından bir türlü sıyrılamayan anne Cook, kızının bilinçli bir tercih yaptığını ve Türkiye'de mutlu olduğunu söyler; ama gerek İngiliz Hükümeti, gerekse İngilizlerin yüksek tirajlı gazeteleri bu ifadeleri ciddiye almazlar. Zira kızının hayat hikayesini satan bir kadının, yavrusunun geleceğinden endişe etmesi pek inandırıcı değildir!
   <br/>
   <br/>
   Medyahukuk savaşı!
   <br/>
   <br/>
   Kahramanmaraş belki de Sütçü İmam'ın silahına davrandığı dönemden bu yana bu kadar yabancı görmemiştir. Şehrin otellerindeki doluluk oranı artmış, lokantaları yemek çeşitlerini çoğaltmış, taksileri yolcu taşımaya başlamıştır. Şehre akın eden gazeteci sayısı her geçen gün artmaktadır. Sulu ve sansasyonel İngiliz gazetelerinin yanısıra BBC, Daily Telgraph gibi ciddi yayın organlarının da ekipleri Kahramanmaraş'tadır. 40'ı yabancı, neredeyse 200 gazeteci Maraş sokaklarını arşınlarlar. Şehre gelen en ilginç muhabir ise Daily Star'ın türban takarak kendini gizlediğini zanneden muhabiri Katryn Lister'dır. Bayan Lister, Maraş postanesinden gazetesinin yazı işlerine geçtiği haberinde Maraş'ı İran'ın bir kenti gibi tasvir edip, Sarah'nın esir muamelesi gördüğünü ima eder. Bu, bir nevi 'Kızım olmadan asla!' versiyonu haberin yankısı geniş olur. Bayan muhabirin başörtülü resmiyle süslediği habere, enteresandır bazı Türk gazeteleri tepki gösterirler. Allah'tan bu gazetenin bayan elemanlarının türban ya da çarşaf giyip muhafazakar kesimlerde dolaştığını İngilizler bilmemektedirler ve Daily Star'ın muhabiri ülkesine gider.
   <br/>
   <br/>
   Kahramanmaraşlı genç aşık Musa'nın hayatının ilk zorlu sınavını verdiği tarih 24 Ocak 1996'ydı. Musa, Türk Ceza Kanunu'nun 414. maddesine dayanılarak tutuklandı. Mezkur madde aynen şöyleydi: 'Her kim on beş yaşını bitirmeyen bir küçüğün ırzına geçerse, beş seneden az olmamak üzere ağır hapis cezasına mahkum olur.' Kısa bir süre önce futbolcu Hakan'ın evliliğini 'anahtar teslimi dram' mantığıyla ortaya çıkarıp, sonra sona erdiren medya, kahramanlarından birinin cezaevine konulduğu bu aşkın peşini bırakmaz. O kadar ki, kendisine bekaret testi yapılan Sarah'nın raporunu tüm detaylarıyla yayınlar. Gazeteler Kahramanmaraş Devlet Hastanesi doktorlarından doğum uzmanı Dr. Zeki Olgun'un boy boy resmini ve raporun en mahrem cümlelerini sayfalarına aktarırlar. Bu gazetelerin kupürlerini aylar sonra, hapisten çıkınca gören genç Musa, 'Böylesi doktor olmaz olsun' diyecektir.
   <br/>
   <br/>
   Musa parmaklıklar arkasında, kendi ülkesinde hasretlik çekerken, Türk halkı SarahMusa Aşkı'nı sembol olarak kabul edip, eşi benzeri görülmedik bir destekte bulunur. Kahramanmaraş'taki mütevazı bodrum katındaki iki göz ev, sayısız siyasi simayı konuk eder. Bütün siyasiler Musa'ya destek sözü verirler. (Tabii çok kısa süre sonra bu destek unutulduğu gibi, Musa'nın önüne akıl almaz bürokratik engeller çıkarılacaktır.) Sarah bir taraftan yapılan kemik testiyle 13 değil de 16 yaşında olduğunu ispatlamaya çalışırken, diğer yandan sevdiği gencin kendisinden dolayı cezaevine konulmasına üzülür.
   <br/>
   <br/>
   Bu esnada Adana Havaalanı'na inen A300 model Kızılırmak isimli Airbus, artık İngiliz Hükümeti'nin baskılarına dayanamayan anne Jackie Cook'u getirmiştir. Yapılan uzun pazarlıklar sonucunda Sarah sevdiği gencin hapisten çıkması için hiç istemediği halde ülkesine gitmeye razı olur. Medyanın en 'iri' mensupları da MusaSarah Olayı'na el atmış ve yapılan söyleşilerde genç yüreklerin taşıdığı büyük ve saygın aşk gazete haberleriyle tescil edilmişti.
   <br/>
   <br/>
   Sarah, Go Home!
   <br/>
   <br/>
   5 Şubat 1996 sabahı başörtüsünü bağlayan Sarah, yaklaşık 400 kişilik bir gazeteci ordusunun kovalamacasıyla Kahramanmaraş'taki ailesiyle vedalaştı. Gazete ve televizyonların dakika dakika merkezlerine ilettikleri bu ayrılık en çok, demir parmaklıklar arkasındaki yüreği yanık Musa'ya ağır gelmişti. Sarah'yı Musa'dan ayıran THY'nin İstanbulLondra seferini yapan 13.45  uçağı havalandığında, Türkiye yeni bir skandalı gündemine almıştı bile. Musa'nın hapisten kurtulur kurtulmaz, Sarah'yla yaptığı telefon görüşmesi, dönemin Çevre Bakanı'nın bulaştığı bir seks skandalının gölgesinde kalmıştı.
   <br/>
   <br/>
   İki küçük yürek, bir büyük aşkı ikiye bölüp kilometrelerce uzağa düşmüşlerdi. Briantree'nin (diğer ismiyle Essex) koyu Katolik halkı, şehirlerine geri dönen (hem de başı örtülü ve dini bütün bir Müslüman olarak) küçük Sarah ve ailesine her gün büyüyen bir öfkeyle baktılar. Sarah'nın tek tesellisi günde üç sefer telefonla konuştuğu binlerce kilometre uzaklıktaki kocasının sesiydi.
   <br/>
   <br/>
   Musa ise ülkesinde bir tv kanalının kendisine yaptığı dizi çekme teklifini kabul etmişti. Daha sonra belki de ayrılığına sebep olacak olan 5 bölümlük bu dizide Musa 600 milyon lira karşılığında rol almış, paranın az olduğu itirazına ise, profesyonel filmciler 'Ne yani masum aşkından para mı kazanacaksın?' sömürüsüyle karşılık vermiştiler. Babasının, annesinin ve kardeşinin hiçbir ücret almadan oynadığı filmde, Musa'nın evi ve işyerleri de para verilmeden kullanılmıştı. Ancak, Musa bunların hiçbirine itiraz etmedi. Tek gayesi bir iş sahibi olup canından çok sevdiği karısına kavuşmaktı.
   <br/>
   <br/>
   Havaalanında hamile olduğunu açıklayan Sarah, 1 Ekim 1997 tarihinde nur topu gibi bir erkek evlat dünyaya getirdi. Muhammed ismi verilen bu şirin bebek, SarahMusa Aşkı'nın hikayesinin ilk bölümünün sonuydu adeta.
   <br/>
   <br/>
   Acıların aşığı!
   <br/>
   <br/>
   Minik Muhammed'in de dünyaya gelmesiyle Sarah'ya olan aşkı daha da büyüyen Musa, istisnasız günde üç sefer telefonla arıyordu İngiltere'yi. Ayrılıklarının ilk ayının telefon faturası, tv dizisinden aldığı paraya neredeyse denkti. Bu arada Mersin'de küçük bir kafeterya işletmeye başlayan Musa'yı, Sarah da günde en az birkaç sefer aramaktadır. Aradan geçen 19 ay içerisinde Cook'ların ev telefonu tam 5 küsur milyarlık borçtan dolayı dışarıya kapatılır. Musa ise Mersin'deki tezgahını da aynı sebepten kapatmış ve yaklaşık 2,5 milyar liralık borç altına girmiştir. Ancak yine de mutludur genç aşıklar.
   <br/>
   <br/>
   Ancak 9 Ağustos 1997 sabahı Hürriyet gazetesini eline alan Musa, kelimenin tek anlamıyla şoke olur. Faruk Zabçı imzasıyla yazılan haberde, 'Ayrıldı, başını açtı' başlığı vardır. Gazetenin Londra muhabiri, 'Hürriyet'e ayrıldığını açıklayarak, başörtüsünü de çıkarıp attı' diyerek Sarah'nın başı açık resmiyle süslediği haberde, Musa'nın baskılarına dayanamayan Sarah'nın ayrılmaya karar verdiğini ve başını açtığını yazar. Oysa aynı haberde Sarah esas baskının yaşadığı kasaba halkından geldiğini ve 'kendisine uzaylı gibi bakıldığı'nı söyler. Sarah'nın bahsettiği ve muhabirin belki de bilerek ıskaladığı bir detay da, Musa'nın kazandığı iddia adilen milyarlardır. Sarah, kendisi ve ailesi yoklukla mücadele ederken Musa'nın Türkiye'de milyarlarca lira kazandığına inanmaktadır.
   <br/>
   <br/>
   Türk medyası bu iddiaları burada bırakmayıp ilerletecektir. Birkaç gün sonra, Musa'nın, annesi genelevde çalışan bir kızla imam nikahı kıydığını yazdılar. Daha da ilerledi iğrenç senaryo: Ta ki, Musa kadın satıcısı derecesine düşürüldü.
   <br/>
   <br/>
   Bir geceyarısı, dost mekanında rastladım Musa'ya. Vurgun yemiş dalgıçlar gibi sersemleşmişti. 'Anlayamıyorum' diyordu, 'Canımdan çok sevdiğim eşim bunları nasıl iddia eder?' ve ekliyordu, 'Gideceğim bu diyardan. Artık namusuma da dil uzatmaya başladılar.' Dostlarıyla sakinleştirdik genç aşığı. Ertesi gün, gazeteye geldi Musa, Emel Sayın'ın oğlu için verdiği konserin hasılatının az olmasından endişe ediyordu. Kararını da vermişti, memleketine dönecekti. Çevirdi Sarah'nın numarasını, 'Ben artık eski Musa değilim' dedi aleyhinde ilerigeri konuşan karısına: 'Oğlum Muhammed olmasa bu ilişkiyi hemen bitirirdim; ama masum yavrumu çok seviyorum' dedi. Şaşırdı Sarah, 'Ben yanlış bir şey söylemedim' dedi. Ancak uydu anteniyle Türk televizyonlarında olan biteni yakından izleyen Sarah'nın kocasına atılan iftiralara inanması bile yeterliydi kalbi kırık gencin sinirlenmesine. Ancak, hâlâ 'tatlım' diyordu Sarah'ya, 'Bak tatlım, oğlum için para gönderiyorum. Yarın git parayı çek. Bu arada evliliğimizin geleceğini de düşün.' Buruk bir şekilde kapattı telefonu Musa. Maraş'a giden otobüse bindiği zaman, iki yıl önce başlayan aşkı geldi gözlerinin önüne. Medyanın ortaya çıkarıp, gündemin en ön sırasına yerleştirdiği bir aşkı yine medya bitirmek üzereydi. Ve Musa, medyaya yenilmenin acısıyla, ayrılığın hasretini aynı yürekte taşıyordu. Çağdaş Mecnun, Leyla'ya kırık, medyaya yenilmenin ezikliğiyle el salladı İstanbul'a.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2892-mecnun-ile-leylayi-ayirdi-medya.html), [web.archive.org (arşiv bağlantısı)](http://web.archive.org/web/20140530210223/http://www.aksiyon.com.tr:80/aksiyon/haber-2892-mecnun-ile-leylayi-ayirdi-medya.html)
