# Ebola, Matoda ve tıp misyonerleri...

*M. Nedim Hazar 1995.06.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20070810080311im_/http://aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Son günlerde dünya kamuoyunu Afrikalı futbolcular kadar başka Afrikalılar da işgal ediyor: Öldürücü virüsler... Hele hele son bir kaç haftadır Ebola, Matoda, Marbug gibi isimler futbolcu isimlerinden bile meşhur oldu. Deutschland mahreçli Hollywood destekli ‘action’ filmleri yönetmeni Wolfgang Petersen’in Warner Kardeşler için çektiği son filmi de, bu tür ‘hayali’ bir virüsün Amerika macerasını anlatıyor.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Itiraf etmeliyim ki, bu tür filmlerde pek objektif olarak eleştiri yazamıyorum. Zira Amerika’nın şeytanî zekasının, saf Afrika insanlarının ve topraklarının bir şekilde bozulmasına katkıda bulunduğuna inananlardanım. Bundan bir kaç yıl önce gazetemde Amerikan misyoner teşkilatı BOARD’ın Anadolu macerasını incelerken, bu teşkilatın tıp kolunun teknolojik açıdan geri olan Anadolu topraklarına tıp misyonerleri ve hastaneleri kullanarak palazlandığını hayretle müşahede etmiştim. Beni hayrette bırakan bir konu daha vardı, misyonerlerin açtığı hastanelerin daha ziyade kendilerinden olan hastalara tıbbi müdahale yaparken, Anadolu insanlarına tek tip ve ne olduğu belli olmayan bir takım aşıları kullanmalarıydı. Gaziantep Amerikan Hastanesi bunun en ilginç örneğiydi.
   <br>
    <br>
     Işte Petersen’in son filmi Outbreak (Tehdit)’i izlerken de aynı tedirginliği yaşadım. Kuzuların Sessizliği’nin senaristi Ted Tally’nin müdahalesi olmasa estetik açıdan ele bile alınmaya değmeyecek olan filmde, —bazı gerçek araştırmalardan dolayı— Amerika’nın kirli çamaşırları hakkında çok ipucu bırakılmıştı. Tehdit’te Zaire’de Ebola nehri yakınlarındaki misyoner hastanesi çevresinde dolaşan bir maymundan bulaşan öldürücü bir virüsün Afrika’daki infazını bırakıp taa Amerikalar’a sıçrama tehlikesi endişeli bir üslupla işlenmiş. Nedense başka hiç bir hayvan kalmamış gibi bu tip virüsler (tıpkı AIDS gibi) hep maymunlardan ürüyorlar. Durum böyle olunca da içimi bir şüphe kemirip duruyor: Acaba Amerika’nın günahsız (!) tıp misyonerleri yeni keşfettikleri öldürücü virüsleri dünyanın her tarafında kobay olarak kullanıldıkları bilinen maymunlarda denemiş olmasınlar!  Yoksa virüs aşısının da Amerikalıların elinde olması nasıl mümkün olabilir?
     <br/>
     <br/>
     Usta oyuncu Donald Sutherland’ın çizdiği ‘General’ tipi dışında pek önemli bir oyunculuk sahnelenmeyen filmde, yönetmen sıkı aksiyon sahneleri ile seyirciyi koltuğa mıhlamayı becermiş. Hepsi bu kadar. Tally'nin dramatik sahnelerinde de korkunç bir iğretilik sırıtıyor! Biz Tehdit’i seyretmek isteyen okuyuculara yukarıdaki endişeyi hatırlayarak seyretmeyi salık veriyoruz. Bir de çok yakında ‘Crisis in the hot zone’ isimli bir başka virüs filminin daha vizyona gireceğini hatırlatalım.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21489), [web.archive.org (arşiv bağlantısı)](http://web.archive.org/web/20070810080311/http://aksiyon.com.tr:80/detay.php?id=21489)
