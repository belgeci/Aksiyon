# Fikirler kurşunla ölmez!

*M. Nedim Hazar 2006.04.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20070606091141im_/http://aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Yakın geleceğin İngiltere’si... Britanya son 20 yıllık emperyalist heveslerinin kaçınılmaz sonucu olarak kendi halkını dünyadan tecrit etmiştir. Komünist rejimden bile kapalı bir toplum meydana getirilmiş ve tek adam iktidarı halka nefes aldırmamaktadır.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606091141im_/http://www.aksiyon.com.tr/resim/591/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Big Brother her yerdedir. Hava kararınca sokağa çıkılmaz, devletin tespit ettiği yiyecekler tüketilir, devletin denetlediği yayınlar izlenir ve muhalif en ufak bir çıtırtıya bile tahammül edilemez. George Orwel’in 1984’te betimlediği manzaranın birkaç misli daha koyuluk vardır. Gecenin bir yarısı -sokağa çıkma yasağı varken- ölmekten sadece “V” olarak bilinen maskeli bir adam (Biz yüzünü hiç göremesek de bu rolü Matrix’in ünlü Ajan Smith’i Hugo Weaving oynuyor) tarafından kurtarılan yumuşak başlı genç kadın Evey’nin (N. Portman) hikayesi başlar.
   <br>
    <br>
     Olağanüstü karizmatik, dövüş sanatı ve aldatmacada ise müthiş yetenekli olan V, vatandaşlarını baskı ve zulme karşı koymaya davet ederek bir devrim başlatır. Aslında bu isyan yeni değil, kökeni 400 yıl öncesine dayanmaktadır: 5 Kasım 1605’te, Fawkes, Lordlar Kamarası’nın altında, demir ve odun parçalarının ardına saklanmış 36 varil barutla yakalanır. İşkence gören Fawkes, Kral 1. James’in parlamentoyu açacağı sırada İngiliz Parlamentosu ve 1. James’e cüretkârca bir suikast düzenlediğini itiraf eder.
     <br/>
     <br/>
     Fawkes, James’in İngiltere’deki Katoliklere yönelik zulmünün sona ermesini umut eden, dininden dönmemiş 13 Katolik’ten biridir. O ve arkadaşlarının amacı, ülkede karmaşa ve düzen bozukluğu oluşturmaktır, çünkü bu sayede Katolik davasına daha sıcak bakan yeni bir monarşi ve siyasi rejim doğacağını ummaktadırlar. Deneyimli bir asker olan Fawkes, barut konusunda uzmandır ve böylece grubun komplosunda önemli bir rol üstlenmiştir. Fawkes kilerde yakalanır, tutuklanır ve Kral’ın önüne çıkarılır. Acımasız işkencelere maruz kalınca sessizliğini bozar ve büyük planlarını açıklar. O zamanlarda vatan hainlerine uygulanan geleneksel yöntemle cezalandırılan Fawkes ve grubun diğer üyeleri, halkın gözü önünde asılırlar, yerlerde sürüklenirler ve parçalanan cesetleri meydanda sergilenir. Genç kızı kurtaran V, Fawkes’in insanı sinir eden gülüşünün yer aldığı bir maske kullanmaktadır. Pelerini, maskesi ve bıçak kullanmaktaki maharetiyle Zorro’yu anımsatan V, mevcut iktidarın kamplarında korkunç deneylere tabi tutulmuş ve bir yangın sonucu vücudunun büyük kısmı yanmış bir kurbandır aslında ve İngiltere’den bireysel olarak intikam almaya çalışmaktadır. V’nin gizemli geçmişi hakkındaki gerçeği öğrenen Evey, bununla birlikte kendi hakkında da bir gerçeği keşfederek, zulmün ve kokuşmuşluğun hüküm sürdüğü bir topluma özgürlük ve bağımsızlığın geri kazandırılması için planlar yapan V ile beklenmedik bir ittifak içine girer.
     <br/>
     <br/>
     Matrix serisinin kardeş isimleri Wachowski’lerin yapımcılığını üstlendiği V For Vendetta’nin yönetmeni Matrix’in yardımcı yönetmeni James McTeigue. Film kurguladığı ortam ve olay örgüsü açısından çok yeni sayılmaz. Ancak yaptığı göndermeler ve diyalogları ile unutulmazlar arasına girmeye aday. Özellikle Evey ile V’nin tanışma sahnesindeki ‘V’ baş harfli diyaloglar inanılmaz. Film tıpkı Matrix’teki gibi inanılmaz göndermeler ve katmanlar içeriyor. Bugün demokrasinin hamiliğini üstlenenlerin bilinç altında yatan baskıcı ve zorba zihniyeti gözler önüne seriyor. Farklı olanı düşman olarak algılayıp, yok edilmesi için her türlü yolu meşru sayan zihniyetin masanın hangi yanında olursa olsun ‘suçlu’ olacağını apaçık gösteriyor.
     <br/>
     <br/>
     V For Vendetta 1981 yılında yayımlanan bir çizgi romandan esinlenerek uyarlanmış. Çizgi roman filme dönüşmeden önce oyun olarak piyasaya sürülmüştü. Ve ne yazık ki filmin en büyük handikapları da çizgi roman ve oyuna bağlı kaldığı yönler olmuş. Kahramanın aksesuarları ve gizemi inandırıcılığından çok şey alıp götürmüş. Pelerin-maske-bıçak üçlüsü bir anti-ütopik sanat eserinden ziyade çizgi film kareleri arasından fırlamış gibi duruyor. Belki de bu nedenle filmin atmosferi Karındeşen Jack filmini anımsatıyor insana. Wachowski Kardeşler bu tuzağa düşmese, en az Matrix kadar kült bir filmin ortaya çıkması işten bile değilmiş!
     <br/>
     <br/>
     Film düştüğü bu stilizasyon ve inandırıcılık tuzağından çıkmaya çalışmak gibi bir çaba içerisine girmiyor asla. Hatta kahramanın ‘Kürdistan’ repliğini ‘Kuzey Irak’ diye çeviren Türk mütercimler bile bu konuda daha hassas diyebiliriz.
     <br/>
     <br/>
     V For Vendetta stil ve kurguladığı dünya açısından fantastik gibi görünse de, Irak’tan medeniyetler çatışmasına, 1984’den devlet terörüne kadar bir dolu önemli mevzuyu estetize edilmiş şiddet ile bize sunuyor. Belki de gerisi biz izleyicilere kalıyor. Elimize bir zihin cımbızı alıp, neyin fantastik neyin gerçeklik olduğunu son derece estetik bir film formundan ayıklamamız gerekiyor. Sanırım bir Hollywood filminden daha fazlasını beklemek de hayalcilik olacaktır!
     <br/>
     <br/>
     Yönetmen: James McTeigue
     <br/>
     Senaryo: Larry Wachowski, Andy Wachowski
     <br/>
     Görüntü Yönetmeni: Adrian Biddle
     <br/>
     Müzik: Dario Marianelli
     <br/>
     Oyuncular: Natalie Portman, Hugo Weaving Stephan Rea, Stephen Fry
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23829), [web.archive.org (arşiv bağlantısı)](http://web.archive.org/web/20070606091141/http://aksiyon.com.tr:80/detay.php?id=23829)
