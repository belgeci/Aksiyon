# Şark Vaatleri: Sen de mi Nikolai?

*M. Nedim Hazar 2007.12.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20080207010107im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      İnsanoğlunun sahip olduğu duyulardan biri eksik olduğunda diğer duygular hızlı bir uyum süreci yaşayıp eksik olan duyunun yerini en üst düzeyde kapamaya çalışır. Örneğin görme yetisini yitiren bir insanın, dokunma, duyma gibi duyuları sair insanlardan çok daha fazla gelişir ve gözleri görmeyen bir insan, gören insanlara göre çok daha iyi duyar, çevreyi çok daha fazla hisseder.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080207010107im_/http://www.aksiyon.com.tr/resim/678/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sistemler kocaman bir insan organizması gibidir. Çarklardan herhangi birinin eksik olması, diğer çarkların farklı fonksiyonlar üstlenmesini sağlar. İnsanlık deneyimi, sosyal hayatta boşlukların olmayacağını, bir şekilde bu boşlukların doldurulduğunu göstermiştir. Örneğin adalet kavramının olmadığı bir toplum gösterilemez. Ancak adaleti üstlenmesi gerekenlerin bu görevlerini yapmadıkları toplum ve dönemlerde başka bazı oluşumların adalet dağıtmaya başladığını görürüz.
   <br>
    <br>
     Gayrı kanuni oluşumlar bu tür ‘çark eksikliği’nin olduğu sistemlerde çok daha rahat ve çabuk ortaya çıkıp gelişir, hatta kurumsallaşırlar. Mafya; adalet-adaletsizlik, gelir dengesizliği gibi eksik çarkların olduğu dönemlerde ortaya çıkar ve sisteme palazlanır. Kurumsal olarak belki bir boşluğu doldurur; ama bireysel anlamda çok zalim ve acımasız bir atmosfer oluşturur. Çatlı’sından PKK’sına kadar ne kadar yasadışı oluşum varsa tamamı bir dengesizliği, eksikliği yahut haksızlığı bahane ederek oluşmuş, bir süre sonra yeterince semirip kanlanarak bahane ettikleri dengesiz ve eksik ortamdan daha feci ortamlar oluşturmuşlardır.
     <br/>
     <br/>
     Şiddetin Tarihçesi isimli sıra dışı ve etkileyici filmiyle suç ve şiddet dünyasına vizörünü çeviren yönetmen David Cronenberg, kuramsal ve belgesel anlamda oluşturduğu atmosfere kurgusal örnek sunmak istercesine İngiliz merkezli bir Rus mafyasının iç dünyasıyla karşımızda. ‘Şark Vaatleri-Eastern Promises’ içinde bir tutam Türk insanının da bulunduğu sahici bir suç anlatıyor. Bizim ‘tırı vırı’ dizilerimizdeki naylon mafyalar gibi değil üstelik…
     <br/>
     <br/>
     Tüm çevrelerde saygın ve ulaşılmaz bir yere sahip olan Semyon’un (A. Mueller-Stahl) başını çektiği ve tüm servetin, ailesinden çok Nikolai’ye daha yakın olan zorba ve iki yüzlü oğlu Kirill (V. Cassel) tarafından kontrol altında tutulduğu, şehrin en lüks yerlerinden biri olarak kabul edilen, ancak kimsenin bilmediği vahşi ve zalim bir dünyaya hizmet eden Trans Sibirya kökenli bir restoran işletmektedirler. Gizemli ve karizmatik Rus Nikolai Luzhin (V. Mortensen) ise, Doğu Avrupa kökenli, Londra’nın en acımasız ve tehlikeli ailesinin şoförü olarak çalışmaktadır. Aile, Vory V Zakone adlı bir suç örgütünün parçasıdır. Ancak Nikolai’nin bu güçlü çevre tarafından koruma altına alınmış yaşamı, Noel zamanı Kuzey Londra hastanesinde ebe olarak çalışan Anna Khitrova (N. Watts) ile tanışmasıyla tamamen sarsılacaktır.
     <br/>
     <br/>
     Anna, doğum sırasında genç bir kızın ölümüne tanık olur ve bu olaydan çok etkilenir. Anna, tek başına kalan bebeğin diğer akrabalarını bulmaya kararlıdır. Bir yandan da, bebeğin annesinin tuttuğu günlüğe ulaşmıştır; ancak günlük Rusçadır ve Anna tek kelime Rusça bilmemektedir. Olayın izini sürmeye kararlı olan Anna’yı olaylar Semyon ve Kirill’in dünyasına savurur. Anna’nın günlükle su yüzüne çıkardığı Vory dünyasının gerçek yüzünü tanıyan Nikolai, kendi ailesine karşı bağlılık ve sadakatini yitirmeye başlar.
     <br/>
     <br/>
     Şark vaatleri’ni klasik Hollywood filmlerinden ayıran en önemli özellik, filmde silahların patlaması yerine bıçakların parlaması! Fransız kült filmi Leon’da kiralık katilimiz, cinayet fiyat listesini sunarken en pahalı menü olarak bıçakla adam öldürmeyi söylemişti. Bıçakla cinayet zordur; zira kurbana yaklaşmak, onunla temas etmek zorundasın! Şark Vaatleri’nin hamam sahnesinde geçen bir bıçaklı infaz sahnesi var ki, izleyiciye sağlam bir mide gerektirirken, şiddet tarihine geçecek bir sekans da eklenmiş oluyor.
     <br/>
     <br/>
     TV dizi senaristliğinden gelme ve Kirli Tatlı Şeyler ile senaryo dalında Oscar’a aday gösterilen Steven Knight’ın yazdığı senaryo çok yalın ve etkileyici bir dil ile suç dünyasının insanı geren-rahatsız eden yönüne ayna tutuyor. Film katıksız masumiyet, tavizsiz itaat ve mesafesiz ihanetin görsel şöleni gibi… Şiddet ve mafya âleminden rahatsız olanların kesinlikle uzak durması gereken film, yeryüzünün eksik çarklarını dolduran çelikten çarkların unutulmayacak örneği.
     <br/>
     <br/>
     <br/>
     <br/>
     Şark Vaatleri
     <br/>
     Yönetmen: David Cronenberg
     <br/>
     Senaryo: Steven Knight
     <br/>
     Oyuncular: Josef Altin, Mina E. Mina , Aleksandar Mikic, Sarah-Jeanne, Lalita Ahmed, Badi Uzaman, Naomi Watts
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28985), [web.archive.org (arşiv bağlantısı)](http://web.archive.org/web/20080207010107/http://www.aksiyon.com.tr:80/detay.php?id=28985)
