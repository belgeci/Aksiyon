# Ağlayın su yükselsin!

*M. Nedim Hazar 2005.12.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20070604164711im_/http://aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Yeşilçam melodram kalıplarını ziyadesiyle zorlayan bir film Babam ve Oğlum. Çağan Irmak’ın yönetmenliğini yaptığı, her türlü övgüye layık filmde 12 Eylül askeri darbesinin ardından yaşanan trajik hikâyeler konu ediliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070604164711im_/http://www.aksiyon.com.tr/resim/575/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yaşı 30’un üzerinde olanlar hatırlar o dönemi… Kardeşin kardeş kanına ekmek bandığı, ideolojinin cinnet gömleklerinin sırtlara geçirildiği o karanlık ve acı dönemi. İki keskin kampa bölünmüş ülkenin ithal kavramlar ve yerli provokasyonlar ile nasıl birbirine kırıldığını yaşı 30’un üzerinde olan herkes hatırlar.
   <br>
    <br>
     Yönetmen Çağan Irmak, senaryosunu da kendisinin yazdığı Babam ve Oğlum’da kamerasını o talihsiz dönemin son gününe kurarak başlıyor öyküyü anlatmaya. 12 Eylül Darbesi’nin olduğu akşam doğum yapmak zorunda kalan bir kadının, çocuğunu sokakta doğurduktan sonra hayata veda etmesiyle tetiklenen bir trajediyi sosyal ve toplumsal boyutuyla beyazperdeye aktarıyor. Karışık sunumdan hoşlanmayanlar için klişe bir özet geçeyim isterseniz: “1980 darbesinde annesini kaybeden küçük Deniz, yedi yıl sonra hiç görmediği dedesinin Ege’deki çiftliğine doğru bir yolculuğa çıkar. Deniz’in dedesini hiç görmemesinin nedeni dedesiyle babasının yıllardır küs oluşudur. Hüseyin Efendi (Çetin Tekindor) okumaya diye gönderdiği oğlunun politik olaylara karıştığını öğrenince onu evlatlıktan silmiştir çünkü. Sadık’ın (F. Kuşkan) her şeye rağmen baba evine geri dönüşünün nedeni Deniz’den ayrılmak zorunda oluşudur; küçük oğlunu babasına emanet edecektir. Kelimenin tam anlamıyla Deniz bu çiftlikte hafif tatlı kaçık bir ailenin ortasında bulur kendini. Evin yanaşmaları, küs teyze (Şerif Sezer), traktör kullanan ve telsizle konuşan müthiş bir babaanne(Hümeyra), bileğinden boğazına kadar bilezikle dolaşan gelin Hanife (Binnur Kaya) ve saf bir amca (Yetkin Dikinciler). Sadık Uğruna savaştığı bir Türkiye’ye ve terk ettiği sevgilisiyle ve kendiyle kasabada yüzleşirken; çocuk, dedesinin ve babasının arasındaki tüm buzları eritecektir...’
     <br/>
     <br/>
     Eğer illa ki bir tür sınıfına sokacak olursak geçmiş dönem Yeşilçam melodram kalıplarını ziyadesiyle zorlayan film diyebileceğimiz Babam ve Oğlum, Harry Potter’ların, Hababam Üçbuçuk’ların cirit attığı bir tepede ağır başlı anlatımı, eli yüzü düzgün sinematografisi ve -ille de- on numara oyunculuğuyla her türlü övgüyü ziyadesiyle hak ediyor. Filmde kötü oyuncu neredeyse hiç yok. Çetin Tekindor abartmadan, ajite etmeden nasıl oynanacağını (biraz abartsa Heidi’nin dedesine dönmesi işten bile değildi zira) herkese gösterirken, Yetkin Dikinciler oyunuyla izleyenleri müthiş etkiliyor. Bunlara Fikret Kuşkan ve Hümeyra’nın bildik oyun gücünü ekleyince, belki de son on yılın oyun performansı en yüksek düzeyli filmi çıkmış ortaya. Tek sıkıntı Çağan Irmak’ın zaman zaman (TV dizilerinden kalma alışkanlık olsa gerek) kamerayı kullanmadaki aceleciliği. Çok fazla resim gösterme çabası yok gibi duruyor. Kim bilir belki de oyuncular yönetmeni de alıp götürüyor hayal ülkesine bir yerlere!
     <br/>
     <br/>
     Filmin konusu da müziği de alt temaları da güzel. Ve Irmak bir önceki filminde takıldığı klişelerden sıyrılmayı başararak etkileyici bir duygu manzumesi sunuyor seyirciye.
     <br/>
     <br/>
     Filmin en büyük sıkıntısı özellikle sona doğru repliklerde derinliği arama adına diyalogların çiğleşmesi ve izleyici zıpkınlandıktan sonra yazıların akmaması. Çetin Tekindor koymuşken final tiradını, zirveye vurmuşken mizah ile trajedi, niye kamerayı bereketli topraklara çevirip Role Caption’ı akıtmaz ki yönetmen? Aslında film bitmiştir ama mutlu bir aile tablosu ihtiyacı varmış gibi devam eder sonra. Sonra tekrar hüzne sığınış bir final de burası. Ama bu da kesmiyor yönetmeni, bir final daha; eskiye dair bir projeksiyon makinesi. Yine tebessüm yine iç titreten vurgular. Tam bitti bitecek denilirken bir sahne daha. Anlayacağınız en az üç finali var filmin. İyi mi, kötü mü izleyici karar verir elbette ama bana göre film Hüseyin Ağa’nın insanı sarsan trajedisiyle bitmişti çoktan.
     <br/>
     <br/>
     Hani insanın ‘gidin’ diyesi geliyor, ‘gidin ve nasıl da sulu sepken bir millet olduğumuzu anlayın’ demek de var.
     <br/>
     <br/>
     Filmi izlemeden önce bir dost sohbetinde TV ekranlarında yayınlanan kadın programlarından yola çıkarak acımayı, gözyaşını nasıl da cömertçe harcadığımızdan bahsediyorduk. Bana biraz ters geliyor, ikiyüzlülük gibi görünüyordu bu durum. Eğer acımaksa gayemiz o insanlardan etrafımızda bir dünya vardı. İlla ki onlara acıyıp, gözyaşı dökmek için televizyona çıkmalarını mı beklemeliydik?
     <br/>
     <br/>
     Babam ve Oğlum, yitik bir kuşağa gözyaşı dökmeye çalışıyor. Onları anlamaya çabalarken, baba-oğul-aile kavramlarının etrafında çok derinlemesine olmasa da, geziniyor. En azından ‘bu da iyi’, diye düşünüyor insan sonra, en azından bir dönem ile sinema aracılığıyla yüzleşmek, harcanan hayatlara bakıp gözyaşı dökmek.
     <br/>
     <br/>
     İfade etmek isterim ki; Irmak’ın filminden samimiyet ve insani hisler çağıldıyor. Bilgisayar oyunu gibi ütopik maceraların, sulu zırtlak komedilerin fink attığı bir devirde, bizleri ebeveyn ve aile ilişkileri üzerine düşünmeye ve de ağlamaya çağırıyor.
     <br/>
     <br/>
     Tıpkı şairin dediği gibi:
     <br/>
     <i>
      <br/>
      Ağlayın su yükselsin
      <br/>
      Belki kurtulur gemi!
      <br/>
     </i>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22990), [web.archive.org (arşiv bağlantısı)](http://web.archive.org/web/20070604164711/http://aksiyon.com.tr:80/detay.php?id=22990)
