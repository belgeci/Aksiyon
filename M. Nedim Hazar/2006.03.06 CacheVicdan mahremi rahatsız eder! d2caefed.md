# Cache:Vicdan mahremi rahatsız eder!

*M. Nedim Hazar 2006.03.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20070613210411im_/http://aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Michael Haneke, son filmi ‘Cache—Saklı’da Fransız burjuvazisi ve sömürgeciliğine, dingin ama keskin eleştiriler yollarken, üslubunu hep korur ve öyküsünü minimalize etmekten kurtarır. Aslında televizyoncu entelektüel George’un şahsında tüm Batılı aydınlaradır bu eleştiri. Saklı, bu açıyla bakıldığında vicdanı harekete geçiren provokatif bir film.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070613210411im_/http://www.aksiyon.com.tr/resim/587/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Küçükken anneannem mistik—kurgularla ürkütürdü bizi. Örneğin, ‘durgun sulara attığınız taşı—toprağı öbür dünyada kirpiklerinizle toplayacaksınız’ derdi. Aslında basit bir çevrecilik kaygısıyla üretilmiş ‘masum bidatlardı’ bunlar. Bir diğer kurgusu ise, ‘her şey ahirette dile gelecek. Duvarlar konuşacak, ağaçlar ifade verecek, dağlar, taşlar şahadet edecek’ derdi. Anlardık ki, aslında çevremizi kuşatan her şey aynı zamanda bir kayıt cihazı ve vakti geldiğinde birileri bunun ‘play’ tuşuna dokunacak.
   <br>
    <br>
     Avusturyalı yönetmen Michael Haneke son filmi ‘Cache—Saklı’da (Aslında mahrem diye çevirmek daha uygun olurmuş ama…) Fransa burjuvazisinin mahremiyetine ‘gizli kamera’ kayıtlarıyla vicdan sorgulaması yaptırıyor.
     <br/>
     <br/>
     Öykünün kahramanları iki entelektüel; bir televizyon sunucusu ve yayınevi editörü olan eşi. Bir de ortaokulda öğrenci oğulları var. Nezaket gösterilerinden kırılıp geçilen, elit bir yaşam standardıyla sentetik bir mutluluğa sahip bu aile, bir yandan kendi içlerinde birbirlerine ‘mutluymuş’ gibi davranırken, diğer yandan çevreleriyle olan ilişkilerinde de olabildiğince yapaydırlar.
     <br/>
     <br/>
     George (D. Auteil), bir sabah evianin kapısında bir video kaseti bulur. İzlediklerinde birilerinin kendi sokaklarını uzun süre kayıt ettiklerini görürler. Başlarda çok anlam veremeyip, bir dostlarının yaptığı densizlik olarak görürler; ama işin şirazesi yavaş yavaş kaçar. Gelen kaset sayısı gittikçe artar ve üstelik buna, tuhaf çizilmiş, kanlı resimler de eklenir. Şakanın dozu artmıştır. Karı—koca olayı sorgularken gelen bir kaset George’u çocukluğuna götürür. Zira kasette, ünlü televizyoncunun büyüdüğü ev vardır!
     <br/>
     <br/>
     Saklı, biraz da bundan mütevellit neredeyse hiç hareket etmeyen, durağan karelerden oluşan bir film. İnsana güvenlik kamerasıyla çekilmiş bir film izliyor hissi veriyor. Doğrusu Haneke’nin tarzına tam da oturan bir stil.
     <br/>
     <br/>
     Ön taraftan bu polisiye olaylar örgüsü devam ederken, diğer yandan George’un vicdanı harekete geçer ve çocukluğundan başlayan vicdan muhasebesine girişir. Bu hesaplaşma başta eşi Anne (J. Binoche) olmak üzere, çocuğu, arkadaş çevresi ve işiyle arasının gerilmesine ve kopmasına kadar uzanır. Bu nazik adamın içinde bastırıp durduğu şiddet her geçen gün açığa çıkar. Yolda kendisine az daha çarpacak olan bisikletli bir zenciye küfreder, kavga edecek boyuta ulaşır. Küçüklüğünde evlerinde çalışan Cezayir asıllı hizmetçilerinin oğlu Mecit’e ulaşır ve vicdan hesaplaşması zirve yapar.
     <br/>
     <br/>
     Zira Mecit’in ailesi 1961 yılında Fransız polisi tarafından, gösteri yaptıkları için öldürülen 200 Cezayirli’nin arasında çıkmıştır. Aile küçük Mecit’i evden atmıştır. George bütün bu oyunun Mecit’in intikamı olduğunu düşünürken fondan Batılı sömürgecilerin Irak saldırısı akar. Mecit, insanın kanını donduran bir şekilde intihar edince, George bütün şüpheyi Mecit’in oğluna yöneltir. Zira genç Cezayirli potansiyel bir ‘Araba yakıcısı’dır!
     <br/>
     <br/>
     ***
     <br/>
     <br/>
     Haneke, Fransız burjuvazisine ve sömürgeciliğe, dingin ama keskin eleştiriler yollarken, üslubunu hep korur ve öyküsünü minimalize etmekten kurtarır. Aslında televizyoncu entelektüel George’un şahsında tüm Batılı aydınlaradır bu eleştiri. Saklı, bu açıyla bakıldığında vicdanı harekete geçiren provokatif bir filmdir de.
     <br/>
     <br/>
     Filmi izlerken aklıma anneannem geldi. Onun yıllar önce masal—nasihat formunda yaptığı uyarıyı, şimdi bir Batılı sinemacı, Michael Haneke yapıyor. Ve film diliyle bizlere fısıldıyor. Aslında gizli olan hiçbir şey yok, en mahrem şeylerimiz bile kayıt altında. Ve onu izlediğimiz zaman çok rahatsız olacağız.
     <br/>
     <br/>
     HAFTANIN  FİLMLERİ
     <br/>
     <br/>
     BÜYÜK YOLCULUK: BİR MÜBAREK SEFER OLSA GİTSEM
     <br/>
     <br/>
     Le Grand Voyoge, adından da anlaşılacağı üzere bir yol filmi. Ama menzillerin en anlamlısı, en kutsalına ulaşan bir yol bu. Film, Fas asıllı Fransız bir baba ile oğlu Reda’nın dramatik öyküsünü anlatıyor. Müslüman kültürüyle yetişmiş baba, daha çok Fransız kültürüyle yetişen oğlundan kendisini Mekke’ye, Hacc’a götürmesini ister. Reda, babasının bir uçağa atlayıp gitmek yerine neden arabayla gitmek istediğini anlayamasa da, kendisini babasının isteğini yerine getirmek zorunda hisseder. Ama onun için, çok da iyi tanımadığı bu kültürle tanışmak pek kolay olmayacaktır.
     <br/>
     <br/>
     Fransa’dan Mekke’ye uzanan ve Türkiye’den de geçen bu yolculuk boyunca karşılarına çıkacak her insan ve olay, baba—oğulun hem birbirlerini, hem dünyayı daha iyi tanıması için bir fırsat olacaktır. Babanın en büyük hayali Hac’da ölmektir; acaba bu hayali gerçekleşecek midir?
     <br/>
     <br/>
     Faslı genç yönetmen İsmail Ferruhi’nin bu ilk uzun metraj denemesi, her ne kadar istenilen düzeyde olmasa da, kocaman beyazperdede etkileyici kutsal mekân görüntüleri için bile izlemeye değer. Kaçırmayın derim.
     <br/>
     <br/>
     <br/>
     BAMBİ 2: ÇOCUKLARA HAFTA SONU ÖDÜLÜ
     <br/>
     <br/>
     Tüm zamanların en sevilen animasyon filmlerinden "Bambi"nin büyüleyici dünyası, bir kez daha beyazperdede. İlk film ‘Bambi’nin son sahnelerinde annesini kaybedip bunalıma giren küçük ceylan Bambi ergenlik çağına gelmiştir. Filmde Bambi’nin kendisini toparlaması ve babasının aslında Ormanların Saygıdeğer Büyük Prensi olduğunu öğrenmesi anlatılıyor. 1942 yapımı animasyon klasiğinin unutulmaz karakterleri Ormanların Büyük Prensi, yaramaz tavşan Thumper, utangaç kokarca Flower, Faline ve Bilge Baykuş’u günümüz izleyicisiyle buluşturan filmde, bu karakterlere yeni arkadaşlar da eklenmiş. Film, cesaret, umut ve değişim üzerine sağlam mesajlar veriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23492), [web.archive.org (arşiv bağlantısı)](http://web.archive.org/web/20070613210411/http://aksiyon.com.tr:80/detay.php?id=23492)
