# Ice Age 2: Buzul Kıyametin Animasyonu

*M. Nedim Hazar 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20070404204659im_/http://aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Buz Devri, gücünü, karakterlerinin başarıyla canlandırılması ve kusursuz görsel efektlerinden alıyordu. Film ekibi bu kez günümüzü de tehdit eden ‘küresel ısınma’ felaketini binlerce yıl öncesinden müthiş bir görsellikle örnekliyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070404204659im_/http://www.aksiyon.com.tr/resim/593/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Animasyon sineması, teknolojinin akıl almaz gelişimiyle beraber başdöndürücü mesafeleri hızla alıyor. Sinema bir yandan insanların rol aldığı dramaları görsel efektlerle destekleyerek dudak uçuklatan sahneler kurgularken diğer yandan tamamen animasyonlardan kurulu muhteşem örnekler veriyor. Aslan Kral filmi birçok açıdan bu alanın yukarı doğru kırılma noktasıydı. Öyle ki artık canlandırma karakterler, onlara ses veren ünlü oyuncuların jest ve mimiklerini de alarak izleyicinin karşısına çıkıyor. The Polar Expres filminde izlediğimiz Tom Hanks ne kadar gerçek, ne kadar sanal karar vermekte zorlandık. Sevindirici olan yön, animasyon sinemasının mesafe katettikçe gelişmeleri hep insanî olana doğru çevirmeyi başarması.
   <br>
    <br>
     Shrek isimli muhteşem animasyon film serisiyle beraber bu türün en şahane örneklerinden biriydi Ice Age-Buz Devri… İlk filmin başarısı doğal olarak devamını getirdi. Ve biz  ‘Buz Devri: Erime Başlıyor’ ile sıfırın altında yaşayan, ama kalpleri sıcacık sevimli kahramanlarımızla tekrar buluşuyoruz: Tüylü mamut Manny, tembel Sid, kılıç dişli kaplan Diego ve keskin dişli sincap Scrat… ‘Ice Age’ ve ‘Robots’ filmlerinin Oscar ödüllü tasarımcıları ile yönetmen Carlos Saldanha’nın yeni filminde, Buz Çağı sona ererken hayvanların yeni dünyalarının eriyen cennetinde mesut yaşamlarından bir devrin sonundaki kaçışlarını izleyeceğiz.
     <br/>
     <br/>
     Buz Devri, gücünü karakterlerinin başarıyla canlandırılması ve görsel efektlerindeki kusursuzluğundan alıyordu. O kadar büyük bir başarıydı ki bu, birer çizgi karakter olan kahramanlar en azından bir filmlik daha hayat buldular kendilerine. Üstelik film ekibi bu kez ‘Küresel ısınma’ gibi günümüzü de tehdit eden bir felaketi binlerce yıl öncesinden müthiş bir görsellikle bize örnekliyor. ‘Erime Başlıyor’ alt başlıklı bu ikinci film her ne kadar öykü ve iyi-kötü dengelemesini yakalamakta birincisinin altında kalsa da, görsel muhteşemler bu açığı kapatmaya yetiyor. İlk filmdeki sağlam ve seri akan bir öyküden ziyade, bir yol hikâyesiyle karşı karşıyayız. Buzul kıyamet öncesi dağılan aileler, kaçışan canlılar ve verilen yaşam mücadelesi var. Ve elbette şirinler şirini Scrat’ın bir fındık uğruna her şeyi feda edişi… Öykü ilk filmin bittiği yerden devam ediyor aslında…
     <br/>
     <br/>
     Manny, Sid ve Diego hâlâ beraberdir ve erimekte olan dünyalarının tadını çıkartmaktadırlar. Manny bir aile kurmak istemektedir; fakat kimse uzun süredir başka bir mamut görmemiştir; bu yüzden kendisinin son kalan mamut olduğunu düşünür. Ta ki, dünya üzerinde son kalmış dişi mamut olan Ellie’yi bulana kadar. Yalnız bir problemleri vardır: İkisi de birbirine zıt karakterlidir. Ellie her nedense kendisinin bir opossum (bir çeşit porsuk) olduğunu zannetmektedir. Ellie’nin yanında iki opossum (bunlar gerçek porsuktur) ‘kardeşi’ de vardır: Crash ve Eddie. Her ikisi de gözükara, muzip, ukala, geveze, gürültücü ve belayı peşlerinden sürükleyen tiplerdir... Manny, Sid ve Diego, kısa sürede ısınan iklimin korkunç bir etkisi olacağını fark eder: Okyanuslarca suyu vadinin gerisinde tutan devasa buzdan baraj erimekte ve bütün vadiyi tehdit etmektedir. Tek kurtuluş şansı, vadinin diğer tarafındadır. Böylece üç kahramanımız yanlarına Ellie, Crash ve Eddie’yi de alarak, tüm çağların en acayip ailesiyle birlikte, sürekli değişen ve giderek tehlikelileşen bir coğrafyada kurtuluşlarına giden maceraya başlarlar… Üstelik buzulların erimesi suyun içinde ve dışında yeni düşmanların peydahlanmasına neden olmuştur!
     <br/>
     <br/>
     Senaryosunu Jon Vitti’nin yazdığı ‘Buz Devri: Erime Başlıyor’un Türkçe seslendirmesinde, Yekta Kopan (Sid), Haluk Bilginer (Diego) ve Ali Poyrazoğlu (Manny) mikrofon başına geçmiş.
     <br/>
     <br/>
     İlk filmin sevilen karakterlerinin ünlü tasarımcısı Peter de Sève, ikinci filmde de aileye yeni katılan üyelere hayat veren isim olmuş. Sève, “İlk filmde hiç dişi karakter yoktu. Ellie çok akıllı, eksantrik ve nerede ne yapması gerektiğini bilen hoş bir hanım... Sahip olduğu tek problem, kimlik problemi. Kendini keseli bir sıçan zanneden çok şirin bir mamut...” diyor. Diğer keseli sıçan karakterleri olan Crash ve Eddie’yi çizebilmek için Sève bir çok farklı türü incelemiş. “Bu filmde kuş karakterler kullanabilmeyi çok istiyordum.” diyor Sève. Tasarımcı ikinci filmde arzusuna ulaşmış, filmde birçok kanatlı yaratık ve akbaba türü kullanmış. Çizimler için 60 animatör çalışmış. İlk filmde bu sayı 35’miş. İkinci filmin efektleri de daha mükemmel bir düzeye ulaşmış…
     <br/>
     <br/>
     Sakın ola ki, (hele de ilk filmi izlemediyseniz), ‘nihayetinde bir çocuk filmi’ mantığıyla yaklaşmayın Buz Devri 2’ye! Karakterlerin şirin ve samimi oluşu, öyküsünde bol bol güncel göndermeler olması ve inanılmaz derecede başarılı görselliğiyle haftanın en iyisi…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23914), [web.archive.org (arşiv bağlantısı)](http://web.archive.org/web/20070404204659/http://aksiyon.com.tr:80/detay.php?id=23914)
