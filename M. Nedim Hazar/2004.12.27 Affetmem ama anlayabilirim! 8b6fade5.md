# Affetmem ama anlayabilirim!

*M. Nedim Hazar 2004.12.27*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060128113021im_/http://aksiyon.com.tr/resim/525/74.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Üsame son derece net bir şekilde gösteriyor ki, artık kader haline gelmiş acı doğu kadınını olgunlaştırıp, zorunlu bir kabullenişe itiyor. Film anlatım ve üslup itibarıyla İran, Farabi Sinema Endüstrisi'nden fırlamış gibi duruyor. Ancak oyunculuklar ve müzik oldukça etkileyici.
 </font>
 <p>
  <font class="content">
   Mandela'ya ait, 'Unutamam ama affedebilirim' epigrafıyla açılıyor Sıdık Barmak'ın Osama-Üsame isimli filmi. Yıllarca sürmüş iç savaş ve işgalin sonucunda oluşan sefalet ve çaresizlik tablosunda üç kadının öyküsüne bakıyor yönetmen. Öykü de ona ait. Aslında filmi izlemeden belirli bir önyargı ve soru işareti oluşuyor insanın zihninde. Her ne kadar filmin yapımcı firması Afganistan gibi görünse de, esas yapımcıların Hollanda ve Japonya olması, yönetmenin Moskova'da eğitim görmüş olması ve Afganistan'ın uzun yıllar Rus işgali altında kalması insanın aklına başka şeyler getiriyor.
   <br>
    <br>
     İlk sekans ile birlikte tipik oryantalist bir bakış açısı hissediliyor Sıddık Barmak'ın filminde. Kocasını iç savaşta, erkek kardeşini Rus işgalinde kaybetmiş ve fiziksel açıdan National Geographic'in kapağını süsleyen Şerbet Gule'ye ziyadesiyle benzeyen doktor annenin, köhne evinin loş odalarından burnunu dışarı uzatmayan ve dağarcığında torununa anlatabilecek bir tek masalı olan büyük annenin ve de dış dünyayı algılayamadan katı Taliban rejiminin korkutucu baskısıyla yüzleşen bir kız çocuğunun dünyasına çekiyor bizi yönetmen. Ancak itiraf etmek gerekiyor ki, sahneler ilerledikçe sinema dilinin provokatif olmadığını, anlatımının dingin ve sükûnetiyle etkileyici olduğunu görüyor ve başlangıçtaki önyargılardan arınıyorsunuz.
     <br/>
     <br/>
     Yıllar boyunca süren yerli-yabancı zülüm ve işgalin oluşturduğu perişan tablo olgun bir bakış açısıyla ajite etmemeye özen gösterilerek aktarılıyor izleyiciye. Kadınlara hayat hakkı tanımayan zihniyetin baskısı ve açlığa terk edilmenin kaçınılmaz sonucu olarak kişilik bölünmesi yaşayan ve erkeklerin hakim olduğu gaddar dünyada çıkış yolu arayan bu üç kadın, çareyi küçük kızı erkek kılığına sokmakta buluyor. Bir kız çocuğu sokağa çıkamaz ama bir oğlan çocuğu pekâlâ süt satan bir gazinin yanında eve bir dilim ekmek ve bir karpuz ile dönebilir!
     <br/>
     <br/>
     Üsame adıyla kamusal alana çıkabilen çocuk, kısa süre sonra Taliban rejiminin katı Katolik çarkına dahil ediliyor. Medreseye zorla alınıp eğitiliyor. Bir yandan kimlik çatışması yaşanırken diğer yandan, büyük annesinin her akşam aynısını anlattığı öyküye dalıyor: 'Gökkuşağının altından geçince cinsiyeti değişen mutsuz çocuk.' Gerçi yönetmen film boyunca anlatadurduğu bu gökkuşağı öyküsünü bir yere bağlamıyor, ne bileyim söz gelimi son sekansa yağan yağmur ve çıkan gökkuşağı koymuyor -ama adını ve açık adresini vermeden gökkuşağı- demokrasi örtüşmesini de ezoterik olsa da hissettiriyor.
     <br/>
     <br/>
     Elindeki tütsü tasıyla önüne geleni kutsayıp para dilenen cizvit keşişi kılıklı çocuğun doları öpüp başına koyması, kadın nümayişçileri su sıkarak dağıtan rejim militanlarına, 'Taliban Cehennemi kurmaya geliyor' diye haykırması belli ki yabancı yapım şirketlerinin gönlünü hoş etmek için konulmuş şeyler.
     <br/>
     <br/>
     Filmde beni etkileyen sahneler evin içinde geçenler. Sayısız acı yaşamış yaşlı bilge kadının kızıyla girdiği 'kadın' merkezli tartışma mesela. Doktor olan kızının gözyaşları içinde, 'Açlıktan öleceğiz, niye bir oğlum yok? Keşke Allah kadını yaratmasaydı' yakınmasına, 'Ne diyorsun sen, erkekler ve kadınlar eşittir. Bu dengeyi bozan bizleriz' çıkışı anlamlı mesela.
     <br/>
     <br/>
     Üsame son derece net bir şekilde gösteriyor ki, artık kader haline gelmiş acı doğu kadınını olgunlaştırıp, zorunlu bir kabullenişe itiyor. Film anlatım ve üslup itibarıyla İran, Farabi Sinema Endüstrisi'nden fırlamış gibi duruyor. Ancak oyunculuklar ve müzik oldukça etkileyici.  Barmak da çok iyi biliyor ki, eseri o kadar ödülü hak etmese de -zira bazı festivallerin neden dolayı bu filme ödül verdiğini ancak aptallar anlamayabilir- kesinlikle kalburüstü. Gerçi o kadar takva ve katı İslamcı Taliban'a sol eliyle süt içirmek gibi minik çelişkiler de yok değil!
     <br/>
     <br/>
     Özellikle medrese sahnelerindeki hava, öğrencilerin, öğretmenlerin duruşu bana Müslüman okullarından ziyade, Katolik eğitim sistemini hatırlattı. Herkes izlemiştir şüphesiz, Ömer Muhtar filmindeki Rahman Suresi'nin öğretildiği eğitim sekansı nerede, bu filmdeki rahip çocukların eğitimi katılığındaki format nerede?
     <br/>
     <br/>
     Üsame bilinçli Müslümanlar için inanılmaz faydalı bir film kanaatimce. İslamın yorumunun nasıl 'olmaması' gerektiğini film diliyle enfes veriyor. Sakınca ise İslam'ı birkaç yıldan beri batının bilinçli olarak göstermek istediği gibi; teknoloji düşmanı (ev baskını sırasında elektronik aletleri saklamak gibi), acımasız (bir tek cümle ile recm yapılıyor, yine bir tek cümle ile bu cezadan muaf tutuluyor) göstermesi.
     <br/>
     <br/>
     Aslına bakılırsa Üsame biraz kişinin meşrebince yorumlanacak bir film. Misal feministlik varsa serde, 'Kadınlara karşı kullanılan kurumsal sadizm' tespiti yapılabilir. İyi niyetli Müslüman ise, 'Din yanlış ellere düştüğünde facialar kaçınılmazdır' sonucu çıkarır. Eh bizim beylik İslam karşıtları da elbette, 'Alın işte İslam budur' kaba saptamasını yapacaklardır şüphesiz. Ancak en güzel hükmü yine Mecelle veriyor sanırım: Su-i misal, misal olamaz!
     <br/>
     <br/>
     <b>
      Osama
     </b>
     <br/>
     Yönetmen: Sıddık Barmak
     <br/>
     Oyuncular: Marina Golbahari, Khwaja Nader, Arif Herati, Zubaida Sahar, Hamida Refah, Gol Rahman Ghorbandi
     <br/>
     Senaryo: Sıddık Barmak
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19303), [web.archive.org (arşiv bağlantısı)](http://web.archive.org/web/20060128113021/http://aksiyon.com.tr:80/detay.php?id=19303)
