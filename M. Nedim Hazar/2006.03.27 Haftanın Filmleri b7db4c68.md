# Haftanın Filmleri

*M. Nedim Hazar 2006.03.27*

<div>
 <p>
  <font>
   THE PINK PANTHER: FRANSIZ AKSANLI ‘İNEK ŞABAN’
   <br>
    <br>
     Blake Edwards’ın artık klasik olmuş serisinin son filmi. Tabii sadece isim ve ruhu benzetilmeye çalışılmış. Keza Peter Sellers öldükten sonra Edwards’ın cingözlükle yaptığı serinin son filmi de fiyaskoydu ama yönetmenliğini Shawn Levy’nin üstlendiği bu film hepsine rahmet okutacak cinsten. Müfettiş Clouseau’yu Steve Martin canlandırıyor. Fransız aksanlı İnek Şaban filmine meraklıysanız Jean Reno’nun konu mankeni olarak rol aldığı filmi izleyebilirsiniz.
     <br/>
     <br/>
     HOODWINKED: POSTMODERN BİR SUÇ MASALI
     <br>
      <br>
       Dünyada ‘Kırmızı Başlıklı Kız’dan daha çok tanınan bir masal yoktur herhalde. Bilindiği üzere masal, küçük kızı yemek için büyükannesinin kılığına giren hain kurdu anlatır. Orijinal hikâyede birçok soru cevapsızdır. Klasik masaldan yola çıkan “Hoodwinked”e, ince zekâya ve güncel göndermelere dayalı eğlencelik bir suç animasyon masalı diyebiliriz. Tamamı CGI efektleriyle yapılmış olan “Hoodwinked”, Cory Edwards’ın ilk uzun metrajlı animasyon çalışması.
       <br>
        <br>
         BROKEBACK MOUNTAIN: EŞCİNSEL KOVBOY HİKÂYESİ!
         <br/>
         <br/>
         Eşcinsel lobilerinin ve yenilikçi imajı için din dâhil her şeyi gözünü kırpmadan harcayabilecek Hollywood'un isteği üzerine köpürtülen ve bu seneki Oscar'ın en büyük adayı olan filmde, Tayvanlı yönetmen Ang Lee, Amerikan yerli çobanlarının çarpık ilişkisini anlatıyor. Aslında filmden yola çıkarak, sanat ve erdem, sinema ve ahlâk üzerine tez(ler) bile yazmak mümkün. Kültürümüz, inancımız, kökenlerimizle uzaktan yakından ilgisi olmayan bir garabet. Hepsi bu.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1461 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23692), [web.archive.org (arşiv bağlantısı)](http://web.archive.org/web/20070807130352/http://www.aksiyon.com.tr:80/yazdir.php?id=23692)
