# Cep Telefonu, Youtube Ve Sinema!..

*M. Nedim Hazar 2007.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211005644im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      İnsanlık tarihine bakıldığında tuhaf bir döngüden bahsetmek mümkün. İnsanların gelişimi, teknolojiyi keşfedişi, medeniyet kurmaları, sonra kendi elleriyle neden oldukları yıkımlar vesaire… Sinemanın insan yaşamına benzer yönlerinden biri de bu olsa gerek, benzeri bir kaderi paylaşacağını düşünüyorum. Tek fark, insanlık tarihi sinema tarihiyle karşılaştıramayacak kadar uzun bir geçmişe dayanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211005644im_/http://www.aksiyon.com.tr/resim/633/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çoğu insan bilmez; ama sinemanın ortaya çıkışı bir iddia üzerinedir. İşi gücü olmayan ya da birtakım enteresanlıklara kafayı takmış bir grup insan "atlar koşarken dört ayaklarının birden yerden kesildiği an olur mu?" tartışmasını bilimsel düzleme çekmiş, yan yana kurulan fotoğraf makineleri sayesinde her anı yakalayarak iddiayı birilerinin kazanmasını sağlamıştı. Sağlamıştı sağlamasına da, baskı sonrası yan yana getirilen karelerden hareketli görüntü de ortaya çıkmıştı! Teknik olarak 'Complementary Motion' (Tamamlayıcı devinim) mucitleri bu alanda icat yapmaya zorladı. (Enteresan olan şey ise; buna çok yakın bir tekniğin bütün zamanların en baba filmlerinden biri sayılan Matrix'te de kullanılmasıydı. Bilirsiniz Trinity'nin zıpladığı ve kameranın çevresinde tur attığı sahneyi. Tıpkı at koşusu iddiasındaki gibi 120'den fazla kamera kullanıldı o sahnede).
   <br>
    <br>
     Haftalık bir dergide sinema tarihi veya tekniği anlatarak canınızı sıkmak niyetinde değilim. Ancak birazdan işimize yarayacak bu bilgileri hatırlatmanın yararına inanıyorum.
     <br/>
     <br/>
     Sinemanın insan yaşamına girmesinden sonra insanlığın gelişimiyle paralel teknik ve estetik yönden gelişim oldu. Doğal olarak ilk sinema örnekleri belgesellerdi. Lumiere Kardeşler'in bundan yüz küsur yıl önce Paris Grand Cafe'de gösterdikleri Tren İstasyonu filmi insanları o kadar etkiledi ki, Cafe bir anda panik halinde dışarı koşuşan insanlara şahit oldu! Keza yazılı kayıtlara göre ilk Türk filmi yine bir belgeseldir. Fuat Uzkınay'ın Ayastefanos'taki Rus Abidesi'nin Yıkılışı…
     <br/>
     <br/>
     Derken sinema kısa süre sonra diğer sanat dallarıyla flörte başladı. Başta tiyatro olmak üzere, resim ve müzik sinemayla önce ciddi bir aşk yaşadılar, sonra tutsağı oldular. Tiyatronun gelişiyle kurgu, müziğin gelişiyle ses ve efekt, resmin halkaya dahil oluşuyla da sinematografi keşfedildi ve geliştirildi…
     <br/>
     <br/>
     Sinemanın son tutsağı ise teknoloji oldu. Olay o kadar akıl almaz boyutlara ulaştı ki, sinema endüstrisi neredeyse insansız film çekebilecek duruma ulaştı. Nitekim bir iki ilk örneğini izledik bu tür filmlerin (2001 yapımı Final Fantasy insanı ürperten ilklerden biridir örneğin) ama sektörün oyuncu ve senaryo malzemesi azaldıkça ölçünün hepten kaçacağını düşünmekteyim. Yine sinema tarihinin köşe taşlarından olan bir diğer olay ise; tıpkı babası gibi esrarengiz (ya da ibretli) bir şekilde hayata veda eden genç oyuncu Brandon Lee'nin (Bruce Lee'nin oğlu) oynadığı Karga/The Crow filminin başroldeki oyuncunun ölümünden sonra tamamlanmasıdır. Filmi defalarca, o gözle izlememe rağmen, hangi sahnelerde gerçek oyuncunun hangi sahnelerde görsel müdahalenin yapıldığını bir türlü anlayamadım şahsen.
     <br/>
     <br/>
     İnsanlık tarihine bakıldığında tuhaf bir döngüden bahsetmek mümkündür. İnsanların gelişimi, teknolojiyi keşfedişleri, medeniyet kurmaları, sonra kendi elleriyle neden oldukları yıkımlar vesaire… Sinemanın insan yaşamına benzer yönlerinden biri de bu olsa gerek, benzeri bir kaderi paylaşacağını düşünüyorum. Tek fark, insanlık tarihi sinema tarihiyle karşılaştıramayacak kadar uzun bir geçmişe dayanıyor. Ve sinema döngüyü tamamlayacak periyodu hâlâ bitirmedi. Ama çemberin iki ucunun birleşeceği an yakındır…
     <br/>
     <br/>
     Tam anlaşılmadı mı?
     <br/>
     <br/>
     Şöyle söyleyeyim; sinema diğer sanatları kendine katarak gelişip, hakimiyet kurduktan sonra teknoloji ile silah sektörüne kafa tutacak bir endüstriye dönüştü. Ve kültürel işgal denen kavramın farkında olmayan toplumlar için büyük bir tehlike arz etmeye başladı. Sinema apaçık bir silah olarak kullanılmaya başlamasından sonra aslında bir nevi döngüsünü tamamlama sinyali de vermeye başladı. Yani; bir yandan tarihin başına dönerken diğer yandan yeni bir sinema tarzı (çekimi, sunumuyla) ortaya çıkacak. Ve çıkıyor da…
     <br/>
     <br/>
     19. yüzyıl sonlarında insanlığın keşfettiği sinema, geçen yüzyıl sonlarında insanlık tarihinin en büyük keşiflerinden biri sayılan cep telefonları ile flört etmeye başladı. Kameralı cep telefonlarının keşfi tıpkı sinemanın ilk keşif günleri gibiydi. Önce belgeseller: Çoluk çocuğun evdeki durumları, trafik kazaları, kavgalar filan. Sonra mahremiyetin gizli gözü oldu… Yine aynı dönem keşfedilen internetin ise gizli bir kapatma gibi sinemaya göz kırptığını başlarda fark edemedik. Nereye kadar? Youtube denen sitenin herkesçe fark edilmesine kadar. Belgesel çekimlerin yerini cep telefonuyla yapılan kurgulu çekimler almaya başladı bile. Bununla beraber abide yıkımlarına tanık olan sinema kameralarının yerini Saddam'ın idam görüntülerine tanık olan cep telefonu kameraları aldı. Artık salonda film izlemek yerine bilgisayar başına geçip Youtube ve benzeri web sitelerinde cep telefonlarıyla çekilmiş filmleri izliyoruz.
     <br/>
     <br/>
     Bazı cep telefonu şirketleri kısa film yarışması düzenleyip bunun reklam filminde Gary Oldman gibi usta aktörleri bile kullanıyor. Çok yakında film yarışmalarına 'En iyi cep telefonu filmi' ile 'En iyi Youtube filmi' kategorilerini eklerlerse kimse şaşırmasın!
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26511), [web.archive.org (arşiv bağlantısı)](http://web.archive.org/web/20071211005644/http://www.aksiyon.com.tr/detay.php?id=26511)
