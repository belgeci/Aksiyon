# Munich: İsrail işi intikam yemeği

*M. Nedim Hazar 2006.02.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20070608080639im_/http://aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Tıpkı Polat Alemdar ve arkadaşları gibi 4 kişiden müteşekkil timin bizdekinden farkı, liderleri olan Avner’in sert sert bakmak yerine yemek yapmayı biliyor olması. Bir de zaman geçtikçe Amerikan Rüyası’na kendisini kaptırıp paranoid nöbetler içinde savruldukça İsrail ajanından çok Bronx’lu bir beyzbol izleyicisine dönüşmesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608080639im_/http://www.aksiyon.com.tr/resim/583/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Spielberg yine yapacağını yapıyor. Kendi söyleşilerinde de açıkça belirttiği gibi, dünyanın karşısına yine tartışılacak bir konuyla, yine net mesaj vermeyen bir hikâyeyle çıkıyor.
   <br>
    <br>
     Aslında İsrail’in öyküsü yanlış iliklenen ilk düğmenin öyküsüdür. Öyledir ya; gömleğin ilk düğmesini yanlış iliklerseniz, diğer ilikler de yanlış olur. Sonradan düzeltmeye kalksanız bile, potlar oluşur, boşta kalan ilikler olur. Kendinize referans olarak tahrif edilmiş ve ona kutsallık atfedilmiş metinleri alırsanız ve hele bu metinler ruhban sınıfının kin ve öfkesine dayalı kan ve intikam kokan metinler ise vay o dünyanın haline!
     <br/>
     <br/>
     Ünlü Yahudi kökenli yönetmen Steven Spielberg’ün son filmi Münih bizleri 30 yıl önceye, böylesi bir intikam öyküsüne götürüyor. Aslında anlatılan bir (kutsallık atfedilen) şiddet ve kan öyküsünün ne ilk ne de son halkası.
     <br/>
     <br/>
     Hikâye malum; yaşanmış bir olay: 1972 Eylül ayında 900 milyon televizyon izleyicisinin gözleri önünde önceden tahmin edilemeyen bir terörist saldırı meydana geldi. Münih Olimpiyatları sırasında meydana gelen saldırıyla birlikte tüm dünya öngörülemeyen şiddet kavramıyla tanışmak zorunda kaldı.
     <br/>
     <br/>
     Almanya’nın Münih kentinde düzenlenen Yaz Olimpiyatlarının ikinci haftası devam ediyordu. Birçokları tarafından “Keyif ve Neşe Olimpiyatları” olarak adlandırılan oyunlarda heyecan doruğa çıkmıştı.
     <br/>
     <br/>
     Ansızın kendilerine Kara Eylül adını veren Filistinli bir grubun Olimpiyat Köyünü ele geçirdiği haberleri geldi. İsrail olimpik ekibinin iki üyesini öldürmüş, dokuz sporcuyu ve teknik adamı rehin almışlardı. Gerilim hızla tırmandı. Aradan 21 saat geçtikten sonra Jim McKay adlı televizyon sunucusu orada yaşanan trajik çatışmayı tüm dünyaya şu sözlerle açıkladı: “Hepsi (rehineler ve teröristler) öldü.”
     <br/>
     <br/>
     Münih’te yaşanan terörü tüm dünya izlerken bu olayın sonrasında gelişen gizli intikam operasyonu koyu bir esrar perdesi arkasında kaldı. İsrail kabinesinin ‘Komite X’ adı verilen çok gizli bölümünün aldığı karar ve bizzat bayan başbakanın tahşidatıyla, İsrail gizli servisi MOSSAD tarafından başlatılan bu intikam operasyonunun adı “Tanrının Gazabı”… Operasyon, modern zamanların en şiddetli ve en agresif suikast senaryolarından ve sonradan artık yadırganmayacak devlet teröründen birisi olarak tarihe geçti. Ancak İsrail Hükümeti böylesi bir timin ve komitenin varlığını halen resmen reddetmektedir. Bütün bu olan biten bizim Kurtlar Vadisi’ne ne kadar da benziyor değil mi?
     <br/>
     <br/>
     Tıpkı Polat Alemdar ve arkadaşları gibi 4 kişiden müteşekkil timin bizdekinden farkı, liderleri olan Avner’in sert sert bakmak yerine yemek yapmayı biliyor olması. Bir de zaman geçtikçe Amerikan Rüyası’na kendisini kaptırıp paranoid nöbetler içinde savruldukça İsrail ajanından çok Bronx’lu bir beyzbol izleyicisine dönüşmesi.
     <br/>
     <br/>
     Yönetmen Spielberg, 1972 Münih Olimpiyatları sırasında yaşanan olayları ve hemen ardından gelen “Tanrının Gazabı” operasyonunu yeni çalışması “Munich”te gözler önüne seriyor. İlk bakışta insani detaylara ağırlık veren film, izleyiciyi alıp tarihin gizli kalmış bir dönemine götürüyor. Filmi tarihe objektif olarak bakabildiğimiz ve ‘kutsal terör’ kavramının iç yüzünü bildiğimiz kadarıyla algılayıp, yaşananları çözebiliyoruz.
     <br/>
     <br/>
     Er Ryan’ı Kurtarmak filmindeki grafik destekli ve ölçüsüz şiddet sahneleriyle bu tür temalara yabancı olmadığını bildiğimiz sinemanın ‘dahi’ yönetmeni her ne kadar her iki tarafa da (Filistin-İsrail) mesafeli durmaya çabalasa da, kamerasını hep İsrail tarafına koyuyor. MOSSAD ajanlarının iç dünyalarını, aile hayatlarını ve kişisel gel-gitlerini görme şansını yakalıyoruz.
     <br/>
     <br/>
     Yönetmenin kurguladığı 1970’li yılların dünyası, gizli servis ajanlarının cirit attığı ve adaletin önyargılara kurban edildiği utanç yıllarının resmedilmesi açısından çok çarpıcı. Sadece bir bürokratın raporuna dayanarak insanların öldürüldüğü, hayatların karartıldığı, ideolojilerin ve dinî kinlerin zirveye tırmandığı kaotik yıllar!
     <br/>
     <br/>
     Paranoya ve şiddet üzerine (ve ilk düğmenin yanlış iliklenmesi) kurulan bir din devletinin varlığını sürdürebilmesi için sürekli kan dökmesi, durmaksızın düşman üretip sonrasında paranoyakça bir korku girdabında şımarık çocuklar gibi çığlıklar atmasının hikâyesi Münih. Kahramanlarının kişiliğinde devletin yansıması var. Öyle bir yansıma ki, bizzat kendi başbakanı (Üstelik kadın) Golda Meir, ikindi çayı esnasında kurabiye yerken insanların terör yöntemleri ile öldürülme emrini verebiliyor.
     <br/>
     <br/>
     Münih, sinematografi açısından inanılmaz başarılı bir film. İzleyiciyi alıp o döneme götürüyor. Evler, insanlar, giysiler, araçlar, sokaklar sanki 30 yıl öncesinin aynısı. Ve İsrail tabii… Hem devlet, hem de birey olarak hiç değişmemiş. Aynı intikam aşkı, aynı şiddeti normal görme ruh hali… Münih’e bir de bu yönden bakmak gerekiyor sanırım. Sanılanın aksine, Yahudilerin intikamı soğuk yemek olarak değil, dumanı tüten bir ara sıcak olarak aldığının göstergesi Münih! Ve olayın özünü filmin bombacı kahramanı söylüyor zaten: ‘Binlerce yıllık nefret, insanın dürüst kalmasına imkân vermez!’
     <br/>
     <br/>
     Son bir notu final sekansı için söylemek isterim. Spielberg bir hinoğlu hinlik yaparak finali babasız bırakırken, terör ile alınan intikamın şehvet ile örtüşebileceğini söylemek istemiş belki ama içine etmiş canım filmin!
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23313), [web.archive.org (arşiv bağlantısı)](http://web.archive.org/web/20070608080639/http://aksiyon.com.tr:80/detay.php?id=23313)
