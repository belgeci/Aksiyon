# Para hırsı mankurtlaştırır!

*M. Nedim Hazar 2006.10.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211062304im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Fransa’ya göç etmiş Gürcü bir aileden gelen, kendi halinde bir genç olan Sebastian, ara sıra bulduğu ufak tefek işlerden para kazanır.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211062304im_/http://www.aksiyon.com.tr/resim/618/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çatısını onardığı evin sahibinin bir konuşmasına kulak kabartır. Eroinman ev sahibi, çok yakında bir yerde çok büyük para kazanacağını konuşmaktadır. Onun ani ölümüyle parasını alamayacağını öğrendiğinde, tanık olduğu konuşmalardan, önemli olduğunu anladığı bir zarfı da alarak evden ayrılır.
   <br>
    <br>
     Zarftaki direktifleri izleyerek, ne olduğu hakkında en ufak bir fikri olmadığı küçük bir macera yaşayabileceğini; sonuçta istediği bir şey çıkmasa da, yaptığı yolculuğun yanına kâr kalacağını düşünmektedir. Ama önüne çıkan, hayal bile edemeyeceği, tüyler ürpertici bir yer olur...
     <br/>
     <br/>
     Çok mu muğlak bir anlatım oldu?
     <br/>
     <br/>
     Filmimizin ismi 13… Tzameti, Gürcücede aynı anlama geliyor. Yönetmen bir babanın (Temur Babluani) yönetmen oğlu olan Gela Babluani’nin anlatımı ve senaryosuyla bu hafta vizyona giren diğer 7 filmden epey öne çıkan bir yapım. Filme hakim olan kendinden emin sinema dili hemen herkesi etkilemiş olmalı ki, 13 birçok film festivalinde ödül toplamakla beraber, Hollywood’un da ilgisini çekmiş. Brad Pitt’in yapım firması, dünya haklarını şimdiden satın almış durumda. Yani çok yakın zamanda bu mütevazı Gürcü/Fransız ortak filmini, görkemli bir Hollywood filmi olarak görürsek kimse şaşırmasın.
     <br/>
     <br/>
     13, birçok açıdan Film Noir denilen Kara Film şablonuna uyuyor. Malum Özellikle Amerika’da savaş sonrası karamsarlığı yeraltı parametrelerine göre ele alan filmlere veriliyordu bu isim.  Tzameti, atmosferi ve sinematografisi açısından Seven (7), Rezervuar Köpekleri gibi kült filmlere epey yaklaşıyor ve Gürcü yönetmenin kendi tarzıyla ayrışıyor.
     <br/>
     <br/>
     Bir sefer filmde alışık olmadığımız bir gerilme sistematiği var. Yönetmen bir çalar saat zembereği gibi kuruyor gerilimi. Merak unsuru gittikçe artmasına rağmen, Babluani hiç acele etmiyor. Sabrımızı da zorlamıyor… Döşemeye devrilen şişeden suyun akması gibi doğal akıyor film. Şoke edici sahnelerde şiddeti görsel gösteriye dönüştürmeden, yürek burarak anlatıyor ve (belki de filmin tek kusuru) sükûnetle bitiriyor filmini.
     <br/>
     <br/>
     13, Türk sinemacıları için de bir laboratuar, bir ders filmi gibi geldi bana. Mütevazı bütçe, sınırlı mekan ve siyah/beyaz (üstelik 16 mm) malzeme ile nasıl bir kült film çıkarılır, öğretiyor genç Gürcü yönetmen.
     <br/>
     <br/>
     Filmin kahramanı olan Sebastian, içinde kötülük çiçeği taşımayan temiz bir ruhun bile, zorlama ve baskıyla nasıl umarsız bir ölüm makinesine dönüşeceğini, bir çeşit mankurt olacağını gösteriyor izleyiciye. Mankurt’un ne anlama geldiğini yazarak yer işgal etmek niyetinde değilim. 13’te fark ettiğim bir önemli ayrıntıya değinmek isterim. Yönetmen Gela Babluani’nin yaptığı her söyleşide anlattığı film ile izlediğimiz film arasında anlam açısından inanılmaz uçurumlar fark ettim. Hareketli görüntünün derinliği, yönetmenin fikri derinliğinden kat be kat daha fazla gibi geldi bana. Adım adım saplanılan batak, insan ruhunun damla damla kirlenmesi, “Filmim insani bir hikaye anlatıyor.” cümlesiyle özetlenemez gibi geliyor bana. Tabii entelektüelleşme çabası olan çağdaş meslektaşlarıma özenip, filmin barındırmadığı anlamları üretmeyi de düşünmemekteyim şüphesiz. Ancak ortada duran çarpıcı bir gerçek var: Tzameti (13) günümüz popüler sinema örneklerinden ayrılan, özgün senaryosu, haysiyetli anlatımı ve düzgün oyunculuğu ile göründüğünden çok daha büyük ve kalıcı bir başyapıt bana göre.
     <br/>
     <br/>
     Bu kadar övgüden sonra gitmek isteyen arkadaşlara da tavsiyem var tabii; birincisi şiddetten rahatsız oluyorsanız filmden uzak durun. Eh bir miktar da sabır ve popüler sinema dilinin dışında bir anlatımı yadırgamama feragati gerekiyor. 80 dakikalık bir sinema şaheseri sizi bekliyor inanın.
     <br/>
     <br/>
     13 (13/TZAMETİ)
     <br/>
     Yönetmen: Géla Babluani
     <br/>
     Senaryo: Géla Babluani
     <br/>
     Görüntü Yönetmeni: Tariel Meliava
     <br/>
     Oyuncular: Georges Babluani, Pascal Bongard, Augustin Legrand, Philippe Passon, Aurélien Recoing
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25525), [web.archive.org (arşiv bağlantısı)](http://web.archive.org/web/20071211062304/http://www.aksiyon.com.tr/detay.php?id=25525)
