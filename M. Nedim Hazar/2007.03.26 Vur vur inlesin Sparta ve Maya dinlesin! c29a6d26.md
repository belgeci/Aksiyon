# Vur vur inlesin, Sparta ve Maya dinlesin!

*M. Nedim Hazar 2007.03.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211062040im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Yönetmenliğini Zack Snyder’in yaptığı 300 (Spartalı) filmi ile Gibson’un Apokalipto’su, sanatçının tarihe nasıl bir hoyrat tacizci gibi giriştiğinin örneği olarak vizyondaki yerini aldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211062040im_/http://www.aksiyon.com.tr/resim/642/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Böyledir işte, çok acımasızdır sanat… Merhameti, vicdanı, iz’anı olmaz çoğu zaman. Sanatçının bizzat kendisi bile acımaz kendine. Eşyadan insana, olaydan kavrama kadar her şey onun için bir oyun hamurudur. Alır eline; evirir çevirir, kaşını yarar, gözünü çıkarır, ne bileyim ayağını yamultur, burnunu ezer filan. Sonra koyar bir kenara. Ve biz hammaddenin kendisinden çok ortaya çıkan ürünle ilgilenir, onunla ilgili yorumlar yapar, sanatçıyı yüceltiriz.
   <br>
    <br>
     Bu tarih için de böyledir. Sanatçı gönlünce eline alır tarihi. Pedallı bir kil hamuru makinesinin üzerine koyar ve merhametsiz parmakları yukarı aşağı gezinir. Ortaya çıkan eser ile hammaddenin neredeyse hiçbir ilgisi kalmamıştır. Aslına bakarsanız adalet ikonu olan masum genç kız, en çok tarihe yakışır diye düşünmekteyim. Zira orada öylece durur tarih; savunmasızdır, kimsesizdir. Sanatçı yahut tarihçi alır onu kendince yoğurur, yorumlar. Hele kahramanımız Hollywood ise, tam bir ‘alkolik cerrah’ hoyratlığı vardır ortalıkta. Kamera vizörü ürkütücü bir bisturiye dönüşür ve tarihin hem böbrek/dalak misali iç organları, hem façası alaşağı edilir! Nasılsa tarihin kendini savunabilecek derecede sahibi olmamıştır hiç…
     <br/>
     <br/>
     Birer hafta arayla vizyona giren iki Hollywood filmi bu girizgâh için şahane birer örnek olarak duruyor karşımızda. Yönetmenliğini Zack Snyder’in yaptığı 300 (Spartalı) ve Mel Gibson’un Apokalipto’su… Her iki film de sanatçının tarihe nasıl bir hoyrat tacizci gibi giriştiğinin örneği olarak vizyondaki yerlerini aldılar.
     <br/>
     <br/>
     Tarih ile sinemanın ilişkisine kabataslak bakacak olursak birinin naifliği, nedeni ve niçini arkasına gizlenen künhü ile diğerinin kabalığı ve görselliğe kurban edilen anlamı arasında sürekli bir doku tipi uyuşmazlığı olduğunu görürüz. Gibson’un bundan önceki dönem filmleri Cesur Yürek ve Tutku’da bir aksiyon sinemacısının anlamların (Hadi Cesur Yürek’te biraz daha hassastı diyelim, ancak ustalaştıkça bu hassasiyetini yitirdi ve daha da yitirecek) önemine aldırmadan, devinim ve etkiyi baş tacı edişini görmüştük. Bir peygamberin son gününü ‘niçinini’ sorgulamadan bir şiddet şahikası olarak sinema tarihine yerleştirmesi belki Gibson’u film yönetmeni yapar; ama tarihe karşı sorumluluklarından yırtmasını sağlamaz, sağlamamalıdır. Keza bu son filmi Apokalipto da öyle. Koskoca bir uygarlığı barbarlığa dayandırıp, finalinde ‘Hah işte böyle hepiniz Haç’a teslim olun’ göndermesini yaparak iyi sanatçı olunamamalı.
     <br/>
     <br/>
     Çok rahatlıkla anlaşılmış olmalı ki, vizyona giren Apokalipto bir dönemi anlatması, sanat yönetmenliği, aksiyon sekanslarının kusursuzluğu, görüntü yönetimi açısından takdire şayandır. Ancak sanat bu mu olmalıdır?.. 300 (Spartalı) da benzeri bir hoyratlığın kurbanı film. MÖ 480 yılında geçen Thermopylae (Termopil) Savaşı’nı konu alıyor. Sparta Kralı’nın ordusu ile Pers ordusu arasında başlayan savaşın tamamen ‘namusu kurtarma’ amacıyla çıktığını ve 300 Spartalı’nın, tüm imkânsızlıklara rağmen Perslerin dev ordusuna karşı verdiği ölümüne mücadele, dünyanın ilk demokrasisinin kuruluşunun da başlangıcı olduğunu anlatıyor bize.
     <br/>
     <br/>
     Filmin görsel öğeleri ve efektleri o kadar ileri derecede kullanılmış ki, izleyici “harbiden böyle bir olay yaşanmış mıdır?” sorusunu merak bile etmiyor. Batılılar için bir çeşit “Ceddin dede, neslin baba” konsantrasyonu ile ilerleyip, vuruşarak onurlu sona gitmelerini anlatıyor. İşin ilginç tarafı, Hollywood Troy ile başlayan bu tür savaş sahnelerindeki tüm güzelliğini ve etkisini yine Doğu filmlerinden kopyalayarak almıştır. 300’ün tüm o aksiyon sahnelerindeki şiirsellik, Başta Jet Li’nin Hong Kong filmleri olmak üzere, tüm ortalama Uzakdoğu aksiyon filmlerinde vardır. Sözgelimi bu hafta vizyona giren Altın Çiçeğin Laneti isimli filmdeki aksiyon estetiği, bahsi geçen filmlerden geri kalır düzeyde değildir. Ancak ahlak ve erdem, vicdanlı olarak  ‘yerli’ yerindedir.
     <br/>
     <br/>
     Amerikan sineması her filminde kendi vatandaşlarını psikolojik açıdan rahat ettirecek argüman ve göndermeleri yapmaktadır. Gerek 300’de, “bakın işte barbar Doğu emperyalizmine karşı 300 aslan savaşçı nasıl da zafer kazanıyor” mesajıyla, gerek Apokalipto’da, “Maya’lar aslında barbarlık üzerine bir imparatorluk kurmuşlardı ve biz Hıristiyan misyonerler onlara insanlığı denizden getirdik” mesajıyla bunu yerine getirse de, tüm bunlar Bush politikalarını temize çıkarmaz ne yazık ki. Zira günümüz emperyalizminin odak noktası Doğu değil Batı, Hollywood’un kurulduğu topraklardır!
     <br/>
     <br/>
     Belki geçici bir rahatlama ve kendini tatmin şekli olabilir bu; ama, tarih bunları da kaydedecektir. Ona hak ettiği değeri veren vicdanlı sinemacıların bu işi öğrenip, kendi hammaddeleriyle sanat yapmalarını bilene kadar.
     <br/>
     <br/>
     İsterseniz yine futbol jargonuyla bitirelim; onlar (Sanatın tüm ana damarlarını elinde tutan Batılılar) “Burası Sparta, buradan çıkış yok” deseler de Biz (Doğu kültürünün ezik insanları) “Artık önümüzdeki filmlere bakacağız!” diyoruz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27020), [web.archive.org (arşiv bağlantısı)](http://web.archive.org/web/20071211062040/http://www.aksiyon.com.tr/detay.php?id=27020)
