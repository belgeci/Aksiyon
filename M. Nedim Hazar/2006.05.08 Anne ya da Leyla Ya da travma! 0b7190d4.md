# Anne ya da Leyla: Ya da travma!

*M. Nedim Hazar 2006.05.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211005919im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      ‘Anne ya da Leyla’ yönetmenin kişisel menkıbesinin vardığı noktadır… ‘Zirve’ denemez şüphesiz, hatasız ya da kusursuz değildir; ancak serencam esnasında gezilen sahillerden
      <br>
       heybeye doldurulan taşların sonuncusudur.
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211005919im_/http://www.aksiyon.com.tr/resim/596/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   En genel anlamıyla sanat (kadraj daraltarak buna sinema da diyebilirsiniz) ‘arayış’ demektir. Sanatçı ise arayış içinde olan, kendi yetenek ve düşünce sıkletine göre arayan kişi… Yönetmen Mesut Uçakan’ın mesleki serüvenini de bu kelime tam olarak karşılıyor. Ona ‘Bir arayış insanı’ demek yanlış olmayacaktır. Belki de bu nedenle ilk filmi olan Gençlik Köprüsü’nden bu yana kahramanları filmlerinde mutlaka koşarlar… Acıya, trajediye, sevgiliye ya da başka bir şeye… Bulut Aras da koşmuştu, Yılmaz Zafer de… Son filmi ‘Anne ya da Leyla’daki kahramanlar da (T. Başyayla-O. Gezgin) nefessiz kalana kadar koşuyor. Metropol metaforunu da yine birçok filminde görürüz Uçakan’ın. Merhum Meriç’in ‘Abesler cangılı’na gönderme yaparcasına kalabalığa karıştıkça kimsesizleşen insanlara yakın plan yaklaşır. Son filmine bakınca anlıyoruz ki, aslında koşan kendisidir, kalabalıklarda kaybolmama mücadelesi veren yine Uçakan’dır… Bir sanatçının estetik dille yaptığı bir arayıştır aslında bu!
   <br/>
   <br/>
   ‘Yok aslında kimsenin kimsesi, herkesin elmasında kendi diş izi’ diyor ya şair; şehir dramlarının odağında yalnızlık vardır. Belki de bu nedenle birden fazla filminin afişinde metropol figürüne kocaman portreler yerleştirir. Tekrarın farkında olmadan belki de! Bütün o kalabalığın, keşmekeşin, harala gürelenin ortasında iç burkan bir yapayalnızlık. Bu nedenle filmlerinden birinin adıdır Yapayalnız…
   <br/>
   <br/>
   ‘Anne ya da Leyla’, yönetmenin kişisel menkıbesinin vardığı noktadır… ‘Zirve’ denemez şüphesiz, hatasız ya da kusursuz değildir ancak, varılmış bir noktadır, serencam esnasında gezilen sahillerden heybeye doldurulan taşların sonuncusudur. Kim bilir, belki de yönetmen 30 küsur yıllık kariyerinde tek öykü anlatmayı denemiştir hep! Bkz: Yaşlı kadın, Bkz: Koşan adam, Bkz: Bağlama, Bkz: Komik garson ya da resepsiyonist, Bkz: Benzer afişler, Bkz: Benzer film isimleri vs vs… Şüphesiz temalar farklıdır, teknik ve estetik kalite yukarı doğru çıkar ancak özünde bir travma halinin, insan ruhunun kırılmasının film diliyle irdelenmesi, imgelenmesi vardır hep…
   <br/>
   <br/>
   Biliyorum bir film eleştiri formatının dışına çıkmak için kendini zorluyor yazı, ancak 10 yılda bir izleyici karşısına çıkabilme şansı yakalayan bir yönetmeni tanıyamadan, filmi tanımanın çok anlamı olmasa gerek! Yine şaire müracaat: "Bir kadını al, onu yont yont anne olsun… Bir insanı al onu çöz çöz çocuk olsun…" Anne ya da Leyla, ‘elmasında kendi diş izi’ bulunan iki kahramanın metropol cangılında çakışmasıyla, kaderleri olan arayışın ortak yazgıya dönüşmesiyle hayat buluyor. Klasik hikâyeleme yapmayacağım film için. Çünkü yönetmen Uçakan da, diğer filmlerinde zaman zaman kullandığı ‘geri dönüş’ tekniğini neredeyse filmin tamamına bir ‘dil’ olarak oturtuyor. Genelde kahramanların ‘iç ses’ine tercüman olup, bulundukları noktaya nasıl geldiklerini bize anlatıyor. Ve bunu ustaca yapmayı başarıyor. Filmin en alkışa ve kayda değer kısmı burası. Uçakan şaire inat, bir çocuğun çözülünce ne olacağına dair fikir jimnastiği yapıyor, bir annenin ruhunda rendenin gidip gelmesiyle!
   <br/>
   <br/>
   YA SONRASI?
   <br/>
   <br/>
   Sonrası biraz kekremsi, biraz buruk hatta… Dengelenmesi tutturulamayan karakterler, zehirlenme tehlikesi geçirtecek kadar fazla sosyal yara ve mesaj, dalından koparılmış, olgunlaşmamış oyunculuklar… Bunun üzerine (umarım ve dilerim sadece bizim seyrettiğimiz kopyada vardır) flu planlar eklenince kavramsal olarak akması gereken bu yazı, teknik eleştiri formuna dönüveriyor işte!
   <br/>
   <br/>
   Geniş perspektifle bakıldığında sevdiği için (ilk göz ağrısı) köyünden gelen bir genç ile yine sevdiği için (annesi) evini terk eden iki kimsesizin öyküsüdür Anne ya da Leyla… Ve bu açıdan bakıldığında yönetmenin kaderi, eserindeki kahramanın yazgısıyla örtüşür… Görsel bir sanat eseri değil de (ve hatta yazılı ve edebi bir form olarak almadan) muhteviyat ve ana fikir olarak alındığında son derece yalın ve tarihin en eski temalarından biridir bu. Ve Mesut Uçakan film diliyle, kendi yaşadığı coğrafyaya, öyküyü kendi kristal fanusundan yansıtarak anlatır bu temayı. Geri kalan ise ‘klişe’ tırnağına girecek kadar sınırları zorlayan Uçakan klasiğidir. Dramaturji, bir eserdeki karakterlerin ve trüklerin hüdayınabit gibi nedensiz ve anlamsız şekilde orada olmasına karşı çıkar. En azından ‘ne gerek vardı?’ sorusunu sordurmamayı salık verir. Şöyle toparlayalım filmdeki sosyal mesaj sahnelerini ve kahramanları: Yerlerde bir şeyler arayan memur Diyojen, ufak bir tahrikle harekete geçen cüce şair işportacı, kendini doğramak için ortalığa fırlayan acınası travesti, nedensiz yere kahveye girip Oralet içen tinerci çocuklar, lüks arabanın yan koltuğunda fotoğraf unutan çocuk pornocusu, karakterlerine asla yaklaşamadığımız töre cinayetinin tetikçileri falan filan. Bu kadar marazi tipin aynı öyküde çakışması bir zaaf gibi görünmektedir.
   <br/>
   <br/>
   K. Kieslowski öldükten sonra, aslında çektiği bütün filmlerin tek bir filmin epizodları olduğunu hayretle görmüştük. Aslında bu dehşet verici bir şey! Bütün eserleri, upuzun metrajlı bir filmin bölümleriymiş sadece! Yönetmenin bu bilince çektiği ilk filminde mi sahip olduğunu, yoksa sanatın verdiği içgüdüyle mi o noktaya vardığını bilemiyorum. Bildiğim şey şu: Mesut Uçakan filmografisine baktığımızdaki sabitleri görünce benzeri bir şeyin olduğunu söyleyebiliriz. ‘İyi de bu ne kadar bilinçli?’ sorusuna cevap verebilecek durumda değilim şüphesiz. ‘Buna bir sanatçının kendini güncelleyememesi denebilir’ eleştirisine de diyecek bir şeyim olmaz elbette!
   <br/>
   <br/>
   Müziği, anlatım diliyle Uçakan sinemasında üst sıralarda yer alması gereken, senaryo eksikliği ve tökezlemeleri, vasatı aşamayan oyunculuğuyla da insanı üzen bir film var karşımızda. ‘Anne ya da Leyla’nın en büyük avantajı vizyon şansı bulabilmesi… İzleyicinin bu şansını devam ettirebilmesi için, tüm noksanlarına rağmen filmi sinemada izlemesi gerekiyor bu yüzden.
   <br/>
   <br/>
   <b>
    ANNE YA DA LEYLA
   </b>
   <br/>
   <br/>
   Yönetmen : Mesut Uçakan
   <br/>
   Senaryo : Mesut Uçakan
   <br/>
   Görüntü Yönetmeni :Hüseyin Özşahin
   <br/>
   Oyuncular : Müge Oruçkaptan, Şehnaz Dilan, Orhan Aydın , Özcan Varaylı, Ahmet Fırat
   <br/>
   <br/>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24151), [web.archive.org (arşiv bağlantısı)](http://web.archive.org/web/20071211005919/http://www.aksiyon.com.tr/detay.php?id=24151)
