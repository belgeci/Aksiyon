# Yeryüzünden tefekkür kartpostalları ya da 'BARAKA'

*M. Nedim Hazar 1996.06.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İki yıl önceydi. 14. İstanbul Film Festivali esnasında Beyoğlu Emek Sineması'nın dev perdesinde yaşamıştım ilk şoku. Tarihi salonu dolduran yüzlerce seyirci adeta şok yaşadı. Perdeden salona düşen ışık yansımalarında büyük vecde kaptırmıştı insanlar kendilerini. New Age müziğin dem tuttuğu görüntülere, derin iç çekmeler ve hayret hırıltılari. karışmıştı.
  </font>
 </div>
 <div id="newsText">
  <font class="detail-text">
   Böyle tanışmıştım sıradışı yönetmen Ron Fricke ve muhteşem filmi Baraka ile. 1992 yapımı olan film, iki yıl gecikme ile festivalde gösterilmişti. İstanbullu seyircilerin vizyonda görebilmesi için iki yıl daha gerekti. Şu anda İstanbul sinemalarında gösterilen Baraka için, "Bir tefekkür filmi" demiştik. Gerçekten de öyleydi. Fricke, her kareyi yaşlı bir motifçi edasıyla ilmek ilmek örmüştü. Samanoyulundan yanardağ kraterlerine uzanan bir 'tabiat tesbihi' vardı karşımızda. Kainat kitabının en 'manzum' bölümleri, etkileyici müziklerle desteklenerek okutuluyor seyirciye. Tabii bir derviş sabrı ve tefekkür ile izlemek gerikiyor Baraka'yı.
   <br/>
   <br/>
   Benim için bir de özel anlamı vardı Baraka'nın. Bu müthiş dokümanter film, Gaşiye Suresi'nin 'Görsel Tefsiri'ydi adeta: "Bakmazlar mı develere nasıl nasıl yaratılmıştır? Göğe bakmazlar mı nasıl yükseltilmiştir? Dağlara bakmazlar mı nasıl dikilmiştir? Yeryüzüne bakmazlar mı nasıl yayılıp döşenmiştir? Öğüt ver, sen ancak öğüt verirsin..." (Haşiye 17-21)
   <br/>
   <br/>
   Ron Fricke, kamerasını adeta bir dervişin gözü gibi kullanıyor Baraka'da. Olayların dışa yansıyan bölümlerini tefekkür ocağında kaynatıp sunuyor seyirciye. Binlerce insanın robot gibi çalıştığı sigara fabrikasını, yürüyen bantlarda üretilen yüzbinlerce civciv ile paralel kurgulayarak sunuyor. Yaşıtlarının Ganj nehri kenarında yanan cesetlerini ve cd içinde seyreden yaşlı Hindu'yu yavaş çekim olarak verirken, Hong Kong caddesindeki kalabalığı çizgi film hızında yansıtıyor perdeye. İllede, gökyüzü ile yeryüzünün muhteşem armonısı.
   <br/>
   <br/>
   Bir de serüven sunuyor Ron Fricke. Modernizm ile teknolojiyi birbirine karıştıran nesile ibretli bir 'tezgah' açıyor. Mutluluğu çok katlı binalarda arayanlar ile savaş sonrası oluşan kafatası, resim, araba ve petrol kuyusu mezarlıklarını yanyana koyuyor. "Kutsal Mercek"ini yer yer kıtalar arası inançların ortak paydalarına çeviriyor yönetmen. 'Global Köy'den 'Evrensel İnanç' a bir çıkış noktası arıyor... Ve buluyor da, arkaplanında galaksinin olduğu, dalları -adeta yakarışiçindeki bir derviş gibi- semaya açılmış ağaç görüntüsüyle noktalıyor filmini. Ötelere odaklıyor objektifini...
   <br/>
   Baraka'nın yönetmeni Ron Fricke sinematografi açısından altı çizilecek bir Amerikalı. Filmlerini kendi geliştirdiği zaman ve harekete duyarlı 70 mm'lik kamerasıyla çekiyor. Ve Baraka'yı oluşturmak için tam 5 yıl boyunca 4 sefer dünyayı dolaşmış ve 25 ülkede çekim yapmış. Belki bir o kadar süre de kurgu ile stüdyo aşamasında geçmiştir. Bu sebeple filmde en az onun kadar yapımcıkurgu cu Mark Magidson'un da emeği var. Büyük bir sabır, kabiliyet, estetik ve derinlik gerektiren bir çalışmayı ortaya koymuşlar. Bu arada filmin müziklerini yapan Michael Stearans'dan bahsetmemek de haksızlık olur. Dead Can Dance, Somei Satoh, The Harmonic Choir, David Hykes, Anugama &amp; Sebastiano, Kohaehiro Miyata, L. Subramaniam Monks of the Dip Tse Chok Ling Monastary, The Rustavi Choir Ciro Hurdato, Brother gibi yerel ezgileri New Age tarzıyla yorumlamış.
   <br/>
   <br/>
   Yönetmen Ron Fricke, şu anda meditasyon ve insanlık deneyiminde kutsal kavramı üzerine diyalogsuz üç bölümlük bir seri film üzerinde çalışıyor.
   <br/>
   <br/>
   BARAKA
   <br/>
   Yapımcı: Mark Magidson, Michael Stearns, Yönetmen: Ron Fricke, Senaryo: Ron Fricke, Mark Magidson, Bob Green, Kameraman: Ron Fricke, Müzik: Michael Steams
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=32A016A3232BC94CCB68C233F82FC2AA?newsId=25), [web.archive.org (arşiv bağlantısı)](http://web.archive.org/web/20121228102137/http://www.aksiyon.com.tr:80/aksiyon/newsDetail_getNewsById.action;jsessionid=32A016A3232BC94CCB68C233F82FC2AA?newsId=25)
