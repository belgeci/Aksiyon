# Kayıp Şehir: Dramatik Bir Saygı Duruşu!

*M. Nedim Hazar 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211005303im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      ‘Ben dürüst bir adamım’ diyor Küba’nın Milli Şairi Jose Marti ve ekliyor; ‘Palmiyelerin büyüdüğü yerden geliyorum/ Ve ölmeden önce/ ruhumdan geçeni söyleyeceğim.’
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211005303im_/http://www.aksiyon.com.tr/resim/605/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   M. Ali Erbil meşhur ‘pantolon indirme’ harekâtını yapmadan kısa süre önce bir televizyon kanalında konuk olarak bulunuyordu. Erbil gibi sanatçılar, gerçek hayatı da ‘iş’ gibi algıladıkları için, hayatın mı rol, yoksa rolün mü hayat çaldığını asla anlamak mümkün değil.
   <br>
    <br>
     Erbil, fazla fondotenlenmemiş kaygılı yüz ifadesiyle katıldığı programda, oyunculuğa, tiyatroculuğa dair bahiste program sunucusunun beklediği ciddiyet ve sanat kaygısı taşıyan adam kostümünü giyemedi bir türlü. Sunucu, ‘Ama içinizde hep bir tiyatro yapmak aşkı vardır değil mi?’ gibisinden bir soru yöneltince, ‘Açıkçası yok, çünkü doluyum hep. Önümüzdeki birkaç yıl içinde de düşünmüyorum.’ cümlesini söyledi. Açıkçası alkışlanacak bir dürüstlük ve acınası bir sanatçılık vardı karşımızda. Hani olur ya; bu tür düzeysiz programları, konseptleri yapmak zorunda kalan sanatçılar hep, ‘mecburiyetten’ şemsiyesinin altına girer, aslında kendilerinin yapmak istedikleri şeyin daha kaliteli ve düzeyli eserlerde rol almak olduğunu ifade ederler. Ancak Erbil hiç de böyle bir kaygı taşımadığı gibi, taşıyanları çok da anlayamayan bir görüntü çizmişti o akşam.
     <br/>
     <br/>
     Lafı şuraya getireceğim; bir sanatçı hangi şartlarda, hangi imkânlarla ve nerede icra ederse etsin mesleğini, içinde hep yapmak istediği bir proje vardır. Hele ki, algısı ve hassasiyetleri incelmiş bir sanatçıdan bahsediyorsak, bu hassasiyetler, kökenine, kültürüne ve ait olduğu yere yöneliktir. Kayıp Şehir-The Lost City filminin yönetmeni ve başrol oyuncusu Andy Garcia, bir gazetecinin, ‘bu filmi yapmayı ne zamandan beri düşünüyordunuz’ sorusuna şu cevabı veriyor: ‘Beş buçuk yaşında Havana’dan ayrıldığımdan beri… Bana öyle geliyor ki hayatımın her gününü Kayıp Şehir’de geçirdim... Hayatımın her gününü Kayıp Şehir’le yaşıyorum. “Kayıp Şehir” kayıp ve kaybedilmiş bir aşk.’ Garcia, tıpkı şair Marti gibi, ölmeden önce ruhundan geçenleri söylüyor filminde… Bu nedenle Kayıp Şehir (her ne kadar bizim kültürümüze uzak ve farklı kodlardan müteşekkil olsa da) Küba’ya, Havana’ya adanmış bir saygı duruşu niteliğinde. Dramatik ve de romantik bir saygı duruşu…
     <br/>
     <br/>
     Küba’nın usta romancısı Guillermo Cabrera Infante’nin yazdığı film, kaderleri devrim kargaşası içindeki bir ulusa bağlı olan bir ailenin, üç erkek kardeşin ve güzel bir kadının öyküsünü konu alıyor:
     <br/>
     <br/>
     1958’de, Havana şehri Karayipler’in Paris’idir. Gündüzleri parlak güneş ışığının yaktığı şehri geceleri de eğlence yerlerindeki tutku ve müzik kucaklamaktadır. Ama lüksün ve zevkin hüküm sürdüğü tropik şehirde her şey iyi gitmemektedir. Ülke için için kaynamaktayken, kendi âleminde yaşayan, çağdaş bir Nero olan diktatör Fulgencio Batista, Küba’nın gırtlağına bastırmaktadır. 1940 Anayasası’nı tekrar geri getirme çabasıyla, barışçı entelektüeller ve eylemci siyasetçiler değişiklik için lobi yapmaya başlarlar; sokaklarda, yeraltına inen umutsuz şehirliler, barışçı politikayı bir kenara bırakıp silahlanmaya ve suikastlara başlarlar. Bu arada, sazlıkların bol olduğu bölgelerde ve doğudaki dağlarının ücra ormanlarında, (tam olarak niyetleri belirsiz olan) Fidel Castro’nun ve Ernesto “Che” Guevara’nın devrimci M26 güçleri Havana’ya gitmek için gerekli plan ve hazırlıkları yapmaktadırlar. Bu güçler zor durumdaki Batista’yı daha da sıkıştırmaya başlayınca, diktatörün gizli polisi iktidarı koruyabilmek konusunda iyice çaresiz kalır.
     <br/>
     <br/>
     Havana’nın en klas gece kulübü El Tropico’nun sahibi Fico Fellove, kargaşadan uzak kalmayı dilese de, yavaş yavaş çevresini saran tarihî olayların içine çekilir. Bir ailenin bölünüşüne, bir kültürün yok oluşuna ve insanların dönüşümüne onun gözleri ve kulaklarından tanıklık ederiz.
     <br/>
     <br/>
     Tarihî entrika ve zamandan bağımsız romantizmin destansı serüveni olan Kayıp Şehir, devrim öncesi Küba’nın müziği, rengi ve şaşaasını fazlasıyla yansıtıyor. Andy Garcia ve Bill Murray’in yanı sıra, filmin kilit rollerinde gizemli ganster Meyer Lansky rolünde Dustin Hoffman; Aurora Fellove rolünde İspanyol sinema yıldızı ve Lancorne süper modeli Ines Sastre bulunuyor. Aurora Felllove, bir kadına, ülkeye ve bir Kayıp Şehre duyulan imkânsız aşkın metaforunu oluşturuyor. En başta da ifade ettiğim gibi; Kayıp Şehir, bir sanatçının aidiyetine dair mühim bir saygı duruşu…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24746), [web.archive.org (arşiv bağlantısı)](http://web.archive.org/web/20071211005303/http://www.aksiyon.com.tr/detay.php?id=24746)
