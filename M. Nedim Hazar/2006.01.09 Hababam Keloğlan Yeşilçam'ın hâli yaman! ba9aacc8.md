# Hababam, Keloğlan Yeşilçam’ın hâli yaman!

*M. Nedim Hazar 2006.01.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20070807004702im_/http://aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Büyük bir mermer katedral ile camiyi birbirinden ayıran özellik nedir? İkisi de mabettir, ikisi de görkemlidir. Ancak birinde kasvet, diğerinde haşyet vardır. Basit bir inanç ayrımı, ‘bizimkisi iyi onlarınki öcü’ mantığı için yazmıyorum bunu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807004702im_/http://www.aksiyon.com.tr/resim/579/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ama şöyledir:
   <br>
    <br>
     Doğunun sanatında da kültüründe de hayatın kendisi vardır. Tragedya batıya ait bir tarzdır. Doğunun masalı vardır. Ve masallar hep iyi biter, tragedyalar ise fena. Tayfun Güneyer’in vizyona giren Keloğlan Kara Prens’e Karşı’nın en temel repliklerinden biri buydu. Hollywood başta olmak üzere batı sinemasına karşı yerel bir şeyler yapmanın avantajlarından biri -belki birincisi- bu farklılığı yakalayıp avantaja dönüştürmek olmalı. Harry Potter’dan Yüzüklerin Efendisi’ne, Mumya’dan önümüzdeki hafta vizyona girecek olan Narnia Günlükleri’ne kadar filmi çekilen tüm batı masallarının kötüleri mesela, başta vurgulamaya çalıştığımız bir kasvet ve iticilik içerir. Oysa Doğu masallarının devleri, kötüleri bile şirindir, itici değildir.
     <br/>
     <br/>
     Bu hafta vizyona giren iki Türk filminin de özelliği -M. Ali Erbil’in oynaması dışında- mizah ortak paydası. Biri korku türünü, diğeri epik türü mizah ile harmanlayarak izleyiciye sunuyor. Ancak ikisinde de durum felaket.
     <br/>
     <br/>
     İnsanın kendi ülkesinde yapılan filmlere, verilen emeklere burun kıvırması şüphesiz hoş değil, ancak Türk sinemasının film çekme hakkını bu tür yapımlarda kullanması düpedüz ‘harcamak’ anlamına geliyor.
     <br/>
     <br/>
     Bütçenin harcanması, oyuncuların harcanması, yetenekli yönetmenlerin, eli kalem tutan genç kabiliyetlerin önünün tıkanarak harcanması vs vs… zira zaten birkaç atımlık barutu olan, zar zor yapımcı bulabilen Türk sineması işin ehli olmayan tüccar sinemacılara kalınca harcanıp gidiyor.
     <br/>
     <br/>
     Ne Hababam Sınıfı 3.5 ne de Keloğlan Karaprens’e Karşı hakkında olumlu şeyler yazılabilecek yapımlar değil. Hele de Keloğlan…
     <br/>
     <br/>
     Tayfun Güneyer, -haksızlık etmek istemem ama- girişkenliği yeteneğinin çok önünde giden bir sinema insanı. Bir önceki filmi Şans Kapıyı Kırınca senaryo ve yönetmenlik anlamında alabildiğince ‘çiğ’ bir tat veren sade suya tirit bir filmdi. Absürd bir masal filmi çekmek için öncelikle incelikli bir senaryo ve sıkı bir güncel gönderme silsilesi gerekir. Bu açıdan bakıldığında geçen hafta dudak büktüğümüz Organize İşler bile Keloğlan filminin yanında başyapıt gibi duruyor. Her şeyden önce sinemanın temel öğeleri açısından inanılmaz zaaflar ve hatalar içeriyor. ‘Aks’ hataları, berbat ‘mezopan’lar, gelişigüzel kurgu… Uzun yıllardan beri ilk defa bir filmi yarıda bırakıp çıkmak istedim. Filmi Erbil’in doğal yeteneğine emanet etmiş yönetmen. Zaten tel tel dökülen senaryoya Erbil ve Bülent Polat’ın kişisel katkıları olmasa film tam yere yığılacak.
     <br/>
     <br/>
     Bugünün jenerasyonunun tebessümle küçümseyerek izlediği Tarkan’lar, Malkoçoğlu’lar Keloğlan filminin yanında son derece ciddi ve eli yüzü düzgün yapımlar olarak dimdik duruyor. Hem Hababam Sınıfı’nın, hem de Keloğlan’ın çok ciddi bir problemi daha var.  Her iki yapım da geçmişte çekilmiş ve başarısı hâlâ süren iki ‘kült’ filme sırtını yaslıyor. Kemal Sunal, Şener Şen, Halit Akçatepe gibi oyuncuların oynadığı o filmleri hâlâ çoluk-çocuk beraberce izleyebilme şansımız var. Keza Rüştü Asyalı’nın oynadığı 30 yıl öncenin Keloğlan’ları da hâlâ ailece izlenebiliyor ve ciddi anlamda zevk de alınıyor. Ancak bugünkü yapımların mizahı sadece bel altı esprisi ve küfürde görmesi hem acınası bir durum hem de tehlikeli bir ‘huy’ olarak kalıplaşıyor.
     <br/>
     <br/>
     Güneyer ya da Eğilmez’in kendilerine ‘Mit’ olarak ZAZ’ı seçmelerini anlayışla karşılarız, ancak bunun için ‘bakın biz de görsel efekt yaptırabiliyoruz artık’ şeklinde özetlenebilecek amatör efektlere sığınmaları da filmlerini kurtarmıyor.
     <br/>
     <br/>
     Son bir not daha: Gerek Hababam Sınıfı 3.5’i, gerekse Keloğlan Karaprens’e Karşı’yı izledikten sonra anlıyoruz ki, Televole Cemaati’ne mensup kişilerin televizyon magazinlerinde kalmaları, film sektörüne bulaşmamaları için bir şeyler yapmak gerekiyor. Bu tür filmler sadece ‘başarısız’ olarak hatırlanmayacaklar, yeni nesil sinemacıların da önünde çok ciddi bir barikat olarak duracaklar.
     <br/>
     <br/>
     Keşke her iki filmin de sadece fragmanlarını vizyona soksalardı. En azından umudumuz olurdu!
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23151), [web.archive.org (arşiv bağlantısı)](http://web.archive.org/web/20070807004702/http://aksiyon.com.tr:80/detay.php?id=23151)
