# Firewall: ‘Chip’ icat oldu

*M. Nedim Hazar 2006.06.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211064227im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Hey gidi gözünü sevdiğim soygun filmleri... Zekâsı, gerilimi ve sürpriz sonuçlarıyla hafızalarda kalan soygun klasikleri... İnsanlığın bilgisayar teknolojisini geliştirmesiyle birlikte soygun prototipleri de değişti, soyguncu profilleri de.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211064227im_/http://www.aksiyon.com.tr/resim/601/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu hafta gösterime giren ‘Firewall’ isimli filmi izlerken anladım ki, geçmişi 30 yıl öncesine dayanan ‘Görevimiz Tehlike’ türü teknolojiyi kullanan soygun, entrika filmlerinden çok da hazzetmememizin nedeni, tüfeğin icadıyla mertlik arasındaki ilişkiyle ilgili biraz da... Mesela şöyle bir kavram yerleştirmiştir klasik soygun filmleri: Hiçbir sistem kusursuz olmadığı gibi, hiçbir soygun planı da kusursuz olmayacaktır. Tabii belleklere kazınan ‘mükemmel’ sonuçlu soygunlar kadar trajik ve trajikomik olanlar da vardı. Al Pacino’yu Baba’dan sonra büyük karizma katarak sektöre armağan eden ‘Köpeklerin Günü’ mesela. Ve belki de gelmiş geçmiş en iyi soygun filmi olan Pacino-DeNiro ikilisinin ‘Heat’i mesela…
   <br>
    <br>
     Firewall, kelime anlamı olarak her ne kadar ‘yangın duvarı’ gibi bir şey ifade etse de, bilgisayar sektöründe ‘kalkan, koruma duvarı’ demek. Özellikle şirket ve bankaların artık yüzde yüz bağımlı oldukları bilgisayar sistemleri korumak için özenle geliştirilen ve bu uğurda çuvalla para harcanan sistemlere deniyor Firewall. Yönetmenliğini Richard Loncraine’nin (ki kendileri yaklaşık 10 yıl önce muhteşem bir Shakspeare uyarlaması olan Richard 3’ün altına imza atmış bir yönetmendir) yaptığı film, belki de artık klasik soygun filmleri döneminin tamamen kapandığının habercisi. Artık kafalarına maske takan silahlı kanun dışı tipler, mesajlar, rehin almalar, paraları çuvallara doldurmalar dönemi kapanıyor sanırım. Bunun yerini, bilgisayar ekranlarından akan yazılar, parmak kameralar, cep telefonları, modem sesleri, şifre kırma yazılımları, çay kaşığından anten yapmalar, sigara folyosundan faks cihazları vesaire dönemi var artık.
     <br/>
     <br/>
     Biraz hikâyeden bahsedelim: Bilgisayar güvenlik uzmanı Jack Stanfield (H. Ford) merkezi Seattle’da bulunan Landrock Pacific Bankası’nda çalışmaktadır. Stanfield güvenilir bir üst düzey yöneticidir ve sektörün hırsızlığa karşı en etkili bilgisayar programlarını tasarlayarak kariyerinde başarı ve ün elde etmiştir. Onun tasarladığı bu programlar bankanın maddi varlıklarını, internet korsanlarının karmaşık takip ağları, erişim kodları ve güvenlik duvarlarıyla (‘firewall’) oluşturdukları gitgide artan sürekli tehditlerden korumaktadır.
     <br/>
     <br/>
     Jack’in geliri, kendisi, mimar eşi Beth (V. Madsen) ve iki küçük çocuğuna, şehrin hemen dışında, okyanusun kıyısındaki seçkin bir semtte güzel bir ev ve rahat bir yaşam sağlama olanağı tanımaktadır.
     <br/>
     <br/>
     Ama Jack’in sisteminde göz önünde bulundurmadığı bir zayıflık vardır: Kendisi. Bu zaaf acımasız ve kurnaz bir hırsız tarafından keşfedilir.
     <br/>
     <br/>
     Bill Cox (P. Bettany) dijital video kayıt aletleri ve parabolik mikrofonlarla, Jack ve ailesini aylardır izlemekte; onların internet faaliyetlerini takip etmekte, telefonlarını dinlemekte ve günlük alışkanlıklarını kaydetmektedir. Böylece aile bireylerinin en kişisel bilgilerini eline geçiren Cox, çocukların arkadaşlarının isimlerini, tıbbi geçmişlerini ve semti koruyan güvenlik istasyonunun Güvenlik Kodunu öğrenmiştir. Altı aydan fazla bir süreyi sistemli bir biçimde Jack’in kimliğinin her zerresine sızarak geçiren Cox, bankayı soymak için harekete geçer. Sıkı paralı askerlerden oluşan suç ortaklarıyla birlikte Stanfield evini ele geçiren Cox, dehşet içindeki Beth ve çocukları rehin alarak, Landrock Pacific Bankası’ndan 100 milyon dolar çalma planlarında Jack’i piyonu hâline getirir.
     <br/>
     <br/>
     Harrison Ford ve Paul Bettany’nin başrolünü üstlendiği filmde, Virginia Madsen, Mary Lynn Rajskub, Robert Patrick, Robert Forster ve Alan Arkin yardımcı oyuncu olarak görev yapıyorlar. Richard Loncraine’in yönettiği, Joe Forte’un kaleme aldığı filmin görüntü yönetimi Marco Pontecorvo, müziği ise Alexandre Desplat imzasını taşıyor.
     <br/>
     <br/>
     Ve sanırım Firewall ilk yanlışı başrol oyuncusunun seçiminde yapmış. Yanlış anlaşılmasın, usta oyuncu Harrison Ford’un kötü oyuncu oluşundan filan değil. Aksine, duruşu, karizmatik tavırlarıyla izleyicinin belleği kadar, kendi bünyesinde de artık belirli kalıplar oluşturmuş bir oyuncu Ford. Yüzündeki o yarı acı çeken ifade, durağan biyolojik yapısına bir de yaşının ilerleyişi eklenince böylesi bir aksiyonda olabildiğince zorlama bir karakter çıkıyor ortaya. Nerede Indiana Jones’un, Star Wars’un cevval, karizmatik kahramanı, nerede ‘bitse de gitsek’ haliyle banka memuru Harrison Ford!
     <br/>
     <br/>
     Bu tür filmlerden öncelikli olarak bir şey beklenir: Anlattığı dünyayı, izleyiciye tam olarak yansıtmalıdır. Zira her izleyici bilgi teknolojileri konusunda yeterli alt yapıya sahip olmayabilir. Kaldı ki, kurgu her zaman gerçeğin bir adım önünde olduğu için, ortalama bir bilgi teknolojisi donanımına sahip izleyici bile kavrayamama riskiyle karşı karşıyadır. Gerçi Firewall’da böylesi büyük bir risk yok. Ancak, biraz yönetmenin başarısızlığı, birazcık senaristin ‘anlayan anlasın’ lüksü ve oyuncuların da oynadıkları karakterin dünyasını çok fazla tanımaması filmin aksiyon sahnelerini izlenir kılıyor.
     <br/>
     <br/>
     Yönetmen: Richard Loncraine
     <br/>
     Senaryo: Joe Forte
     <br/>
     Görüntü Yönetmeni: Marco Pontecorvo
     <br/>
     Oyuncular: Harrison Ford, Paul Bettany, Virginia Madsen, Mary Lynn Rajskub,Alan Arkin, Robert Patrick
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24525), [web.archive.org (arşiv bağlantısı)](http://web.archive.org/web/20071211064227/http://www.aksiyon.com.tr/detay.php?id=24525)
