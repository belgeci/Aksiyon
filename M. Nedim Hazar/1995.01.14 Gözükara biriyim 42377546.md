# Gözükara biriyim

*M. Nedim Hazar 1995.01.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20070807025349im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      "Akşam Melih Gökçek'i seyrettin mi, nasıl mosmor etti SHP'liyi!, “Akşamki tartışmada Esat Kıratlıoğlu Turgut Yılmaz'ın karşısında perişan oldu...” Çarşamba sabahları işe giderken durakta, otobüste, sokakta ya da vapurda bu tür konuşmaları mutlaka duymuşsunuzdur. Insanlar nedense çok konuşurlar Kadir Çelik'in Objektif isimli haber programını. Ancak Objektif, geçtiğimiz yıl  haberlerinden ziyade sahne olduğu tartışmalarla kamuoyunda çok konuşuldu. Biz de, zaman zaman ringe, zaman zaman insanları güldüren bir sahneye dönüşen bu programın kahramanı Kadir Çelik ile görüştük.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Objektif programınızın diğerlerinden değişik bir formatı var; iddia sahibi ile, suçlanan kişiyi yanyana getiriyorsunuz. Hem de canlı olarak... Program kontrolümden çıkabilir diye endişe duymuyor musunuz?
   <br>
    <br>
     Programdaki tartışma sırasında her şey olabilir; biri tokat atabilir, diğeri yumruk atabilir. Başka şeyler de olabilir. Ama bütün bunlar “olabilir” diye program yapmaktan geri duramam. Bence geri durmamak da lazımdır. Ayrıca programımın kontrolümden çıkmasına da izin vermem. Ne pahasına olursa olsun izin vermem. Bu yüzden zaman zaman sert çıkışlarla araya da giriyorum. Hatta bundan dolayı beni eleştirenler bile var. Bu çıkışlarımın sebebi programın benim kontrolümden çıkma noktasına gelmesidir.
     <br/>
     <br/>
     –Ne tür tartışmalarda oluyor bunlar?
     <br/>
     <br/>
     Özellikle siyasilerin konuk olduğu programlarda sık oluyor. Mesela, 27 Mart Seçimleri öncesi Dalan ve Kesici’yi ilk kez, bir canlı yayında karşı karşıya getirmiştik. Ben sorularımı yöneltirken, Dalan’a geçmişi ile ilgili bir soru sorduğumda, Dalan, “Onu boşverin siz. Neler yapacağım, onu sorun” dedi. Ben hemen araya girdim, “Efendim, burada soruları ben soruyorum. Ne zaman neyi soracağıma da ben karar veririm. Siz önce bu soruya cevap verin, sonra o tür sorular da soracağız” dedim. Sayın Dalan adına o bir talihsizlikti. Sonra çok kızdı, hatta bardaklar devrildi, kırıldı. Ama, hiç kimse benim programıma müdahale edemez.
     <br/>
     <br/>
     Yine geçtiğimiz programlardan birinde, H. Hüseyin Ceylan ile Mustafa Kul karşı karşıya iken, Ceylan iyi niyetle, elindeki belgeleri işaret ederek, “Kameraman arkadaşımız zoom yapsın” dedi. Ben yine araya girdim ve zoomlanacak bir şey varsa arkadaşlarımızın zaten onu yapacağını söyledim. Ben bu müdahaleleri yapmasam, program kontrolümden çıkabilir. Zira kaygan bir zeminde araba kullanıyoruz.
     <br/>
     <br/>
     –Peki canlı yayının tabii bir riski olarak, telaşlandığınız, ‘kötü’ tarafa gidiyoruz, hissine kapıldığınız program oldu mu?
     <br/>
     <br/>
     Hayır... Ben yayında çok rahatım.
     <br/>
     <br/>
     –Mesela Esat Kıratloğlu–Turgut Yılmaz tartışması, üslup açısından sizi endişelendirmedi mi?
     <br/>
     <br/>
     O programda tartışmanın dozu kaçtı, stresi ve aksiyonu arttı. Yine bence tam zamanında bir müdahalede bulundum. Yoksa, belki konuklardan birisi diğerine fiilen bir tecavüzde bulunabilirdi. Müdahale etme noktasını çok iyi tespit etmek lazım.
     <br/>
     <br/>
     –Zannedersem Kıratlıoğlu ile birbirinizi yalanlama durumuna gelmiştiniz...
     <br/>
     <br/>
     Evet, ikinci programda oldu. Sayın Kıratlıoğlu önceki hafta Turgut Yılmaz ile tartışmış, bir hafta sonra ise telefonla katılmıştı. Telefonda, sanki Mesut Yılmaz veya Oltan Sungurlu yerine Turgut Yılmaz’ı karşısına çıkararak ona komplo kurmuşuz gibi sözler sarfetti. Ben de bakanın yalan söylediğini ifade ettim. Daha sonra faks mesajı göndererek yanlış anlaşıldığını ve eksik ifadede bulunduğunu belirterek özür diledi.
     <br/>
     <br/>
     –Zaman zaman çok hassas konulara değiniyorsunuz, bundan rahatsızlık duyanlar olmuyor mu?
     <br/>
     <br/>
     Gayet tabii... Özellikle şunu belirtmek istiyorum, Refah Partisi ile ilgili bir yayın yaptığımızda, programdaki RP’li konuğa karşı haklı bir soru sorduğumuzda bile bazı kişilerden küfür ve hakaret dolu tepkiler alıyoruz. Fakat bu konuda bize haksızlık edildiğini zannediyorum. Çünkü bizim kimseyi koruyup kollamak gibi bir düşüncemiz yok. Benim demokratlık anlayışım, her türlü düşüncenin tartışılmasıdır. Terör ve anarşi ortamının bir takım şeylerin konuşulmamasından dolayı ortaya çıktığına inanıyorum.
     <br/>
     <br/>
     Konuşmaktan hiç korkmuyorum. Yeter ki insanlar düşüncelerini silahla, cebirle kabul ettirmeye kalkmasınlar. Dikkat ederseniz bizim programımızda düşüncelerini silahla kabul ettirmeye çalışanlara kesinlikle söz vermeyiz. Ben silah ve şiddeti kabul etmiyorum. Düşünce anlamında herkese açığız... Herkes tartışabilmeli ve kimse de buna engel olmamalı. Sözden korkmamak lazım...
     <br/>
     <br/>
     –Istiklal Mahkemeleri hakkındaki bir programınızı RTÜK engellemişti. Gerçek sebebi neydi? Star yönetimi mi yoksa RTÜK mü engelledi?
     <br/>
     <br/>
     Bence orada çarpık ve Anayasa’ya aykırı bir durum var. ‘Bize Nasıl Kıydınız’ isimli Islami bir film vardı, popüler. Bu filmin eleştirdiği bir takım noktalar vardı. Istiklal Mahkemeleri ve bu mahkemelerden çıkan kararları eleştiriyorlardı. Biz de programımızda bunu işlemek istedik ve kitabın yazarı Emine Şenlikoğlu ile karşı düşünce olarak Prof.Dr. Toktamış Ateş’i davet ettik. Bence çok düzeyli ve güzel bir tartışma oldu. Ateş, o insanları savununca, Şenlikoğlu, o dönemin meclisine ‘Cellatlar’ gibi bir söz söyledi. Sırf bu sebepten Üst Kurul toplanıp bilmem kaçıncı maddeden dolayı Interstar’a uyarı cezası veriyor. Bu ceza o kadar ilginç ki, iki sefer aldığınızda kanalınızı kapatıyorlar. Şimdi, bir canlı yayın sırasında kimin ne söyleyeceğini ben nereden bilebilirim. Eğer Şenlikoğlu’nun sözleri bir suç unsuru ise, bunun muhatabı o fiili işleyen kişidir. Kaldı ki, o sözlerin suç olup olmadığına karar verecek mekanizma –eğer ülkemizde demokrasi varsa– RTÜK değil mahkemelerdir. Şimdi RTÜK, kendini mahkeme yerine koyup, suçu tespit edip ceza veriyor. Bu antidemokratiktir, aba altından sopa göstermektir. Zaten Ankara Idari Mahkemesi’ne bu konudaki itiraz dilekçemizi verdik.
     <br/>
     <br/>
     –Bunlar resmi makamlardan gelen kısıtlamalar. Peki başka kesimlerden gelen tepkiler, kısıtlamalar, yayını engellemeler var mı?
     <br/>
     <br/>
     Bir kez oldu ve ben çekip gittim. 2 ay önce böyle bir durum oldu. Ben açıkça şunu söylüyorum, baskının olduğu yerde habercilik yapmam. Zira hür habercilik yapılmaz. O zaman bu işi yapmamak gerekir diye düşünüyorum. Zira benim hedefim para kazanmak değil, halka gerçekleri, doğruları anlatmak. Önümüze çok paralar konduğu zamanlar da oldu. Fakat biz elimizin tersiyle o parayı ittik.
     <br/>
     <br/>
     –Hiç aleyhinize dava açıldı mı?
     <br/>
     <br/>
     Pek çok dava açıldı. Zannedersem 28 tane oldu.
     <br/>
     <br/>
     –Aleyhinize  sonuçlanan oldu mu?
     <br/>
     <br/>
     Aleyhime açılan hiç bir davadan şimdiye kadar ceza ve mahkumiyet yemedim. Hiç bir davayı kaybetmedim. Son olarak  iki dava açıldı. Malkara Kaymakamı 1 milyar lira istiyor, Kırşehir Valisi 1 milyar lira istiyor.
     <br/>
     <br/>
     –Sizden en yüksek tazminatı kim istedi?
     <br/>
     <br/>
     Ilginçtir, hakkımda en yüksek tazminatı Istanbul Üniversitesi eski Rektörü Cem'i Demiroğlu istedi: 25 milyar lira.
     <br/>
     <br/>
     –Ben de o konuya gelecektim. Medyada Demiroğlu olayının üzerine sizin kadar ısrarla giden olmadı ama bu haberler biraz duruldu gibi...
     <br/>
     <br/>
     Bakın çok ilginçtir... Cem'i Demiroğlu’nun yaptığı olumsuzlukları ve kanunsuzlukları Türk medyasında ilk ve tek gündeme getiren Objektif’tir. Başka kimse bu konunun üzerine gitmemiştir. Zira bu olayla ilgilenen arkadaşlar işlerinden olmuşlardır.
     <br/>
     <br/>
     –Bunun sebebi nedir?
     <br/>
     <br/>
     Bilemiyorum.. Ilişkileri olabilir, çıkarları olabilir ama bu konuda kimse yayın yapamamıştır. Hatta, “Hiç kimsenin yapmaya cesaret edemediği haberleri biz yaparız” diyenler bile yapamamıştır. Biz bu konuda yayın yaptık ve çok baskı ile karşılaştık. Akıl almayacak derecede baskıyla karşılaştık.
     <br/>
     <br/>
     –Ne gibi?
     <br/>
     <br/>
     Hakkımızda davalar açıldı. Hatta, yayına tedbir kararı bile aldırdı. Ancak yargı onu görevden aldıktan sonra gelen yönetim bu kararı geri çektirdi. Cem'i Demiroğlu’nun gerçek yüzüyle ilgili yayınlarımıza yakın gelecekte de devam edeceğiz.
     <br/>
     <br/>
     –Programınızda bir de Mini Referandum köşeniz var. Bu fikir nasıl doğdu?
     <br/>
     <br/>
     Bu olayı ben ABD’ye gittiğimde NBC’de görmüştüm ve Türkiye’de ilk uygulayan ben oldum. Başardık ve başka programlar da bunu denemeye başladılar. Biz Mini Referandum’da o kadar başarılı oduk ki, Radyo Televizyon Kanunu’nda bile yeraldık.
     <br/>
     <br/>
     –Sonuçları isabetli çıkıyor mu?
     <br/>
     <br/>
     Biz Mini Referandum’dan çıkan karar ‘nihai karardır’ gibi bir düşünce içinde değiliz. Ancak gayet demokratik ve katılımlı bir ön araştırmadır. Bir nabız tutma meselesidir. Ve sevinerek söylemeliyim ki, sonuçlarımızın yüzde 90’ı isabetli olmuştur, gerçekleşmiştir. Bu bana göre önemli bir ölçüdür.
     <br/>
     <br/>
     –Sizce en ilginç mini referandum hangisiydi?
     <br/>
     <br/>
     Uzanlar ile Özallar kavgalı iken “Türkiye’de başkanlık sistemi uygulansın mı” diye sorduğumuzda yüzde 52 ‘Evet’ cevabı almıştık. Bu bana çok ilginç gelmişti.
     <br/>
     <br/>
     –Evlisiniz ve çocuklarınız var. Aileniz bu tür bir program yapmanızdan tedirgin mi?
     <br/>
     <br/>
     Ben 1983’te evlendim. Evren ve Emir adında iki oğlum var. Biri ilkokul ikiye, diğeri ilkokul dörde gidiyor. Ailemin pek şikayetleri olduğunu zannetmiyorum ancak benimle  çok fazla olamamaktan şikayetçiler.  Eşim biraz endişeleniyor ancak özellikle büyük ablam çok endişeleniyor. Zira annemi 1976 yılında kaybettim. Büyük ablam bana bir anlamda annelik yaptı. O benim hayatımdan daima endişe eder. Ona göre ben sadece müzik–eğlence programları yapmalıyım.
     <br/>
     <br/>
     Riskli bir iş yaptığınıza inanıyor musunuz?
     <br/>
     <br/>
     Evet, ancak her işin bir riski var. Özellikle Türkiye gibi bir ülkede bu işleri yapmak çok kolay değil. Çünkü insanlar karşı düşünceleri değil kabul etme, dinleme cesaretini bile gösteremiyorlar. Ben hiç bir zaman insanların düşüncelerini dinlemekten korkmadım. Allah’tan başka kimseden de korkum yok. Gözüm son derece karadır. Yanlış bir şey yapmamaya dikkat ederim. Yanlış adım atmamaya özen gösteririm. Dilimle beynim arasındaki mesafe uzundur. Düşünmeden konuşmamaya dikkat ederim.
     <br/>
     <br/>
     –Özel hayatınızla medyada pek yeralmıyorsunuz...
     <br/>
     <br/>
     Son derece sade yaşıyorum. Değil geceleri eğlence yerlerine gitmek, içki bile içmem. En mutlu anım dostlarımla sessiz sedasız yediğim bir yemek, yaptığım bir sohbettir... Halkın arasındayım, öyle 5–10 koruma ile dolaşan biri de değilim..
     <br/>
     <br/>
     –Hiç saldırıya uğradınız mı?
     <br/>
     <br/>
     Bir kaç sefer oldu ama, tabii ki bizi yolumuzdan alıkoyacak şeyler değil bunlar. Zira ben doğru yaptığıma inanıyorum. Kimseye haksızlık ettiğime de inanmıyorum. Zira bize yanlış bilgi getirenlere bile çok büyük reaksiyon gösterip onlar hakkında araştırmalar yapıyoruz.
     <br/>
     <br/>
     –Peki, bu kadar yolsuzluk, vurgun, talanı ortaya çıkarıyorsunuz. Türkiye’de bir şeylerin değiştiğine inanıyor musunuz?
     <br/>
     <br/>
     Bakın, yolsuzlukta hep Italya örnek verilir. Ülkenin başbakanı Berlusconi, polis bu zatın şirketine gidip araştırma yapabiliyor, teftiş edebiliyor. Ülkemizde bu mümkün mü? Yetkili müfettişler gidip Çiller’in hesaplarını inceleyebilirler mi? Bırakın başbakanı, bir milletvekilinin, bir genel müdürün böyle işleri tam olarak araştırılabiliyor mu? Gazetecinin görevi olayı kamuoyuna belge ve bilgileriyle sunmaktır. Sonrası, devletin polisinin, savcısının, hakiminin görevidir.
     <br/>
     <br/>
     –Bu çark tam olarak işliyor mu sizce?
     <br/>
     <br/>
     Bakın, ülkemizde medya savcı ve hakimliğe soyunuyor, deniliyor. Aslında öyle bir şey yok, diğer çarklar iyi çalışmadığı için böyle bir tablo ortaya çıkıyor. Eğer devletin kuruluşları doğru çalışırsa medya bu kadar ön plana çıkmaz diye düşünüyorum.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21239), [web.archive.org (arşiv bağlantısı)](http://web.archive.org/web/20070807025349/http://www.aksiyon.com.tr:80/detay.php?id=21239)
