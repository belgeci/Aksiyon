# Bir Beyaz Feragat Destanı

*M. Nedim Hazar 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071111170106im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Yaşanmış olaydan yola çıkarak insan-hayvan ilişkisine dair bir sadakat öyküsüyle karşı karşıyayız. Kartpostal gibi kadrajların olduğu, aksiyon ve duygusal dozu şahane dengelenmiş bir macera filmi: Eight Below-Kutup Macerası.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071111170106im_/http://www.aksiyon.com.tr/resim/594/82.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Randal Kleiser 1991 yılında Jack London’un ünlü Beyaz Diş romanını beyazperdeye uyarladığında izleyici insanoğlu ile bir kurt köpeğinin destanlaşan dostluğuna şahit olmuştu. Bilim adamlarının deyişine göre geçmişi 14 bin yıl öncesine kadar uzanan bir dostluktu bu. Gerçekten de duygusal anlamda belki de insan-hayvan ilişkisini en üst düzeyde yaşayan hayvandı köpekler. Oysa trajik bir ilişkidir bu, zira bir hayvanın başka bir tür ile kurduğu ilişki, kendi türünden uzaklaşmasının da göstergesiydi. Yani fıtratından uzaklaştığının kanıtı…
   <br>
    <br>
     Sinema salonları geçen hafta bembeyaz buzlarla kaplı ve hayvanların tüm rolleri oynadığı görkemli bir animasyon filmiyle şenlenmişti. Buz Devri 2, çizgi karakterlerinin tamamı hayvan olan kahramanların yolculuğunu aktarmıştı bizlere. Bu hafta ise yaşanmış bir olaydan yola çıkarak insan-hayvan ilişkisine dair bir sadakat ve feragat öyküsüyle karşı karşıyayız. Kartpostal gibi kadrajların olduğu, aksiyon ve duygusal dozu şahane dengelenmiş bir macera filmi: Eight Below-Kutup Macerası. Öyküye geçmeden önce biraz gerilere uzanmak gerekiyor.
     <br/>
     <br/>
     1957 yılında Ushiodo ve Ochi isimli iki Japon maceraperest bilim adamı kutuplarda mahsur kaldı. Tirajik olduğu kadar insanoğlunun kendi sınırlarını zorlaması ve tabiat ile yapacağı çetin mücadelenin uç örneğinin verildiği bu gerçek olay daha sonra, 1983 yılında Koreyoshi Kurahara tarafından Antarktika ismiyle filme çekildi. Açıkçası iradenin yenilmez gücünün epik bir gösterisi olan, sert ve biraz da karamsar filmdi Antarktika. Klasik macera destanları geleneğine uygun tarzda gelişen filmde, heyecan, gerilim ve duygusallık gibi unsurların hepsi son derece güçlü şekilde verilmişti. Steven Spielberg’ün ekibinden olan yapımcı David Hoberman bu filmi izlediğinde çok etkilenmişti. Günün birinde karşısına aynı filmi izleyip etkilenen bir Disney yetkilisi çıkınca öyküyü farklı kahramanlar ile sinemaya almayı planladılar. David DeGilio isimli yazara (ki bu ilk senaryosu olacaktı) filmi yazması için sipariş verdiklerinde Antarktika filminin ruhunu istediklerini söylediler. Derken Eight Below filmi ortaya çıktı. Yönetmen ise Congo ve Alive gibi filmlere yönetmen, The Sixth Sense gibi sıra dışı filmlere yapımcı olarak imza atan Frank Marshall olacaktı. Digillio yaşanmış bir olaya tamamen kurgusal kahramanlar üreterek ortaya şöyle bir hikâye çıkardı:
     <br/>
     <br/>
     Kaşifler ve bilim adamlarından oluşan bir ekibin araştırma görevine çıktığı Antarktika’da çok şiddetli kış şartları hüküm sürmektedir. Kurtarma rehberi Jerry Shepard’ın (Paul Walker) yönettiği araştırma ekibinde kartograf/haritacı Cooper (Jason Biggs) ve tecrübeli jeolog Davis (Bruce Greenwood) vardır. Ölümcül bir kazadan sekiz kızak köpeğinin sayesinde yeni kurtulmuşlardır. Oradan bir an önce uzaklaşmak zorunda kaldıkları için sevgili köpeklerini donmuş arazide terk etmek zorunda kalırlar. Giderken geri döneceklerine dair söz vermişlerdir.
     <br/>
     <br/>
     Antarktika’da yüzyılın en büyük fırtınası yaklaşırken her türlü ulaşım imkanı kesilmiştir. Buzlar arasında mahsur kalan köpekler, yüzyılın en acımasız kışına karşı yaşam mücadelesi vermektedir. Bu arada sevgili köpeklerini geride bırakan Jerry Shepard da, maceraperest ruhlu güzel pilot Katie’nin (Moon Bloodgood) yardımıyla imkânsız gibi görünen bir kurtarma operasyonuna girişmek üzeredir.
     <br/>
     <br/>
     Aralarında sarsılmaz dostluk bağları bulunan insanlarla köpekler, Antarktika’nın görkemli ama bir o kadar da acımasız doğasında birbirlerine yeniden kavuşabilmek adına cesaret, dayanıklılık ve inanç gerektiren çok büyük bir yolculuğa çıkacaklardır…
     <br/>
     <br/>
     Okuduğunuz gibi hikâye, öykündüğü gerçek olaya nazaran daha az rahatsız edici ve insan-hayvan ilişkisine daha yaklaşan bir yapıya bürünmüştü. Ancak senarist çok daha muhteşem alt mesajlar vermeyi de ihmal etmemişti. Evcilleştirilen hayvanların hayatta kalabilmeleri özlerine dönmesiyle mümkün olduğu gibi, insanın başkasına (velev ki bu hayvan bile olabilir) verdiği sözlerin aslında kendine verilmiş söz olacağını ve başkasını kandırabilmek için öncelikle kendimizi kandırmamız gerektiğini anlatıyordu bu hikâyede.
     <br/>
     <br/>
     Yönetmen Marshall -30 derecede haftalar boyu yapılan çekimler sonunda filmini bitirdiğinde ortaya bembeyaz bir fonda muhteşem bir feragat destanı çıkarmayı başarmış. Kutup Macerası kuş uçmaz-kervan geçmez buzullarda iradenin ve sadakatin başrolünü oynadığı görsel bir şölen adeta. Sizi bilmem ama kurtuluş ve umut üzerine çekilen her insanî, fıtrî olan film beni heyecanlandırıyor… Haftanın tartışmasız en iyi filmini (Hele ki müzikleri yapan Crash, Mucize gibi filmlerden hatırladığımız Mark İsham olunca!) vakit bulursanız mutlaka izleyin.
     <br/>
     <br/>
     <b>
      KUTUP MACERASI
     </b>
     <br/>
     Yönetmen: Frank Marshall
     <br/>
     Senaryo: David DiGilio
     <br/>
     Oyuncular: Paul Walker, Jason Biggs, Bruce Greenwood, Moon Bloodgood
     <br/>
     Yapımcılar: David Hoberman, Patrick Crowley, Doug Davison
     <br/>
     <br/>
     <br/>
     NOT: Bazı okurlarımız bu köşede yayımlanan filmlerin genelde orijinal isminin yazılmasının sebeb-i hikmetini soruyor. Şöyledir: Film tanıtımları genelde filmler vizyona girmeden yapıldığı için afişteki ismini tam olarak bilmek zor oluyor. Bir karışıklığa sebebiyet vermemek adına bu yolu tercih etmekteyiz
     <br/>
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24001), [web.archive.org (arşiv bağlantısı)](http://web.archive.org/web/20071111170106/http://www.aksiyon.com.tr/detay.php?id=24001)
