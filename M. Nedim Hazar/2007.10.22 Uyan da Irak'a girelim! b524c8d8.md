# Uyan da Irak'a girelim!

*M. Nedim Hazar 2007.10.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211005744im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      The Invasion, klasik bir uzaylı istilasını anlatıyor gibi görünse de,  benzer filmlerden oldukça farklı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211005744im_/http://www.aksiyon.com.tr/resim/672/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hollywood yine kendi (halkının ve devletinin) perspektifi ile yorumluyor uzaylıyı. Aslında bu tür filmleri görünce Cem Yılmaz’ın G.O.R.A’sının bir mizah filminden ziyade şamardan bile sert bir cevap olduğunu söylemek mümkün. Ancak zihniyetin deşifresi ve sinema denen sanatın ne tür bir bilinçaltı propaganda malzemesine dönüşebileceğini görünce, mevzunun bu kadar basit ve hafif olduğunu söylemek mümkün değil tabii.
   <br>
    <br>
     Amerikan toplumunun kendinden başka (bir de İsrail) dostunun olmadığına inanması ve bunu bir rejim paranoyasına dönüştürmesi kendiliğinden olmadı. Allah var; kitaplar, filmler, bilim adamları bu konuyu yıllar boyu bilinç altlarına pompalayıp durdu. Bilim kurgu dalının neredeyse tamamı anti-ütopya içeren bu tür felaket konularıyla dolu. Amerikan mantığına göre sağı-solu, önü-arkası her tarafı düşmanlarla çevrilidir. Ve hatta uzaylılar da Amerikan düşmanıdır, günü gelince yere inip büyük hesaplaşmaya girişeceklerdir.
     <br/>
     <br/>
     1955 yılında yayınlanan, Jack Finney’nin The Body Snatchers isimli romanı çok kısa bir süre içerisinde klasiğe dönüştü. Zira roman, bilimkurgunun belli bir dönemin toplumsal ve siyasal paradigmalarını iredeleme gücüne en güzel örneklerden biri olarak görüldü. Zaten aradan çok süre geçemeden, hemen bir yıl sonra; 1956 yılında romandan uyarlanan ilk film ulusu pençesine alan sözde ‘Kızıl Korku’ya ilişkin alt metinsel yorumlar sunuyordu. 1978’deki tekrar yapım ise Vietnam Savaşı ve Watergate skandalı arifesinde gösterime girdi ve liderlerine güvenlerini yitirmiş bir toplumun korkularının sesi oldu.
     <br/>
     <br/>
     “The Matrix”, “Die Hard / Zor Ölüm” ve “Lethal Weapon / Cehennem Silahı” gibi serilerin yapımcısı Joel Silver (kendileri dindar bir Yahudidir) Finney’in romanının son uyarlamasını yaparken, gerçek ile kurguyu öylesine bir araya geçirmiş ki, özellikle Amerikan halkının buna inanmaması mümkün değil.
     <br/>
     <br/>
     Farkındayım hâlâ filmin içeriğine dair tek kelime yazmadım; ama bunlar önemli inanın. Zira artık günümüzde istila-işgal kavramının özel bir önemi var. Çünkü -görüldüğü üzre- artık yeryüzünde bir yer istila edilecekse bunu bir tek ABD yapar! Hatta kendisi okyanus ötelerinden gelip Ortadoğu ülkelerine girer de, bizim Kuzey Irak’a operasyon yapmamıza karşı çıkar!
     <br/>
     <br/>
     Film klasik bir uzaylı istilasını anlatıyor gibi görünse de, yapımcı Silver’ın direktifleri ile senarist Dave Kajganich, farklı bir yaklaşım sergilemiş. Karşımızda klasik uzaylı yok. Gemileri, özel silahları, ışın kılıçları filan da… Ne Alien’e benziyorlar ne de Predator’a! Direkt insanı ele geçiriyorlar ve bu istiladan kurtulmanın tek yöntemi var: Uyanık kalmak!
     <br/>
     <br/>
     Bir uzay mekiğinin patlayıp, parçalarının geniş bir alana düşmesinden sonra insanlarda tuhaf değişimler olur. Şiddet olayları artar, karılar kocalarını bile tanıyamaz hale gelir. Kahramanımız psikiyatr Carol Bennell başta bu tuhaflıkları anlamlandıramasa da, işin içinde bir “uzay yeniği” olduğunu çok sonra fark eder. Elbette devlet yetkilileri her şeyi bilir ama halkı yanlış bilgilendirir. Onlara göre bir grip virüsü salgını vardır. Bilirsiniz özellikle Amerika’da bu tür zor durumlarda pırtlak gibi kahramanlar çıkar. Doktor ve platonik aşkı da bu kahramanların ta kendisidir. Bir yandan derin entrikaları çözümlerken, diğer yandan kendi ailelerini bu beladan uzak tutmaya çabalarlar. Zira tek çözüm vardır; uyanık kalmak. Zira uyursan uzaylı olursun!
     <br/>
     <br/>
     İstila, şüphesiz huzurlu bir dünya, mutlu bir gelecek içerikli diyalogları barındırarak, bugünkü gerçekliği ıskalıyor. Filmin ana mesajı ve filmdeki iyilerin harbi iyi, kötülerin de itici ve haksız olması İstila’yı temize çıkarmaya yetmiyor. Zira bir film, onu üreten kültür ve izleyen kültürden bağımsız değerlendirilemeyeceği gibi, izlendiği konjonktürü de görmezden gelmek yanlış yargılara varılmasına neden olacaktır.
     <br/>
     <br/>
     Hem illa bedeni ele geçirmek için uzaylı olmaya ne gerek var canım. Bakın işte bir şeyler Bush gibi adamların beynini ve ruhunu ele geçirmiş, dünyaya kan kusturuyor!
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28682), [web.archive.org (arşiv bağlantısı)](http://web.archive.org/web/20071211005744/http://www.aksiyon.com.tr/detay.php?id=28682)
