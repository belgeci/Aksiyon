# Kenar mahallenin kurbanlıkları!

*M. Nedim Hazar 2008.02.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20080207165249im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Yaslandığı sağlam metin, hiç aceleci olmayan anlatımı, kartpostal gibi resimleri, abartısız oyunculuğu ve gereksiz müzikten ısrarla kaçınması ile Ben Affleck’in yönetmenlik kariyeri için şahane bir başlangıç.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080207165249im_/http://www.aksiyon.com.tr/resim/687/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uçakların kulelere saldırdığı günlerde Amerika'daki alışveriş merkezlerinin çoğunda bir ilan vardı: "Bu ülkede 75 saniyede bir çocuk kaybolmaktadır. (süreyi yanlış hatırlıyor olabilirim)" Gerek sistemin kendisinden kaynaklanan, gerekse karma milletler ve kültürlerden oluşan bir toplumun kaotikliğine dayanan bu durum, o zaman beni hayrete düşürmüştü. Oysa Hollywood'un bize sunduğu Amerikan tipi hayat hiç de böyle değildi. Gerçi Fincher'in Seven'ı gibi, Amerikan sokaklarını farklı resmeden filmler de yok değildi; ancak parliament mavisi gökyüzü, ışıklı gökdelenler, bahçeli evler, barbekü partileri ile zihnimizde oluşturulan filmsel gerçeklik ile taban tabana zıt bir gerçekti çocukların kayıp olması.
   <br>
    <br>
     “Mystic River”ın da yazarı olan Dennis Lehane'nin romanından uyarlanan, senaryosunu Ben Affleck ile Aaron Stockard'ın yazdığı 'Gone baby gone-Kızımı Kurtarın', Boston kenar mahalleleri ve yeraltı dünyasının en çirkin, en tehlikeli/belalı kesimlerinde kaçırılan 4 yaşındaki bir kız çocuğunu bulmaya çalışan iki özel detektifin sürükleyici öyküsünü anlatıyor.
     <br/>
     <br/>
     Önce birkaç cümle yönetmen hakkında söylemek lazım. Ben Affleck kader arkadaşı Mat Damon'la beraber uzun yıllar boyu üzerinde uğraştığı Good Will Hunting ile Oscar'a uzanmayı başarmıştı. Kızımı Kurtarın, Affleck'in kalem yönünden gücünü göstermesi açısından önemli bir film. Zira Affleck, sinema dünyasına girdikten sonra nedense oyuncu olmayı tercih etmiş bir isimdi. Ve bu satırların yazarı onu asla iyi bir oyuncu olarak gör-e-medi. Şimdi bu ilk yönetmenlik denemesi ile net bir şekilde görüyoruz ki, Ben Affleck oyuncu değil, yönetmen olması gereken bir yetenek.
     <br/>
     <br/>
     Kızımı Kurtarın, Boston'un kenar mahallelerinin birinde yaşanan kaçırılma olayından yola çıkarak, hiç de aceleci olmayan, yönetmenine has bir anlatım ile oylum oylum derinlere inen, sistem-insan ilişkisine yönelik hiç de yumuşak olmayan eleştiriler yönelten bir film. Gerçekçi ve sürükleyici. Öykünün kahramanı olan özel dedektifler Patrick Kenzie ile Angela Gennaro'nun dört yaşındaki kayıp kız çocuğu Amanda olayını aydınlatmak için isteksiz olarak başladıkları soruşturmanın, adım adım polisi ve kayıp çocuğun ailesini içine alan bir girdabı fark etmeleriyle “kahraman kim, ebeveyn nedir?” gibi kavramları sorgulaması açısından ve oldukça mütevazı başlayan; ancak süre ilerledikçe farklı bir Amerikan tarzı yaşamın ipuçlarını 'içerden' yansıtmasından dolayı dikkate değer… Masumiyetin bizzat güvenilmesi gereken iki odak, emniyet ve aile tarafından katledilmesini, Katolik bakış açısı ve son derece çarpıcı bir dil ile anlatıyor Kızımı Kurtarın…
     <br/>
     <br/>
     Film kurguladığı mekân ve insan portreleriyle hayli inandırıcı ve gerçekçi. Ben Affleck her şeyden önce okuduğu metni bizzat kendi yetiştiği mekânlara başarıyla uygulayabilen bir sanatçı olduğunu gösteriyor. Başroldeki Casey, şaşırtıcı bir şekilde ağabeyinin aksine rolünün hakkını veriyor; abartmadan, inandırıcılığını zedelemeden. Ki filmin yardımcı oyuncu kadrosu da çok sağlam. Bizzat kendi çocuğu da kaçırılıp öldürülen polis şefi Morgan Freeman, düzenin istediği polis tipolojisine ancak uyuşuk bir beyine sahip olarak sığınan Ed Harris ve ille de, bencil, uyuşturucu müptelası anneyi oynayan Amy Ryan. Ki Ryan bu rolüyle  Oscar'ı yakalarsa kimse şaşırmasın.
     <br/>
     <br/>
     Kızımı Kurtarın, yaslandığı sağlam metin, hiç aceleci olmayan anlatımı, kartpostal gibi resimleri, abartısız oyunculuğu ve gereksiz müzikten ısrarla kaçınması ile Ben Affleck’in yönetmenlik kariyeri için şahane bir başlangıç. Filmin tek sorunu; sonlarına doğru aptallar için yaptığı kolaylaştırıcı geri dönüş hatırlatmaları; ancak bu kadarı kadı kızında da olabilir hani!
     <br/>
     <br/>
     <br/>
     <br/>
     KÜNYE
     <br/>
     Filmin İsmi: Kızımı Kurtarın (Gone Baby Gone)
     <br/>
     Yönetmen: Ben Affleck
     <br/>
     Senaryo: Aaron Stockard, Ben Affleck
     <br/>
     Oyuncular: Casey Affleck, Michelle Monaghan, Morgan Freeman, Ed Harris
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29471), [web.archive.org (arşiv bağlantısı)](http://web.archive.org/web/20080207165249/http://www.aksiyon.com.tr:80/detay.php?id=29471)
