# Felaket Kapımızda!

*M. Nedim Hazar 2007.02.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211010823im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Bilim adamlarının çoğunluğu haklıysa, dünyamızın iklim sistemini zincirleme şekilde yok olmaya götürecek çok büyük felaket için sadece 10 yılımız var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211010823im_/http://www.aksiyon.com.tr/resim/635/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Haber Zaman gazetesinde yer aldı: “Rusya’nın Batı Sibirya bölgesine yağan turuncu ve sarı renkteki kar bölge halkını endişelendirdi. Uzmanların konuyla ilgili çalışmalarının devam ettiği, yapılan ilk incelemelere göre karın toksik madde içermediği, yalnız normalden dört kat daha fazla demir içerdiği belirtildi. Yerel yetkililer, olağan dışı olayda, petrol ve doğalgaz üretimi yapan tesislerin sebep olduğu hava kirliliğinin etkili olduğunu iddia ediyor.” Tabii böylesi bir haber şarkıcı Tuğba’nın Buzda Dans polemikleri kadar ilgi çekmeyeceği için kendilerini medya lideri gibi gören gazete ve televizyonlarda yer almadı.
   <br>
    <br>
     Bu haberle aynı gün Paris’te bir toplantının son günü yapılan basın toplantısı vardı. Düzenlenen İklim Değişikliği konulu bir haftalık panelde bir araya gelen bilim adamları ve bürokratlar, şu anda dünyada neler olduğuna ilişkin iç karartan görüş belirtip, gelecek için korkunç tahminlerde bulundular. Küresel ısınmayla ilgili uyarı niteliğinde yayımlanan 21 sayfalık raporda, ‘’küresel ısınmanın büyük oranda insan eliyle yapıldığı’’ kaydedildi. Bu toplantıya medya ilgi göstermemişti.
     <br/>
     <br/>
     Ve son haberimiz İngiltere’den. İngiliz The Guardian gazetesi, petrol devi ExxonMobil tarafından finanse edilen bir Amerikan kuruluşu olan The American Entreprise Institute’un (AEI) BM tarafından 1988’de kurulan Hükümetler Arası İklim Değişikliği Uzmanlar Grubu’nun açıkladığı rapora itiraz etmeleri için bilim adamları ve ekonomistlere 10 bin dolar para verdiğini yazdı. Haberde, AEI’nin bilim adamlarına, hafta başından beri 130 ülkeden 500 delegenin her kelimesinde pazarlıklar yaparak hazırladığı rapordaki eksiklik ve kusurlar konusunda ısrar eden makaleler karşılığında para vaat eden mektuplar gönderdiği belirtildi.
     <br/>
     <br/>
     Al Gore yıllarca “ABD’nin Müstakbel Başkanı” olarak tanıtıldı. 2000 seçimlerini kazanabilseydi şu anda Bush’un yerine Beyaz Saray’da o oturuyor olacaktı. Ancak 2000 seçimlerinde aldığı yenilgi sonrasında beklenmedik bir şey yaparak siyasetten ayrıldı. Kendisini yollara verdi. Ama bunu her şeyden uzaklaşıp inzivaya çekilmek amacıyla yapmadı. O artık ömrü yollarda geçen gezici bir ‘uyarıcı’ olup çıkmıştı.
     <br/>
     <br/>
     Al Gore’un politik içerik taşımayan gösterisi, dünyamızı tehdit eden küresel ısınma konusunda bilimsel kanıtlara yer verirken, bunları bir tutam mizah ve animasyonlarla destekleyen multimedya gösterisi şeklinde gelişti. Küresel ısınma kriziyle mücadele etme ruhunu ön plana çıkaran ve bu alandaki fırsatlara işaret eden multimedya gösterisi, “harekete geçmek” için bir davet niteliğindeydi.
     <br/>
     <br/>
     Al Gore bugüne kadar çeşitli okul amfilerinde, otel konferans salonlarında olmak üzere binden fazla şov sergiledi. İnsanlık tarihinin en büyük felaketini önleyecek adımlar atılmazsa neler olabileceği konusunda izleyiciye önemli uyarılarda bulundu.
     <br/>
     <br/>
     Bu çalışmayı Hollywood’un fark etmesi uzun sürmedi. Film yapımcısı Lawrence Bender şöyle diyor:  “Gore’un prezantasyonunu izlediğim andan itibaren büyüleyici bir filme temel oluşturabileceğini düşündüm. Al Gore’un gündeme getirdiği üzücü gerçeğin çok daha büyük çapta deneyimlenmesi gerektiğinde hepimiz hemfikirdik.”
     <br/>
     <br/>
     Hemen harekete geçen Laurie David ile Lawrence Bender, film endüstrisindeki yakın dostları olan Clio ödüllü yazar/yönetmen Scott Z. Burns ile bağlantı kurdular. İkilinin görüştüğü bir başka kişi de, özellikle sosyal konular üzerinde odaklanan heyecan verici filmlere imzasını atan ve 2005 yılında gösterime soktuğu “Good Night and Good Luck” ve “Syriana” gibi düşünce odaklı filmlerle beğeni toplayan Participant Productions’tan Jeff Skoll oldu.
     <br/>
     <br/>
     Skoll, düşüncelerini şu sözlerle dile getiriyor: “Küresel ısınma konusunda çok şey bildiğimi sanıyordum. Ancak Al Gore’un prezantasyonunu gördüğüm andan itibaren düşüncelerim tamamen değişti. Ben bu konuya uzun vadeli bir sorun olarak bakıyor, önümüzdeki 20-30 yıl içerisinde bizi etkileyecek bir sorun şeklinde görüyordum. Ancak ortada çok daha acil bir durum olduğunu anladım.” Ve nihayetinde bir belgesel film ortaya çıktı: “An Inconvenient Truth- Uygunsuz Gerçek”
     <br/>
     <br/>
     Gerçek veriler ve geleceğe yönelik öngörülerle desteklenen filmde Al Gore’un kişisel hayat yolculuğu da aktarılıyor. Henüz idealist bir üniversite öğrencisiyken, gelecekteki büyük çevresel krizi ilk gören insan oluşundan başlayarak, yaşadığı aile trajedisi sonucu hayata bakış açısı tamamen değişen genç senatöre; neredeyse ABD başkanı olacakken her şeyi bir yana bırakarak kendisini hayatının en büyük davasına adayarak dünyanın dengesini düzeltmek için hâlâ zaman olduğuna insanları ikna etmeye çalışan Gore’un öyküsü tüm detaylarıyla perdeye yansıyor.
     <br/>
     <br/>
     Belgeseli izlerken aslında ABD’nin nasıl dünya tarihini etkilediğini ürpererek fark ediyoruz. Yeryüzünü çöplüğe çeviren hemen her şeyin altından çıkan gelişmiş ülkeler, bir de bu tür duyarlı insanları siyasetten refüze ederek, insanlığın kaderiyle oynuyorlar. Düşünsenize, Bush’un yerine Gore seçilseydi şimdi ABD askerlerinin Irak işgali yerine insanlığın küresel felaketle mücadelesiyle ilgili görüntüleri izliyor olacaktık.
     <br/>
     <br/>
     Biliyorum ne başlık, ne yazının girişi ne de içeriği birçok okura cazip gelmeyecek ve bu satırları okuyabilecek sabrı çok az kişi gösterecek. Zira dünyada bu felakete neden olanlar biraz da bizleriz. Bizim vurdumduymazlığımız. Ancak 5 YTL gibi özel bir gösterim fiyatıyla vizyona giren bu belgeseli mutlaka izlemenizi öneriyorum. Felaketin ayak seslerini bir kez perdede ve kocaman ses kolonlarından izleyin ki, durumun ciddiyetini fark edelim. İnanın bana abuk sabuk dershane filmlerinden çok daha yararlı bir iş yapmış olacaksınız!
     <br/>
     <br/>
     <br/>
     <br/>
     UYGUNSUZ GERÇEK
     <br/>
     Yönetmen: Davis Guggenheim
     <br/>
     Oyuncu: Al Gore
     <br/>
     Yapımcılar: Bender, Scott Z. Burns, Laurie David
     <br/>
     Prodüksiyon Amirleri: Jeff Skoll, Davis Guggenheim
     <br/>
     Kurgu: Jay Lash Cassidy, Dan Swietlik
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26627), [web.archive.org (arşiv bağlantısı)](http://web.archive.org/web/20071211010823/http://www.aksiyon.com.tr/detay.php?id=26627)
