# Belki üstümüzden Superman geçer!

*M. Nedim Hazar 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211064925im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Mazlum toplumlarının çocukları gökyüzünde süper kahramanlar değil, Lex Luthor ruhluların yağdırdığı bombaları görüyor. İsrail füzelerini yakalayıp denize gömecek Superman yok henüz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211064925im_/http://www.aksiyon.com.tr/resim/607/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu gazeteciliğin kökeninde dünyayı kurtarma histerisi var sanırım. Süper kahramanların hepsi, normal hayatlarında birer gazeteci. Spiderman gibi Superman da bir muhabir. Nedense hepsi kamusal yaşamlarında ortalık yerde Hasan Cemal Bey gibi geziyor. Kökeni Amerika'nın yokluk yıllarına kadar dayanan bu çizgi kahraman, sosyal bir ihtiyaç olan 'Kahraman Açığı'ndan üretilmişti. Yaklaşık 70 yaşında bu çizgi kahraman, teknolojinin sinemaya yardımcı olmaya başladığı 1970'li yıllarda eli yüzü düzgün bir şekilde beyazperdeye aktarılabilmişti. Kolay değildir, hayali bir kahraman oluşturup onu yaşatabilmek… Superman bu zorluğu ilk aşan çizgi kahramanlardan biriydi. Beyazperdedeki başarısı birbiri peşi sıra devamlarını da getirdi. Hatta ülkemizde de yerli versiyonu çekilmeye çalışıldı ama Cüneyt Arkın'ın Dünyayı Kurtaran Adam'ının ciddiyetinden ileri gidememişti tabii.
   <br>
    <br>
     Ve şimdi devir değişti, konjonktürel farklılıklar, izleyicinin algısı ve en önemlisi, görsel efektlerin inanılmaz üstünlüğü bu kahramanı tekrar salonlara konuk etti. Zaten filmin hikâyesi de geçmişi büsbütün reddetmiyor, verilen araya mantıklı bir gerekçe de üretiyor. Öykünün temeliyle birleştirerek filmin özetini aktaralım:
     <br/>
     <br/>
     Çoktan ölmüş bir gezegenden gelen Superman, Kansas'taki Kent çiftliğinde kendisini evlat edinen karı koca Kent'ler tarafından büyütülmüştür. Küçük çocuğun Kal-El olan adı Clark Kent olarak değiştirilmiştir. Kal-El insanlar arasında büyümüştür ama onlardan biri değildir. Yumuşak başlı, iddiasız Clark Kent ve dünya onun yardımı için feryat ettiğinde gizlice dönüştüğü Çelik Adam olarak iki ayrı hayatı vardır. Ama Superman'in beş yıl önce gizemli bir şekilde ortadan kaybolmasından bu yana geçen uzun sürede dünyanın krizlerine cevap verecek kimse olmamıştır. Onun yokluğunda, Metropolis şehri ve ötesinde suç oranı artmıştır; üstelik buna Lex Luthor'ın ileride yapacağı yıkım dâhil değildir. Hapisten çıkan Lex’in niyeti Superman'in teknolojik sırlarını kendi zaferleri için kullanmaktadır.
     <br/>
     <br/>
     Daily Planet'in yıldız muhabiri ve Superman'in aşkı Lois Lane, Superman'in tek söz etmeden çekip gitmesini geride bırakmıştır. Hatta "Dünya'nın Superman'e Neden İhtiyacı Yok" başlıklı yazısıyla Pulitzer Ödülü bile kazanmıştır. Superman'in evrendeki yerini uzun süren arayışı, Kent çiftliğinde, bildiği tek ailenin yanında son bulur. Kaderi Metropolis'tedir. Lois'in gözüne tek bir bakışı, gerçek evinin, kusurlu ama özünde iyi insanların yaşadığı bu Dünya olduğunu ona anlatmıştır. Dönüşünün üzerinden birkaç saat bile geçmeden, Lex'in planlarının meyvelerini vermeye başlaması üzerine, dünyanın Superman'e hiç şimdiki kadar ihtiyacı olmamıştır.
     <br/>
     <br/>
     Durum bu, Lex Luthor rolündeki 'buz adam' Kevin Spacey'in filme kattığı derinlik ve anlam, bir fantastik filmi alabileceğim en ciddi düzeye çekiyor zaten.
     <br/>
     <br/>
     Ancak…
     <br/>
     <br/>
     Özelikle günümüzde, mazlum toplumlarının çocukları gökyüzünde süper kahramanlar değil, Lex Luthor ruhluların yağdırdığı bombaları görüyorlar daha çok. Hiçbir İsrail füzesini yolda yakalayıp Kızıldeniz'in, Akdeniz'in derinliklerine gömecek Superman yok henüz. Ya da B52'nin yağdırdığı bombaları Bağdat pazarının hemen üzerinden alıp uzaya savuracak kadar bir süper güç de yok! Çizerleri yokluk ve adaletsizlik yıllarında mazlum ve mağdur insanların (en azından çocukların) hayallerini tazelemek, umutlarını yeşermek için ürettikleri kahraman yine kendi ülkesinde işbaşında. Oysa Lex Luthor'lar başka yerlerde alıyorlar ölüm kararlarını!
     <br/>
     <br/>
     Nihayetinde bir film Superman. Her ne kadar çocuklar için çekildiği söylense bile, ben izlerken başka başka şeyler düşündüm…
     <br/>
     <br/>
     Ha; filmde kötülerle kavga kadar süzme bir melodram bile var. Yani yalnız kahramanımız bu dünyanın ve yalnızlığın dayanılmaz acılarından bir tek Müslüm Gürses dinlemediği kalıyor. Tabii, 'süper kahramanlar sevmez' diye bir kural olmadığına göre, bunu yadırgamak mantıksızlık. Filmin Cem Yılmaz'a 'Süpersem kalpsiz miyim?' türü onlarca stand-up malzemesi vermesi de cabası.
     <br/>
     <br/>
     <b>
      SUPERMAN'İN GEÇMİŞİ
     </b>
     <br/>
     <br/>
     Superman karakteri, çizgi romanın ardından, gazetelerde de çizgi dizi olarak 30 yıldan uzun süre yer buldu. Günümüzde ise, her ay DC Comics tarafından 40 ülkede 25 dilde yayınlanan çizgi romanlarla milyonlara sesleniyor. Beyaz perdede, Çelik Adam ilk olarak 1941 yılında ünlü Fleischer Stüdyoları tarafından önce 17 dizilik kısa animasyon film olarak, sonra da iki bölümlük aksiyon dizisi olarak çekildi. O zamandan bu yana, karakter 5 sinema filminde, birçok başarılı televizyon dizisinde, 35 video ve DVD'de seyirci karşısına çıktı. Superman'in ilk sinema filmi 1951 yapımı "Superman and the Mole-Men" idi. Filmin başrolünü, ardından gelen televizyon dizisinde de rolü başarıyla sürdürecek olan George Reeves oynadı.
     <br/>
     <br/>
     İlk çağdaş Superman filmi, Richard Donner'ın yönettiği 1978 yapımı "Superman: The Movie" idi. Bu filmde Çelik Adam rolünü Christopher Reeve, babası Jor-El'i de sinemanın efsanevi ismi Marlon Brando canlandırdı. Yönetmen Bryan Singer bu filmi ilk kez annesiyle birlikte yerel New Jersey sinemasında filmin vizyona girdiği haftasonu izledi. Singer, deneyimini; "Bayılmıştım. Karaktere inanılmaz biçimde hayat vermişti. Çok nostaljik bir havası vardı ama aynı zamanda çok çağdaştı. Dönemleri zahmetsizce birleştirmişti." diye anlatıyor.
     <br/>
     <br/>
     Kültürel, endüstriyel ya da teknolojik olsun, hızlı değişim zamanlarında, Superman doğruyu, adaleti ve iyi olan her şeyi sağlam bir şekilde temsil etti. "1941'in dünyası 1978'in dünyasından, 1978'inki de günümüzünkinden çok farklıydı" diyen Singer, sözlerini şöyle sürdürüyor: "Bence Superman efsanesi değişimden ziyade evrimle ilgili. Elbette, farklı kötülerle savaştı ve yıllar içinde kostümünün sayısız versiyonu yapıldı. Beş yıl boyunca uzaktayken, dönüp geldiğinde mutlaka inanılmaz değişimlerle karşılaşıyor. Ama bir şey sabit kalıyor; özel yeteneklerini örnek olacak ve dünyaya iyilik yapacak şekilde kullanma özelliği."
     <br/>
     <br/>
     Senarist Michael Dougherty ise şöyle diyor: "Farkında olsunlar olmasınlar, herkesin hikâyenin kökenini bildiğini hissettik. Herkes farklı ölçülerde de olsa Superman'i tanıyor. Biz sadece hikâyeyi sürdürmeye çalışıyoruz."
     <br/>
     <br/>
     <b>
      SUPERMAN DÖNÜYOR
     </b>
     <br/>
     <br/>
     Yönetmen: Bryan Singer
     <br/>
     Senaryo: Michael Dougherty, Dan Harris
     <br/>
     Görüntü Yönetmeni: Newton Thomas Sigel
     <br/>
     Oyuncular: Brandon Routh, Kate Bosworth, Sam Huntington, Kevin Spacey
     <br/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24855), [web.archive.org (arşiv bağlantısı)](http://web.archive.org/web/20071211064925/http://www.aksiyon.com.tr/detay.php?id=24855)
