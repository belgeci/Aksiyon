# Sıfır Dediğimde: Gerçeğe uyanacaksın!

*M. Nedim Hazar 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071109165102im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Basit bir 'kayıp eşya' olayından, insanın derinliğine yapılan hayret verici bir seyahat. Bir masal prensinin peşinde, gizemli bir konakta aşk trajedisine savruluyoruz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071109165102im_/http://www.aksiyon.com.tr/resim/674/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Önce biraz tıp bilgisi: Şüphesiz insanoğlunun en enteresan organıdır beyin. Vücudumuzun (genel olarak tabii) yüzde 2’sini oluşturmasına rağmen, kanımızın yüzde 20’sine yakınını kullanmaktadır. Yaklaşık 2,4 kg. olmasına rağmen inanılmaz miktarda; 100 milyar sinir hücresi (nöron) barındırır insan beyni. Dahası var; her bir nöronun, kendisine destek hizmeti gören glia denen daha küçük hücrelerden oluşan bir topluluk içine gömülü olduğunu keşfettiğimizde bu sayı bile cüce kalır… İnsanı ürküten bir muazzamlıktır bu. Necip Fazıl merhumun söylediği gibi; “Ne yalanlarda var ne hakikatte/ Gözümü yumdukça gördüğüm nakış/ boşuna gezmişim yok tabiatta/ içimdeki kadar iniş ve çıkış!” İnsanoğlu kendi içindeki inişlerin, yokuşların, girift izbelerin, tekin olmayan ücraların gizemini keşfettiği gün kopacak belki kıyamet! Yine şair; “Niçin küçülüyor eşya uzakta?/ gözsüz görüyorum rüyada nasıl?” diye soruyor.
   <br>
    <br>
     Ve bu muhteşem organın sırlarının henüz binde birini bile çözemediğini biliyoruz bilimin. Bu potansiyelin ne kadarını kullanabildiğimiz hakkındaki polemikleri hepimiz biliyoruz. İstiklal Şairi de şöyle diyor: “Avâlim sende pinhandır, cihanlar sende matvîdir...” İnsanoğlunun bazı durumları, kendi içinde gizlenmiş olan bu koca âlemi keşif için aracı olabiliyor. Çağdaş bilim artık hipnoz gerçeğini kabul etmiş durumda. Kişi derin bir uyku haline sokulup (katalepsi) bir seyahate çıkarıldığında, insanı ürkütecek keşif de başlıyor. Haddimizi aşıp çok fazla edebî ve tıbbî alana dalmadan konumuza dönmek gerekiyor.
     <br/>
     <br/>
     Yönetmenliğini Gökhan Yorgancıgil’in yaptığı Sıfır Dediğimde, basit bir ‘kayıp eşya’ olayından yola çıkılarak, insanın derinliğine yapılan hayret verici bir seyahatin öyküsü aslında. Hikâye şöyle:  Aslı, Güzel Sanatlar Fakültesinde Resim bölümünde son sınıf öğrencisidir. Okulun sonlarına doğru bir gün, çok sevdiği sanat tarihi hocasından antika değerinde eski tarihli orijinal bir kitap ödünç alır. Sanat tarihi hocası Müfit, çok yetenekli olduğunu düşündüğü Aslı’yı Doğu tarzı minyatürler konusunda yönlendirmiştir.
     <br/>
     <br/>
     Ne var ki Aslı, kitabın da içinde olduğu çantasını o gün kaybeder. Aynı zamanda çantasını nerede ve nasıl kaybetmiş olabileceği hakkında en ufak bir şey hatırlamamaktadır. En yakın arkadaşı, tıp fakültesi son sınıf öğrencisi Nevin, kitabı nasıl kaybettiğini hatırlamaya çalışırken gittikçe bunalıma sürüklenen Aslı’yı bir psikiyatriste götürür. Psikiyatrist Dr. Melih, rijit bilimsel fikirleri olan bir bilim adamıdır. Aslı’yı görür görmez teşhisini yapar: Dissosiyatif Amnezi. Ve bu tanıya en iyi cevap veren tedaviyi uygulamak ister. Hipnoz… Aslı, başlangıçta çekinse de hipnoz olmayı kabul eder. Melih, böylece Aslı’yı hipnoz seansı içinde, kitabı kaybettiği güne geri gönderir. Aslı o gün yaşadıklarını, zihninde tekrar yaşar. Kitabı bir telefon kulübesinde kaybettiği ortaya çıkar. Gizemli konulara meraklı olan Nevin’in ısrarları ve Melih’in, Aslı’nın bir başka psikiyatrik rahatsızlığı olup olmadığını anlamak istemesi, Melih’in hipnoz seansına değişik bir yön vermesine sebep olur: Aslı’yı telefon kulübesinin önünde bekletir ve çantasını kimin aldığını gözlemlemesini ister. Telefon kulübesinde bekleyen Aslı, kısa bir süre sonra yaşlı bir kadının çantayı fark ettiğini ve alıp uzaklaştığını görür. Melih, Aslı’ya telkin eder: “Yaşlı kadını takip et.” Aslı takip ederken ve gördüklerini seansı takip eden Melih ve Nevin’e anlatırken, birden, korku içinde irkilir. Hipnoz dünyasının içinde tanımadığı birisi tarafından gözetlenmektedir! Dehşet içinde kalan Aslı, aceleyle uyandırılır. Reel dünyadan hipnoz dünyasına geçişlerle, gizemli karakterler ve gizemli olaylar gün yüzüne çıkacaktır. Yıllar boyunca gizli kalmış aile sırları, Doğu masallarının gizemli dünyasına yapılan bir yolculuk, İstanbul açıklarındaki gizemli Burgaz Ada’ya, gecenin içinde yapılan bir vapur yolculuğuyla keşfedilecektir…
     <br/>
     <br/>
     Genç yönetmen Yorgancıgil sinemayı, ‘uyanıkken rüya görmek” olarak tanımlayınca, farklı bir sanatçıyla karşı karşıya olduğunuzu anlıyorsunuz zaten: “Kimi zaman hiç tanımadığınız birinin yerine endişelenir, heyecanlanır, sevinir ya da ağlarsınız… Kimi zaman ise hiç gitmediğiniz, hatta gitme ihtimaliniz bile olmayan yerlere gidersiniz. Yaşadığınız ülke, yaşadığınız gezegenle ya da yaşadığınız zamanla sınırlı değildir gördüğünüz bu rüyalar. Bilinçaltına da yolculuk yapıyor olabilirsiniz.”
     <br/>
     <br/>
     Bu tür bağımsız ve ilk sinema filmi olan yönetmenlerin tamamı çok iddialıdır ve kâğıt üzerinde size okuttukları proje de mükemmeldir. Ancak mevzu, genç yeteneğin kâğıt üzerindeki eseri, nasıl bir filme dönüştürebileceği meselesidir. Filmin genel kritiğini yapmadan açık yüreklilikle söylemek isterim ki; Gökhan Yorgancıgil bu konuda beni şaşırtacak derecede başarılı olmuş. Sıfır Dediğimde, elbette çeşitli aksamaları olmasına rağmen, mevcut Türk filmleri arasından sıyrılabilecek derinlikte ve estetik düzeye sahip bir film. İzleyicisine ön planda merak unsurunu dibine kadar barındıran bir polisiyevari öykü anlatırken, alt ve yan metinler ile masal dünyasından, geçmişten, gelecekten oluşan bir harmonik âleme götürüyor. Genç yönetmenden beklenmeyecek derecede sakin, duru ve şaşırtıcı derecede toplayabilen üslubuyla. İçe kapanık bir kızın, kayıp eşyasının öyküsünde yol alırken kendimizi birden bir masal prensinin peşinde buluyoruz. Akabinde aile içi şiddetin zirve yaptığı gizemli bir konakta şaşırıp, tek taraflı bir aşk trajedisine savruluyoruz. Bütün bunları, aklı başında düğümler, öyküyü yükselten müzik ve usta işi kurguyla yapıyor Sıfır Dediğimde.
     <br/>
     <br/>
     Ancak asla kolay bir film değil. Biraz Mevlana, biraz zihinsel yoğunluk ve birikim istiyor film. İstiyor ki, bir draje gibi tüm tadı perdeden almasın izleyici, kendi zihninden de katkı sağlasın ve alacağı hazzı yukarıya taşısın. Eh artık bu kadar övgüden sonra, tavsiye edeceğimi tahmin ediyorsunuzdur. Gönül rahatlığıyla.
     <br/>
     <br/>
     <br/>
     <b>
      FİLM HAKKINDA İLGİNÇ NOTLAR
     </b>
     <br/>
     <br/>
     -Öykü çalışmaları 8 ay, senaryo çalışmaları 1 yıl sürdü.
     <br/>
     <br/>
     -Hikâye yaşanmış bir psikiyatrik vakadan yola çıkarak hazırlandı.
     <br/>
     <br/>
     -Senaryonun birbirinden farklı 43 taslağı bulunuyor.
     <br/>
     <br/>
     -Senaryoya genel bir simetri hakim. Eski-Yeni, Doğu-Batı, Gizli-Görünen, Hayal-Gerçek, Hipnoz-Masal, Kadın-Erkek simetrisi ve karşıtlıkları öykünün bir parçası.
     <br/>
     <br/>
     -Hipnoz, “Sıfır Dediğimde” için temel kavramlardan birisi.
     <br/>
     <br/>
     -Optik illüzyonlarla seyircinin hipnoz deneyimini başka bir evren gibi algılaması sağlandı.
     <br/>
     <br/>
     -Hipnoz ve psikiyatri konularında Prof. Dr. Kerem Doksat ve Doç. Dr. Haluk Savaş danışmanlık yaptı.
     <br/>
     <br/>
     -Prof. Kerem Doksat çekimlerden önce iki kez başrol oyuncularını toplu olarak hipnoz etti. Seanslar sonradan izlenmek üzere video kaydına alındı.
     <br/>
     <br/>
     -Filmin müzikleri Almanya’da yaşayan besteci ve aranjör Volkan Topsakal tarafından yapıldı.
     <br/>
     <br/>
     - “Sıfır Dediğimde” için aynı zamanda çok sayıda ses efekti sıfırdan tasarlandı.
     <br/>
     <br/>
     -Filmin müzikleri senaryodaki simetri ve öyküdeki Doğu-Batı karşıtlığı düşünülerek Doğu ve Batı müzik formları sentezlenerek hazırlandı.
     <br/>
     <br/>
     -Başrol oyuncularından Damla Tokel, bazı hipnoz sahnelerinde özel kamera teknikleri ile istenilen görüntüyü elde edebilmek için vücuduna giydirilen öznel kamerayı kullandı.
     <br/>
     <br/>
     -Proje adı Mahkum iken Hazım Körmükçü film için Sıfır Dediğimde ismini önerdi. Yapım ekibinin de beğendiği öneri filmin adı oldu.
     <br/>
     <br/>
     -Fizik yasaları konusunda bilgisiz bir hastayı canlandıran bir yardımcı oyuncu, gerçekte Boğaziçi Üniversitesi’nde modern fizik konusunda araştırmalar yapan bir bilim adamı. Dr.Melih tarafından fiziksel gerçeklere dikkat etmesi salık verilen hastası rolündeki bu yardımcı oyuncu, gerçekte modern fiziğin en zor alanlarından biri olarak kabul edilen “Sicim Teorisi” üzerine ülkemizde çalışan sayılı fizikçilerden, TÜBA ödüllü, Boğaziçi Üniversitesi Fizik Bölümü öğretim üyesi Doç. Dr. Ali Kaya.
     <br/>
     <br/>
     -Bütün çekimler sesli gerçekleştirildi. Burgaz Ada’daki çekimler sırasında durmaksızın havlayan köpekler ve sık aralıklarla yağan yağmur, çekim ekibine zor anlar yaşattı.
     <br/>
     <br/>
     -Filmin web günlüğüne henüz lise son sınıf öğrencisiyken ilk yorumu yazan bir katılımcı, daha sonra MÜ Sinema bölümüne girdi ve çekimler boyunca yönetmen yardımcısı olarak görev yaptı.
     <br/>
     <br/>
     <br/>
     SIFIR DEDİĞİMDE
     <br/>
     <br/>
     Yönetmen: Gökhan Yorgancıgil
     <br/>
     Senaryo: Gokhan Yorgancıgil
     <br/>
     Oyuncular: Oktay Kaynarca, Hazım Körmükcü, Görkem Yeltan, Damla Tokel, Özge Özder, Semih Sergen
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28786), [web.archive.org (arşiv bağlantısı)](http://web.archive.org/web/20071109165102/http://www.aksiyon.com.tr:80/detay.php?id=28786)
