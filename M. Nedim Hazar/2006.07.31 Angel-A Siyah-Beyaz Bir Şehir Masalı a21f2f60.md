# Angel-A: Siyah-Beyaz Bir Şehir Masalı

*M. Nedim Hazar 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211065151im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Her kültürün kendine has mistik, zor durumdaki insanlara yardıma yetişen figürleri olur. Bizim ‘Hz. Hızır’ olarak bildiğimiz, dinî ve kültürel kökeni olan, bölgesel değişiklikler gösteren ‘şahs-ı manevi’ karakterimiz vardır mesela.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211065151im_/http://www.aksiyon.com.tr/resim/608/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Risale ve tasavvuf kültürüne vâkıf insanlar için meseleyi açmak şüphesiz bir film yazısı için gereksiz teferruat olacaktır. Ancak anlam parametreleri seküler kavramlardan oluşanlar için bu figür inandırıcılığı alt düzey, gerçekliği karton bir karakter olarak kalıyor ne yazık ki! Kültürel kodlar belirliyor sanatın beslendiği karakterlerden ödünç aldığı kahramanları ne yazık ki.
   <br>
    <br>
     Luc Besson (ki siz isterseniz ona Fransızların Spielberg’ü deyin, isterseniz Sinan Çetin’in birkaç üst modeli bir sinemacı!) Jean D’Arc’dan sonra kendini yapımcılığa ve senaryo yazarlığına vermişti. Bunda Kieslowski özentisi bir ‘Az sayıda film yöneteceğim’ metazorisi de vardı şüphesiz. Diğer yandan Nikita, Leon, Beşinci Element gibi filmlerin üzerinde bir film çekmenin zorunluluğu da tabii. Çıta yüksek yerde anlayacağınız. Yamakasi, Taxi, Transporter gibi şehirler arası otobüslerde izlenecek türden sade suya tirit filmler yakışmazdı bu Fransız dâhisine…
     <br/>
     <br/>
     Şimdi Angel-A isimli sıra dışı siyah-beyaz filmiyle tekrar karşımızda Besson. Paris tenhalıklarında tutunamayan bir serserinin mucizevî birkaç gününü masalsı diyaloglarla süsleyerek, Türk filmi tadında sunuyor bizlere. Angel-A, kirli izbeliklerde yaşanan bir kendini kabul etme masalı, gri bir kaybedenlerin masalı:
     <br/>
     <br/>
     Yeteneksiz dolandırıcı Andre’nin şehrin yarısına on binlerce Avro borcu vardır. Lotaryadan kazandığı Yeşil Kart ile her ne kadar kendisini Amerikalı olarak görse de kökeni Afrika’ya dayanan bir getto çocuğudur Andre. Şehirde ne kadar serseri varsa hepsine borçlanmış, üstelik bazı kesimler ölüm emrini vermiştir bile. Hayatını kurtarmak için 24 saati vardır. Son birkaç girişimi de sonuçsuz kalınca intihar etmeye karar verir. Ellerini açıp İncil’e atıf yaparcasına ‘beni niye terk ettin’ sızlanmasıyla kendini nehrin soğuk sularına bırakırken Titanic’e taş çıkaran bir sahnede karşısına aptal görünümlü güzel Angela çıkar. O da intihar etmeye niyetlidir ancak, işin iç yüzü hiç de öyle değildir… Öykü ilerledikçe anlarız ki, ‘yukarılarda bir yerde’ onun yakarışını duyan olmuştur. Angela ise Andre’nin hayatını düzene koymakla, kendisiyle yüzleşmesine yardımcı olmakla görevlendirilmiş tuhaf bir post-modern Batılı yardım meleğidir!
     <br/>
     <br/>
     Başta da belirttiğim gibi Luc Besson durduk yere yönetmen olarak sadece 10 film çekeceğini deklare etmişti. Angel-A onun 10. filmi. Yani son filmi… Zaten filmi niye siyah-beyaz çektiğini açıklarken de şöyle diyor: "Eleştirmenler benim ilk ve son filmimi bilinçli olarak siyah beyaz yaptığımı söyleyeceklerdir; ama bu kesinlikle doğru değil. Filmde 4 ana karakter var: Angela, Andre, Paris ve siyah beyaz. Bunların hepsi bir şiirin değişik ifadeleridir ve eğer bunlardan birisini çıkarırsanız filmin şiirsel yapısının bir kısmını almış olursunuz." Şiirler siyah-beyaz olmak zorunda mıdır, sorusu bir kenara, Angel-A dramatik yapısı ve sinematografik anlatımıyla bende inanılmaz derecede bir Jim Jarmush filmi hissi uyandırdı. Hareket ve şaşırtmacaya bayılan bir yönetmen kendisini nasıl dizginleyebildi ve akıllara seza göndermeleri, diyalogları filmine nasıl yerleştirdi hâlâ anlamakta zorlanıyorum.
     <br/>
     <br/>
     Angel-A’nın genel anlamda Doğu kültürü ile kabullenmesi zor. Hafif meşrep rolünde bir yardım meleği sadece manevi hassasiyeti olan Müslümanları değil, herkesi rahatsız edecek bir düşünce. Gerçi yönetmen filmin ilerleyen sahnelerinde bu durumu vuzuha kavuşturuyor ancak yine de rahatsız edici bir tercih.
     <br/>
     <br/>
     Ancak dokunaklı müziği, etkili diyalogları ve tertemiz resimleri ile Angel-A önemli bir film bence. Özellikle finali inanılmaz derecede Türk melodramlarını çağrıştırsa da, sıcacık bir şehir masalı…
     <br/>
     <br/>
     Luc Besson yönetmen olarak sinemayı bırakır mı bilmiyorum ama başka kültürler, başka değerler ve alanlar keşfettikçe, Angel-A’nın iyi niyetle yapılmış bir deneme olacağını düşüneceğinden eminim. Film, bir yönetmenin görkemli bir vedası değil anlayacağınız.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24916), [web.archive.org (arşiv bağlantısı)](http://web.archive.org/web/20071211065151/http://www.aksiyon.com.tr/detay.php?id=24916)
