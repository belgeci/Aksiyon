# Sinir Bozucu Bir Gerilim

*M. Nedim Hazar 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <table>
     <tr>
      <td>
       <img border="0" height="58" hspace="10" src="/web/20071211062738im_/http://www.aksiyon.com.tr/images/yazar_44.jpg" vspace="10"/>
      </td>
      <td>
       <br/>
      </td>
     </tr>
    </table>
    <br/>
    <p>
     <font class="content">
      Lolipop, İnternet üzerine tutucu bir av/avcı hikâyesi. ‘Ahlâkçı’ olarak da nitelenebilir. Film, şiddet ve gerilimi aktarırken şoklamaya ve kanlı sahnelere fazla rağbet etmiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211062738im_/http://www.aksiyon.com.tr/resim/616/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ecnebice chat yapanlar bilirler, Hard Candy; yaşı küçük kızlar için kullanılan bir internet argosu. Filmin İngiliz yönetmeninin kültüründe ise 'abaza erkek'ler için aynı argo kelimesi kullanılıyor. Dağıtıcı firma filmi 'Lolipop' ismiyle Türkçeleştirmiş ki gayet akıllıca ve doğru bir yaklaşım. Malum bizim kültürümüzde de sapıkların küçük çocukları kandırmak için kullandıkları temel aparatlardandır elma şekeri ve lolipop.
   <br>
    <br>
     Film orta yaşlı bir adamın, küçük bir kızı internet yoluyla arkadaşlığa ikna edip eve götürmesinin hikâyesini anlatıyor. Adam küçük kızı eve götürmesine götürüyor da, kim av, kim avcı orası biraz karışık. İsterseniz genel hattıyla filmin sinopsisine bir göz atalım:
     <br/>
     <br/>
     14 yaşında, zeki ve çekici bir genç kız olan Hayley ve internette tanıştığı 30 yaşındaki moda fotoğrafçısı Jeff, tanışmak üzere bir kafede buluşurlar. Aralarında yaşanan flörtleşme, onları daha da yakınlaştırarak Jeff'in dairesine kadar götürür ve bu beklenmedik bir olayın başlangıcı olur.
     <br/>
     <br/>
     Hayley, uzun süredir merak ettiği sırrı çözmek için Jeff'in içkisine ilaç katar. Jeff ise kendine geldiğinde bağlanmış olduğunu görür. Hayley, Jeff'in kendisinden önce de küçük kızları dairesine getirip getirmediğini ısrarla öğrenme çabasındadır. Günlerdir ortadan kaybolan Donna Mauer'in tek şüphelisi olarak da Jeff'i görmektedir. Jeff, inkâr etse de, Hayley'in elinde Internetten öğrendiği ve Jeff'e suçunu kabul ettireceği çok fazla ipucu vardır. Ve film bir anda tek mekânda geçen sinir bozucu bir gerilime dönüşür.
     <br/>
     <br/>
     Lolipop, gerek atmosfer, gerek içerdiği kara mizah ve oyunculuğuyla bana Michael Haneke'nin 1997 yapımı kült filmi Funny Games'ini hatırlattı. Ve hatta Stephen King'in Kathy Bates'e Oscar getiren romanı Misery tadını yakaladım. (Sinemasever okurlara not. Burada zaman zaman başka filmlere göndermelerde bulunuyoruz, ayrıntı veremiyoruz. Bunun nedeni yazının hacim problemidir. Meraklıları bahsi geçen filmleri araştırabilirler.) Özellikle küçük kız Hayley rolündeki Ellen Page'in çıkardığı oyun etkileyici. Tabii bunda senarist ve yönetmenin izleyicinin zihniyle sadistçe oynamalarının da payı büyük!
     <br/>
     <br/>
     Lolipop, günümüzün sınırsız tehlikelerle dolu dünyası internet üzerine alabildiğince tutucu bir av/avcı hikâyesi aslında. Genel perspektif ile bakıldığında son derece ahlâkçı bir film de denebilir. Benzeri filmlerden birçok yönüyle ayrılan filmin en önemli yönü, içerdiği şiddet ve gerilimi izleyiciye aktarırken şoklamaya ve kanlı sahnelere fazla rağbet etmemesi. Öyle ki filmin temalarından biri pornografi olmasına rağmen ne argo ne de pornografik sahne yok gibi bir şey.
     <br/>
     <br/>
     Yönetmen David Slade zaman zaman seyircinin sabrını zorlayan kayan kadrajları ile yer yer sinir bozucu sahnelere imza atmış. Ancak genel anlamda filmin atmosferi ve kullandığı sinema dili etkileyici. Aynı şeyi replikler için söylemek mümkün değil. Güzel oyunculuğu zirveye tırmandıracak nitelikte metin yok ne yazık ki! Müzik ve ses efekti ise -filmin fragmanının aksine- olabildiğince dikkatli kullanılmış.
     <br/>
     <br/>
     Film 'pedofili' denen özellikle internetin en büyük tehlikesi olarak görülen (hatırlayınız bir süre önce bir TRT müdürünün bilgisayarında bile bu tür görüntüler ele geçirilmişti.) erişkinlerin çocukları cinsel istismarına dair mesajlar da içeriyor. Ancak kurbanın bir süre sonra avcıya dönüşmesi ve sadist bir psikopat olarak ortaya çıkması pedofiliyi arka plana itiyor.
     <br/>
     <br/>
     İnternet öyle bir olgu ki, hem bilge, hem tehlikeli bir ortam. Hem büyük bir nimet, hem kirlilik ve kötülüğün merkezi. Bilinçsiz ve kontrolsüz kullanım, hastalık derecesinde bağımlılık ile insan hayatını karartan, gerçek yaşamı altüst eden bir düşmana dönüşebiliyor. İnterneti çok az oranda kullanan biz Türkler için şimdilik istatistikleri etkileyecek bir tehlike görünmeyebilir ama her gelişmeyi bir şekilde aleyhimize kullanan bizim gibi bilinçsiz toplumlar için, sözgelimi, Beyoğlu'nun arka sokaklarından çok daha ürkütücü bir mekân! Hard Candy/Lolipop ise böylesi karanlık bir dünyadaki iki kötü ruhun birbirine denk gelmesiyle ortaya çıkan ürkütücü bir sonuç filmi sanki…
     <br/>
     <br/>
     Lolipop rumuzların arkasına gizlenmiş tehlikeli ruhların, sanal bir dünyada maceradan maceraya koştururken kol gezen ölümcül tehlikeye önemli göndermeler yapan, iyi kahramanın olmadığı bir film.
     <br/>
     <br/>
     <b>
      LOLİPOP
     </b>
     <br/>
     Yönetmen: David Slade
     <br/>
     Senaryo: Brian Nelson
     <br/>
     Görüntü Yönetmeni: Jo Willems
     <br/>
     Oyuncular: Patrick Wilson, Ellen Page,Sandra Oh, Jennifer Hommes
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25368), [web.archive.org (arşiv bağlantısı)](http://web.archive.org/web/20071211062738/http://www.aksiyon.com.tr/detay.php?id=25368)
