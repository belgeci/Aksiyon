# Kaderi zorlarsan, kader de seni zorlar!

*M. Nedim Hazar 2005.01.31*

<div bgcolor="#FFFEF6">
 <font>
  <img border="0" height="1" src="/web/20051218002447im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051218002447im_/http://www.aksiyon.com.tr/resim/530/76.jpg" vspace="5"/>
  </p>
 </font>
 <font class="content">
  Akasya filminin klasik korku-gerilim filmlerinden ayrıldığı en önemli nokta, başından finaline kadar giderek yükselen ivmesi... Ses, müzik, efekt ve oyunculuk mükemmel; ancak filmde Doğu kültürünün ayrılmaz bir parçası olan ‘Hikmet’ maalesef yok.
 </font>
 <p>
  <font class="content">
   Teknolojinin sinemayı ele geçirmeye başlamasından sonra özellikle korku ve gerilim türünde Uzakdoğuluların küçümsenmeyecek bir başarısı söz konusu. Görsel ve ses efektleriyle pekiştirilen mistik temalar dünya sinema salonlarında vizyon imkanı buldukça Uzakdoğu Korku-Gerilim sineması Hollywood’a kafa tutmaya başladı.
   <br>
    <br>
     Yönetmenliğini Ki-Hyun Park’ın yaptığı Kore filmi Akasya (Acacia) da bu açıdan mükemmel bir gerilim filmi. Bahsini ettiğim çekik gözlü gerilim sinemasının korku nefes, çığlık padleri, fantastik karabasan-rüya sekanslarındaki görsel efektleriyle etkileyici bir film. Konu da orijinal...
     <br/>
     <br/>
     40 yaşını aşmış iki entelektüel karı-kocanın tek sorunu çocuksuz oluşlarıdır. Bunu yetiştirme yurdundan aldıkları 6 yaşındaki şirin mi şirin bir oğlan çocuğuyla gidermek isterler. Ancak edindikleri evlat tuhaf biridir. Yaşıtları oyunlar oynayıp eğlenirken o bir ağacın dibinde resim yapar durur. Öykü ilerledikçe ağaçları annesi olarak gördüğünü anlarız. Enteresandır ki, resim kanalı dışında dış dünya ile herhangi bir iletişim şekli bulunmayan bu çocuğun evlatlık olarak gittiği evin bahçesinde de artık yaprakları çıkmayan, çiçek açmayan bir akasya ağacı vardır. Çocuğun ağaç ile olan ilişkisi o kadar rahatsız bir boyuta ulaşır ki, ailenin babası ağacı kesmeye bile kalkışır. Bunun üstüne bir de kaderi zorlamanın getirdiği bir bebek eklenince ortam kusursuz bir gerilim savaşına dönüşür.
     <br/>
     <br/>
     Yönetmen Ki-Hyun Park bugüne kadar çektiği üç filmin de öyküsünü kendisi yazmış. Aile bireylerinin bahçedeki ağaç ile olan münasebetleri bana Necip Fazıl’ın Bir Adam Yaratmak isimli piyesini hatırlattı. Orada da bir ağacın koskoca bir ailenin mutluluğunu nasıl etkilediğini okumuştuk.
     <br/>
     <br/>
     Akasya’nın klasik korku-gerilim filmlerinden ayrıldığı en önemli nokta; başından finaline kadar giderek yükselen gerilim ivmesi... Film, türdeki diğer örnekler gibi jenerik öncesi zıplatan bir sekans ile açılmıyor. Adeta bir saatin zembereği gibi sabırla ve dikkatle kuruluyor. Finalde öyle bir boşalıyor ki zemberek, seyirci koltuğa çivilenip kalıyor. (Bu arada filmi izlemek isteyenler için bir tavsiye, sakın ha film bitip jenerik akmaya başlayınca salondan çıkmayın. Zira yönetmen anlama özürlüler için açıklamalı bir rehber koymuş sonuna! Bir de şahane bir alt müzik.)
     <br/>
     <br/>
     Koreli yönetmen, çiçeksiz ağaç-çocuksuz anne arasında kurduğu paralel ilişki ile insan beyninin oynadığı oyunları enfes vermiş. İnsanoğlunun sahip olduğu değerlerin kıymetini bilmeden durmaksızın kaderi zorlamasından sonra, kaderin kendilerini en ufak bir zorlamasında ortaya çıkan trajik sonuçları da gerilim diliyle anlatmış.
     <br/>
     <br/>
     Bir Fransız filmi olan 8. Gün’de, down sendromlu bir çocuk da annesine benzetip ağaçların kabuklarını okşuyor, başını ağaçların gövdesine dayayarak ninniler dinliyordu. Toplam iki-üç mekanda geçen Akasya’da da benzeri bir durum var. Kalabalık olmayan oyuncu kadrosu, sınırlı mekan sayısı, sade ve duru bir anlatım dili ile sizi yavaş yavaş kendine çekiyor Akasya. Tıpkı bir Hitchcoock filmi gibi... Sonra damardan gerilim zerketmeye başlıyor. Bir yandan  üstü örtülü minik göndermeler yaparken diğer yandan merak hissi gıdıklanarak finale kadar getiriyor sizi. Ve öldürücü vuruşu, günümüz korku sinemasının şaşırtmacaları, kulakları sağır eden ses efektleri ve zıplatan görsel efektleriyle yapıyor. Özellikle sonlarına doğru şaşırtma sahneleriyle sıklıkla ‘korku’ türüne sarkmalarda bulunuyor Akasya.
     <br/>
     <br/>
     Her şey iyi tamam da, tek sorun şu: Uzakdoğu sineması ürünlerinde neden Doğu kültürünün ayrılmaz bir parçası olan ‘Hikmet’ yok? Resimler iyi, müzik şahane, efektler kusursuz, oyunculuk etkileyici filan. Da, eksik olan bir şey var işte! Kendisi bir jinekolog olan doktorun çocuğunun olmaması, karısı ve babasıyla beraber inanılmaz bir suça ortak oluşu, en beklenmedik anda içinden taşan fetişler... Anne ile ağaç, çocuk ile çiçek benzeştirmeleri. Öz çocuğu için üvey oğlunu dışlayan annenin, kaderi zorlamasından sonra en küçük bir zorlanmada bilinç çatlaklarının oluşması. Filmde bir tevekkül abidesi gibi duran büyükbabanın suça iştirakinin bedelini canıyla ödeyişi vs vs...
     <br/>
     <br/>
     Ne yazık ki finalde tüm bilinmeyenler, merak edilenlere cevap bulunurken, öykü bizi bir hikmete, erdemli bir noktaya taşımıyor. Seküler bir ‘kısasa kısas’ çıkarımı yapmaktan başka bir şey kalmıyor elimizde. Eğer, ‘sen de çok şey istiyorsun’ derseniz, size de hak veririm elbet. Hollywood filmleri arasında sıkışıp kalmış, kıymeti pek bilinmeyen bir film olarak görüyorum Akasya’yı...
     <br/>
     <br/>
     KÜNYE:
     <br/>
     Akasya, Yönetmen: Ki-Hyung Park, Senaryo: Ki-Hyung Park
     <br/>
     Oyuncular: Hye-jin Shim, Jin-geun Kim, Oh-bin Mun, Na-yoon Jeong.
     <br/>
     Tür: Korku-Gerilim, Yapım: Güney Kore 2003, Süre: 104 dakika
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19460), [web.archive.org (arşiv bağlantısı)](http://web.archive.org/web/20051218002447/http://aksiyon.com.tr:80/detay.php?id=19460)
