# İstihbarat teşkilatlarının himayesinde büyüyen örgüt: PKK

*Salih Sarıkaya 2011.11.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şiddet kozunu sonuna kadar kullanan PKK, kendiliğinden ortaya çıkmadı. Bugün ne istediğini bilmemesinin altında belki bu gerçek var.
  </font>
 </div>
 <div id="newsText">
  <font class="detail-text">
   <p class="MsoNormal">
    Ergenekon soruşturması sürecinde yazdığı kitaplarla dikkat çeken gazeteci Şamil Tayyar, milletvekili seçildikten sonra da boş durmadı. Tayyar’ın son kitabı Ergenekon, MİT ve PKK ilişkisini derinlemesine analiz eden “Kürt Ergenekonu-Derin PKK’nın gizli kodları” Timaş Yayınları’ndan çıktı. Kitapta Abdullah Öcalan’ın hayatı, Pilot Necati’nin PKK’nın kuruluşundaki rolü ve MİT’le ilişkisi, hapse giren Öcalan’ı derinlerin nasıl kurtardığı, Ankara’da Öcalan’a ev arkadaşlığı yapan subayların kim olduğu gibi önemli ayrıntılara yer veriliyor. Öcalan’ın Ergenekon sanıklarıyla irtibatının da deşifre edildiği kitapta Perinçek’in Öcalan hakkında söyledikleri ve Ergenekon tutuklusu Veli Küçük’ün PKK ile ilişkisi göz önüne seriliyor.
   </p>
   <p class="MsoNormal">
    Şamil Tayyar’ın kitabına göre, PKK, birçok derin ve gizli hesabın ciro edildiği bir platform hâline geldi. PKK’nın bir Kürt sorunu yok, bilakis Kürtlerin PKK sorunu var. PKK ve Abdullah Öcalan 12 Eylül düzeninin oyun kurucusu olarak sahaya sürüldü ve hâlâ bu pozisyonunu koruyor. 1978 yılında belli bir misyonla ortaya çıkan PKK, bugün 36 ülkede örgütlenmiş ve çok sayıda gizli servisin mutfağında yemek pişiren çok uluslu bir şirket hüviyetine büründü. Derin devletin bilgisi ve kontrolü altında tohumları atılan PKK, toplum dinamiklerinin ortaya çıkardığı bir örgütten ziyade jakoben bir yapılanma. PKK verilen misyonu yerine getirerek, 1984 yılında Şemdinli Eruh’ta başlattığı kanlı eylemleri her zaman Kürt halkının kanı üzerinden planladı. Ve zaman içerisinde Kürt halkını siyasetçisi, aydını ve entelektüeliyle vesayeti altına aldı.
   </p>
   <p class="MsoNormal">
    PKK, MİT içindeki bazı unsurların teşviki ve desteğiyle 27 Kasım 1978’de Diyarbakır’ın Lice ilçesine bağlı Fis köyünde yapılan kuruluş toplantısının ardından örgütleşti. PKK’yı kurmadanönce MİT içinde belli bir grupla içli dışlı olan Öcalan, 1979’da Suriye’ye kaçarken de aynı kaynaklardan destek aldı. 12 Eylül darbesinden sonra MİT’le ilişkilerini azaltan Öcalan, yabancı istihbarat servislerinin kucağına düştü. Gizli servislerin eğitici kadrolarının desteğiyle sürekli kendini yeniledi.
   </p>
   <p class="MsoNormal">
    PKK’nın derinlerle ilişkisi en çok Turgut Özal’ın kalp krizi, Uğur Mumcu’nun suikast, Eşref Bitlis’in ‘kaza’ sonucu hayatını kaybettiği, 33 erin katledildiği, Sivas’ta 37 ‘can’ın yandığı 1993 yılında gün yüzüne çıktı. Kurulduğu dönemde ‘Kürt Devleti’ hedefiyle yola çıkan ve 1990 sonrası bu hedef için 2000 yılını belirleyen PKK, Öcalan’ın 1999’da yakalanmasıyla ‘Bağımsız Devlet’ projesinden vazgeçerek, demokratik özerklik ve KCK yapılanmalarını gündeme taşıdı. 13. Kongre’sini 16-22 Mayıs 2007’de gerçekleştiren örgüt Öcalan’ın avukatları aracılığıyla önerdiği yasama, yürütme ve yargı organlarıyla bir nevi devlet örgütlenmesi olan Komala Civaka Kürdistan (KCK) yapılanmasını kurdu.
   </p>
   <p class="MsoNormal">
    Kitapta Öcalan’ın kimliği ve görüşleriyle ilgili de bilgiler veriliyor. Öcalan, Şanlıurfa’nın Ömerli köyünden Ankara’ya uzanan ilk gençlik yıllarında muhafazakâr biriydi. Hatta 1966-1969 yılları arasındaki lise döneminde Necip Fazıl Kısakürek’in konferanslarına gider, Maltepe Camii’nde namaz kılardı. Mahir Sayın ise ‘Erkeği Öldürmek’ kitabında Öcalan’ın 1969 yılında Yargıtay Başkanı İmran Öktem’in cenaze namazının kılınmasını istemeyen Büyük Doğu yanlısı sağcı grupların içinde olduğunu iddia ediyor. Kitapta ilgi çeken iddialardan biri de Öcalan’ın o yıllarda MİT’e bağlı olduğu söylenen bir ajansta ofis-boyluk yapıyor olması.
   </p>
   <p class="MsoNormal">
    1971 yılındaki 12 Mart muhtırasının ardından Öcalan eylemlerde sık sık gözükmeye başladı. Mahir Çayan’ın Kızıldere’de öldürülmesi, Deniz Gezmiş ve arkadaşlarının tutuklanması üzerine üniversitedeki boykota katıldı ve 8 Nisan 1972’de gözaltına alındı. Gözaltı olayının ardından yaşanan yargılama süreci de Öcalan’ın derin devletle bağlantılarının dayanaklarından biri olarak gösteriliyor. Ankara Sıkıyönetim Komutanlığı tarafından yargılanan Öcalan MİT’in devreye girmesiyle 3 ay gibi kısa bir hapis cezasıyla kurtulmayı başardı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/newsDetail_getNewsById.action?newsId=30947), [web.archive.org (arşiv bağlantısı)](http://web.archive.org/web/20140509001323/http://www.aksiyon.com.tr/aksiyon/newsDetail_getNewsById.action?newsId=30947)
