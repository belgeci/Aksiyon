# Haydi Çanakkale'ye

*Mehmet Niyazi Bilinmeyen-tarih*

<div>
 <font>
  <img border="0" height="1" src="/web/20041027022021im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027022021im_/http://www.aksiyon.com.tr/resim/444/68.jpg" vspace="5"/>
  </p>
 </font>
 <font class="content">
  Gönül ister ki Çanakkale'ye gelenler doğru bilgilerle, yeni bir ruhla dönsünler. Talha Uğurluel, “Çanakkale Savaşları ve Gezi Rehberi” adında  bir gezi için gerekli, gerçekten yeterli hatta doyurucu bir kitap yayınladı.
 </font>
 <p>
  <font class="content">
   Çanakkale Savaşlarının geçtiği alanları gezmek, baba ve dedelerimizin şahâdet şerbetini içtikleri havayı solumak için oraya ilk defa 1993 yılında, aziz dostum Salih Özpideciler ve onun sevimli oğlu Çağrı ile gitmiştik. Yine mayısın son haftasıydı. Hayatını Çanakkale Savaşlarına vermiş olan sayın M. İhsan Gençcan’ın rehberliğinde dünyanın en çetin, en kanlı boğazlaşmalarının gerçekleştiği yerleri dolaştık. Cumartesi, pazar günüydü, bizden başka kimse yoktu. Geçtiğimiz pazar günü, iki otobüsle yine gittik. Tahminimde yanılabilirim, ama o şehitler diyarında en az beş bin kişi vardı. Bir arkadaşımız oralı yaşlı bir hanıma, “Maşaallah çok kalabalık teyze” dedi. Hanım da şu cevabı verdi. “Dün burayı görseydin bu duruma kalabalık demezdin.”
   <br/>
   <br/>
   Bugünkü varlığımızın temellerinin atıldığı, milletçe şükranlık duyduğumuz o beldeye geçmişe oranla aşırı ilgi gösterilmesi sevindirici. Bu durum ortaya rehberlik mesleğini de çıkarmış. Ellerindeki megafonlarla dolaşan rehberleri dinledikçe insanın morali bozuluyor. Kur’an’daki meâlen “Siz bilemezsiniz” ifadesine rağmen kimisi şehitleri görmüş, kimisi onlarla konuşmuş, kimisi duygu sömürüsü için hayali mektuplar okuyor. Uzman oldukları iddiasıyla bu işi yapanların da söylediklerinin ne aslı astarı, ne de tadı tuzu var; kesinlikle inandırıcı değiller. Askerlik bir meslektir, şahıstan şahısa pek değişmez, ilmin kuralları ile, mantıkî normlarla düzenlenmiştir. Sadece onun penceresinden bakılabilse, her şey gün ışığına çıkabilecek. Gönül ister ki oraya gelenler doğru bilgilerle, yeni bir ruhla dönsünler. Sayın Talha Uğurluel, “Çanakkale Savaşları ve Gezi Rehberi” adında 394 sayfa, ayrıca savaşın durumlarına dair haritalar da eklenmiş bulunan, bir gezi için gerekli, gerçekten yeterli hatta doyurucu bir kitap yayınladı. Savaşın geçtiği yerlerin, şehit ve gazilerimizin adına dikilen âbidelerin güzel çekilmiş resimleriyle süslenmiş, kaliteli kağıda basılan kitap savaş öncesindeki dünyanın durumu ve savaş hakkında bilgiler vermektedir. 16 bölümden oluşan eser, Birinci Dünya Savaşından önce milletlerin durumunu kuşbakışı ele alıyor. Tabii bu kuşbakışında bizi yakından ilgilendirdiği için Osmanlı Devletinin faaliyetlerine ağırlık vermiş. Erbabınca mâlum olan fakat geniş çevrelerce, hatta tarihçi geçinenlerce de maalesef bilinmeyen bazı hususlara da temas etmiş. “…fakat Cemal Paşa gibi bir kısım ittihatçılar da Fransa’ya yakınlık duyuyorlardı. Hatta Osmanlı-Fransız yakınlaşması için Cemal Paşa, Fransa’ya kadar gitmiş fakat bu görüşmelerden bir sonuç elde edemeyeceğini anlayınca geri dönerek Enver Paşa’nın Alman yanlısı politikasını kabul etmek zorunda kalmıştır.” S.21 Yine aynı sayfada İngiltere’ ye ve 1914 Mayıs’ında Rus Çarı yaz tatili için Kırım’a geldiğinde Talat Paşa’nın ziyaretine giderek ittifak teklifinde bulunduğuna yer vermektedir. Bütün bunlar çıkacak savaşları, gizli antlaşmayla bir araya gelen İngiltere, Fransa ve Rusya’nın, Almanya’yı yeneceğini bildiğini, kuvvetlinin yanında yer almak için devletimizin çırpındığını gösteriyordu. Ve şunu da gayet iyi biliyor ki, bir yıl zarfında Almanya’yı yenerler, taptaze kuvvetleriyle üzerimize gelirler, bizi planladıkları gibi bölerler. Bu çabalardan sonuç elde edilemeyince biz tamamen yalnızlığa itiliyorduk. Bir yıl sonraki kurbanlık koyun misali kaderimizi bekleyecektik. Savaşlarda sebepler sonuçlarda gizli olduğuna göre gerçek niyetleri Osmanlı topraklarındaki petrolü ele geçirmekti. O zaman meseleye bu açıdan bakmamız lazımdır.
   <br/>
   <br/>
   Yalnız kalsak ne ile karşılaşacaktık? Almanya ile ittifak yaptık ne oldu? Almanya ile ittifak yapmasaydık bugünkü durumumuzun ne olacağını da tahayyül etmeliyiz.
   <br/>
   <br/>
   Üç yıl önce derme çatma Balkan devletlerine pasta gibi doğranan ordumuz, üç yıl sonra göğüs kabartan zaferler kazanıp, Rus Çarlığının tarihe gömülmesinde önemli rol oynadı. İngiltere ve Fransa’yı takatsiz düşürdü, aksi takdirde tek kurşun atmadan İstanbul’dan çıkarlar mıydı? Almanya’dan silah temin edemeseydik, durumumuz ne olurdu?
   <br/>
   <br/>
   Enver Paşa’nın Alman yanlısı olduğunu herkes yazıp, söylüyor. I. Dünya Savaşı’na dair ilkokul seviyesinde bilgisi olan böyle biliyor. Bir şey yanlışsa onun toplumda doğru kabul edilmesi, gerçeği değiştirip, yanlışı doğru yapmaz, zaten yazarlık burada başlar. Alman yanlısı olduğu söylenen Enver Paşa’nın şu tutumunu nasıl değerlendireceğiz. Enver Paşa Çanakkale’de bulunduğu sırada Genelkurmay İkinci Başkanı Muavini Miralay Bahaeddin Bey’in Amiral Souchan’a Karadeniz’e çıkma izni vermesini kesinlikle affetmemiş, Miralay’ı tümen kumandanlığına tayin ederek Genelkurmay’dan uzaklaştırmış, savaş sonuna kadar onu terfi ettirmemiştir. (Ziya Nur Aksun. Osmanlı Tarihi cilt.6 s. 280-281)
   <br/>
   <br/>
   Kitabın tetkikinden de anlaşılacağı üzere Talha Uğurluel, her şeyden önce gezi rehberi yazmıştır. Mesele böyle ele alınınca faydalı bir kitap ortaya çıkarmıştır.
   <br/>
   <br/>
   Kitapta bilhassa eğitim ve öğretim camiamızın dikkate alması gereken hususlar bulunmaktadır. Verilen bilgiye göre, rahmetli Özal başbakanken geleceğimizi daha aydınlık bir duruma nasıl getirebiliriz düşüncesiyle Japonya’dan pedagoglar getirtmiş. Onlar incelemelerini yaptıktan sonra zamanın Milli Eğitim Bakanı sayın Vehbi Dinçerler’le Özal’ı ziyaret etmişler, Japon uzmanlar bizim çocuklarımızda yeterli milli şuur olmadığını belirttikten sonra, kendilerinin nasıl II. Dünya Savaşı’nda atom bombası atılan Hiroşima ve Nagazaki’den yararlanarak çocuklarını şokluyorlarsa, bizim de aynı şekilde Çanakkale Savaşımızın geçtiği yerlerden yararlanmamızı teklif etmişler. Elbette bu savaşlardan pedagojik bakımdan gerçekten yararlanmak için her şeyden önce olup bitenleri doğru bilmek gerekir. Mesleğinin değerini bilen öğretmenler, milleti ve vatanı, hatta çocukları adına sorumluluk duyan anneler ve babalar Talha Uğurluel’in kaleme aldığı “Çanakkale Savaşı ve Gezi Rehberi” adlı kitabıyla haydi Çanakkale’ye.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2657), [web.archive.org (arşiv bağlantısı)](http://web.archive.org/web/20041027022021/http://aksiyon.com.tr:80/detay.php?id=2657)
