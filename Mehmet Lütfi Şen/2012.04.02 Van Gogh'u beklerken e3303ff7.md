# Van Gogh’u beklerken

*Mehmet Lütfi Şen 2012.04.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Van Gogh Alive Sergisi’nin reklamlarını gördüğümde, birçok şey bir film şeridi gibi geçti zihnimden. Üstelik bu sergide orijinal tablolar da olmayacaktı.
  </font>
 </div>
 <div id="newsText">
  <font class="detail-text">
   <p>
    Ne zaman dünya resminin önemli bir müzesi ya da sergisine gitme fırsatı bulsam A. Hamdi Tanpınar’ın 1935 model ‘Müzesiz Ülke’ yazısı kulaklarımda çınlamaya başlar. Tanpınar’ın altını çizdiği Da Vinci’den Matisse’e, Van Gogh’tan Picasso’ya dünya resminin önemli sanatçılarının  eserleri, uygun bir bütçe ile bu ülkeye kazandırılabilir önerisini ıskaladığımız için, bugün bırakın bütün bu öncü ressamların eserlerinden oluşan müze açmak, bir tanesinin eserini bile alıp bu ülkeye getirmek pek mümkün görünmüyor. Belki de bu makûs talihi bir nebze aşmak için son 10 yıldır önemli uluslararası sergilere ev sahipliği yaptı İstanbul. Miro’dan Picasso’ya, Roden’den Dali’ye bazı dünya sanatçılarının başyapıtları olmasa da önemli eserlerinden oluşan sergilerle buluştuk. Bu halkaya Matisse ve Van Gogh gibi ressamların da eklenmesini bekliyorduk.
    <p>
     Van Gogh Alive Sergisi’nin reklamlarını gördüğümde, yukarıda söz ettiğim her şey bir film şeridi gibi geçti zihnimden. Üstelik bu sergide Van Gogh’un orijinal tabloları da olmayacaktı. Özetle etkinliğe ilgi gösterenlerin çoğu hayatlarında hiçbir Van Gogh tablosunun karşısında zaman geçirme şansına sahip olmamış resim meraklılarından oluşacak ve sergiyi tamamladıklarında durum değişmeyecekti.
     <p>
      Bu teknolojik sergiyi görmek için fotoğraf sanatçısı arkadaşım Cihat Hıdır’la birlikte Antrepo 3’ün önündeydim. İçeriye adımımı attığımda Van Gogh Alive hakkındaki ilk izlemimim  (artık nasıl bir yüksek etki oluşturduysa reklamlar) beklentilerimin altında olduğuydu. Ne bileyim ses ve görüntü teknolojisinin imkânları o kadar arttı ki, en azından dünyadaki birçok teknoloji müzesinde rastladığım yöntemle, Van Gogh’un tablolarının alamet-i farikası durumundaki birkaç nesnenin hologramla üç boyutlusunu görmeliydim. Ya da bu yılki Contemporary İstanbul’da, Devrim Erbil Hoca’nın klasikleşmiş İstanbul tablosunun bütün fuar izleyicilerinin zihninde kalan 3D görüntüsüne benzer şekilde tabloların karşısında vakit geçirmeliydik. Sergiyi gezmek için dolaştığımız zeminin de tablolarla kaplanacağını ve üzerinde yürüyeceğimi sanmıştım. Bütün beklentilerime cevap vermemesine rağmen serginin keyifli yanları da çoktu. Büyük salonda, bir anda iyi kurgulanmış bir müzik eşliğinde yer gök ‘Çiçek Aşmış Erik Ağacı’ olunca veya bütün mekânı Van Gogh’un portreleri ya da el yazısı kaplayınca büyüleyici bir atmosfer oluşuyor. Serginin bir başka iyi yanı gönül rahatlığıyla fotoğraf çekebiliyorsunuz. Amsterdam’daki dünyadaki en kapsamlı Van Gogh Müzesi’nde ne yazık ki fotoğrafa asla izin verilmiyor. Sergiye fotoğraf sanatçısı bir arkadaşla gitmem bu anlamda isabet oldu doğrusu. Her tarafın ekran olduğu büyük bir ortamda fotoğrafın tadı başka oluyor. Sergiyi birlikte izlediğimiz öğrenciden emeklisine her izleyicinin gözünden özel bir dünyanın içinde olmanın sevinci okunuyordu. Bir sürü projeksiyondan binlerce eserin aktığı yarım saate yakın süren çok sesli, çok görselli bir senfonide hissediyor insan kendini. Amaçlanan bu atmosferi gölgeleyen birkaç eksiklik de gözüme battı doğrusu. İlki temalar arasında oluşan 5-6 saniyelik kesintiler. En azından müzik devam edebilirdi ya da fırça ile bütün alanın boyandığı görsel efekt tekrarlanabilirdi diye düşündüm. Ayrıca ekranlardan akan temaya ilişkin mekânın 5-6 yerinde birden Van Gogh’un konu hakkındaki bir yazısı yansıyor. Yazıyı okuyunca görüntü, görüntüye daldığımda yazı öksüz kaldı. Oysa bu yazılar sergi salonu öncesindeki fuayede meraklısı için panolar şeklinde sergileniyordu zaten.
      <p>
       Sonuç olarak bu dijital sergi, Van Gogh’un orijinal eserlerini görmenin yerini dolduramasa da, asla kaçırılmamalı. Sergiyi 15 Mayıs’a kadar görmeyi düşünenlere tavsiyem, internetten de olsa Van Gogh’un başyapıtlarına bir göz atmaları ve dünya resmindeki yeri üzerine bir iki yazı okumaları.
       <p>
        Gerçek bir Van Gogh sergisi izlenimlerinde tekrar buluşmak temennisiyle...
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E5F78129F9F74FDD78126922D9DB0FEB?newsId=32242), [web.archive.org (arşiv bağlantısı)](http://web.archive.org/web/20141029013446/http://www.aksiyon.com.tr:80/aksiyon/newsDetail_getNewsById.action;jsessionid=E5F78129F9F74FDD78126922D9DB0FEB?newsId=32242)
