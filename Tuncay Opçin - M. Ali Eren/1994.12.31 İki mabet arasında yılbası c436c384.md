# İki mabet arasında yılbası

*Tuncay Opçin - M. Ali Eren 1994.12.31*

<font class="agenda2NewsSpot">
 Saat gece yarısına yaklaşıyordu. Şık, varlıklı ve bakımlı hanımlar ve beyler caddede belirli bir yöne doğru hızlı adımlarla yürüyorlardı. Caddenin her iki yanı, dükkanların vitrinleri, ağaçlar hatta binaların ön yüzleri binlerce ampüllerle aydınlatılıyordu. Ileride oluşan kalabalık ve patlayan flaşlar bu dekoru tamamlıyordu.
</font>
<font class="newsDetail">
 Herhangi bir Avrupa ülkesinde kutlanan Noel gecesinin klasik manzarasını andıran bu tabloda şaşılacak tek husus ayini ruhaniye iştirak edenlerin kimlikleri idi. Kiliseyi dolduran kalabalığın büyük çoğunluğunun kimlerden oluştuğunu ise Başpapazın şu anonsu açıklıyordu:
 <br/>
 <br/>
 "Aziz Müslüman kardeşlerimiz lütfen müsaade edin, Hıristiyan kardeşlerimiz ön saflara geçsinler"...
 <br/>
 <br/>
 698 sayılı "Takvimde Tarih Mebdeinin Tebdili" Kanunu ile Türkiye Müslümanları 1342 senesini 1926 kabul etmiş ve o günden bu yana yılbaşına aşina olagelmişti. Bu tarihe kadar herkesin "zaman"ı kendine idi. Her kültür kendine göre zamanı manalandırıyordu. Her din kendi kutsal günlerini tayin ediyor, inananları da kendi bayramı, yortusu, kandiliyle yetiniyordu.
 <br/>
 <br/>
 Kozmopolit şehirlerde yaşayan çeşitli kültürler zaman içerisinde üstünlük kazanıyor yahut baskın hale gelebiliyorlar. Elbette bu, medyanın sihirli gücü ile oluşturulabiliyor. Insanlar bir şekilde bu tip farklı kültürleri 'tatma' yollarına gidiyorlar dominant kültürün 'sapma' nitelemesine rağmen. Ülkemizde de sosyete bu havaya uyarak yılbaşı haftası ihdas edip bunu 25 Aralık'ta kilisede açıyor. Halk ise karnavala dönüştürülmek istenen bu kutlamalara 31 Aralık günü iştirak ediyor.
 <br/>
 <br/>
 Yılbaşı hazırlıkları Aralık ayının ilk haftasından itibaren mağazaların vitrinlerini süslemeleri ile başlıyor. Son senelerde adet haline gelen 'yılbaşı sepetleri', eşantiyonlar, takvimler, vb. piyasayı hareketlendiriyor. Ilerleyen günlerde çam ağacı satanlarla birlikte hindi sürüleri ortaya çıkıyor. Gazete ve dergilerde yeralan yıllık değerlendirme sayfa ve ekleri yılın son haftasına girdiğimizi hatırlatıyor. 31 Aralık'ta doruk noktasına ulaşan hazırlıklar resmi ve özel TV kanallarının sunduğu programlarla faşinge dönüştürülüyor. Kuru yemişcilerin ve manavların önünde uzayan kuyruklar, akşama doğru yerini evlerine ulaşmaya çalışan insanların telaşlı koşuşturmalarına bırakıyor. Içki satışları ve kullanımının had safhaya yükseldiği bu gecede devlet sarhoş vatandaşlarına yardımcı olmak için seferber oluyor. Sabaha kadar devam eden TV yayınları ve eğlenceler günün ilk ışıkları ile yerini derin bir sessizlik ve yorgunluğa bırakıyor. Türkiye'de 1 Ocak, öğleden sonra başlıyor.
 <br/>
 <br/>
 Yakın zamana kadar çok fazla itibar görmeyen yılbaşı Türkiye'de popülaritesini TV ile kazandı. Varılan nokta yılbaşı geleneğinin içinden çıktığı Hıristiyanlık dininin temsilcisi din adamlarını bile rahatsız eder hale geldi.
 <br/>
 <br/>
 "Yılbaşı, Hıristiyanlar için Hz. Isa'nın doğuşu ile ilgili dini bir bayramdır, manevi bir anlamı vardır ve saçma hafifliklerle kutlanarak manevi içeriğinden boşaltılmamalıdır. Ayrıca inanan ve inanmayan herkes için zaman mefhumunun gündeme geldiği gündür. Zaman mefhumu çok gizemli bir konudur. Yılbaşı bu bağlamda yaşamımızı, yapmak istediklerimizi, ideallerimizi, geleceğimizi gözden geçirme zamanıdır. Yalnızca karnavalımsı eğlencelerle geçirilen yılbaşıları bu açıdan ziyan edilmektedir" diyen Ermeni Patrik Vekili ve Ruhani Kurul Başkanı Başepiskopos Mesrob Mutafyan'ın görüşlerini Papalık Istanbul Temsilcisi Piskopos Louis Pelatre de destekleyerek yılbaşı eğlencelerinin ticari boyutuna dikkat çekiyor. Meşru eğlencelerin dahi mübalağalı olmaması gerektiğini, aşırılıkların yoksul insanlara hakaret anlamı taşıyacağını belirtiyor.
 <br/>
 <br/>
 Batılaşan Türkiye ve Türk insanı milli bayramlarının arasına "yılbaşı"nı kattı. Bu yabancılaşma nereye kadar devam edecek? Son durak ne zaman gelecek?..
 <br/>
 <br/>
 <br/>
 <br/>
 Başepiskopos Mesrob Mutafyan, (Ermeni Patrik Vekili ve Ruhani Kurul Başkanı):
 <br/>
 <br/>
 Müslüman meslektaşlarıma katılıyorum
 <br/>
 <br/>
 <br/>
 <br/>
 Yılbaşı, Hz. Isa'nın doğuşunu baz alan Miladi takvime göre yeni yılın ilk günüdür. Dinen: Hz. Isa'nın doğuş bayramı Batı kiliselerinde 25 Aralık günü  kutlandığı için, yılbaşı, yani 1 Ocak, doğuşun sekizinci gününe rastlar, bu da Hz. Isa'nın Musevi törelerine göre sünnet edilişinin ve "Isa" olarak adlandırılmasının günüdür. Bugüne kadar "Isa'nın isim günü" olarak kutlanır.
 <br/>
 <br/>
 Ermeniler'de, Hz. Isa'nın doğuşu en eski törelere göre 56 Ocak da kutlandığı için Miladi takvimin başlangıcı olan 1 Ocak'ta doğrudan Isa'nın doğuş bayramına bağlı olarak kutlanır.
 <br/>
 <br/>
 Noel ağacı sanıldığı gibi Hıristiyan kiliselerinden gelen bir yılbaşı geleneği değildir. Folklorik bir Kuzey Avrupa geleneğidir.
 <br/>
 <br/>
 Her sene aralık ayının başlarından itibaren her fırsatta kiliselerimizdeki vaazlarda tekrar etmekte ve halkın ille de yılbaşı ağacı süsleyeceklerse sun'i ağaçlar kullanmalarını ve tabii ağaçların katline karşı çıkmaları gerektiğini vurgulamaktayım. Noel ağacı süslemek sevdasına binlerce çam ağacının katledilmesi benim çevrecilik anlayışıma uymuyor. Bu konuda, Müslüman meslektaşlarımla tam bir mutabakat içindeyim.
 <br/>
 <br/>
 <br/>
 <br/>
 Ingiltere'de Noel
 <br/>
 <br/>
 <br/>
 <br/>
 Ingiltere'de Noel demezler hatta bilmezler bile. Onların bildiği Chrismas'tır. Noel Baba'ya Chrismas Father derler. Tabii ki isimlendirme önemli değil. Önemli olan bu günlerden ne anladıkları.
 <br/>
 <br/>
 Karıştırılmaması gereken hususlar var: Chrismas yahut Noel günü Batı kiliselerinde 24/25 Aralık, Doğu kiliselerinde 6 Ocak. Bu gün Hz. Isa'nın doğum günü. Batılılar için bu, yılın en önemli zaman dilimidir. 20/21 Aralık'tan itibaren iki hafta sürecek tatil başlar. 24/25 Aralık gecesi herkes ailesiyle olmaya çalışır. Dışarıda hemen kimseye rastlamazsınız. Hatta denir ki Londra'nın en sakin olduğu, en az suç işlenen gecesi Hz. Isa'nın doğduğu kabul edilen gecedir. Bütün yıl bu tatil için planlar, programlar yapılır. Herkes köyüne gider, ailesiyle akşam yemeği yer. En özel ve güzel yemekler yenir. Bölgelere göre farklılık arzetmekle beraber gece 24'te kiliseye gidilip dua edilir. Tekrar ederek söylüyorum bu zaman diliminde vurgu aileye ve beraberliğedir. Işte bu gece geçirildikten sonra yılbaşı hesaplarına uygun olarak ikinci seyahat başlar. Bu defa arkadaşlar tercih edilir, komşu ülkelere uçulur yahut kış ortasında sıcak bir adaya kaçılır.
 <br/>
 <br/>
 Noel gecesi TV, Kraliyet ailesinin törenlere iştirak ettiği kiliseden naklen yayın yapar. Ya yılbaşı?! Yılbaşında ülke genelinde yayın yapan 4 TV kanalından dikkat buyurulsun yalnız bir tanesinde yılbaşına özel bir program olarak bir ev partisinden naklen yayın yapılıyor. Diğer üç TV kanalı ki bunlar anlışanlı BBC 1, BBC 2 ve ITV yılbaşı için özel bir program, eğlence düzenleme gereği duymuyorlar. Dahası yeni yıla girerken gece saat 24'te dahi programlarını kesmiyorlar. Mesela bir tanesi normal olarak haber okumaya devam ediyor.
 <br/>
 <br/>
 Yılbaşı gecelerinde adı çıkan ve binlerce insanın toplandığı meşhur Trafalgar Sguare ise Londra'nın maganda gençlerinin toplandığı mekandır. Size kimlik dahi sormaya hakkı olmayan Ingiliz polisi o meydana girenleri tepeden tırnağa arar.
 <br/>
 <br/>
 Bu büyük mitinge Ingiltere'nin çeşitli yerlerinden gelen Türk magandaları da iştirak etmeyi fazilet bilirler. Gecenin ilerleyen saatlerinde kavga da çıkar. Kıyı mahalle çocukları ve zenciler olmadık işler yapmak için adeta çete halinde gezer, gözlerine kestirdiklerinin üzerine boya atmak, saçına torpil takmak gibi sadist eğlenceler icat ederler.
 <br/>
 <br/>
 Bu arada iyi aile çocukları da şöyle havayı bir koklamak üzere bu cihete gelirler. Kendi grupları ile dalgalarını geçer ve katiyyen hergele güruhuna rastgelmekten imtina ederler.
 <br/>
 <br/>
 Polisler o gece cin gibidirler. Yüz bini aşkın insanın toplandığı Trafalgar Sguare yeni yıla girmekle boşalmaya başlar. Sabaha kadar da metrolar bedavadır.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-421-34-iki-mabet-arasinda-yilbasi.html), [web.archive.org (arşiv bağlantısı)](http://web.archive.org/web/20101230140526/http://www.aksiyon.com.tr:80/aksiyon/haber-421-34-iki-mabet-arasinda-yilbasi.html)
