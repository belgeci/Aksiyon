# Borsaya oyun olarak bakıyoruz

*Fikri Türkel - Murat Aydın 1997.08.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Borsamızın tarihi pek eski sayılmaz. Şunun şurasında 20 yıllık bir geçmişi var. Henüz genç olduğu için de yeterince derinlik sağlayabilmiş değil.
  </font>
 </div>
 <div id="newsText">
  <font class="detail-text">
   Sermaye piyasası kültürü de yerleşmediği için şirketlerimiz hisselerinin çok küçük bir bölümünü halka açmış durumda. Halkın büyük bir çoğunluğu borsayı bir yatırım aracı olarak görmüyor. Görenler de bir oyun olarak bakıyor bu piyasaya.
   <br/>
   <br/>
   Borsaya başkan arandığı şu günlerde dünya borsalarını çok iyi bilen biriyle konuştuk: Yılmaz Erolgaç. Türkiye'de pek tanınmasa da Amerikan borsa piyasasının çok iyi tanıdığı biri o. New York Borsası'nda 35 yılı geride bırakan Erolgaç, Amerika'nın en büyük ikinci borsa şirketinin başkan yardımcılığına kadar yükselmiş. İstanbul Hukuk Fakültesi'ni bitirdikten sonra uluslararası hukuk tahsil etmek için Amerika'ya giden Yılmaz Bey, işe Wall Street'te bir lokantada bulaşık yıkayarak başlar. " Hukuk mezunu olmanın Türkiye'de büyük bir itibarı vardı. Bu nedenle geçici de olsa bulaşıkçılık yapmak çok ağırıma gidiyordu. Diğer taraftan borsanın merkezinde olmama rağmen borsanın ne olduğunu bile bilmiyordum. Mönüyü dağıtmak için gitttiğim borsa bankerlerine hukuk mezunu olduğumu söyleyip bana katiplik gibi bir iş vermelerini istiyordum."
   <br/>
   <br/>
   Neyse ki Erolgaç fazla bulaşık yıkamadan bir borsa şirketinde katip olarak işe girmiş, bu arada pazarlama ve finans alanında master yapmış. Daha sonra New York Borsa'sı imtihanını kazanarak basamakları hızla tırmanmaya başlamış. Schwikart, Pludental Bache, Hekman ve Smith Barney gibi bir çok borsa şirketinde çalışmış. Bu arada Türkiye ile irtibatını da hiç koparmamış. Bir çok gazete ve dergide Türkiye'de sermaye piyasasının oluşması ve merkezi borsa kurulması yönünde yazılar yazmış. Türkiye'den Amerika'ya giden heyetlere bir çok konuda yardımcı olmuş. Hükümetlere sermaye piyasasıyla ilgili teklifler getirmiş. Rahmetli Adnan Kahveci'nin isteğiyle 1987 yılında Emlak Bankası'nda danışmanlığa başlamış, ancak Genel Müdür Bülent Şemiler ve Engin Civan'la anlaşamadığı için istifa etmiş. İstendiği zaman birikimini seve seve ülkesi için kullanacağını söyleyen Yılmaz Erolgaç'a Tuncay Artun'un vefatıyla boşalan İMKB başkanlığı için de teklif gelmiş.
   <br/>
   <br/>
   Tatilini geçirmek için Türkiye'de bulunan Yılmaz Erolgaç'la uzmanı olduğu konuyu yani borsayı konuştuk:
   <br/>
   <br/>
    New York Borsası endeksi bu yıl, borsa tarihinin en yüksek noktasına çıktı. Diğer bir deyişle hit yaptı. Bunu neye bağlıyorsunuz?
   <br/>
   <br/>
   Bu soruya cevap verebilmek için 2. Dünya Savaşı'ndan sonra meydana gelen bazı gelişmeleri de gözönüne almak gerekiyor. 1985 1990'lara kadar ABD şirketleri sosyal vicdan ile hareket ettiler. Global pazarlarda rekabet etmek isteyen şirketler yeniden yapılanmaya, kemer sıkmaya giriştiler. Bu reorganizasyon orta sınıfın canını çok yaktı. 4,5 milyon kişi işini kaybetti. kapı önüne koydu. IBM 100 bin, General Motors 75 bin, General Electric 80 bin kişiyi kapı önüne koydu. İnsanlar işlerini kaybedince ipotekli evleri bankalar satın aldı, gayrimenkul piyasası çöktü. Caterpillar 1979'da 51 bin kişiydi. 1995 yılındaki personel sayısı ise 16 bin 500. Yani 34 bin 500 kişi açıkta kaldı. Dikkat çekmek istediğim nokta, ileri teknoloji ile daha az adam çalıştırarak aynı üretimi yapınca  "botton line" denilen şirketlerin kârları arttı. Kâr artışı demek borsadaki hisse senetlerinin fiyatlarının yükselmesi demek. Bütün bunlar toplu olarak New York Borsası'nı yükseltti.
   <br/>
   <br/>
   Türkiye'nin durumu içaçıcı değil
   <br/>
   <br/>
    Türkiye'de yaşayan insanlar hep diğer ülkelerdeki imajımızı merak ederler. Yıllardan beri dışarıda yaşıyorsunuz, Amerika'dan bakınca nasıl bir Türkiye görünüyor?
   <br/>
   <br/>
   Türkiye'nin en büyük talihsizliği yıllardır istikrarlı bir hükümetin başa gelip, ülke yararına uzun vadeli planlar yapamamasıdır. Her değişen hükümette politikacılar günü kurtarma yönünde harcamalar yapıyor. Devlet bütçesinin yüzde 57'sinin borç ödemelerine ayrılması, GAP gibi devlet eliyle yapılan uzun vadeli yatırımların kaynaklarını kurutuyor. Ayrıca Güneydoğu sorunu ve bazı siyasi partilerin Batıda bıraktığı izlenim ile parçalanmış partilerin yurt dışındaki yansımaları hiç de içaçıcı değil. Bir de Türkiye'de büyük bir kaynak israfı var.
   <br/>
   <br/>
   Geleneksel olarak kağıt paraya itimadı olmayan Türk insanı ya altına ya da gayrimenkule yatırım yapıyor. Bunlar ise ölü yatırımlardır. Kıyılarda binlerce tatil sitesi var. Bu evlerin ancak üçte biri kullanılıyor. Kıyıları taş yığını haline getirerek yapılan bu lüks evlerin enflasyon üzerinde prim sağladığını zannetmiyorum. Hükümetin bu ölü yatırımlara dur demesi lazım. Yepyeni bir vergi düzenlemesiyle bu yanlışlık önlenebilir.
   <br/>
   <br/>
    Bir çok şirket açıklanan bilançolarında enflasyonun üzerinde kâr gösterdi. Buna rağmen borsa endeksi 2000 civarında tutunmaya çalışıyor. Sizce burada bir çelişki yok mu?
   <br/>
   <br/>
   Bunun bir kaç sebebi olabilir. Sermaye piyasası hareketlerinde faiz oranları ile temettü oranları arasındaki ilişki çok mühimdir. Şu anda devlet tahvillerinde faiz yüzde 119 hatta yüzde 139'a çıktı. Halbuki temettü gelirleri yüzde 2'lerde. İkincisi kurulan hükümetin ne kadar devam edeceği belli değil. Bu hükümet vergi reformu gibi ayakları yere basan çıkarları zedeleyecek kararlar alamayacaktır. Türkiye'de uzun vadeli programların yapılabilmesi için mutlaka seçim kanunlarını değiştirip, çoğunluğa dayanan bir hükümet kurulmalıdır.
   <br/>
   <br/>
   Borsaya oyun olarak bakılıyor
   <br/>
   <br/>
    Bir borsa uzmanı olarak İMKB'nın işleyişini nasıl görüyorsunuz?
   <br/>
   <br/>
   Türkiye'de sermaye piyasasının oluşumu yeni sayılır. 1980'lerde başladı, 10 yıldır bir canlanma ve gelişme içine girdi. Oysa ABD'de sermaye piyasasının 100 yıllık bir geçmişi var. O nedenle Türkiye'de henüz borsa kültürü, yatırım felsefesi oluşmamış. Türkiye'de halk borsaya bir oyun olarak, bir spekülasyon aracı şeklinde bakıyor. Şirketler hâlâ aile şirketi. ABD'de şirketlerin yüzde 80'i halka açık. Türkiye'de yüzde 20'den fazla hissesini halka açan şirket yok. Sahipleri istedikleri gibi at oynatabiliyorlar. Şirketler hisselerini halka açacakları yerde gerekli olan ek sermayeyi kredi alarak temin ediyorlar. Halbuki kredi almak yerine hisse senedi ihraç etseler faiz oranları düşecek.
   <br/>
   <br/>
    Peki bu işleyişin düzelmesi için ne yapmak gerekiyor?
   <br/>
   <br/>
   Öncelikle yerleşik anlayışı değiştirmek için eğitime ve bilgilendirmeye önem vermek gerekiyor. Borsa kültürünün oluşması lazım. Borsa artık spekülatif bir araç olarak görülmekten kurtulmalı. Burada yeni borsa başkanına çok büyük işler düşüyor. Enflasyonist ortamdan kurtulmak için hükümet tarafından çok önemli adımlar atılmalı. Özelleştirmenin gerçekleştirilmesi borsa için yeni imkanlar sağlayacaktır.
   <br/>
   <br/>
    İMKB'de yeni estrümanlar kurulabilir mi?
   <br/>
   <br/>
   Borsada yeni enstrüman üretilmesi hiç bir yerde durmadı ki Türkiye'de dursun. Her gün yeni bir şeyler çıkartıyorlar. Pekâlâ Amerika'dakine benzer bir opsiyon piyasası kurulabilir. Yeni enstrümanların geliştirilebilmesi için Türkiye'de borsanın başına yurtdışındaki uygulamaları iyi bilen birisinin gelmesi lazım.
   <br/>
   <br/>
    Eminim yatırımcıların size en çok sormak istedikleri soru şudur: Türk borsasında yatırım yapsanız nelere dikkat edersiniz?
   <br/>
   <br/>
   Burada yatırım yapabilmem için bir ekibimin olması lazım. Türkiye'de hangi endüstriler en fazla kâr sağlıyor ve hangi endüstrilerin geleceği var, önce onlara bakarsınız. Bu endüstriler içinde de hangi şirketlerin durumu daha kuvvetli onları incelersiniz. Bir de gelişmeleri çok iyi takip etmek gerekiyor.
   <br/>
   <br/>
    Türkiye'de borsayla ilişki kurmak için bir aracı kurumla daha sıcak ilişkilere girme gibi düşünceleriniz var mı?
   <br/>
   <br/>
   Teklif gelirse düşünürüm.
   <br/>
   <br/>
    Peki yurdışından fon bulabilir misiniz?
   <br/>
   <br/>
   Bunu sormanız iyi oldu. 1983 senesindeydi. Sentiago'da bir şirket Türkiye'de 20 milyon dolar tutarında bir fon kurmak istedi. Ben şirketin temsilcisi olarak buraya geldim. Garanti, Ege ve İş Bankalarıyla görüştüm. Bu adamların hiç biri getir 20 milyon doları demediler. "Yılmaz Bey bu fon yöneticisi gelsin bizimle konuşsun" diye işi savsakladılar.
   <br/>
   <br/>
   Yabancı sermaye neden gelsin ki?
   <br/>
   <br/>
    Bir ülke ekonomisinin gelişmesi açısından yabancı sermayenin büyük bir önemi var. Yabancı sermaye Türkiye'ye neden gelmiyor?
   <br/>
   <br/>
   Yabancıların Türkiye'de yatırım yapması için kanunlar son derece güzel ve liberal. Evvelden olduğu gibi binbir şarta bağlı değil. Gel diyoruz istediğini yap, istiyorsan paranı al git. Ancak hükümette istikrarın olmaması yabancıyı korkutuyor. ABD'den yalnız Meksika'ya ve Brezilya'ya yılda yapılan yatırım 10 milyar dolar civarında. Türkiyeye gelen toplam yatırımalar 1 milyar dolar civarında. Yatırımlar nasıl olur: Bir, direkt yatırım yapar işletmeyi kurar; ikincisi sermaye piyasasına girer.
   <br/>
   <br/>
   Bizim konuştuğumuz konu da sermaye piyasasına geliyor mu, gelmiyor mu? Gelmiyorsa neden gelmiyor? İstanbul Borsası'na halen kayıtlı olan şirketlerin tümünün  değeri 44 milyar dolar civarında. Bunların da ancak ve ancak 810 milyar doları tedavülde. Şirketlerin yüzde 20'si halka açık. Demek oluyor ki halka açık şirketler hâlâ birer çiftlik durumunda. Kontrol halkın elinde değil şirketin eski sahibinin elinde. Bu piyasaya iştirak eden hisse senetlerinin yüzde 47'sini de yabancılar satın almış.  Akbank'ın hisse senetlerinin yüzde 79'u, Koç Holding'in yüzde 75'i, Garanti Bankası'nın yüzde 97'si, Yapı Kredi'nin yüzde 81'i yabancılar tarafından satın alınmış. Geriye yaklaşık 5 milyar dolarlık bir hisse kalıyor. Kısaca Türkiye sermaye piyasasında yabancıya satılacak hisse yok ki. Yalnız ABD'de 4 bin fon var, bu fonların çoğu Türkiye'deki imkanlardan haberdar değil. Tanıtımımız çok kötü.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2896-35-borsaya-oyun-olarak-bakiyoruz.html), [web.archive.org (arşiv bağlantısı)](http://web.archive.org/web/20131011033719/http://www.aksiyon.com.tr:80/aksiyon/haber-2896-35-borsaya-oyun-olarak-bakiyoruz.html)
