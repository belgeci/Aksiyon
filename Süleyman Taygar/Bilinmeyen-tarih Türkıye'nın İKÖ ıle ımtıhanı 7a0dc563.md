# Türkıye’nın İKÖ ıle ımtıhanı

*Süleyman Taygar Bilinmeyen-tarih*

<div>
 <font>
  <img border="0" height="1" src="/web/20050302224017im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224017im_/http://www.aksiyon.com.tr/resim/292/18.jpg" vspace="5"/>
  </p>
 </font>
 <font class="content">
  Türkiye’nin uluslararası ve bölgesel örgütlere çok sayıda üyeliği bulunsa da, kamuoyumuzun bu örgütleri layıkıyla tanıdığı söylenemez.
 </font>
 <br/>
 <p>
  <font class="content">
   Bu örgütler kimi zaman Ekonomik İşbirliği Örgütü (ECO) örneğinde olduğu gibi daha bir ay önce cumhurbaşkanımızın katılması gereken bir zirveye katılmaması sebebiyle doğan kriz vasıtasıyla, kimi zaman da İslam Konferansı Örgütü’nde olduğu gibi (İKÖ) örgütün genel sekreterliğine aday gösterdiğimiz nadir zamanlarda gündeme geliyorlar.
   <br>
    <br>
     27—30 Haziran tarihleri arasında, Türkiye’nin kuruluşundan beri mesafeli kalmaya çalıştığı, adeta “misafir üye” olarak davrandığı bir örgütün, İKÖ’nün, dışişleri bakanları toplantısı yapıldı. Çoğu zaman Türk basınının ve kamuoyunun pek ilgilenmeyeceği, gazete sayfalarında küçük bir haberden öte yer bulamayacak bu toplantının önemi, örgüt genel sekreterliğine büyükelçimiz Yaşar Yakış aday gösterilince bir anda arttı.
     <br>
      <br>
       Zaten 1969 yılında bir Yahudi fanatiğin Mescid—i Aksa’yı yakma girişimi üzerine İslam Ülkeleri’nin tepkilerini dile getirecekleri bir platform arama çabasının ürünü olarak doğan İKÖ’ye, Türkiye’nin devlet olarak ilgisi de konjonktürel olarak zaman içinde azalıp arttı. Kuruluş yıllarında örgüte mesafeli duran, ancak Kıbrıs Barış Harekatından sonra gelen ambargo ve yalnızlaşmanın etkisi ile Arap ve İslam dünyasını adeta hatırlamak zorunda kalan Türkiye’nin, bu dünya ile yakınlaşmak için kullandığı araçlardan biri de İKÖ’ydü. Geçen zaman içerisindeki inişli çıkışlı ilişkileri saymazsanız, bu tarihten yaklaşık 25 yıl sonra, ama bu kez farklı gerekçelerle, Türkiye’nin İKÖ’ye ilgisi bir kez daha arttı.
       <br/>
       <br/>
       Yeni dış politika açılımı
       <br/>
       <br/>
       Türkiye’nin İKÖ’ye son zamanlardaki ilgisinin kabaca temel iki sebebi var. Bunlardan biri, İsrail ile son beş yılda adeta bölgede stratejik bir müttefik haline gelmemiz sebebiyle, Türkiye’nin İslam Ülkeleri’nden gelen tepkileri İKÖ Genel Sekreterliğini alarak azaltmak istemesiydi. Bir diğeri de Avrupa Birliği (AB) ile tam üyelik sürecine girdiğimiz şu günlerde, AB ile müzakere masasına, 56 İslam ülkesinin temsil edildiği bir örgütün en etkili makamını elinde bulundurmanın avantajıyla girilmek istenmesi.
       <br/>
       <br/>
       Türkiye 56 ülkenin katıldığı bu toplantıya verdiği önemi gösterircesine, iki bakan (Dışişleri Bakanı İsmail Cem ile Devlet Bakanı Mehmet Keçeciler) ve 28 kişilik en kalabalık heyet ile katıldı. Ancak son derece kompleks ve bir çok hassas dengenin bulunduğu İKÖ’de son dakika hamleleri ile “genel sekreterlik kapmak” bir hayli zor. Nitekim olmadı da. Ancak Türkiye’nin İKÖ Genel Sekreterliğini kaybetmekten ziyade, niye kaybettiğini tartışmasında büyük yarar var. Zira bizce Türk Dışişlerinde yapısal birtakım sorunlar var ve bu sorunlar giderilmeden Türkiye’nin genelde Doğuya özelde ise İslam ülkelerine karşı politikalar geliştirmesi son derece zor. Batı tarzı bir diplomasi geleneğini benimseyen Dışişleri Bakanlığı’na, Arap ve İslam ülkelerinin diplomasi karakteristiklerini ve geleneklerini de hesaba katacak bir boyut kazandırılması gerekli. Bu ihtiyaç özellikle bu tür toplantılarda ve ikili temaslarda, dışişleri diplomatlarının Arap meslektaşlarıyla temasında kendisini hissettiriyor.
       <br/>
       <br/>
       Yarışa geç başladık
       <br/>
       <br/>
       Türkiye toplantıya en kalabalık heyet ile katılmış ve son dakika hamleleri ile genel sekreterlik şansını denemiş olsa da, aslında genel sekreterliği getirecek çalışmalara çok geç başlandığı herkesin malumu. Bunun en açık itirafı toplantıya katılarak Dışişleri Bakanı İsmail Cem’in yükünü hafifleten ve olağanüstü bir çaba göstererek üç günde yaklaşık otuzun üstünde ikili görüşme yapan Devlet Bakanı Mehmet Keçeciler’in genel sekreterlik için kulis yapılmaya çok geç başlandığını, en az bir yıl önce genel sekreterliğe aday gösterdiğimiz Büyükelçimiz Yaşar Yakış ile birlikte bakan düzeyinde Afrika ve Arap grubundan en az onar ülkeye ziyaret yapılması gerektiğini ifade etmesiydi. Geriye dönük bir çalışma yapılmadan, “dostlar alış verişte görsün” kabilinden bir anlayışla genel sekreterlik yarışına girmek kaybetmekten başka bir anlama gelemezdi zaten.
       <br/>
       <br/>
       Kaldı ki Türkiye’nin örgüt içerisindeki konumu yukarıda bahsettiğimiz sebeplerden dolayı hiç de güçlü değil ve örgüt içerisinde kendisine en kolay cephe alınabilecek ülkelerden bir tanesi. Mesela, Türkiye örgüte üye olmasına rağmen, lâiklik ile ilgili birtakım çekincelerden dolayı İKÖ Sözleşmesini Meclis’ten geçirerek onaylatmadığı için resmi üye olarak kabul edilmiyor. Bu sebeple de genel sekreterlik kulisi yapan Türkiye’ye karşı sık sık “örgüte resmi üye olmayan, lâik Türkiye nasıl İslam ülkelerinin liderliğini yapabilir?” türünden itirazlar geldi. Oysa herkes biliyor ki 56 üyeli örgütten 18 ülke Türkiye ile aynı durumda ve birtakım çekincelerden dolayı İKÖ Sözleşmesini meclislerinden geçirip onaylatmadıkları için resmi üye sıfatını taşımıyorlar. Hem de bunlar arasında bulunan Tunus ve Senegal gibi ülkeler daha önce genel sekreterlik de yapmış ülkeler.
       <br/>
       <br/>
       Suudiler örgüte hakim
       <br/>
       <br/>
       Genel sekreterlik yarışına geç başlamanın yanı sıra adeta örgütü tekelinde bulunduran Suudi Arabistan’a rağmen bu yarışa girmek, zaten yarışa dezavantajlı başlamak anlamına geliyordu. Örgütün kuruluşuna öncülük, sekreteryasına da Cidde’de ev sahipliği yapan Suudi Arabistan, örgütün en etkin üyesi ve örgütü adeta kendi malı gibi görüyor. Bunda çok haksız da sayılmaz. Koskoca 56 üyeli örgütün bütçesi sadece ve sadece on bir milyon dolar ve üye aidatlarından oluşan bütçenin de ancak yüzde 40’ı ödeniyor. Geriye kalanını ise Suudi Arabistan bağış yolu ile kendi kesesinden ödüyor. Bu durumda örgütün hem öncü kurucusu, hem finansörü olan Suudi Arabistan’ın örgüt içerisindeki ağırlığını yadırgamamak gerekiyor. Baştan beri bütün genel sekreterleri kendi etkisine açık ve kontrol altında tutabileceği insanlardan seçtirmeye çalışan Suudiler, “küçük olsun ama bizim olsun” mantığıyla kontrolü ellerinden çıkartacak bir girişime gayri hukuki yollara başvurmak pahasına da olsa izin vermiyor. Bu politikalarının bir gereği olarak da hem Arap grubundan şu anda genel sekreter seçilen Faslı adayı, hem de genel sekreterlik sırasının Asya grubuna geçmesi durumunda kendi etkilerine açık Bangladeş’in adayını aday olmaya teşvik ederek işi kendilerince sağlama aldılar. Adaylar içerisinde Suudi Arabistan’ın nüfuz edemeyeceği ve istediği her şeyi yaptıramayacağı tek aday ise Türk aday Yaşar Yakış’tı. Oysa Yaşar Yakış Suudi Arabistan’daki büyükelçiliği sırasında üstün hizmetlerinden dolayı, Suudi hükumeti tarafından devlet üstün hizmet madalyasıyla ödüllendirilmiş ve başarısını kendilerinin de onayladığı bir diplomat.
       <br/>
       <br/>
       Şimdi akla gelen sorulardan biri dört yıl sonra nasıl bir tablo ile karşılaşacağımız? Bunu şimdiden kimse bilemez, ancak muhtemel ki dört yıl sonra yeni genel sekreter Aldülvahid Belkeziz’in görev süresi bitip genel sekreterlik sırası Asya grubuna geçtiğinde İran genel sekreterliğe aday göstermek isteyecektir. Kulislerde İran’ın aslında bu yıl da bir aday çıkaracağı ancak Asya grubunun zaten iki aday çıkarmış olmasından dolayı, Asya grubunu daha fazla bölmemek amacıyla aday çıkarmadığı söyleniyor. Umarız bütün bu olanlardan sonra Türkiye tarafından İKÖ gibi bir örgütün genel sekreterliğine layık görülen Büyükelçi Yaşar Yakış, kariyer ve potansiyeli ile orantılı bir göreve atanır. Zira toplantıya katıldığı üç gün boyunca bir çok İslam ülkesi delegesinin kendisine karşı nasıl bir hürmet ve saygı içerisinde olduğunu gördüğümüz Yaşar Yakış gibi bir diplomatımız olduğu için ne kadar övünsek azdır.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14222), [web.archive.org (arşiv bağlantısı)](http://web.archive.org/web/20050302224017/http://www.aksiyon.com.tr:80/detay.php?id=14222)
