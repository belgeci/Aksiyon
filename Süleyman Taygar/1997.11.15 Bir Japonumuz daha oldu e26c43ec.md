# Bir Japonumuz daha oldu

*Süleyman Taygar 1997.11.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de oldum olası yabancı sermayenin azlığından ve ülkemize gelmediğinden şikayet edilir. Son yıllarda özellikle otomotiv sanayiinde bu eğilime ters bir gelişme yaşanıyor.
  </font>
 </div>
 <div id="newsText">
  <font class="detail-text">
   Çok uluslu şirketler, dünya çapındaki firmalar siyasi belirsizlik başta olmak üzere bir çok bahane ile Türkiye'ye yatırım yapmakta son derece cimri davranırken, otomotiv sanayiinde dev yatırımlar birbirini izliyor, peşpeşe yeni fabrikalar açılıyor. Bir çok üretici firma da yatırım yapmak için sırada bekliyor.
   <br/>
   <br/>
   20 Eylül'de açılışı yapılan Güney Koreli Hyundai'den sonra, adeta dünyaca ünlü otomobil markalarının mahşeri haline gelen Türk otomotiv sanayiinin son üyesi Anadolu Grubu ile birlikte ortak yatırım yapan dünyaca ünlü Japon firması Honda. Diğer iki Güney Koreli otomobil firmasından KIA, İhlas ortaklığıyla fabrika inşaatına devam edip 1998 sonunda üretime geçmeyi planlarken, Daewoo fabrika için uygun arsa arayışı içerisinde. KIA ve Daewoo'nun da katılımıyla yerli üretici sayısının 9'a çıkması birçoklarına göre son derece sevindirici bir gelişmeyken, özellikle sektörün eski üreticileri bu gelişmeyi son derece tehlikeli buluyorlar.
   <br/>
   <br/>
   Son zamanlarda hızlanan ve birbiri ardına açılan otomobil fabrikaları aslında Türk otomotiv sanayiinin en parlak yılını yaşadığı ve bir çok yabancı firmanın Türkiye'de yatırım kararı ve izni aldığı 1993 yılından beri, 1994'te yaşanan krizden dolayı ertelenen yatırımlar. 1993 yılında talep patlaması yaşayan ve ilk defa 450 bin satış rakamlarına ulaşan sektör, 1994'teki krizin etkisiyle hâlâ belini doğrultabilmiş ve 1993'teki rakamları bile yakalayabilmiş değil.
   <br/>
   <br/>
   Rekabet artıyor
   <br/>
   <br/>
   Türkiye'de güçlenen bir fikir var ki o da; yüksek gümrük duvarlarının arkasına sığınarak yapılan üretimin dünya piyasalarında rekabet edecek fiyat ve kaliteye ulaşmamızı engellediğidir. Bu durum Toyota ve Opel'in yerli üretici olarak sektöre girmesi ile nispeten değişti ve eski yerli üreticiler de yavaş yavaş dünya standartlarında üretim yapmaya, ürün modellerini çeşitlendirmeye başladılar. Ancak bir taraftan bu değişiklikleri yaparken bir taraftan da hükümetin yeni yabancı yatırımcılara izin vermesini kıyasıya eleştirdiler. Yeni gelen yatırımcıların sadece montaj fabrikası kurduğunu, bunun sektörün gelişimini engelleyeceğini savundular. Yeni üreticiler ise üretimin ilk aşamasının montaj olduğunu ve eski üreticilerin de işe montajla başladıklarını, ürünlerine güvendiklerini ve ürettiklerinin büyük bir kısmını da ihraç edeceklerini söylüyorlar.
   <br/>
   <br/>
   Üretim kapasitenin üçte biri
   <br/>
   <br/>
   Şu anda otomotiv sektörünün yaşadığı problemlerin belki de en büyüğü 550 binlik kapasiteye rağmen yerli satışlarının 240 bine bile ulaşmaması ve yıllık kapasite kullanım oranının yüzde 3540 arasında seyretmesi. Sektörün bu kapasite kullanım oranıyla devam etmesi, sonuçta kaynakların verimli kullanılmamasını ve hiç bir üretici firmanın mutlu olmaması sonucunu doğuruyor. Başlangıçta çok az bir yerlilik oranı ile ve genelde 30 binlik küçük miktardaki üretim miktarları ile üretime başlayan yeni firmalar 2000 yılında üretim miktarlarını kademeli olarak 100 bine çıkaracaklar. Ancak 2000 yılı itibariyle 1 milyona ulaşacak yıllık kapasitenin, iç pazarda en iyi tahminlere göre bile 600 bini tüketilecek ve en az 400 binlik bir kapasite fazlası oluşacak. Bu fazlayı eritmek için ise firmaların ihracat yapması gerekiyor. Zaten yeni üreticilerin hepsi de yatırımlarının gerekçeleri arasında en başta ihracatı sayıyorlar. Ancak ihracat alanında da Türk otomotiv sanayiinin hiç de parlak bir sicili yok. Sektöre yeni bir hava getiren ve rekabeti artırarak Tofaş ve Renault'nun pazar paylarını tehdit eden Opel ve Toyota, yıllardan beri Türkiye'de üretim yapmalarına, ülkemizin bulunduğu bölge itibariyle sahip olduğu bütün stratejik ihracat avantajına rağmen bırakın ihracat yapmayı mevcut kapasitelerini bile verimli kullanamıyorlar. Mesela Toyota üretime geçtiği 1994 yılından beri hiç bir ihracat yapamamışken, yıllık 100 binlik kapasitesinin ancak 25 bin kadarını iç pazarda satabiliyor. Yani kapasitesinin ancak dörtte birini kullanabiliyor.
   <br/>
   <br/>
   Yerli üreticiler bir taraftan özellikle yüksek vergi oranları ve 250 bini bile bulmayan iç talep darlığı sebebiyle yeterince satış yapamazken, bir taraftan da ithalatı sınırlandıran hiç bir düzenleme olmadığı için ithal ürünlerle mücadele etmek zorunda kalıyorlar. Sonuçta dünyada çok az ülkede görülebilecek bir tablo ortaya çıkıyor: İthal otoların satışı bu yıl yüzde 141 artarak toplam satışların yüzde 38'ine ulaşırken, yerli oto üretimi sadece yüzde 18 oranında arttı.
   <br/>
   <br/>
   2000 yılı itibariyle 9 otomobil fabrikasının üreteceği 1 milyon kapasiteye ulaşacak Türkiye, adeta bölgesinde bir otomobil merkezi haline gelecek. Her yıl ortalama yüzde 56 oranında büyüyen ve 28 yaş ortalaması ile müthiş bir doymamış pazara sahip olan ülkemiz, her bin kişiye düşen 53 otomobil rakamı ile gelişmekte olan ülkelerin çok gerisinde. Avrupa'nın bir çok ülkesinde bu rakam her bin kişi için 500 otomobil. Zaten yabancı yatırımcıların iştahlarını kabartan en büyük faktörlerden birisi de bu doymamış pazar. İç talep özellikle çok yüksek oranlı vergilerle bastırıldığı için şu anda otomobil satışları Türkiye çapındaki bir ülke için çok düşük. Otomobil hâlâ lüks tüketim maddesi sayılarak yüzde 23 KDV uygulanırken, toplam vergiler dünyanın hiç bir ülkesinde görülmedik biçimde yüzde 4850 arasında tutuluyor. Bunun anlamı tüketicinin aldığı bir arabanın yarı fiyatı kadar da vergi  ödemek zorunda olması demek. Vergi oranlarındaki küçük bir düşüş bile otomobile olan talebi büyük miktarda artıracaktır.
   <br/>
   <br/>
   Türkiye'nin hem Avrupa Birliği'nden dolayı gümrük avantajına sahip olması, hem de bulunduğu stratejik yer itibariyle Ortadoğu, Balkanlar ve Orta Asya ülkelerine yakınlığı, ülkemize ihracat için büyük avantajlar sağlıyor. 2000 yılı itibariyle ihtiyacının çok üstünde otomobil üretecek olan yerli üreticilerin ihracat yapmaktan başka çareleri yok. Bunu bilen yerli üreticiler de özellikle iç pazarda üretici sayısının artması ve rekabet şartlarından dolayı, uzun vadeli stratejilerini yeniden gözden geçirmeye ve yabancı ortakları ile ilişkilerini yeniden düzenlemeye başladılar. Bir taraftan sektöre yeni giren rakipleriyle rekabet edebilmek için dünya standartlarında yeni modeller üretirken, bir taraftan da bu modelleri ihraç edebilmek amacıyla yabancı ortakları ile yeni anlaşmalar imzalıyorlar. Bunun ilk işaretleri de görülmeye başlandı. Renault bir taraftan 300 milyon dolarlık bir ek yatırım ile Megane modelini Türkiye'de üretmeye başlarken 2000 yılına kadar 300 milyon dolarlık daha yatırım yapmayı ve önümüzdeki yıl Megane'ın station tipini dünyada sadece Türkiye'de üretip ihraç etmeyi planlıyor. Sektörün lideri durumundaki Tofaş da, Fiat 178  projesi kapsamında 262 milyon dolarlık bir yatırım yaparak 1998 yılı içinde Paleo ve Marea modellerini Türkiye'de üreterek, yeni modelleri ve bunların yedek parçalarını dünya pazarlarına ihraç edecek. Eski üreticilerden Otosan ise Ford ile ortaklığını yeniden düzenleyip hisselerini eşitledikten sonra, Ford'un dünyadaki stratejik üretim merkezlerinden biri haline gelecek.
   <br/>
   <br/>
   Otomobil ana sanayiinde bunlar olurken, otomotiv yan sanayii de son yıllarda büyük aşama kaydetmiş durumda. Yan sanayi özellikle ihracat alanında ana sanayiyi geride bıraktı ve bu yılın ilk sekiz ayında 575 milyon dolar ihracat yaptı. Türk otomotiv yan sanayiinin ihracat yaptığı ülke sayısı 1980'de dört iken bugün 189.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3184), [web.archive.org (arşiv bağlantısı)](http://web.archive.org/web/20140820141238/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3184)
