# Hong Kong İstanbul'a göz kırpıyor

*Süleyman Taygar 1997.03.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzakdoğu denince aklımıza hep güleryüzlü, çekik gözlü, çalışkan, kısa boylu insanlar gelirdi.
  </font>
 </div>
 <div id="newsText">
  <font class="detail-text">
   Sonra bir gün bütün dünya bu Uzakdoğu ülkelerinin akılalmaz ekonomik mucizelerini konuşmaya başladı. Gün geçmiyordu ki insanlar Japon mucizesini, Güney Kore mucizesini anlata anlata bitiremesinler. Çoğu zaman harita üzerinde bile yerini bilmediğimiz, yüz ölçümleri bir kaç bin kilometrekareyi geçmeyen bu minik devletçiklerin ulaştıkları muazzam ekonomik büyümeyi kimi zaman gıpta, kimi zaman şaşkınlıkla izledik. İşte bu devletlerden belki de en başarılı olanı ve adından en fazla sözettireni, geçmiş ve yakın gelecekteki tartışmalı siyasi yapısı, muazzam ekonomik gelişimi ile Hong Kong
   <br/>
   <br/>
   Hong Kong 18. yüzyıl başından itibaren bütün dünyanın ve bu arada Uzakdoğu'nun maruz kaldığı sömürgeleştirilme hareketinden fazlası ile nasibini aldı. Çin ile zamanın en büyük emperyal gücü İngiltere arasındaki onlarca yıl süren kanlı afyon savaşlarını, İkinci Dünya Savaşı süresince Japon ordularının işgalini yaşadı. Bir çok eski sömürge ülkesi zamanla bağımsızlığını ilan edip kendi devletini kurarken Hong Kong, Çin ile İngiltere arasında geçen yüzyılda yapılan bir anlaşma gereğince, 1997 yılının 1 Temmuz'una kadar 99 yıllığına İngiltere'nin sömürgesi olmaya devam edecekti.
   <br/>
   <br/>
   Geçiş süreci: Uzun ince bir yol
   <br/>
   <br/>
   Her ülke ve devlet için vazgeçilmesi mümkün olmayan milli davalar vardır. Kıbrıs'ın ülkemiz için ifade ettiği anlam gibi. Hong Kong da Çin için hemen hemen aynı önemde. Bir Çinli için Hong Kong'un Çin'e devri hayatının en önemli olaylarından biri. Öyle ki, geçtiğimiz günlerde vefat eden Çin lideri Deng'in en büyük arzusu bugünleri görebilmekti. "Güzel kokulu liman" anlamına gelen Hong Kong'a adeta aşık olan Deng, öldükten sonra yakılacak bedeninin küllerinin de Hong Kong yakınlarında bir yerde denize atılmasını vasiyet etmişti. Çok önceden beri, 30 Haziran gece yarısı devir teslim töreninde bayrağı kimin göndere çekeceği bile belirlenmiş durumda. Pekin'deki Tiananmen Meydanında asılı dev bir tabelada, Hong Kong'un Çin'e devri için kaç gün kaldığı her gün ilan ediliyor.
   <br/>
   <br/>
   Ancak bütün bu istek ve çabalar, 150 yıl boyunca birbirinden ayrı kalmış bu iki ülkenin birleşmesini sorunsuz kılmaya yetmiyor. Zira Çin ile Hong Kong'un beraberliği ateş ile barutun, Prenses Diana ile Prens Charles'ın beraberliği kadar zor gözüküyor. Bir tarafta muhalefetin devleti yıkmak olarak algılandığı komünist Çin, diğer tarafta kişi hak ve özgürlüklerinin, basın özgürlüğünün en üst düzeyde yaşandığı, Dünya Bankası raporlarına göre dünyanın en iyi serbest pazar ekonomisine sahip kapitalist Hong Kong. Bütün bunlara bakarak çok kötümser yorumlar yapan ve birleşmenin gerçekleşemiyeceğini iddia edenler var. Ancak madalyonun bir de diğer yüzü var. Herşeyden önce İngiltere ile Çin arasındaki anlaşma gereğince, Hong Kong 1 Temmuz 1997 tarihinden 2047 yılına kadar 50 yıl Deng'in "tek ülke, iki sistem" adını verdiği bir statüde kalacak.
   <br/>
   <br/>
   Çin, Hong Kong'un ekonomik ve siyasi sistemine karışmayacak, sadece güvenlik ve dış politika alanında söz sahibi olacak. Bu arada Hong Kong istediği gibi ekonomisini yönlendirecek, bağlı olduğu uluslararası kuruluşlara üyelikleri sürecek. Çin buradan vergi toplamayacak, para birimi korunacak, Hong Konglular Hong Kong vatandaşı olarak kalacak, İngilizcenin yanında Çince de resmi dil olacak. Bütün bu şartlar İngiltere ile Çin arasında 1984 yılında imzalanan Joint Deklarasyonu'nda yer aldı. Fakat bu şartların ne kadar uygulanacağı zaman içerisinde görülecek. Çin, Hong Kong'la arasındaki farklılıkların bilincinde ve hiç bir zaman altın yumurtlayan tavuğu kesmek istemeyecektir. Ancak kontrol ve inisiyatifi elden bırakmamak için çoğu zaman tepeden inme yöntemlere başvurmakta da mahsur görmüyor.
   <br/>
   <br/>
   Çin'in  dayatmaları
   <br/>
   <br/>
   Çin, yapılan anlaşmayla, tam bir piyasa ekonomisi ve kapitalizmle yönetilen Hong Kong'u 2047 yılına kadar 50 yıllığına ekonomik ve siyasi sistemine karışmadan tam bir otonomi sağlayarak yöneteceğini taahhüt etmesine rağmen,  özgürlükleri kısıtlayacak uygulamaların planlanması adada tansiyonun yükselmesine sebep oluyor. Öyle ki, Hong Kong Demokrat Parti Başkanı Martin Lee İngiltere'ye baskı yaparak bu durumu BM Güvenlik Konseyi'ne götürmesini isteyecek kadar durumdan rahatsız. Zira Çin 1995'te bütün üyelerini kendisinin tepeden atadığı 400 üyeli Hazırlık Komitesi'ni oluşturdu ve bu komite de Seçim Komitesi adı altında yeni bir komite kurdu. Bu 400 üye Hong Kong'un ilk Çinli genel valisini ve Geçici Meclis'i seçti.
   <br/>
   <br/>
   Çin Parlamentosu geçtiğimiz ay içinde Hong Kong'u 1 Temmuz'da devraldığında kendisinin çıkardığı ve 1 Temmuz sonrasında Hong Kong'un yeni anayasası olacak Temel Yasa'ya (Basic Law) aykırı olduğu gerekçesi ile demokratik seçimler ve kişisel özgürlüklerin kısıtlanması anlamına gelecek bir adım atarak, Hong Kong'un bazı yasalarını iptal edeceğini açıkladı. Bunun üzerine İnsan Hakları Örgütü Asya Sorumlusu Sidney Jones, Çin'in bu kararını kınadı. Çin'in iptal etmeyi düşündüğü Hong Kong yasaları demokratik seçimleri, insan haklarını, gösteri ve yürüyüş yapma özgürlüğünü ve siyasi parti kurma ile ilgili yasaları ortadan kaldırıyor ya da değiştiriyor. Bu gelişmelerle ilgili görüştüğümüz Türkiye'nin Hong Kong Konsolosu Tufan Alpman, İngiltere'nin Çin'e sormadan 1992 ve 1995 yıllarında kişi hak ve özgürlüklerini, işçi haklarını daha da geliştiren yasalar yaptığını ve şu anda da Çin'in İngiltere ile inatlaşarak kanunları 1992 ve 1995 öncesi gibi yapmaya uğraştığını söylüyor.
   <br/>
   <br/>
   Çin'in Türkiye Büyükelçisi Wu Keming de bize gönderdiği cevabında Çin'in Hong Kong'a özleminin ipuçlarını verirken, 1 Temmuz 1997 günü "100 yıldır süren milli utancın kökünden temizleneceğini" söylüyor.
   <br/>
   <br/>
   Rakamların aciz kaldığı yer:  Hong Kong
   <br/>
   <br/>
   Önce şu rakamlara bir gözatalım: Yüzölçümü Türkiye'nin 800'de biri kadar olan engebeli, tarıma uygun olmayan, herhangi bir yeraltı kaynağından yoksun, bir çok irili ufaklı adanın üzerine kurulmuş, 6.3 milyon insanın yaşadığı bir koloni. Kişi başına düşen milli geliri, kolonisi olduğu İngiltere ve bir çok gelişmiş ülkeden daha fazla: 25.300 dolar. 1995 yılı itibariyle 6 milyonluk bu küçük devletçik 142,5 milyar dolar GSYİH, %83'ü reexport olmak üzere 173 milyar dolar ihracat, 191 milyar dolar ithalat gerçekleştirmiş. Dış ticaret hacmi açısından dünyanın en büyük 7'nci ülkesi durumundaki Hong Kong, Dünya Ticaret Örgütü'nün Mart 1996 tarihinde yayınlanan bir basın bildirisine göre, AB'yi oluşturan ülkelerin tek sayılması durumunda dünyanın 4'üncü büyük ticari ekonomisine sahip. Hong Kong 6 milyonluk üretken nüfusu sayesinde şu anda dünyada kürklü giysiler, saatler, hesap makinaları, radyo, saç bakımı ve şekillendirilmesi ile ilgili ekipmanlar, mikserler ve bazı elektrikli mutfak aletleri, taklit mücevherler, oyuncaklar, oyun aletleri, seyahat bavul ve çantaları, şemsiyeler ve yapma çiçek ihracatında 1'inci; tekstil ürünleri ve ayakkabıda 2'nci ve telefon ihracatında da 3'üncü sırada yer alıyor. Bağımsız ve tarafsız kaynaklar tarafından yapılan araştırmalarda, Hong Kong dünyanın en liberal ekonomisi olarak gösterilmekte. İnsan, hayvan ve çevre sağlığının korunması amacıyla yapılmakta olan kontroller dışında, dış ticaret akışını sekteye uğratacak nitelikte her hangi bir düzenleme mevcut olmadığı gibi, ithal mallar üzerinden gümrük vergisi veya eş etkili bir mali yük de tahsil edilmiyor. AsyaPasifik bölgesinin toplam ticaretinin % 16.6'sını tek başına gerçekleştiren ve bölgenin en önemli bankacılık ve finans merkezi olan Hong Kong'da 1996 yılı Mart ayı itibariyle  toplam 185 lisanslı banka faaliyet göstermekte olup bu rakama 194 sınırlı yetkili banka ile diğer özel finans kurumları dahil değil. Dünyanın en büyük 100 bankasından 85'inin Hong Kong'da şubesi var. 1995 yılı sonu itibariyle, toplam sermayeleri 300 milyar doları aşan 542 firma Hong Kong Borsası'nda işlem görmekte, döviz piyasalarında da dünyanın 5'inci büyük piyasasını oluşturmakta. Dünyanın en işlek limanına sahip Hong Kong 1998 yılı Nisan ayında bitecek Chek Lap Havaalanı ile de havayolu taşımacılığında dünyada bir numara haline gelecek.
   <br/>
   <br/>
   Çin Hong Kong'a muhtaç
   <br/>
   <br/>
   Böylesine muazzam ekonomik değerlere sahip Hong Kong Çin'in dünyaya açıldığı en büyük pencere. Bu iki ülke arasında, hergün 72 uçak ve 20 tren seferinin yanısıra, 800'ün üzerinde gemi seferi yapılmakta ve sınırdan 26.000'in üzerinde taşıt geçmekte. Çin'in toplam ihracatının %50'sinden fazlası, Hong Konglu firmalar tarafından gerçekleştiriliyor.
   <br/>
   <br/>
   İstanbul Hong Kong'un sadece Avrupa ve Ortadoğu ticareti açısından dikkate alınsa dahi bu Türkiye açısından önemli boyutlarda bir sermaye, teknoloji ve uluslararası ticaret tecrübesi anlamına gelir."
   <br/>
   <br/>
   Hong Kong'daki sermayenin bir tedirginlik yaşadığını doğrulayan TürkÇin İş Konseyi Başkanı Asaf Güneri ise, bunların daha çok küçük ve orta ölçekteki sermayeler olduğunu ve aynı bölgedeki Tayvan, Filipinler ve Vietnam gibi bölgelere taşındığını söylüyor. Türkiye'nin Hong Kong'a kota uygulayan Avrupa Birliği ile gümrük birliğine gitmesinin Hong Kong'daki sermaye için ülkemizi çok cazip kıldığını ve Hong Kong'un finansman alanındaki egemenliğinden istifade ederek özelleştirme ve sermaye piyasasına yönelik işbirliği yapılması gerektiğini dile getiriyor.
   <br/>
   <br/>
   Türkiye CocaCola Direktörü Cem Kozlu da benzer fikirler ileri sürüyor. Hükûmetin acilen hukuk reformu ve bir altyapı patlaması gerçekleştirmesi gerektiğini söyleyen Kozlu, ülkeler arasında yabancı sermaye alanında yaşanan yoğun rekabetten dolayı, Türkiye'nin geçmişte Özal döneminde olduğu gibi cumhurbaşkanları ve başbakanlar düzeyinde pazarlanması gerektiğini savunuyor. Kozlu, özellikle Avrupa Birliği'nin Türkiye'yi tam üyeler listesine bile almaya niyetli olmadığını açıkça ifade ettiği bugünlerde, Türkiye'nin Doğu Asya, Çin ve Orta Asya'daki ülkelerle ekonomik bağlarını geliştirmesinin her açıdan önem kazandığını söylüyor.
   <br/>
   <br/>
   Sektörün ileri gelenlerinin hepsinin hemfikir olduğu konu ise Türkiye'ye yabancı sermayenin çok az geldiği ve makro düzeyde istikrarı sağlayıcı önlemler alınmadığı takdirde bu miktarın artmayacağı yönünde. Hong Kong'daki yabancı sermayenin Türkiye'ye gelmesi mevzuunda pek iyimser olmayan Yabancı Sermaye Derneği Genel Sekreteri Abdurrahman Arıman, Hong Kong'un normalde Türkiye'nin doğal yatırımcısı olmadığını ve ancak "özel bir ilgi ve çaba ile" Türkiye'ye yönlendirilebileceğini belirtiyor. Şu anda yaşanan Hong Kong ile ilgili tartışmaları Türkiye'nin Gümrük Birliği'ne girmeden evvelki tartışmalarına benzeten Arıman şöyle diyor: "Türkiye Gümrük Birliği'ne girmeden evvelde çok iyimser yorumlar yapıldı, 'Yabancı sermaye Türkiye'ye akacak' dendi; ancak bunun böyle olmadığı görüldü. Türkiye altına imza attığı bir çok şartı yerine getirmedi. Bunu gören yabancı sermaye çok tedirgin oluyor. Türkiye bu sarmaldan çıkamazsa, yabancı sermayenin gelmesi çok zor. Aslında meseleyi Hong Kong'dan gelecek yabancı sermaye olarak görmemek lazım. Bugün Türkiye'ye yabancı sermaye gelmiyor, geldiği takdirde Hong Kong'dan da gelir, diğer ülkelerden de. Öyle ki Türkiye'ye yılda ortalama 1 milyar dolar yabancı sermaye girerken, Türkiye'nin rakibi olan ülkeler bizden çok daha fazla yabancı sermaye çekiyor. Yılda Singapur 8 milyar, Meksika 7 milyar, Malezya 6 milyar, Macaristan 45 milyar dolar yabancı sermaye alıyor."
   <br/>
   <br/>
   Yabancı sermayenin Türkiye'ye çok mesafeli davrandığı ve ülkemizin siyasi ve ekonomik istikrarsızlığının da yabancı sermayenin işini zorlaştırdığı bir gerçek. Ancak iktisat uzmanı Mustafa Özel'in de belirttiği gibi Türkiye'ye yabancı sermayenin gelmemesinde birtakım ideolojik ve siyasi sebepler de önemli rol oynuyor. Aksi takdirde daha 56 yıl evveline kadar sosyalist bir blok içerisinde yer alan; büyük siyasi, toplumsal ve iktisadi çalkantılar yaşayan ve ne demokrasi geçmişi, ne de serbest pazar ekonomisi tecrübesinde Türkiye'nin ilerisinde olmayan Macaristan, Çekoslovakya ve Romanya gibi ülkelerin ülkemizden daha fazla yabancı sermaye çekmesini nasıl açıklayacağız. Siyasi ve ekonomik istikrar arayan yabancı sermaye acaba bu ülkelerde Türkiye'den daha mı fazla istikrar bulmakta?
   <br/>
   <br/>
   Maksadı aşan ifadeler
   <br/>
   <br/>
   Gerek 1997 yılında gerçekleşecek olan birleşmeyle alakalı olarak ve gerekse dış ticaretinin yıllardan beri atardamarını oluşturması nedeniyle, Çin'in diğer ülkelerle olan ticari ilişkilerinden kaynaklanan sorunlar ve diğer ülkelerin Çin'e karşı aldığı tedbirler ve uyguladıkları yaptırımlar, Hong Kong ticaretini de derinden etkiliyor. Özellikle son günlerde tekrar gündeme gelen fikri ve sınai mülkiyet hakları konusundaki uyuşmazlıklar nedeniyle, ABD'nin Çin'e yaptırım uygulaması durumunda, Hong Kong ticaretinin bir darboğaza girmesi ihtimali var olmakla birlikte, Çin'in Hong Kong ile birlikte sahip olduğu yabancı sermaye stoku, pazarının büyüklüğü, ekonomik, siyasi ve askeri açıdan dünyanın en önde gelen devletlerinden birisi olduğu gözönünde bulundurulduğunda, ABD karşısında pazarlık şansının yüksek olduğu ortada. Birleşme sonrası gelişmeler belirsizliği korumakla birlikte, Hong Kong'un bölgesinin en önemli ticaret merkezi olma özelliğini koruyacağı konusunda genel bir kanaat hakim. Öyle ki bu bölgede faaliyet gösteren Amerikan Ticaret Odası'nın kendi üyeleri arasında yaptığı bir araştırmaya katılanların % 90'ı, Hong Kong'un Çin'e devri sonrası aynı yapısını koruyacağını düşünmekteler. İngiliz Ticaret Odası tarafında aynı yönde yapılan bir araştırmada da, üyelerin % 98'i birleşmeden sonra Hong Kong'da faaliyetlerini sürdüreceklerini ifade etmişlerdir.
   <br/>
   <br/>
   Bu bilgiler ışığı altında "İstanbul Hong Kong'un tahtına oturuyor" gibi yorumlar abartı dolu ve en azından bugün için maksadı aşan ifadeler. Yahut tatlı hayaller.. Ancak bu geçiş sürecinde Türkiye'nin özellikle tekstil alanındaki avantajlarını kullanarak ihracatını önemli ölçüde artırması hiç de zor değil.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2412-hong-kong-istanbula-goz-kirpiyor.html), [web.archive.org (arşiv bağlantısı)](http://web.archive.org/web/20121229213450/http://www.aksiyon.com.tr:80/aksiyon/haber-2412-hong-kong-istanbula-goz-kirpiyor.html)
