# Meclis'in güneydoğu itirafı

*Süleyman Taygar 1998.05.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyada terör belasından en fazla zarar gören ve mağdur olan ülkelerden biri hiç kuşkusuz Türkiye.
  </font>
 </div>
 <div id="newsText">
  <font class="detail-text">
   1983 yılından beri devam eden PKK terörü yaklaşık kırk bin insanın ölmesine ve yaralanmasına, yüzbinlerce insanın yerinden yurdundan olmasına sebep olurken, devlet şu andaki bütün dış borcumuzdan daha fazla bir miktarı 84 milyar dolar terör ile mücadeleye ayırmak zorunda kaldı. Bölgede zaten sınırlı olan tarım ve hayvancılık gibi ekonomik faaliyetler tamamen durdu, öncelikle bölge halkı olmak üzere bütün Türkiye, tarifi imkansız acılar yaşadı, yaşamaya da devam ediyor.
   <br/>
   <br/>
   Ancak PKK terörü ile mücadelede geçen 15 yıl zarfında terörün şiddet ve etkinliğinin zaman zaman artmasına rağmen, özellikle son dönemdeki gelişmelerle terör örgütüne bu sefer gerçekten ağır kayıplar verilmiş ve bölgedeki terör minimize edilmiş gözüküyor. Abdullah Öcalan'ın sağ kolu olduğu iddia edilen Şemdin Sakık'ın adalete teslim edilmesi ve hemen sonrasında gelen "Murat Operasyonu" terör örgütüne çok büyük kayıplar verdirirken, Türk kamuoyuna da artık terörün bitebileceğine yönelik büyük ümitler aşıladı. Zira artık terörün minimize edilmesi ile bölge halkı biraz olsun rahat nefes almaya, olağanüstü halin en azından bir kaç ilde kaldırılması gündeme gelmeye başladı. Artık Güneydoğu'da halk geceleri sokağa çıkabiliyor, hatta şehir merkezlerinin yakınında piknik yapabiliyor.
   <br/>
   <br/>
   Terörün böylesine kontrol altına alınması ve PKK'nın büyük kan kaybına uğraması ile beraber artık bir çok kimse Güneydoğu Anadolu ile ilgili yeni stratejiler geliştirilmesi gereğini yüksek sesle telaffuz etmeye başladı. Oluşan bu olumlu hava çok iyi değerlendirilerek, terör örgütünün bölge insanına yönelik propaganda malzemelerini elinden alacak, yıllardır büyük acılar çeken yöre halkının devletle kucaklaşmasını sağlayacak stratejilerin artık uygulamaya başlanması gerekli.
   <br/>
   <br/>
   Uygulanacak yeni politikaların neler olacağı ve nereden başlanması gerektiğine dair çok önemli bir belge niteliği taşıyan ve son dönemde, "Doğu ve G. Doğu Anadolu'da Boşaltılan Yerleşim Birimleri Nedeniyle Göç Eden Yurttaşlarımızın Sorunlarının Araştırılarak Alınması Gereken Tedbirlerin Tesbit Edilmesi Amacıyla Kurulan Meclis Araştırması Komisyonu" eliyle hazırlanan rapor, bu haftaki kapak konumuzun da ana temasını oluşturuyor. Terörle mücadele sürecinde zaman zaman kamuoyunun gündemine gelen ve Güneydoğu kırsalındaki binlerce yerleşim biriminin güvenlik güçlerince boşaltılıp, daha sonra da yakılmasına dair iddiaları incelemek üzere kurulan Komisyon çalışmalarını tamamladı ve hazırlanan rapor aynı komisyonda kabul edildi. Diyarbakır milletvekili Seyyid Haşim Haşimi'nin başkanlığında hazırlanan rapor önümüzdeki günlerde Genel Kurul'a çıkacak. Şu anda Meclis başkanlığı tarafından basılma safhasında. Son haliyle Türk basınında ilk kez Aksiyon'da önemli bölümleri yayınlanacak olan bu rapor kamuoyunda büyük tartışmalar koparmaya aday. Zira Cumhuriyet tarihinde ilk kez bir Meclis komisyon raporunda "Kürt kimliğinin tanınması"nın yanısıra "Kürtçe özel eğitim, Kürtçe özel radyo ve televizyon"a izin verilmesi gibi talepler Meclis kayıtlarına geçti.
   <br/>
   <br/>
   Bir çok  Batılı  diplomat  büyük bir  merakla
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3783), [web.archive.org (arşiv bağlantısı)](http://web.archive.org/web/20120701092447/http://www.aksiyon.com.tr:80/aksiyon/newsDetail_getNewsById.action;jsessionid=1F1FCD7C6EDF99B1E3CDE73B3392FF89?newsId=3783)
