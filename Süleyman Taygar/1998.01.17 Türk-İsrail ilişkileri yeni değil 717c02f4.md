# Türk-İsrail ilişkileri yeni değil

*Süleyman Taygar 1998.01.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Büyük tartışmalara sebep olan ve Arap ülkelerinin bir blok halinde karşı çıktığı Türkiye, İsrail ve Amerika arasındaki tatbikat iki kere ertelendikten sonra
  </font>
 </div>
 <div id="newsText">
  <font class="detail-text">
   nihayet geçtiğimiz hafta Ürdün'ün de gözlemci statüsünde katılması ile gerçekleştirildi. Son üç yılda imzalanan yedi anlaşmanın ardından on üçe varan anlaşma sayısıyla artık herkes biliyor ki, İsrail ile Türkiye arasındaki bu ilişki başlangıçta Türk kamuoyunun tepkisini yatıştırmak için iddia edildiği gibi sınırlı ve teknik bir ilişki olmanın çok ötesinde, stratejik ve uzun vadeli bir yakınlaşma.
   <br>
    <br>
     Tatbikatın yapıldığı günlerde, Ortadoğu'daki bütün dengeleri tamamen değiştirebilecek İsrail ile Türkiye arasındaki bu yakınlaşmanın bütün boyutlarını İsrail'in İstanbul Başkonsolosu Eli Shaked ile görüştük.
     <br>
      <br>
       1949 yılında İsrail'in kuruluşundan beri inişli çıkışlı bir grafik izlese de Türkiye ile İsrail daima mesafeli bir ilişki içerisinde oldular. Ancak son yıllarda bu ilişki hiç alışık olunmadık biçimde gelişiyor. İki ülke niçin bu kadar yakınlaşma gereği duydular?
       <br>
        <br>
         Bence bu soru meselenin temelini oluşturuyor. İlişkilerin gelişiminin son yıllara denk gelmesini biraz rastlantı olarak değerlendiriyorum. İlişkilerin gelişimi son yıllara dayansa da, ilişkilerin inişli çıkışlı grafiğine rağmen 1949 yılından beri iki ülke asla düşman olmadılar.
         <br/>
         <br/>
         Düşman olmadılar ancak Türkiye'nin ve Türk halkının Kutsal Topraklar ve Filistin meselesi hakkında büyük bir duyarlılığı oldu...
         <br/>
         <br/>
         Duyarlılıklar Türk tarafında da, İsrail tarafında da, Arap tarafında da olabilir. Ancak ne İsrail, ne Türkiye, ne de Arap ülkeleri izole değiller. Uluslararası değişimlerden etkilenen Ortadoğu'da, Arap ülkelerinde yavaş da olsa demokratik bir süreç yaşanıyor. Yıllarca biz Araplar'la savaştık ancak bugün Ortadoğu'da yaşanan barış süreci hiç de sürpriz değil. Ortadoğu ülkeleri uluslararası ilişkiler açısından oturmuş değil. Meseleleri medeni ve diplomatik yollardan çözmektense, şiddete başvurmayı ve bu yolla çözmeyi tercih ediyorlar.
         <br/>
         <br/>
         Türkiye ile İsrail arasındaki ilişkilere gelince yeniden söylüyorum, bu iki ülke hiç bir zaman düşman olmadı. Yakınlaşma tabii bir sürecin sonucudur. Türkiye'nin Arap ülkeleriyle ilişkilerini geliştirmesi İsrail ile ilişkilerin geliştirilmesine engel olmadığı gibi, Türkiye'nin İsrail ile ilişkilerini geliştirmesi de Arap ülkeleri ile ilişkileri geliştirmeye engel değildir. Bu hem Türkiye'nin, hem Arap ülkelerinin, hem de İsrail'in yararınadır. Hepsi değil ama bazı Arap ülkeleri meseleyi aynen şöyle görüyorlar; İsrail için iyi olan bir şey Arap ülkeleri için kötü, Arap ülkeleri için iyi olan bir şey ise İsrail için kötüdür. Bunun böyle olmadığını bizim Ürdün ve Filistinli komşularımızla olan ilişkilerimiz açıkça göstermiştir. Bugün Filistin'de güçlü bir otoritenin olması, Avrupa ülkelerinin, Amerika'nın, Kanada'nın, Dünya Bankası ve IMF'nin taahhüt ettiği mali yardımları vermesi ve sonuçta Filistin'de eğitim ve gelir düzeyinin artması bizim de yararımızadır ve bu paraların verilmesi için samimi olarak gayret sarfediyoruz. Düşük eğitim düzeyi, yüksek işsizlik oranı kitleleri fanatizme itiyor ve bundan biz de zarar görüyoruz.
         <br/>
         <br/>
         Siz Türkiye ile İsrail arasındaki ilişkilerin tabii seyrinde devam ettiğini söylüyorsunuz. Eğer böyleyse bu yakınlaşma niçin bu kadar tartışılıyor? İsrail kamuoyunun bu yakınlaşmaya hiç bir itirazı olmamasına rağmen, niçin Türkiye'de bu ilişki aleyhine ciddi bir cephe oluştu?
         <br/>
         <br/>
         Bahsettiğiniz gibi İsrail'de Türkiye ile yakınlaşmaya karşı çıkan hiç kimse yok. Aksine herkes ticari, askeri ve politik ilişkilerin gelişmesini istiyor. Bu konuda sınırlı bilgiye sahip olmama rağmen, Türk tarafında da bu ilişkiye çok fazla itiraz edenin bulunduğunu sanmıyorum. Birtakım insanlar karşı olabilirler ve onları suçlamıyorum. Bu ilişkiye karşı çıkanlara bu ilişkinin başka bir ülkeye karşı olmadığını hatırlatmak istiyorum.
         <br/>
         <br/>
         Bu ilişkiye karşı çıkanlar cephesinde bir de Arap ülkeleri var. Fakat Ürdün Arap ülkelerinin bütün itirazlarına rağmen farklı davranıyor ve bu tatbikata da gözlemci statüsünde katıldı. Sizce Ürdün niçin farklı davranıyor?
         <br/>
         <br/>
         Bunun Ürdün Krallığı'nın tarihine uzanan sebepleri var. Bu günlerde Ürdün geçmişe oranla kendini çok daha bağımsız ve serbest hissediyor. Ürdün çok iyi bir orduya sahip olmasına rağmen Ortadoğu'da güçlü bir ülke değil. Doğuda Irak'a, kuzeyde ise Suriye'ye büyük oranda bağımlı. Suriye Ürdün'ün askeri, Irak'ın da ekonomik müttefikidir. Fakat son zamanlarda bu durum Irak ve Suriye'nin durumundan dolayı değişti. Yirmi yıl önce Ürdün böyle bir şey yapsaydı, Suriye hemen savaş açardı. Ancak bugün Suriye politik ve askeri açıdan ne yapıp yapamayacağını biliyor. Ürdün sadece bu tatbikata gözlemci olarak katılmakla kalmadı, aynı zamanda bir benzerini kısa bir süre önce İsrail ile ikili olarak Akabe Körfezi'nde de gerçekleştirdi.
         <br/>
         <br/>
         Niçin Mısır da böyle davranmıyor? Oysa ki Mısır bütün Arap ülkelerinden önce İsrail ile ilişkilerini başlatmış ve geliştirmişti?
         <br/>
         <br/>
         Mısır Arap ülkeleri içerisinde lider bir ülkedir ve böyle kalmaya çalışıyor. Bu sebeple Suriye'nin yanında yer alıyor, çünkü Suriye, İsrail ve Türkiye'ye bilinen sebeplerden dolayı aşırı karşı çıkıyor. Mısır zor bir durumda, çünkü Suriye mevcut durumu ne anlayabiliyor, ne de anlamak istiyor. Ülkeler politik bir konuyu görüşürken, her iki taraf da taviz vermek zorundadır. Bir taraf taviz verecek fakat karşı taraf hiç vermeyecekse burada meseleyi çözemezsiniz. Suriye müzakere yapmaya ve karşılıklı taviz vermeye hazır değil.
         <br/>
         <br/>
         Sonuçta İsrail ile Türkiye arasındaki bu ilişkinin bölgeyi nasıl şekillendireceğini umuyorsunuz?
         <br/>
         <br/>
         Türkiye ve İsrail bölgedeki yegane demokratik ülkeler ve bu çok önemli. Bu iki benzer ülke birbirlerine model olabilirler, kendi halklarının çıkarları için işbirliği yapabilirler. Karşılıklı yatırım yapılarak, GAP ve benzeri alanlarda işbirliği yapılarak ekonomik açıdan her iki ülke de birbirinden yararlanabilir. Bu tür bir ilişki Suriye'ye karşı yapılmıyor, ancak siz Suriye'yi buna inandıramazsınız; çünkü, İsrail ile Türkiye arasındaki her türlü ilişkinin Şam yönetimine karşı olduğuna şartlanmıştır.
         <br/>
         <br/>
         Bir de ilişkilerin gelişiminde Türk askeri kanadının daima önde olduğu ve bu süreci bizzat belirlediği ve yönlendirdiği görüldü. Sizce bu durum ilişkinin geleceği açısından bir dezavantaj oluşturuyor mu? Zira İsrail'in ünlü askeri uzmanı Ze'ev Schief bir makalesinde bu konuya dikkati çekmekte ve İsrail tarafının dikkatli olmasını tavsiye etmekte.
         <br/>
         <br/>
         İki ülke arasındaki ilişkileri tek bir temel üstüne kurarsanız, en küçük bir sarsıntıda sallanır. Bir çok ayak üstüne oturtursanız daha sağlam bir ilişkiye sahip olursunuz. İsrail'de de, Türkiye'de de savunma ile ilgili müesseseler son derece güçlüdür. İsrail'de hem kamuoyunda, hem de politik alanda askerler son derece güçlüdür, çünkü biz her zaman askeriz. (5.5 milyon nüfuslu İsrail'de, 1849 yaşları arasındaki kadınların da dahil olduğu 2 milyon dokuzyüzbin kişi fiili olarak askerlik yapıyor ve bütün vatandaşlar normal askerlik süresinden sonra 50 yaşına kadar her yıl bir ay askerlik yapmak zorunda. S.T.). Her iki ülkenin askeri kanatları bu süreci başlattılar. Fakat iki ülke arasındaki yatırımlar ticari faaliyetler her geçen gün artıyor, kültürel faaliyetler gerçekleştiriliyor, İstanbulTel Aviv uçak seferlerine büyük bir ilgi var, karşılıklı akademik çalışmalar yapılıyor. Dolayısıyla her iki ülkenin askeri kanatlarının bu ilişkiye katkıda bulunmasını olumsuz değil pozitif bir etki gibi düşünüyorum.
         <br/>
         <br/>
         Herhalde diplomatik ilişkilerde askerlerin ön planda olmasını normal karşılamıyorsunuz?
         <br/>
         <br/>
         Evet, fakat Ortadoğu'da normal olan ne var ki..
         <br/>
         <br/>
         Önümüzdeki 25 yılda Türk Ordusu'nun ihtiyaçlarını karşılamak ve modernizasyonunu yapmak için 150 milyar dolar harcanması planlanıyor. Bu pastadan İsrail'in hangi oranda pay alacağını tahmin ediyorsunuz?
         <br/>
         <br/>
         Bunu bilebilmem hakikaten mümkün değil. Bırakın 25 yılı, önümüzdeki 25 günü bile tahmin etmek çok güç. Ancak şunu iyi biliyorum; Türk Hükûmeti Türk halkı ve ordusu için iyi ve yararlı olan ne ise onu yapacaktır. Türkiye bize F4 ve F5 uçaklarının modernizasyonunu kara kaşımıza kara gözümüze vurulduğu için vermedi, en iyi fiyatı biz verdiğimiz için verdi.
         <br/>
         <br/>
         İsrail yapımı Merkava tanklarının ve PopeyeI füzelerinin ortak üretimi gündemdeydi. herhangi bir ilerleme sağlanabildi mi?
         <br/>
         <br/>
         Hayır, somut herhangi bir gelişme olmadı, belki gelecekte olabilir.
         <br/>
         <br/>
         Mesele silah alımından açılmışken, bir başka meseleyi tartışalım. İstatistiklere göre Türk Ordusu'nun elinde bulunan silah sistemlerinin yüzde yetmiş biri Amerika ya da NATO orijinli. Ancak Amerika adeta Türkiye'ye örtülü bir ambargo uyguluyor ve ordu için son derece hayati ve gerekli silahları ya vermiyor ya da çok zor veriyor. Diğer taraftan da ihtiyacı olan silahları çok yakın müttefiki olduğu İsrail'den alması için yönlendiriyor. Sizce bu bir çelişki değil mi?
         <br/>
         <br/>
         Bunun bir çelişki oluşturduğunu düşünmüyorum. Çünkü İsrail olarak biz Amerika ile beraber ürettiğimiz bir silahı size satmak için Amerika'ya sorar ve izin alırız, ancak İsrail'in yaptığı bir silah için kimseden izin almayız. Sonuçta serbest bir pazar var ve bu konuda bir çelişki varsa bunun da Amerikalılar'a sorulması gerekir.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3383-turk-israil-iliskileri-yeni-degil.html), [web.archive.org (arşiv bağlantısı)](http://web.archive.org/web/20140722204841/http://www.aksiyon.com.tr/aksiyon/haber-3383-turk-israil-iliskileri-yeni-degil.html)
