# Cep telefonundan pis kokular geliyor

*Süleyman Taygar 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çevrenizdeki insanlara, özellikle  bel kısımlarına ve ellerine şöyle bir göz atarsanız  en fazla göreceğiniz şeylerden bir tanesi cep telefonlarıdır.
  </font>
 </div>
 <div id="newsText">
  <font class="detail-text">
   1993 yılında başlayıp bütün yurdu saran cep telefonu furyası hayatımıza öylesine girdi, belinde cep telefonu taşımak öylesine bir sosyal statü işareti sayıldı ve bu "harika" aletleri toplum olarak o kadar benimsedik ki artık tuvalete bile onsuz gidemez olduk. Cep telefonuna olan bu çılgın talebimiz sonunda da üç yılda gerçekleşmesi beklenen 400 bin abonelik rakamını üçe katlayıp 1 milyon 200 bine ulaştık. Bu çılgın talep karşısında, Türkiye'de cep telefonu fiyatları özellikle Batı Avrupa ülkelerine göre çok yüksek olmasına rağmen, Türkiye Avrupa'nın en hızlı büyüyen 5. telefon pazarı olmasının yanısıra abone sayısı ve büyüme oranları açısından dünyada yedinci sıraya yükseldi. 2000 yılının başında ise Türkiye'de 4 milyon cep telefonu abonesinin olacağı tahmin ediliyor. İşte bu muazzam pasta birtakım sorunları da beraberinde getiriyor.
   <br>
    <br>
     Bakanlar Kurulu geçtiğimiz haftalarda aldığı bir kararla GSM İşletme lisanslarını halen hizmet vermekte olan iki firmaya (Turkcell ve Telsim) peşin 500'er milyon dolara satma kararı aldı. Bu kararın ardından kamuoyunda büyük bir tartışma başladı ve lisans devrinin çok ucuza satıldığından tutun, yapılan anlaşma şartlarının yakın bir gelecekte çok büyük sorunlar doğuracağına ve aslında hükûmetin bu anlaşmayla Çukurova ve Uzan Grubuna diyet borcunu ödediğine kadar bir çok iddia basında yer almaya başladı.
     <br>
      <br>
       400 bin mi büyük, 1 milyon 200 bin mi?
       <br>
        <br>
         1994 yılında yapılan GSM şebeke işletmelerinin gelir paylaşımı sözleşmesine göre her iki GSM işletmecisi firma lisans devri için bedelin birinci yıl %50'sini, ikinci yıl %25'ini üçüncü yıl da geri kalanını ödemek üzere toplam 500'er milyon dolar ödeyeceklerdi. Görünüşte 1994 yılında yapılan anlaşmaya göre her iki firmadan üç yıla yayılan vadelerle alınacak toplam 1 milyar doların, son Bakanlar Kurulu kararı ile peşin olarak alınması bir avantaj gibi görünse de aslında durum hiç de öyle değil.
         <br/>
         <br/>
         Sorunun temelinde aslında 1994 yılında yapılan anlaşma şartları var. Her şeyden evvel 1994 yılında zamanın hükûmeti tarafından yapılan anlaşmayla hangi tarihte devredileceği bilinmeyen bir lisans hakkı için 500'er milyon dolar fiyat belirlenmesi hataların en başta geleni. Nitekim bu anlaşma yapıldığı tarihte bir kaç yıl içinde en çok 400 bin abone rakamına ulaşılacağı tahmin edilirken, bugün ulaşılan rakam 1 milyon 200 bin; yani tahmin edilen rakamın üç katı. 400 binlik abone tahminine göre lisans hakkı toplam 1 milyar dolara iki firmaya satılacaktı. Ancak bugün tahmin edilen rakamın üç katı bir büyüklüğe (1 milyon 200 bin) ulaşılmasına rağmen iki firmadan yine 1 milyar dolar alınacak. Konunun uzmanları, Özelleştirme İdaresi'nin geçen yıl 'McKinsey and Co' danışmanlık firmasına yaptırdığı değer tespit çalışmalarında çok daha yüksek değerler çıktığını belirtiyorlar. Bu sebepten olsa gerek lisans devri Refahyol zamanında Erbakan tarafından hep ertelenmiş ve devir yapılsa bile her bir şirketten 750'şer milyon dolar alınması düşünülmüştü. Kaldı ki hükûmetleri daha önce yapılan anlaşmayı uygulamaya mecbur edecek yasal bir zorunluluk da bulunmuyor. Zaten Ulaştırma Bakanı Necdet Menzir de eski lisans devir sözleşmesinin ihalesinin güncelleştirilmeden aynen uygulanmasının gerekçesini devletin Turkcell ve Telsim'e verdiği sözü tutması olarak açıklıyor.
         <br/>
         <br/>
         Eğitim zammı bahane, amaç firmaları ihya
         <br/>
         <br/>
         Lisans devir anlaşmasının bir başka kafa karıştıran maddesi ise, Türk Telekom'un gelir payı ile ilgili olanı. Eski anlaşmanın (1994'te yapılan) gelir paylaşımına göre gelirin %67.1'i Türk Telekom'un, %32.9'u hattı pazarlayan Turkcell ve Telsim şirketlerinin iken, yeni yapılan anlaşmayla Türk Telekom'un gelirden payı % 15'e indirilirken, iki şirketin payı %85'e çıkarılıyor. Dahası Turkcell ve Telsim GSM bağlantılarının çok büyük bir kısmı için Türk Telekom hatlarını kullanmaya da devam edecekler. Bu hatların kullanımı için Türk Telekom'a bu şirketlerin herhangi bir hat kirası ödeyip ödemeyeceği de belli değil.
         <br/>
         <br/>
         GSM gelirleri konusunda hükûmetin Turkcell ve Telsim'e yaptığı ikinci büyük kıyak ise sekiz yıllık kesintisiz eğitime kaynak oluşturmak bahanesiyle cep telefonu görüşmelerindeki 30 sent olan 1 dakikalık konuşma süresini, bir anda 55 sente çıkarmak oldu. Doları 170 bin liralık kurdan alırsanız bunun anlamı bir dakikalık konuşma süresinin 51 bin TL'den 94 bin TL'ye çıkması demek; yani bir anda % 83'lük bir zam. Lisans devir anlaşması yapılmadan kısa bir süre önce yapılan bu zamlardan sadece %15'lik kısım devletin kasasına girecek, bu arada zaten çok avantajlı bir anlaşma yapmış olan Turkcell ve Telsim ihya edilmeye devam edecekler. Bunun yanısıra ihale yeniden düzenlenmeden üçüncü, hatta dördüncü firmanın ihaleye katılması engellenerek, bu alanda rekabetin önü de kesilmiş oldu. Bu noktada Sabah gazetesi ekonomi yazarlarından Necati Doğru müthiş bir iddia ortaya atarak Motorola firmasının lisans hakkı için 1 milyar dolar yerine, 1.5 milyar dolar teklif ettiğini ancak bu teklifin dikkate dahi alınmadığını yazdı. Eski sözleşmede yer alan bir maddeye göre de abone sayısının 400 binin üzerine çıkması durumunda üçüncü ve dördüncü firmalara da lisans hakkı satılabilmesi hakkı hükûmetin elinde varken, hükûmet yeni bir ihale düzenlemeyip diğer firmaların ihaleye girmelerini engelledi. Şu anda basında çıkan ve lisans devrinden sonra cep telefonu ücretlerinin ucuzlayacağına dair haberler bir varsayımdan öte değer taşımıyorlar. Aksine, cep telefonuna müthiş bir talebin yaşandığı ve 2000 yılında 4 milyon abone rakamına ulaşılacağı düşünülürse, müthiş bir talep patlaması olan cep telefonu piyasasında firmalar fiyatları indirmek gibi cep telefonunu özendirici birtakım uygulamaları niçin başlatsınlar? Dahası Turkcell ve Telsim'in birleşerek piyasada bir kartel oluşturmayacaklarını da kimse garanti edemez.
         <br/>
         <br/>
         Cep telefonsuz özelleştirme cazip mi?
         <br/>
         <br/>
         Hükûmet kanadı Türkcell ve Telsim'in aşırı derecede lehine yapılan bu satışı sadece hükûmetin bu firmalara daha önce verdiği sözleri tutmasına ve bu satışla sağlanan uluslararası güvenin Türk Telekom'un özelleştirilmesine de katkıda bulunacağı gerekçesine dayandırıyorlar. Oysa durum hiç de böyle değil ve GSM lisansının devredilmesi Türk Telekom'un özelleştirilmesini olumlu değil olumsuz etkileyecek. Zira telekomünikasyon sektöründe asıl gelir getiren kalemler mobil telefon, kablolu yayın ve İnternet servisleri gibi katma değerli hizmetler. Türk Telekom'un özelleştirilmesi aşamasında GSM hatlarının lisans devri yapıldığı için, Türk Telekom'u alacak olan işletmeci, GSM hatları gibi çok kârlı bir kalemden mahrum kalarak Türk Telekom'u alacak,  dolayısıyla bu da Türk Telekom'un özelleşterilme fiyatını ya aşağılara çekecek, ya da satın alacak işletmeciler açısından cazip olmayacak. Oysa Türkiye GSM lisansının devrini Türk Telekom'un özelleştirilmesi ile beraber düşünseydi, bu Türk Telekom'un fiyatını çok daha cazip kılacaktı.
         <br/>
         <br/>
         Cep telefonuna bir RTÜK lâzım
         <br/>
         <br/>
         Bütün bunların ötesinde GSM hatlarının lisans devri aşamasına gelinmeden hükûmetin yapması gereken çok önemli bir çalışma vardı. O da telekomünikasyon sektörünü düzenleyen ve denetleyen bir "Denetleme Kurulu"nun oluşturulması. Bu Denetleme  Kurulu oluşturulmadan ve faaliyete geçmeden lisans devrinin yapılmasının hiç bir izahı yok. Aslında Türkiye'de bu tür işlerde çok da mantık aramamak lâzım, birileri kalkıp birşeyler yapar, istim de arkadan gelir. Aynı şeyi özel televizyonların açılmasında da yaşamadık mı? Hiç bir anayasal düzenleme yapılmadan bir çok özel kanal yıllarca "korsan yayın" yaptılar. Radyo televizyonları yasal bir çerçeveye oturtan RTÜK nice yıllar geçtikten ve radyo ve televizyonlara ait bir çok sorun ortaya çıktıktan sonra kurulabildi. Öyle gözüküyor ki telekomünikasyon alanında da devlet aynı yolu izleyecek ve bu alandaki denetleme kurulu önümüzdeki yıllarda oluşturulacak. Bu arada lisans devrini alan firmaları denetleyecek ve onları tüketicilere karşı koruyacak hiç bir üst kurul da bulunmayacak.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2989-cep-telefonundan-pis-kokular-geliyor.html), [web.archive.org (arşiv bağlantısı)](http://web.archive.org/web/20131111074409/http://www.aksiyon.com.tr/aksiyon/haber-2989-cep-telefonundan-pis-kokular-geliyor.html)
