# Türk dünyası Nobel'e alternatıf üretmelı

*Süleyman Taygar 1997.12.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk toplumu az kitap okusa, kitaplarla arası iyi olmasa da Cengiz Aytmatov gibi bir yazara kayıtsız kalamazdı ve kalmadı da.
  </font>
 </div>
 <div id="newsText">
  <font class="detail-text">
   Bütün hayatı komünizm boyunduruğunda geçmesine rağmen, eserlerinde mensubu olduğu Kırgız halkının değerlerini ve yaşayışını anlatan Aytmatov, komünizmin bütün baskılarına rağmen eserlerinde verdiği örtülü mesajlarla adeta bu dikta yönetimine direndi.
   <br/>
   <br/>
   Zengin Kırgız tarihinden ve Manas Destanı'ndan beslenen Aytmatov, dikta yönetimi zamanında milletlerin nasıl kendi köklerinden koparılıp, köleleştirildiğini efsanelerden yola çıkarak anlatır. Gün Olur Asra Bedel'i de çeviren Refik Özden, Aytmatov'un eserlerinde geçen ve bir çok halk gibi Kırgız halkının da nasıl bir boyunduruğa alındığını ifade eden Mankurt'u şöyle açıklamaktadır: "Aytmatov'un 'Gün Olur Asra Bedel' isimli eserinde, yazar, 'Nayman Ana' efsanesini de anlatır. Bir tarihte Juan Juan'lar Kırgız ve Kazak illerini istila ederler. Bunlar, esir aldıkları gençlerin saçlarını kökünden kazır. Kanlar içinde kalan kafalarını, henüz kesilmiş bir devenin soğumamış boyun derisiyle kaplarlar. Sonra da onları aç, susuz, kızgın güneşin altında günlerce bırakırlar. Başlarındaki deri kurur ve kendi derileri haline gelir. Bu işkenceye çoğu dayanamaz. Sağ kalanlar ise hafızalarını tamamen kaybeder. Geçmişini, kim olduğunu, adını, anasını, babasını, çocuklarını, herşeyi, herkesi unutur ve tanımaz. Kendisine ekmek veren efendisinin kölesi olur. O ne derse tereddütsüz yapar. Öz anasını öldürür. İşte bu hale gelen insana 'Mankurt' derler. Efsanedeki Nayman Ana, mankurt olan oğlunun okuyla can verir."
   <br/>
   <br/>
   Aksiyon olarak Türk dünyasının en büyük yazar ve romancısı ile Kırgızistan'da görüştük;
   <br/>
   <br/>
    Sayın Aytmatov, sizin sanatçı kimliğinizin yanısıra devlet adamı kimliğiniz de var ve Kırgızistan'ın hem Benelüks ülkelerindeki büyükelçisi, hem de Birleşmiş Milletler temsilcisisiniz. Bu yönünüzle Kırgızistan'ın adeta dünyaya açılan penceresi gibisiniz. Acaba Batıdan bakıldığında ülkeniz nasıl gözüküyor?
   <br/>
   <br/>
   Öncelikle benim hakkımdaki bu teveccüh ve iyi niyetlerinizden dolayı teşekkür ediyorum. Ancak ben kendimi Kırgızistan'ın dış dünyaya açılan penceresi gibi görmüyorum. Buna layık olduğumu da zannetmiyorum. Kırgızistan'ın sade bir vatandaşı ve parçasıyım. Kırgızistan'ın iyi ve kötü olan herşeyi bana tesir eder.
   <br/>
   <br/>
   Kırgızistan'ın Batıdan nasıl gözüktüğüne gelince; henüz yeni bağımsızlığına kavuşmuş bir ülke olduğu ve Batıdan tamamen farklı bir sistemden geldiği için hem çok farklı, hem de bir çok problemi var. Ancak belli bir dönem içerisinde bu problemlere çözüm bulunacağına eminim. Ben Kırgızistan'ın bir parçası olarak iyisine sevinip, kötüsüne üzülüyor ve ülkemi en iyi şekilde temsil etmeye çalışıyorum.
   <br/>
   <br/>
    Duyduğumuza göre siz yakında Nobel Edebiyat Ödülü'ne aday gösterildiniz. Sizin bu ödüle bakış açınız ve değerlendirmeleriniz nasıldır?
   <br/>
   <br/>
   Nobel elbette çok büyük ve önemli bir ödül. Ben müşahhas ödüllerin çok da gerekli olduğuna inanmıyorum. Dolayısıyla bir insanın bütün ömrünü, hayatını ve çalışmalarını bu istikamete yönlendirmesini anlamsız buluyorum. Orada bir çok farklı gruptan insan var ve onların muhakkak ki bu ödülün verilmesine tesiri olacaktır. Bana ödül verilir veya verilmez bunun üzerine görüş bildirmek istemiyorum. Ancak biz kendimizi onlara beğendireceğimize, onlardan ödül bekleyeceğimize birbirine yakın milletler ve kültürler olarak bu tür ödüller ihdas etmeli ve bu konuda dünya çapında alternatifler getirmeliyiz.
   <br/>
   <br/>
    Peki böyle bir projeniz var mı?
   <br/>
   <br/>
   Bence Türk dünyası içinde böyle bir şey yapılabilir ve bunun finansmanı da rahatlıkla karşılanır. Ancak finansmandan evvel bu işin etkinliğini artıracak çarelerin düşünülmesi lazım. Bu iş profesyonellik, ustalık ve gayret isteyen bir iş. Herşeyden evvel reklam ve basın gücü ister. Bakın size bir örnek vereyim. Yakın zaman önce Taşkent Film Festivali'ne jüri başkanı olarak katıldım ve o sırada bir Fransız'la görüştüm. Fransız'a dedim ki, bu festivale 50 devletten katılım var ama dünyanın bu festivalden haberi yok. Sizde ise katılım az ama bütün dünya haberdar. Bunun sebebi ne diye sorduğumda, bana şu cevabı verdi: Şu anda burada sadece 60 tane basın yayın mensubu var, ama bizim Fransa'daki Cannes Film Festivali'ne 2700 tane basın mensubu geldi. İşte 60 gazeteci ile 2700 gazetecinin yapacağı etki ve propagandayı siz karşılaştırın. Adamlar onların tüm masraf ve hizmetlerini karşılıyorlar. Biz bunu şu anda yapamayacağımıza göre bir ödülü tüm dünyaya tanıtmada, anlatmada ve reklam etmede zorlanırız.
   <br/>
   <br/>
   Siz genelde eserlerinizde yerel ve geleneksel değerleri ele alıyorsunuz. Peki bu eserleriniz Batı ülkelerinde nasıl karşılanıyor?
   <br/>
   <br/>
   Edebiyatın kendine göre gizli bir iç sırrı vardır. Ondan dolayı edebi bir eserin bir de kaderi vardır. Mesela bir kitap alelade bir insanı anlatır ve bütün dünyaya yayılır, ama bir kitap da bütün dünyayı anlatır ama onu alelade bir insan bile alıp okumaz. Bence benim kitaplarımın en büyük özelliği gerçekleri yazmasıdır. Hayatın kendisini ve karşılaştığım acı, tatlı herşeyi olduğu gibi kitaplarıma aktardım. Bundan dolayı sanırım insanlar seve seve benim kitaplarımı alıp okuyorlar ve bir bakıma kitaplarda kendilerini buluyorlar.
   <br/>
   <br/>
   Kendinizi modern mi, yoksa geleneksel bir yazar olarak mı görüyorsunuz?
   <br/>
   <br/>
   Ben bağımsız bir yazarım. Canım nasıl isterse öyle yazıyorum. Daha önce Kırgızistan'dayken buraları anlatan konuları ele almıştım. Elçi olarak Avrupa'ya gidince, Batı değerlerini içeren "Kasandra'nın N harfi" adlı bir eser yazdım. Bu eser çok beğenildi ve birçok dile de çevrilmiş bulunuyor.
   <br/>
   <br/>
   Genel olarak Batı edebiyatı trajik, Doğu edebiyatı lirik ve epik olarak tanımlanır. Siz bu sınıflandırmaya katılıyor musunuz?
   <br/>
   <br/>
   Evet genel olarak bu sınıflandırmaya ben de katılıyorum. Şu an Batı edebiyatı postmodernizmi yaşıyor ve genelde insanın iç dünyası ve akıl üstü ögelere yer veriliyor.
   <br/>
   <br/>
   Kırgızistan denince akla ilk gelen şeylenden bir tanesi de ünlü Kırgız kahramanı Manas'ın hayatını anlatan Manas Destanı. Bildiğiniz gibi yakın zamanda İskoçya, milli kahramanını "Cesur Yürek" adlı bir film çekerek bütün dünyaya tanıttı. Sizin de Manas için böyle bir çalışmanız var mı?
   <br/>
   <br/>
   Size kesinlikle katılıyorum. Bilindiği gibi Manas Destanı dünyanın en büyük ve zengin destanıdır ve bu destanın bütün dünyada ses getirecek bir film yoluyla tanıtılması Kırgızistan için de çok önemlidir. Eski kahramanlık destanlarında motif çoktur. Çok büyük ve güçlü filmler yapılabilir. Manas Destanı'nın bu özelliğinden dolayı da ondan bir değil 15 değişik film yapılabilir.
   <br/>
   <br/>
   İsterseniz biraz da şu andaki Kırgız Türk ilişkilerinden bahsedelim. Mevcut ilişkileri nasıl buluyorsunuz?
   <br/>
   <br/>
   Bence bir çok eksiklikler var. Bizi birbirimize yakınlaştıran ortak tarihimiz ve dilimizdir. Bugünkü durum ise bizim için tarihi bir fırsattır. Çünkü bundan 1015 yıl önce Türk halklarının bir araya gelmesi diye birşeyden söz etmek imkansızdı. Totaliter rejim izin vermiyordu. Şu an ise kader yakınlaşma ve birbirimize yardımlaşma için tarihi bir şans ve fırsat verdi. Gençlerin karşılıklı olarak dilleri öğrenmeleri lazım. Yakınlaşmayı kolaylaştıracak herşey yapılmalı. Bence bizim dönemimiz yeni bir devrin, tarihin, hareket ve yürüyüşün startını verdi. Bizden sonrakiler Türk dünyasının birleşmesine önem vermeli. Bu ideali hayata geçirmek için de ta ilkokuldan başlayarak kim nerede, ne tür görev yapıyorsa, herşeyden önce bu ideali baştacı yaparak hareket etmeli. Programı yapılmalı, belli bir uzlaşma sağlanmalı. Tüm dünya milletleriyle beraber Türk halkları da kolkola geleceğe nasıl yürür, bunun üzerine kafa yorulması lazım.
   <br/>
   <br/>
   Sizin bu konuda parlamentolar arası bir kurum tavsiyeniz vardı. Bu teklifiniz hayatiyete geçecek mi?
   <br/>
   <br/>
   Ben böyle bir teklif getirdim ve belli aralıklarla toplanıp istişare nev'inden görüşmeler yapılsın istedim. Problemlerin halledilmesi için bu şart. Ama şu an siyasiler sessiz ve hiç bir hareket yok.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=1A694E464046EF40002061028D6B7B1B?newsId=3314), [web.archive.org (arşiv bağlantısı)](http://web.archive.org/web/20120711205046/http://www.aksiyon.com.tr:80/aksiyon/newsDetail_getNewsById.action;jsessionid=1A694E464046EF40002061028D6B7B1B?newsId=3314)
