# Türkiye-İsrail müttefik gibi

*Süleyman Taygar 1997.09.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özellikle Refahyol hükûmeti zamanında büyük tartışmalara sebep olan Türkiyeİsrail yakınlaşmasının meyvelerinden biri olan Akdeniz'de Türkiye, İsrail ve ABD arasında
  </font>
 </div>
 <div id="newsText">
  <font class="detail-text">
   gerçekleştirilecek askeri tatbikat, Cumhurbaşkanı Süleyman Demirel'in Mısır'ı ziyaretiyle yeniden gündeme geldi. Daha önce  bu yaz başında yapılacağı açıklanan askeri tatbikat ertelenerek kasım ayı içerisinde yapılması kararlaştırılmıştı. Son zamanlarda İsrail ile Türkiye arasında gelişen ilişkilerin mahiyeti, Türkiye'nin belki de en köklü dış politika değişikliklerinden biri anlamına geliyor. 1990'lı yılların başına kadar en azından görünüşte mesafeli bir ilişki içerisinde olan Türkiye ile İsrail, son zamanlarda  yakınlaşmadan çok bir ittifakı andıran, askeri, ekonomik ve istihbari 13 anlaşma ile perçinlenen,  çok yoğun bir ilişki dönemine girdi. Peki neydi ülkemiz açısından bu politika değişikliğinin sebebi? Hangi gerekçelerle, bütün Arap ülkelerini karşısına almak pahasına Türkiye İsrail ile  yakınlaşıyor?
   <br>
    <br>
     Ne kadar yakınlaşma?
     <br>
      <br>
       Öncelikle şunu belirtmeliyiz ki uluslararası ilişkiler çıkar hesapları göz önünde bulundurularak geliştirilir. Özellikle günümüzde bir ülkenin bir başka ülkeyi sevmeme gerekçesi ile ilişkiye girmemesi düşünülemez. Mesela Türkiye'nin Ermenistan ve Yunanistan'la çok büyük ve tarihten gelen sorunları var diye, bu ülkelerle ilişkiye girmemeyi düşünemeyeceği gibi. Reel politik gereği de olsa Türkiye gibi bölgesel bir güç olma konumundaki devlet, her ülke ile ilişki kurar ve bu ilişkileri geliştirir, geliştirmelidir de. Ancak bu ilişkide çıkar hesapları iyi yapılmalı ve inisiyatif Türkiye'nin elinden kaçmamalıdır.
       <br>
        <br>
         1990'lı yıllarda bütün dünyada klasik soğuk savaş döneminin statik ve tek boyutlu dış politikaları terkedilirken, bu ihtiyacı dünyada en fazla hisseden ülkelerden biri belki de Türkiye oldu. Zira Türkiye hepsi de birbirinden sorunlu bölgeler olan Kafkaslar, Balkanlar ve Ortadoğu üçgeninin ortasında yer alıyor. Soğuk savaş dönemi politikalarının önemini kaybetmesi ile birlikte Türkiye'nin dış politikasında aşırı bir genişleme oldu. Ancak bu durum Türkiye'nin bir nevi şanssızlığıydı. Zira Türkiye 1991'e kadar dış politikasında kabaca Avrupa, NATO, Ortak Pazar  ve Ege'de Yunanistan ile uğraşan bir ülkeyken, değişen dünya dengeleri sonucu ilgisini Kafkaslar, Orta Asya Türk devletleri, Balkanlar ve Afganistan'a kadar genişletmek zorunda kaldı.  Ancak ne yazık ki Türkiye'nin bu kadar geniş bir alanı götürecek ne kadrosu, ne de mali gücü var. İşte tam bu noktada Türkiye, bir çoklarına göre  İsrail ile yakınlaşmak zorunda. İsrail ile sınırsız bir yakınlaşmayı savunanlara göre Türkiye bölgede birileriyle ittifaka girmek zorunda, ancak bu birileri ona hem teknolojiyi, hem de Amerika'nın mali kaynaklarını açacak durumda olmalı. Türkiyeİsrail yakınlaşmasını savunanların gerekçelerini Prof. Dr. Hasan Köni şöyle sıralıyor: "Arap Milliyetçiliği Körfez Savaşı'ndan sonra zayıflamış, Üçüncü Dünya ülkelerinin BM'deki oy etkinliği kalmamıştır. Dolayısıyla Türkiye'nin Arap ülkelerini dengelemek gibi bir kaygısı kalmamıştır. Bu noktada Ortadoğu politikaları gereği Amerika'nın da işaret ettiği yer İsrail'dir. Çünkü İsrail'dekinden çok Musevi Amerika'da yaşamakta; 5.5 milyon İsrail'deyse 6.5 milyon Amerika'da.  Ve Washington Post, Newyork Times, Los Angeles Times, CNN gibi medya kuruluşlarının yanısıra, Türk Ordusu'nun silah aldığı müesseselerin bir çoğu da Musevilerin elinde."
         <br/>
         <br/>
         İsrail'in teknolojisine muhtacız!
         <br/>
         <br/>
         Amerika ile son zamanlara kadar aramızda problem olan fırkateynlerin verilmemesi bu suni problem daha sonra giderildi ve Amerika fırkateynleri Türkiye'ye verdi ve birtakım silahları Amerika'nın her zaman olduğu gibi Kongre'yi bahane ederek vermemesi ülkemizde bir çoklarınca "gizli ambargo" olarak değerlendirildi ve Türkiye'nin silah alımı için yeni alternatifler bulması gerektiği savunulmaya başlandı. Dışişleri yetkilileri işte bu "gizli ambargo" gerekçesinden yola çıkarak, Türkiye'nin İsrail'le yakınlaşıp teknoloji ve silah sistemleri transferi yapabileceğine inanıyorlar. Bilindiği gibi İsrail'in, Türkiye'nin F4 Fantom savaş uçaklarının modernizasyonunu yapacağı ve bütçe değeri 600 milyon dolar olan proje devam ediyor. Ayrıca, bütçe değeri 150200 milyon dolar olan F5 uçaklarının modernizasyonu, 750 milyon dolarlık M60 tanklarının modernizasyonu ve ateşleme gücünün artırılması, Türkiye'nin elindeki modernizasyonu mümkün olmayan mevcut tankların yerine İsrail'in Merkava tipi tanklarının ortak üretimi, F4'lere yerleştirilen ve "akıllı füzeler" olarak bilinen Popeye2 füzelerinin ve Türkiye'nin ihtiyaç duyduğu bazı savunma helikopterlerinin İsrail'den alımı Dışişleri ve Genelkurmay kaynaklarının bir çırpıda saydığı ortak projelerden bazıları. Oysa İsrail'den savunma teknolojisi transfer edileceği ve Türkiye'nin ihtiyaç duyup da "gizli ambargo"dan dolayı Amerika'dan alamadığı silahların İsrail'den temini pek de mümkün değil. Çünkü, öncelikle Türkiye'nin İsrail'den almayı düşündüğü silahların çoğu Amerikanİsrail ortak üretimi ve Amerikan Kongresi'nin izni olmadan Türkiye'ye verilmesi mümkün değil. Dahası bütün savunmasını Amerika'nın liderliğindeki NATO'ya bağlayıp,  Türk Silahlı Kuvvetleri'nin elindeki toplam silah sistemlerinin %71'ini tedarik ettikten sonra, Amerika bir kısım silahları vermiyor diye İsrail'e yanaşmak hiç de inandırıcı değil. Türkiye'nin en yakın müttefiki olarak  Amerika niçin doğrudan teknoloji yardımı yapmıyor da bunu İsrail üzerinden yapıyor? Amerika çok büyük oranda Kongre üzerinde büyük etkisi olan Musevi Lobisi'nin de etkisiyle bu malzemeleri satmayarak Türkiye'yi İsrail'e mahkum hale getiriyor. Bu her şeyden önce ittifak ilişkisine aykırı bir durum. Bir taraftan İsrail, Güney Kıbrıs Rum Kesimi'ne silah satıyor, diğer taraftan Amerika ortak tatbikat yapalım deyip parasını ödediğiniz silahları vermiyorsa burada bütün stratejinizi oturtacağınız güvenilir bir ilişki yok  demektir.
         <br/>
         <br/>
         Kârzarar hesabında tercih İsrail
         <br/>
         <br/>
         Son zamanlara kadar Ortadoğu'da İsrail ile Arap ülkeleri arasında bir denge politikası izleyen Türkiye, İsrail ile çok yakın ilişkiler kurarak adeta bu politikasını terketmiş görünüyor. Türkiye en genel ifadesi ile bir kâr zarar hesabı yapıyor ve çok açık bir şekilde Araplara karşı İsrail'i tercih ediyor. Bu tercihin mantığına göre Arap ülkelerinin dağılmışlığı, Türkiye'nin İsrail'e yaklaşımını kolaylaştırıyor.  Dış Politika Enstitüsü Başkanı Emekli Korgeneral Şadi Ergüvenç bu politika değişikliğini şöyle ifade ediyor: "Yaşanan son barış sürecinden sonra Ortadoğu, artık eski Ortadoğu olmaktan çıktı. Tabii ki barış sürecinden evvel dünyada soğuk savaş sona erdi. Ortadoğu'yu da değiştiren en büyük etken bu oldu. Türkiye'nin Ortadoğu politikasında Arapİsrail ihtilafının getirdiği kısıtlamalar barış süreci ile birlikte kalkmıştır diyebiliriz. Türkiye bu kısıtlamalar ortadan kalkınca Ortadoğu'daki bütün ülkelerle olduğu gibi İsrail ile de daha rahat ilişkiler kurma imkanı buldu. Bu anlamda İsrail ile alıp vereceğimiz şeylerin diğer Arap ülkeleri ile alıp vereceğimizden daha fazla olduğu gözüküyor. Bu da bir gerçek."
         <br/>
         <br/>
         Oysa dünyanın en sorunlu bölgelerinden Ortadoğu, bu tür düz mantıklı ve keskin yaklaşımları kaldıramayacak kadar hassas dengelere sahip. Nitekim Türkiyeİsrail yakınlaşması hakkında bir çok kaygısı olan Cengiz Çandar, İsrail'in bölgedeki konumunun çok ötesinde bir role sahip olduğunu fakat buna rağmen Türkiye'nin kendi ulusal güvenliği, bölgedeki konumu ve uluslararası politikadaki ağırlığı bakımından Ortadoğu'daki kutupların herbirine eşit uzaklıkta durmasının yararlı olacağını savunuyor. Mevcut durumun buna uymadığını da söyleyen Çandar, bu özel yakınlığın Türkiye'nin güney ve doğu kanadında ciddi güvenlik boşlukları yaratacağından endişe ediyor.
         <br/>
         <br/>
         İsrail politikalarında Suriye ekseni
         <br/>
         <br/>
         Dışişlerine göre İsrail ile yakınlaşmanın bir diğer gerekçesi de bölgede Suriye'yi dengelemek. Ancak burada da İsrail ile yakınlaşmanın Suriye'yi dengelemenin çok ötesinde bir noktaya geldiğini söylemeliyiz. Doç. Dr. Ahmet Davutoğlu bu noktaya işarek ederek şöyle diyor, "SuriyeYunanistan ve Suriyeİran yakınlaşması karşısında İsrail'in de düşmanı olan bu ülkelere karşı İsrail ile yakınlaşmaya girildiği savunuluyor. Sadece Suriye'ye endekslenmiş bir Ortadoğu politikası yürütmek çok yanlış. Ayrıca İsrailYunanistan ve İsrailGüney Kıbrıs Rum Kesimi ilişkileri son derece iyi durumdadır. Güney Kıbrıs'a Rusya'dan sonra en çok silah satan ülke İsrail'dir. Yani Türkiye İsrail ile yakınlaşarak SuriyeYunanistan birlikteliğinde bir karşı denge oluşturmuş olmaz." Türkİsrail yakınlaşmasının Suriye ve İran boyutuna İsrail'li yetkililerin bakışı özetle şöyle: "Biz askeri anlaşmaları, Suriye veya İran'a karşı yeni bir cephe gibi görmüyoruz. Özellikle Suriye ile önünde sonunda barış yapacağız. Bu aşamaya geldiğimiz bir sırada, Suriye'yi köşeye sıkıştıracak yaklaşımlara gerek yok. Türkiye ile İsrail yakınlaşırken birbirlerinin sorunlarını devralmamalıdırlar." Kaldı ki, başından beri Suriye'nin terörü desteklediği ve adeta Türkiye'ye karşı "sıfır maliyetli" bir savaş sürdürdüğü ayan beyan bilindiğine göre, acaba Türkiye Suriye'yi dengelemenin yolunun İsrail ile yakınlaşmadan geçtiğini yeni mi keşfedebilmiştir?
         <br/>
         <br/>
         İsrail'le aşırı derecede yakınlaşmanın, Türkiye'yi Orta doğu'da yalnızlaştırıcı bir sonuç doğuracağını ifade eden Davutoğlu, bir çok Arap ülkesinin bu yakınlaşmayı kendisine karşı bir komplo olarak algıladığını söylüyor. Davutoğlu şöyle devam ediyor,  " Bu durum Türkiye'nin Ortadoğu'daki manevra alanını daraltmaktadır. Türkiyeİsrail arasındaki yakınlaşma, Suriye'yi dengelemenin çok ötesine geçmiştir. Görünen o ki mesele Suriye'yi dengeleme meselesi değil. Ortadoğu'daki İsrail merkezli yeni bir düzenlemeye Türkiye'nin dayanak olmasıdır. Türkiye'nin İsrail politikasındaki en sakıncalı taraf bu. Türkiye kendi hesabına bir politika yürütse ve buna göre diplomatik, taktik ilişkilerini götürse buna çok daha az itiraz gelir. Ortadoğu'da İsrail merkezli bir düzenleme yapılıyor ve Türkiye buna payanda oluyor. Ortadoğu'da 400 yıl hakim olmuş bir ülkenin hesapları bu kadar küçük olmamalıdır. Şu anda Türkiyeİsrail ilişkileri taktik eksende değil stratejik eksende gelişiyor."
         <br/>
         <br/>
         Gazeteci Cengiz Çandar da Türkİsrail yakınlaşmasında Suriye'yi dengelemek üzerine kurulu politikanın tutarsızlığını ortaya koyarak şöyle diyor, "Türkiye, İsrail yakınlaşmasını, İran'a, Suriye'ye ve İranSuriye eksenine karşı bir 'denge unsuru' olarak algılamaya ve bundan ötürü kendisine Amerikan desteğini güvence altına almaya yöneldi. Bu 'yakınlaşma'dan rahatlık duydu. Oysa bu bir dar görüşlülüktür. Çünkü, Ortadoğu politikasında 'ince ayarı' kaçırdığınız anda, 'güç merkezi' olmaktan çıkarsınız ve uluslararası ağırlığınız da hafifler. Ortadoğu'da Müslüman bir ülkenin 'İsrail endeksli' bir politikaya sürüklenmesi, İsrail'i rahatlatır; o ülkeyi ise etkisizleştirir. Sadece bölge politikasında değil, uluslararası politikada da anlamsızlaştırır ve zayıflatır. .... İmzalanan anlaşmalarla İsrail'in Türkiye'ye yaklaşmasından ziyade Türkiye'nin İsrail'e yakınlaşması sözkonusu. Bu gelişme Türkiye'yi İsrail'in yedek gücü haline getirir ve manevra alanını kısıtlar."
         <br/>
         <br/>
         Ticaret 2 milyar dolar olacak
         <br/>
         <br/>
         Son iki yıl içinde imzalanan 3'ü ticari, 4'ü askeri olmak üzere toplam 7 anlaşmayla Türkiye ile İsrail arasında imzalanan anlaşma sayısı 13'e ulaştı. Kamuoyuna daha çok askeri anlaşmalar yansımış olsa da, aslında ekonomik anlaşmalar da büyük önem taşıyor. İsrail bulunduğu coğrafya itibariyle Arap ülkeleri tarafından adeta kuşatılmış durumda ve çoğu zaman da bu ülkeler tarafından ekonomik ambargo uygulanıyor. İsrail bölgede Arap olmayan unsurlarla ilişki kurmaya mecbur. Bölgede bu konumda iki ülke bulunuyor: Türkiye ve  İran. Türkiye'nin İsrail Büyükelçisi Barlas Özener'in ifade ettiği gibi iki ülke arasında şu anda serbest ticaret anlaşmasından çifte vergilendirmenin kaldırılmasına, yatırım anlaşmasından teknik işbirliği anlaşmasına kadar pek çok anlaşma imzalanarak dış ticaret hacminin 2 milyar dolara yükseltilmesi hedefleniyor. Bunun yanısıra İsrail'in büyük ihtiyaç duyduğu ve uğruna defalarca savaştığı su da Türkiye üzerinden karşılanacağa benziyor. Daha önce Arap ülkelerine verilmesi gündeme gelen Manavgat suyu büyük bir ihtimalle İsrail'e verilecek. İsrail'in GAP'a olan ilgisi ise herkesin malumu. Kendi ülkesinde verimsiz ve çöl olan topraklarından ürün elde edebilmek için çok büyük paralar harcayan İsrail, Türkiye ile kurduğu yakın ilişki sayesinde GAP'ı adeta bir meyve sebze bahçesi gibi kullanabilecek.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-2991-turkiye-israil-muttefik-gibi.html), [web.archive.org (arşiv bağlantısı)](http://web.archive.org/web/20140218232251/http://www.aksiyon.com.tr/aksiyon/haber-2991-turkiye-israil-muttefik-gibi.html)
