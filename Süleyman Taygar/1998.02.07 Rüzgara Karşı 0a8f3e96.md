# Rüzgara Karşı

*Süleyman Taygar 1998.02.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkler atlar ile öylesine bütünleşti ve kaynaştılardı ki, adeta at sırtında geçmeyen zamanı yaşanmış saymadılar.
  </font>
 </div>
 <div id="newsText">
  <font class="detail-text">
   Rivayet olunur ki, atalarımız yemek yemek için bile sırf at sırtından inmemek amacıyla, et parçalarını eğerlerinin altına koyup, sürtünerek pişmelerini sağlayıp yemeklerini at sırtında yerlermiş.
   <br/>
   <br/>
   Atalarımızın Orta Asya bozkırlarında at bindiği günlerden günümüze yüzyıllar geçti. İnsanoğlu motoru icad edip, at sırtından ineli çok oldu. Ancak teknolojinin bütün zorlamalarına rağmen anayurt Orta Asya milletleri ata olan ilgi ve sevgisini hiç bir zaman kaybetmedi. Bundan birkaç ay evvel Kırgızistan'da şahit olduğumuz görüntüler bunun en iyi örneği. Yaklaşık beş milyon beyitten oluşan ve dünyanın en büyük destanı olan Manas Destanı'nın kahramanı Manas'ın torunları olan Kırgızlar, bu destanın pratiğini adeta günlük yaşantılarında atla yaşıyorlar. Kırgızistan'da yediden yetmişe hiç kimse bulamazsınız ki Manas Destanı'ndan en az bir kaç yüz beyit ezberlememiş olsun. Ülke genelinde bu destanı baştan sona ezberleyip okuyarak geçimlerini sağlayan yüzlerce "Manasçı" sanatçı var. Kırgızları millet yapan en büyük faktör Manas Destanı dense sezadır.
   <br/>
   <br/>
   Kırgızistan'ın en büyük ikinci ili olan Narin'in yetmişinci kuruluş yıldönümü münasebetiyle yapılan kutlama törenlerinde yaşadıklarımız ve gördüklerimiz bizi adeta yüzyıllar öncesinin Orta Asya'sından esintiler sunan bir film setine götürmüş gibiydi. Büyük bir bozkırın ortasında kurulan irili ufaklı bir çok çadır, yerel kıyafetler içerisindeki halk ve hepsinde atın başrolde yeraldığı bir çok yerel oyun ayrıntıları tamamlıyordu. Yedi sekiz yaşından başlayarak bir çok yaş kategorisinde sabahtan akşama kadar yapılan at yarışları ve at sırtındaki becerilerin sergilendiği bir çok gösteri insanı adeta büyülüyordu. Saatlerce süren mükemmel at gösterileri ziyafeti izleyen izleyiciler, bu gösterilerin ardından daha önce hazırlanan çadırlarda mükemmel bir ziyafetle karşılaşıyorlardı. Su yerine kımızın içildiği bu sofralarda Kırgız yemek kültürünün bütün çeşitlerini bulmak da mümkün oluyordu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3434-ruzgara-karsi.html), [web.archive.org (arşiv bağlantısı)](http://web.archive.org/web/20120406205702/http://www.aksiyon.com.tr:80/aksiyon/haber-3434-ruzgara-karsi.html)
