# Hong Kong'da "gong" sesi

*Süleyman Taygar 1997.07.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Birbirine taban tabana zıt siyasi, sosyal ve ekonomik sistemlere sahip bu iki ülkenin en az sorunla birleşebilmesi için 1984 yılında İngiltere ile Çin arasında bir anlaşmaya varıldı.
  </font>
 </div>
 <div id="newsText">
  <font class="detail-text">
   Bu anlaşmanın Çin tarafından ne kadar uygulanıp uygulanmayacağını zaman gösterecek. Hong Konglular bir taraftan Çin ile birleşmenin heyecan ve mutluluğunu yaşarken, bir taraftan da var olan ve mükemmel bir şekilde işleyen serbest piyasa ekonomisi, kişi hak ve özgürlükleri ve basın özgürlüğünün Çin'e devredildikten sonra da devam edip etmeyeceği sorusunun cevabını arıyorlar. Kamuoyu yoklamaları özellikle gençlerin kişi hak ve özgürlüklerinin kısıtlanacağına dair ciddi endişeler taşıdığını gösteriyor. Çin bu endişeyi azaltmak için, Hong Kong'un başına dünyanın en büyük deniz filolarından birine sahip olan  armatör  Tung Che hwa'yı getirdi.
   <br/>
   <br/>
   Tung Che hwa, yaptığı bütün konuşmalarda, 1984'te imzalanan Joint Deklarasyonu'na uygun olarak Hong Kong'un yüksek dereceli otonomi anlamına gelen "Tek ülke, iki sistem" statüsünün en az elli yıl süreyle devam edeceğinin garantisini verdi. Zaten İngiltere Hong Kong'dan ayrılsa da, Çin ile aralarında varılan anlaşmaların takibini sonuna kadar yapacak.
   <br/>
   <br/>
   Bunun yanısıra Çin'in Hong Kong'a müdahalesine direnecek güçlü bir muhalefet ve dinamik sivil toplum örgütleri var. Bilindiği gibi 1995 yılında yapılan seçimlerde Çin ile birleşmeye çok mesafeli yaklaşan Demokrat Parti, oyların %65'ini almış, ancak bu seçimler Joint Deklarasyonu'nda yer almadığı gerekçesi ile Çin tarafından geçerli sayılmamıştı. Demokrat Parti lideri Martin Lee gece yarısı yapılan devir teslimden yaklaşık bir saat sonra, İdari Bina'nın balkonuna çıkarak bir protesto konuşması yaptı. Diğer taraftan Yurtsever Demokratlar Birliği, devir teslimin öncesi ve sonrasında yaptığı gösteri ve mitinglerle insan hakları ve basın özgürlüğü konusunda ne kadar duyarlı olduklarını gösterdiler. 1 Temmuz'da yapılan ve yağan yogun yağmura rağmen 5.000 kişinin katıldığı protesto gösterilerinde Demokratlar Birliği Başkanı Szeto Wah yaptığı konuşmada, "Bugünden itibaren Hong Kong Çin'in bir parçasıdır. Hong Kong'daki demokratik hareket de aynı zamanda Çin'deki demokratik hareketin bir parçasıdır. Hong Kong'daki demokrasi ve insan haklarının korunması için gerekirse canımızla yeni bir Çin Seddi kurarız" dedi.
   <br/>
   <br/>
   Hong Kong'un Çin'e devrinden sonra herkesin yüksek sesle ifade ettiği ve tartıştığı konu, benzer bir şekilde Tayvan'ın Çin ile birleşip birleşmeyeceği. Çoğu zaman Tayvan yakınlarında askeri tatbikatlar yaparak gözdağı veren Çin, bu ülkenin uluslararası alanda tanınmasını da engellemeye çalışıyor. Hong Kong'un Çin'e devrinin Tayvan'ın Çin ile birleşmesini nasıl etkileyeceğini sorduğumuz Demokrat Parti lideri Martin Lee, "Tek bir Çin Devleti olmasından yanayız. Ancak bu oluşum, güç kullanarak değil, görüşme ve müzakerelerle yapılmalıdır. Hong Kong'un Çin'e başarıyla devri, Tayvan'ın Çin ile birleşmesinde belirleyici olacaktır" dedi. Hong Kong Tayvan'ın Çin ile birleşmesinde belirleyici olsa da, Tayvan Hong Kong'dan çok farklı şartlara sahip ve bağımsız bir ülke.  Şu da bir gerçek ki bu konu eskisinden çok daha fazla gündeme gelecek ve tartışılacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=2738), [web.archive.org (arşiv bağlantısı)](http://web.archive.org/web/20140516105013/http://www.aksiyon.com.tr:80/aksiyon/newsDetail_getNewsById.action?newsId=2738)
