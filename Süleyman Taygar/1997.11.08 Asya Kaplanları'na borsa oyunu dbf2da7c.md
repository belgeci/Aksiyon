# Asya Kaplanları'na borsa oyunu

*Süleyman Taygar 1997.11.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adına bazen "Uzakdoğu mucizesi", bazen "Asya Kaplanları" denildi.
  </font>
 </div>
 <div id="newsText">
  <font class="detail-text">
   Ülkemizden binlerce kilometre ötedeki kısa boylu, çekik gözlü bu şirin insanların gerçekleştirdikleri ekonomik kalkınma çoğu zaman büyük bir hayranlık ve gıpta ile izlendi.
   <br/>
   <br/>
   Kısa zamanda ulaşılan rakamlar hakikaten göz kamaştırıcıydı. Çoğu az bir nüfusa sahip bu minicik ülkeler yüz milyarlarca dolarlık ihracat rakamlarına ulaşmış, kişi başına milli gelir bir çok gelişmiş ülkeyi yakalamış, hatta geçmişti.
   <br/>
   <br/>
   Ancak son zamanlarda Uzakdoğu'nun bu sihirli ekonomik dünyası, adeta çatırdamaya ve bölgeden peşpeşe kriz ve felaket haberleri gelmeye başladı. 30 yıldır yüzde 89'luk inanılmaz bir ekonomik büyüme ve hemen her yıl yüzde 2030 oranında ihracat artışı sağlayan bölge ülkelerinden bu tür haberler gelmesine dünya hiç de alışık değil. Asya mucizesinin aslında diğer bütün ekonomik kalkınma modellerinde olduğu gibi, belki de fazlasıyla birtakım zaafları vardı. Bu zaaflara ve ekonomik gelişmeye sebep olan etkenlere kısaca göz atmakta yarar var.
   <br/>
   <br/>
   Öncelikle soğuk savaş döneminde ABD'nin bölge ülkelerine yaptığı mali ve askeri yardım bölge ekonomileri üzerinde çok büyük bir itici güç oldu. Buna bir de bu ülkelerdeki ucuz, disiplinli ve Uzakdoğu insanına has o malum itaatkarlığın getirdiği siyasi istikrar eklenince, uluslararası sermaye bu bölgeye adeta akın etti. Çoğu demokratik bir yönetimden uzak bu ülkelerde işçi hakları gelişemedi. Böylesi bir devlet ve bürokrasi yapılanması içerisindeki Uzakdoğu devletleri, yerel sanayiyi koruyacak, ihracatı teşvik edecek, yabancı sermayeye olağanüstü imtiyazlar sağlayacak, sermaye hareketlerini kontrol altına alacak ve kaynakları uzun vadeli planlara göre stratejik sanayi alanlarına yönlendirebilecek uygun bir vasat yakaladı ve bu politikaları başarıyla da uyguladılar. Ancak MIT Profesörü Paul Krugman'ın 1994 yılında yayınladığı ve büyük tartışmalara sebep olan makalesinde de iddia ettiği gibi, Uzakdoğu ekonomik modeli, büyük oranda kırdan şehre göç ile sağlanan ucuz işgücünün, dışardan gelen büyük orandaki yabancı sermaye desteği sayesinde gerçekleştirilebilmişti. Ancak zamanla hem bu ucuz işgücü arzının azalması, hem de sermayenin verimliliğini artırmanın zorlaşması sonucunda denizi tüketmeye başladı. Bu süreci hızlandıran belki de en büyük faktör 1985'te yapılan Plaza Antlaşması sonrasında doların yen karşısında değer kaybetmesi ve bölge ülkelerinin sabit kur politikaları uygulamalarıydı. Sabit kur politikası ve doların özellikle yen karşısında değer kaybetmesi sonucu, bölge ülkeleri bir taraftan ihracatlarını büyük miktarlarda artırırken bir taraftan da Japon yatırımları  için çok cazip hale geldiler. Ancak son dönemde doların güçlenmesi sonucu bu ülkelerin ihracatları büyük oranda yavaşladı ve ihracatın ne kadar kırılgan ve derinliksiz olduğu görüldü. Asya Kaplanları'nı vuran bir başka önemli gelişme de 1996'dan beri dünyada yarı iletken fiyatlarının yüzde 80 oranında gerilemesiydi. Özellikle sanayileri büyük oranda yarı iletken teknolojilere dayanan Malezya ve Singapur bundan büyük oranda olumsuz etkilendi.
   <br/>
   <br/>
   Yardımlara dayanmaya çalışıyor
   <br/>
   <br/>
   Bütün bunların sonucunda başta Tayland olmak üzere Endonezya, Malezya, Singapur ve Filipinler de temmuz başından beri yüzde 40'lara varan bir devalüasyon yaşandı. Krizi kontrol altına almak amacıyla Japonya öncülüğünde Tayland'a 17.2 milyar dolarlık bir yardım yapma kararı alındı ki bu, Meksika'ya 1995'te verilen 50 milyar dolarlık tek bir ülkeye verilen yardımdan sonra ikinci en büyük yardım paketi. Son gelen haberlere göre Uluslararası Para Fonu çöken Endonezya ekonomisini kurtarmak amacıyla 40 milyar dolar kredi verme hazırlığında. Özellikle Güneydoğu Asya'daki ekonomilerin bu tür zaaflarının üzerine bir de George Soros gibi dünyanın en büyük para spekülatörlerinin bu ülkelerle ilgili spekülasyonları eklenince son dönemdeki borsa krizleri art arda geldi. Musevi asıllı olan ve para spekülasyonu ile on milyarlarca dolara hükmeden Soros özellikle Malezya ve Endonezya'da son dönemde yaptığı spekülasyonlarla bu ülkelerin ekonomilerini adeta felç etti. Siyasi bir krize de dönüşen bu olaylardan sonra özellikle Malezya Başbakanı Mahathir Muhammed, para cambazı Soros önderliğindeki Yahudi sermayesinin Malezya ve diğer "Asya Kaplanları"na karşı bir komplo hazırladıklarını ve Yahudilerin İslami sermayeden rahatsız oldukları için bu ülkelere karşı ekonomik bir savaş başlattığını defalarca dile getirdi.
   <br/>
   <br/>
   Asya Kaplanları'nın ekonomik büyümesi ve yabancı sermayenin bu ülkelere adeta akın etmesinin en büyük sebeplerinden biri olan siyasi istikrar da artık eskiden olduğu gibi güçlü değil. Bu ülkelerin bir çoğunda katılımcı bir demokrasi yokken, bir çoğunda da büyük çaplı yolsuzluklar yaşanıyor. Güney Kore yolsuzluklardan en fazla etkilenen ülke olurken, Tayland ve Endonezya sokak gösterileri ile sarsılıyor. Peki, "Asya Kaplanları"ndaki bu en hafif deyimiyle ekonomik duraklamanın anlamı ne? Etle tırnak derecesinde dünya ekonomisi ve gelişmiş ülke ekonomileri ile bütünleşmiş bu ekonomilerin durumu, dünya ekonomisi için en azından kısa vadede ne anlama geliyor?
   <br/>
   <br/>
   Uzakdoğu Asya, Japonya dışarıda tutulduğunda bile satınalma gücü baz alındığında toplam dünya üretiminin yüzde 23'ünü tek başına gerçekleştiriyor. 1996 yılı itibariyle ortalama yüzde 7 büyüyen bölge ülkelerinin krizden önce bu yıl da yüzde 78 oranında büyümesi bekleniyordu. Ancak bütün bu olanlardan sonra en iyi ihtimalle bölge ülkeleri yüzde 6 büyüyebilecek. Bu, hemen hemen hiç bir hammaddeye sahip olmayan ve hammadde ithal ederek, mamul mala dönüştürüp satan Uzakdoğu ülkelerinin daha az ithalat yapması demek. ABD toplam ihracatının beşte birini bu ülkelere yaparken, Japonya'nın bölge ülkelerine ihracatı toplam ihracatının yüzde 44'üne eşit. Doğu Asya ülkelerinin krizden dolayı ithalatlarını yüzde 10 oranında azaltmaları bile gelişmiş ülkeleri özellikle de Japonya'yı derinden etkileyecek.
   <br/>
   <br/>
   Uzakdoğu'daki krizin yakın vadede gelişmiş ülkelere yayılma yollarından biri de bölge ülkelerinin son dönemde para birimlerini dolara karşı yüzde 40'a varan oranlarda devalüe etmesi ile birlikte, bu ülkelerin ihracatta büyük bir avantaj sağlamaları ve müthiş bir rekabet gücüne ulaşmaları. Uzakdoğu Asya'nın ithalatındaki azalma, buna karşılık ihracatındaki artmanın Amerika'nın büyüme hızında yılda yüzde 0.4, Avrupa'nınkinde yüzde 0.3, Japonya'da ise yüzde 1 oranında azalmaya sebep olacağı tahmin ediliyor. Böyle bir durumda ise uzmanlar, 1996 yılında 191 milyar dolar olan Amerikan dış ticaret açığının 1998 yılında 300 milyar dolara varacağını tahmin ediyorlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3160), [web.archive.org (arşiv bağlantısı)](http://web.archive.org/web/20140820141359/http://www.aksiyon.com.tr:80/aksiyon/newsDetail_getNewsById.action;jsessionid=3C2F037DB24BF155B5A13E71B7827BAB?newsId=3160)
