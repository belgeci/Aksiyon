# Sözde barış, tünele gömüldü

*Süleyman Taygar 1996.10.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Birkaç aydır suni bir sükûnet yaşayan Ortadoğu yine karıştı. Hassas ve kırılgan dengeler üzerinde duran, dünyanın belki de bu en sorunlu bölgesinde en ufak bir kıvılcım,
  </font>
 </div>
 <div id="newsText">
  <font class="detail-text">
   en ufak bir tahrik bütün bölgeyi karıştırmaya yetebilmekte, çok rahat onlarca insanın öldüğü, yüzlerce insanın yaralandığı çatışmalar, katliamlar yaşanabilmekte. Nitekim geçtiğimiz hafta, bilançosu 83 ölü, 2 binden fazla yaralı olan, adına ancak katliam denebilecek olaylar yaşandı.
   <br>
    <br>
     TÜNEL, BARIŞI BİTİRDİ
     <br>
      <br>
       İsrail, 1968 yılından beri arkeolojik kazılarını sürdürdüğü ve Mescidi Aksa'nın temellerine büyük zarar veren tünelleri 26 Eylül günü açtı. Açılmasıyla birlikte Filistinliler'in büyük tepkisi ile karşılaşan İsrail askerleri, Müslüman topluluğun üzerine her zaman olduğu gibi ateş açtı ve 44 Filistinli'yi öldürdü. İsrail askerlerinin hedef gözetmeksizin Filistinliler'e ateş açması Filistin polisinin de karşılık vermesine sebep oldu, sonuçta 11 de İsrail askeri öldü. Bu olaylardan bir gün sonra İsrail askerlerinin cuma namazından çıkan Müslümanlar'a ateş açması sonucu, 10 kişi daha katledildi. Tünelin açılışının fitili ateşlediği olaylarda, 15'i İsrail askeri toplam 83 kişi öldü, 2 binden fazla insan da yaralandı. Bu bilanço üzerine İsrail, sadece kendilerinin hiç bir faaliyette bulunmayarak kutladıkları kutsal günleri Şabat'ta (29 Eylül Cumartesi) tüneli kapatıp, uluslararası kamuoyunun bütün itirazlarına rağmen, pazar günü pervasızca tüneli yeniden açtı.
       <br>
        <br>
         YA BARIŞ, YA NETANYAHU
         <br/>
         <br/>
         Son İsrail seçimlerinde, İsrail halkı sertlik ve barış yanlıları olmak üzere adeta ikiye bölündü. Netanyahu yüzde 50.3 oy alırken, Şimon Peres 49.6'lık oy oranıyla ve sadece 30 bin oy farkı ile seçimi kaybetti. 1996 Şubat'ının sonundaki HAMAS'ın düzenlediği intihar saldırısının şokunu yaşayan İsrail halkının terör korkusunu seçim kampanyası süresince çok iyi kullanan Netanyahu, Şimon Peres'i "gizli pazarlıkçı" olarak suçlamış ve daha önce kamuoyu yoklamalarında yüzde 16 olan aradaki farkı kapatarak seçimi kazanmayı başarmıştı. Ancak, Cengiz Çandar'ın da işaret ettiği gibi "tek" lider olmayan Netanyahu, müttefikleri, İsrail'in en azgın "antiFilistin" ve "antiArap" eski Genelkurmay başkanları Ariel Şaron ve Rafael Eytan ile eski Gazze Komutanı Yitzak Mordehay olan bir "şahinler ittifakı" nın temsilcisi ve "ultra ortodoks yahudi kitleyi memnun etmek" için iktidara gelmiş bir Musevi ırkçısı.
         <br/>
         <br/>
         "CLİNTON BİZİ NETANYAHU'DAN KURTAR"
         <br/>
         <br/>
         Netanyahu tüneli açma kararıyla, ülkesindeki ultra ortodoks bağnaz Yahudiler hariç, İsrail kamuoyunda da hiç bir kesimin desteğini alamadı.
         <br/>
         <br/>
         Nasıl alabilsin ki? İsrail devleti kurulduğundan beri İsrail halkı adeta bir "asker" devlette yaşıyor. Öyle ki 5,5 milyon nüfusa sahip İsrail'de, 1849 yaşları arasındaki yaklaşık 2 milyon dokuzyüzbin kişi fiili olarak askerlik  yapıyor. Kadınların da askerlik yaptığı ülkede her İsrail vatandaşı normal askerlik döneminden sonra, 50 yaşına kadar her yıl bir ay askerlik yapmak zorunda. Oslo'da varılan son İsrailFilistin antlaşması ile, nisbi bir barış havası yaşayan İsrail kamuoyu ve laik kesimler son olaylarda 15 İsrail askerinin ölümüyle yeniden İntifada ve intihar saldırıları günlerinin korkusunu yaşamaya başladılar. Özellikle "Şimdi Barış" grubunun düzenlediği protesto gösterilerine katılan onbinlerce kişi Netanyahu'yu istifaya çağırırken, akan kanın ve çatışmaların durması için olaylara sebep olan tünelin hemen kapatılmasını istediler. Diğer taraftan muhalefet lideri Şimon Peres, hükümeti düşürmek için gensoru vermeye hazırlanırken, sol eğilimli olduğu bilinen Genelkurmay Başkanı kamuoyu önünde açıkça  tünelin açılmasından duyduğu rahatsızlığı dile getiriyordu. BM Güvenlik Konseyi tünelin kapatılmasını isteyen bir karar alırken, 15'i İsrail askeri olmak üzere 83 kişinin öldüğü, 2 binden fazla insanın yaralandığı olaylardan sonra, pervasızca,  "Kimseye herhangi bir özür ya da teessür borçlu değilim ve tünel de asla kapanmayacak" diyen Netanyahu iki günlüğüne geçici olarak kapatılan tüneli 29 Eylül pazar günü yeniden açtı. Olaylar patlak verdikten sonra, gün geçmiyor ki İsrail'de onbinlerce göstericinin katıldığı ve Ortadoğu barışındaki tutumu nedeniyle Benjamin Netanyahu'yu protesto eden gösteriler yapılmasın. Bu arada İsrailli göstericilerin elindeki en ilgi çekici pankartlarsa, "Clinton ülkemizi Netanyahu'dan kurtar" yazılı olanlardı. Muhalefetteki sol parti üyeleri, Netanyahu'nun İsrail ve Filistin  arasında imzalanan İsrailFilistin barış anlaşmasının gerekçelerini yerine getirmesini isterken, İşçi Partisi lideri Yossi Beilin, İsrail Başbakanı'nın Washington'dan bir anlaşmaya varamadan geri dönmesi halinde, Netanyahu'yu devirmek için ellerinden  geleni yapacaklarını söylüyor.
         <br/>
         <br/>
         <br/>
         TÜNEL, BARDAĞI TAŞIRAN SON DAMLA
         <br/>
         <br/>
         Netanyahu liderliğindeki aşırı sağ partiler ve Ultra Ortodoks Yahudi Partileri'nin koalisyonundan oluşan yeni hükümet Oslo'da anlaşmaya varılan hiç bir maddeyi yerine getirmezken, aksine Filistinliler'i ve bütün İslam alemini tahrik edecek davranışlarda bulundu. Anlaşma şartlarına göre İsrail askerlerinin Mart ayında ElHalil kentinden çekilmeleri gerekirken, hâlâ çekilmediler. İşgal topraklarındaki Yahudi yerleşim birimlerinin bir kısmı yıkılması gerekirken, aksine Netanyahu yeni yerleşim birimleri için inşaat izinleri verdi. Filistin özerk yönetimi topraklarına giriş çıkışlar, hâlâ yasak. Yine anlaşma şartlarına aykırı olarak bir çok Filistinli'nin evi keyfi bir şekilde dozerlerle yerle bir edilirken, bir kültür evi de yıkıldı. Bugün ElHalil kentinde yaşayan 120 bin Filistinli'ye yönelik sokağa  çıkma yasağı, aynı bölgedeki 450 Yahudi yerleşimci için geçerli değil. İşgal altındaki topraklarda yaşayan milyonlarca Filistinli bütün bunlar yetmezmiş gibi bir de Mescidi Aksa'nın temellerini tehdit eden tünellerin açılması şokuyla iyice çileden çıktı. The Jerusalem Report dergisinin Editör Şefi olan Hirsh Goodman, derginin son sayısındaki yazısında Netanyahu Hükümeti'nin ilk 100 gününü değerlendirirken son olayların sebeplerini şöyle açıklıyor: "Arafat, Dışişleri Bakanı Levy'le görüşüyor; kendisine bazı vaadlerde bulunuluyor İsrail'e daha fazla işçi kabul edilecek, Dahanya Havaalanı açılacak, Hebron'dan İsrail askerleri çekilecek diyor, fakat hiç bir şey olmuyor. Sonra Arafat'la Netahyahu arasındaki büyük görüşme geliyor. Aynı vaadler, aynı oyalamalar. Bu durumda İsrail'in Müslümanlar'ı çileden çıkaracağı açıkça belli olan bir tünelin kapısını, tam da Mabed Tepesi'nin yakınında açma kararının Filistinliler'i kızdırmasına şaşmamak gerek. Tünel, bardağı taşıran son damlaydı. Bu insanlar üç aydır bu hükümeti resmen bağlayan Oslo anlaşmalarının hayatta olduğunu gösterir ufacık bir işaret beklediler. Aldıkları ise  yeni Yahudi yerleşimleri, yeni kapatmalar ve devam eden Batı Şeria, Gazze ayrımı... Ve sonunda tünel kararı geldi ki bu karar önceki üç hükümet tarafından ertelenmişti. Öyle ki, Netanyahu bu hatalı kararı savunma bakanlığının güvenlik açısından çekimser karar açıklamasına rağmen ve sonunda  faturasını askerinin kanıyla ödeyen orduyu bilgilendirmeksizin aldı."
         <br/>
         <br/>
         CLİNTON SEÇİMİ KURTARMAYA ÇALIŞIYOR
         <br/>
         <br/>
         Bir yıl kadar önce, Arafat ve Rabin'i Beyaz Saray'da biraraya getirip, 1993 yılındaki Oslo antlaşmasının devamı olan antlaşmayı imzalamalarını sağlayan Clinton, Ortadoğu barışının mimarı olarak Amerikan kamuoyunda büyük bir itibar kazanmıştı. Daha sonra, İzak Rabin'in bir Yahudi fanatik tarafından öldürülmesinden sonra başa geçen Şimon Peres'in, 29 Mayıs'ta  erken seçim kararı alarak sandığa gitmesi üzerine Amerika, sertlik yanlısı  Netanyahu'ya karşı,  barış sürecini devam ettirecek olan Şimon Peres'e tam destek verdi. Ancak Amerika İsrail'de yanlış karta oynadı ve desteklediği aday Peres az bir farkla da olsa  seçimi kaybetti. Sertlik yanlısı Netanyahu'nun seçimi kazanmasının aynı zamanda Ortadoğu barışının da sona ermesi anlamına geldiğini artık herkes tahmin ediyordu.
         <br/>
         <br/>
         Nitekim fazla geçmedi ve daha 34 aylık bir geçmişi olan yeni İsrail hükümeti Ortadoğu barış sürecinde alınan bütün gelişmeleri dinamitleyecek bir girişimde bulunarak, pervasızca Mescidi Aksa'nın çok yakınından geçen tünelleri açma kararı alarak bu nisbi barışı bitirmeyi başardı! 5 Kasım'daki Amerikan başkanlık seçimlerine bir ay kala, barış sürecinin böylesi bir akıbete uğraması Clinton yönetimini oldukça rahatsız etti. Öyle ki olayların patlak vermesinden hemen sonra Clinton bizzat kendisi devreye girip, Netanyahu, Arafat, Hüsnü Mübarek ve Ürdün Kralı Hüseyin'i Washington'daki zirveye çağırarak en azından çatışmaların ve olayların yayılarak tırmanmasını önlemek niyetinde olduğunu gösterdi. Bu arada Hüsnü Mübarek tünellerin kapatılmaması ve gündem maddelerinin belli olmaması gerekçesi ile zirveye katılmayacağını açıklarken, Dışişleri Bakanı Amr Musa'yı  gözlemci düzeyinde Washington'a gönderdi. Siyasi gözlemciler, Amerikan yönetiminin başkanlık seçimleri öncesi zirvede İsrail'e herhangi bir baskı yapmasını pek muhtemel görmüyorlar. Çünkü Amerika'da yaşayan yaklaşık 6 milyon yahudi seçmenin yüzde 80'i geleneksel olarak  Clinton'ın partisi Demokrat Parti'ye oy verdiği gibi, Clinton'ın rakibi Cumhuriyetçi Bobe Dole de bir seçim yatırımı olarak  "Amerika, dostu olan İsrail'i bu zor döneminde koruyarak, Filistin terörüne taviz vermemeli ve İsrail'e baskı yapmamalıdır" demekte. Öyle ki tünelleri açarak 83 kişinin ölümüne, 2 bin den fazla insanın yaralanmasına sebep olan İsrail Hükümeti'nin BM Güvenlik Konseyi kararıyla uyarılarak tünellerin hemen kapatılmasını isteyen kararına bir tek ABD çekimser kaldı. Böylece ABD Kuzey Irak'tan sonra, son bir ay içinde ikinci kez uluslararası diplomaside yanlız kalmış oldu. Bunun yanında  Fransa, Amerika'nın Washington'daki zirveye Avrupa ülkelerini devre dışı bırakarak davet etmemesini protesto ederken, Lüksemburg'da toplanan Avrupa Birliği (AB)  Dışişleri Bakanları da, Filistinİsrail sürtüşmesinde Filistin'e destek  vererek, İsrail'den, Filistin'in isteklerini yerine getirmesini  istediler. Toplantı sonunda yayınlanan ve alışılmışın dışında, sert bir dil  kullanılan AB deklarasyonunda, Netanyahu'dan, Batı Şeria ve  ElHalil'de üslenmiş İsrail askerlerinin yapılanmasını tekrar gözden  geçirmesi ve çatışmalara yol açan tüneli kapatması istendi. Sert eleştiriler içeren deklarasyonda, İsrail'in, tek taraflı  olarak kınanmasına sadece Almanya karşı çıktı.
         <br/>
         <br/>
         Zirve gündemsiz olarak toplanırken, bütün mesele adeta tünellerin kapatılmasına endekslenmiş gibiydi. Sanki tünellerin turistik amaçlı olduğunu söyleyen Netanyahu zirvede tünellerin kapatılacağını kabul etse İsrail çok büyük bir taviz vermiş olacak. Oysa görüşülmesi gerekenler, yeni İsrail Hükümeti'nin uluslararası anlaşmalardan doğan yükümlülüklerini yerine getirmemesi, onları tanımaması. İsrail her zaman olduğu gibi önce meşru olmayan bir adım atarak tartışma başlatmakta, sonra da bu adım üzerinden pazarlık yapmakta. Bu gün, Kudüs'ün uluslararası statüsü İsrail'e kesinlikle bu tünelleri Kudüs'te yaşayan diğer taraflara danışmadan açma hakkını vermiyor.
         <br/>
         <br/>
         FOTOĞRAF ÇEKTİRMEYE YARAYAN ZİRVE
         <br/>
         <br/>
         Clinton'ın çağrısı ile yapılan zirveden, Netanyahu'nun inatçı, tavizsiz tutumu ve taraflar arasındaki derin "güven bunalımı" sebebiyle hiç bir müsbet sonuç alınamayacağını ve adeta Amerikan seçimlerine dönük bir zirve olduğunu herkes biliyordu. Nitekim öyle de oldu. Zirve için Amerika'ya hareket ederken "Fotoğraf çektirmeye gitmiyorum" diyen Arafat, zirve sonunda sadece fotoğraf çektirmekle yetinmek zorunda kaldı. Başlangıçta basın mensupları önünde birbirlerinin ellerini dahi sıkmayan Arafat ve Netanyahu, zirve sonunda kerhen el sıkışarak ayrıldılar. İsrail hükümet sözcüsü Danny Naveh, "Zirvenin sonuçları, İsrail Hükümeti'nin görüşüne göre büyük bir başarıdır. Buraya geldiğimizden bu yana görüşmeler ve temaslar  sırasında sunduğumuz tüm talepler kabul edildi. Bu İsrail açısından bir zaferdir" derken, üst düzey Filistinli yetkili Hasan Asfur ise, "Washington'da  olanlar, Filistinliler'in tepkisini ve kızgınlığını ortadan kaldırmak ve başarı görüntüsü vermek için yapılan bir Amerikan girişimidir. Zirve, İsrail'in inadı yüzünden başarısızlıkla sonuçlandı" diye  konuştu. Mısır Devlet Başkanı Hüsnü Mübarek ise, riskli Washington zirvesine katılmamakla çok isabetli bir karar vermiş olduğunu gösterdi.
         <br/>
         <br/>
         2. İNTİFADA MI BAŞLIYOR?
         <br/>
         <br/>
         Zirvenin Filistin tarafı adına bu kadar başarısız sona ermesi, son olaylardan dolayı büyük bir gerilimin yaşandığı işgal altındaki topraklardaki Filistinliler'i iyice çileden çıkardı. İkinci intifadanın başlamaması için hiç bir sebep yok. Son barış antlaşması ile "Filistin Davası" ndan çok büyük tavizler vermek zorunda kalıp, ne idüğü belirsiz Filistin Özerk Yönetimi ile birkaç kasabadan oluşan toprak parçasına sıkıştırılan Arafat yönetiminin artık eskisi kadar duruma hakim olması mümkün gözükmüyor. İsrail, barış süreci boyunca çok kârlı bir alışveriş yapmış ve özerklik anlaşması ile Filistin polisi eliyle bir çok Hamas liderini hapise atmış ve İntifada baskısından kurtulmuştu. Ahmet Davutoğlu'nun söylediği gibi "Unutulmamalıdır ki, Ortadoğu barış sürecinin  en zorlu ve kritik safhası yeni başlamaktadır. Ortadoğu barışının kilidi Kudüs ve Mescidi Aksa'dır. Filistin olmadan Ortadoğu'da, Kudüs olmadan Filistin'de, Mescidi Aksa olmadan da Kudüs'te barış düşünülemez. Bunu çok iyi bilen İsrail, tünel bunalımını çıkararak hem Kudüs, hem de Mescidi Aksa üzerinde tasarrufta bulunacak güç ve ayrıcalığa sahip olduğunu gösterme çabası içindedir. Filistinli kardeşlerimiz gösterdikleri tepkiler ve bu yolda verdikleri şehitlerle aslında bütün bir İslam dünyası adına bir haysiyet savaşı vermişlerdir; çünkü Mescidi Aksa sadece birkaç milyon Filistinli'nin değil, bütün bir İslam dünyasının onurudur."
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-1827-sozde-baris-tunele-gomuldu.html), [web.archive.org (arşiv bağlantısı)](http://web.archive.org/web/20131103113039/http://www.aksiyon.com.tr/aksiyon/haber-1827-sozde-baris-tunele-gomuldu.html)
