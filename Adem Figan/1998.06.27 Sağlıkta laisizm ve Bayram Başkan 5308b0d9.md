# Sağlıkta laisizm ve "Bayram Başkan"

*Adem Figan 1998.06.27*

<div class="pNewsDetailMainContent" itemprop="articleBody">
 Sağlık hizmetlerinin kalitelisini/kalitesizini duymuş, yaşamışsınızdır. Ama 'laik sağlık hizmetleri' kavramını herhalde ilk kez duyuyorsunuz. Türkİş Genel Başkanı Bayram Meral özel bir toplantıda bu kavramı dile getirdi ve gerekli tedbirlerin alınmaması durumunda demokrasi ve Cumhuriyet karşıtı güçlerin(!) bu alanı ele geçireceklerini iddia etti. Bayram Meral bir adım daha atarak bu tezini 'Cezayir'de yaşananlara' bağladı. Bayram Meral'e göre "SSK'nın sağlık hizmetlerinin kasıtlı olarak çökertilmesi ve sağlık hizmetlerinin fiilen özelleştirilmesi nedeniyle parası olan parası kadar sağlık hizmetinden yararlanabilmektedir. Ancak, Cezayir örneğinden de hatırlanacağı gibi laik Cumhuriyete düşman olan çevreler, halkımızın büyük önem verdiği sağlık alanında yaratılan boşluğu doldurarak etkilerini ve güçlerini artırma eğilimindedir. Devletimizin sağlık hizmetlerinde boşalttığı alanın laik ve demokratik Cumhuriyet düşmanı güçlerce doldurulduğu unutulmamalıdır".
 <br/>
 <br/>
 Adı; Bayram Meral
 <br/>
 <br/>
 Türkiye onu 28 Şubat sürecindeki etkinliğiyle tanıdı. Bu süreçte verdiği demeçlerle, gerçekleştirdiği toplantılarla Refahyol hükümetinin ipinin çekilmesinde büyük rol oynadı. 1941 yılında Erzurum'un Şenkaya ilçesinde doğduğunda, babası onun, Türkiye'nin bir numaralı işçi sendikasının başına oturup hükümetlerin kurulması ve yıkılmasında önemli fonksiyonlar icra edeceğini aklının ucuna bile getirmemişti. Ama Allah bir kere 'yürü, ya kulum' demişti.
 <br/>
 <br/>
 Ortaokulu bitirdikten sonra hem çalıştı ve hem de gece lisesine devam etti. Önce Orman İşletmelerinde ardından Demiryollarında çalıştı. 1965 yılında Karayollarına geçti. Meral'in sendikacılık hayatı da bu noktada başladı. 1973'te Kayseri Yolİş Sendikası Genel Sekreteri, 1977'de Yolİş Federasyonu Genel Mali Sekreteri, 1983'te Yolİş Genel Başkanı seçildi. 1980'li yıllarda şimdiki Başbakan Yardımcısı ve DSP Genel Başkanı Bülent Ecevit'in danışmanlığını yaptı, 1990'da ise DYP'den milletvekili adayı olarak politikanın fiilen içinde yeralmak istedi. Ama onun kader ağları bir kere örülmüştü; siyaset değil sendikacılık yapacaktı. Nitekim 1992 yılında yıllarca o makamla anılmış bir devi, Şevket Yılmaz'ı Türkİş Genel Başkanlığı koltuğundan ederek yerine oturmuştu.
 <br/>
 <br/>
 Mozart tutkunu
 <br/>
 <br/>
 Şenkaya'lı Meral, Devlet eski Bakanlarından ve şimdinin bağımsız Bursa milletvekili ünlü işadamı Cavit Çağlar'ın da desteğiyle Türkİş Genel Başkanlığı koltuğuna oturur oturmaz ayağının tozuyla dönemin Cumhurbaşkanı Turgut Özal'ı eleştirmiş, "Çalışan kesim açısından uygun bulmuyorum" demişti. Özal'ın İLO sözleşmesini Meclis'e geri göndermesine tepki göstermiş ve "Kim gelirse gelsin Özal'ın tahribatını tamir edebileceğini sanmıyorum. İşçiye karşı bu hasmane tavrını herhalde kabristanda da sürdürecek. Bunu içimize sindiremiyoruz" diye de eklemişti. Meral, Özal rahmetli oluncaya değin koyu Köşk karşıtlığı tutumunu hiçbir zaman terketmemişti.
 <br/>
 <br/>
 Başka meziyetleri de var Bayram Meral'in; örneğin geçmişte Türkİş'e aldırdığı lojmana oğlu Mustafa Meral'i yerleştirmesiyle bir anda dikkatleri üzerinde toplamıştı Bayram Meral. Ayrıca, daha sonra tekzip etse de günlük bir büyük gazete (Sabah) Türkİş Genel Başkanı'nın gayrimenkul zengini olduğunu ileri sürmüş 'Nereden geliyor bunun suyu?' şeklinde sormuştu. Meral ayrıca Şemsi Denizer'in deyimiyle "Mercedes'ini garajda saklayıp Renault21'e binenlerden'. Çok fazla bilinmese de yurtdışını çok seviyor Bayram Meral; sadece 199495 yıllarında 10 kez ülke dışına çıkmış ve bu ülkelerde tam 55 gün kalmış. 1993'te dönemin Başbakanı Tansu Çiller'le işçi ücretlerini yalnız başına görüşmeye gitmesi de Türkİş çevrelerinde büyük tepkiye sebep olmuştu. Ve Meral'in en önemli özelliklerinden birisi belki de bir 'Mozart' tutkunu olması.
 <br/>
 <br/>
 Konuşmadan paragraflar
 <br/>
 <br/>
 "Bayram Başkan" işte böyle biri. Peki, Meral özel toplantıda başka neler konuştu? İşte konuşmadan pasajlar:
 <br/>
 <br/>
 "Laiklik ve demokrasi karşıtı akımlara karşı en güçlü dayanak sendikalardır. Din ve devlet işlerinin birbirinden ayrılmadığı ülkelerin büyük bir çoğunluğunda sendikalaşma ve grev yapma yasaktır, toplu pazarlık hakkı yoktur. Laiklik demokrasinin, insan haklarının sendikal hak ve özgürlüklerin ve işçi haklarının temel önkoşuludur ve dayanağıdır. İşçilerin ve sendikaların çok büyük bir bölümü bu gerçeğin farkındadır.
 <br/>
 <br/>
 Özelleştirmede sıkıntı
 <br/>
 <br/>
 Meral'e göre özellikle enerji, haberleşme ve petrol alanındaki hizmetlerin özelleştirilmesi 'ulusal savunmamız bakımından son derece sakıncalı: "Türkİş olarak birinci hedefimiz sendikacılık hareketine ilişkin sorunlarımızın çözülebilmesinin de önşartı olan Türkiye Cumhuriyeti'nin Misakı Milli sınırları içindeki üniter devlet yapısının bütünlüğünün ve bağımsızlığının, Mustafa Kemal Atatürk'ün ilke ve inkılaplarının, insan haklarının, laik ve demokratik sosyal hukuk devletinin ve parlamenter demokratik düzenin korunması ve güçlendirilmesidir. İşçiler ve sendikalar olarak, Cumhuriyetimizin bu temel niteliklerine yönelik herhangi bir saldırının her zaman karşısında olduk ve daima karşısında olmaya devam edeceğiz. Özellikle laik ve demokratik Cumhuriyetimize yönelik saldırıların aynı zamanda sendikal hak ve özgürlükleri ve işçi haklarını ortadan kaldırmayı amaçladığının da bilincindeyiz.
 <br/>
 <br/>
 Türkİş olarak ikinci hedefimiz demokratikleşmedir. Türkiye Cumhuriyeti'ne yönelik saldırıları aşabilmenin ve halkımızın ve ülkemizin sorunlarının çözümünün yolu, demokratikleşme yoluyla en geniş kitleleri bu sürece katmaktan geçmektedir. Enerjinin, Telekom'un, Petrol Ofisi'nin ve diğer birçok işletmenin özelleştirilmesine ulusal bütünlüğümüz ve ulusal savunmamız açısından bakıldığında büyük sorunlar ve sıkıntılar görülmektedir."
 <br/>
 <br/>
 Eğitimde de devletçilik
 <br/>
 <br/>
 Türk İş Genel Başkanı Bayram Meral aynen sağlık hizmetlerinde olduğu gibi eğitim hizmetlerinin de devletin tekelinden çıkmaması gerektiğini savunuyor ve benzer tezleri ileri sürüyor:
 <br/>
 <br/>
 "Eğitimin özelleştirilmesiyle parası olan parası kadar eğitim görebilmektedir. Ancak bu alanda devletimizin boşalttığı alanı, laik Cumhuriyetimizin düşmanı bazı güçler doldurmaktadır. Son yıllarda sayıları artan vakıf ve özel okullar aracılığıyla Türkiye Cumhuriyeti'nin temel niteliklerini değiştirmeye yönelik tehdidin nasıl güçlendirildiği unutulmamalıdır. Devletimiz, herkese eşit olarak sağlayacağı parasız eğitimle ve yıllardır Türkİş'in de talebi olan 8 yıllık zorunlu kesintisiz eğitimi çağdaş bir anlayışla uygulayarak Cumhuriyete yaraşır ve 21. yüzyılda Türkiyemizi dünyanın önde gelen ülkeleri arasına sokacak gençler yetiştirmelidir. Eğitimin özelleştirilmesi Cumhuriyetin temel dayanaklarına zarar vermektedir ve verecektir. SSK'nın bugün yaşadığı sorunların sorumlusu da siyasilerdir. Sendikalarımız temel adımlar atılmadan emeklilik yaşının 5055'in üstüne çıkarılmasına ve mezarda emekliliğe karşıdır. SSK'nın özelleştirilmesiyle yaratılacak boşluğun, bazı başka ülkeler tarafından mali açıdan da etkili bir biçimde desteklenen laik Cumhuriyet düşmanlarınca doldurulacağı unutulmamalıdır".
 <br/>
 <br/>
 Bayram Meral böyle diyor. Yorum size ait.
 <br/>
</div>


Kaynak: [www.aksiyon.com.tr](http://www.aksiyon.com.tr:80/diger/yeni-ipekyolu_3887), [web.archive.org (arşiv bağlantısı)](http://web.archive.org/web/20150512140054/http://www.aksiyon.com.tr:80/diger/yeni-ipekyolu_3887)
