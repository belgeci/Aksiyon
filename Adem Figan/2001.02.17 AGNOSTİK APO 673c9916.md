# AGNOSTİK APO

*Adem Figan 2001.02.17*

<div>
 <p class="spot">
  Bölücübaşı APO'nun şimdiki merakı kutsal kitaplar.  Avukatlarından Kur'an, İncil, Tevrat ve Zebur isteyen  bölücübaşı, bu tavrıyla  mesihlikten çok  agnostisizm(bilinmezcilik)  yolunda olduğunun  işaretlerini veriyor
 </p>
 <p class="metin">
 </p>
 <img border="0" src="/web/20020502044555im_/http://www.aksiyon.com.tr/2001/324/resimler/Apo.jpg"/>
 <p class="metin">
  Son olarak 'Şayet bizim üzerimize fazla gelirseniz biz de nefsi müdafaa yaparız' şeklinde dünyanın ünlü haber ajanslarından Reuters'e verdiği demeciyle gündeme gelmişti. Halen İmralı Cezaevi'nde bulunan bölücübaşı Abdullah Öcalan, Türkiye Cumhuriyeti'nin, Kuzey Irak'ta PKK'yla mücadelede, Talabani ve Barzani'ye teknik desteği üzerine böyle bir açıklama yapmıştı. Daha sonra avukatları böyle bir haberin ilgili ajansa gönderilmediğini ileri sürdülerse de bu ülkede büyük tepki topladı. Apo her ne kadar dört tarafı sularla çevrili bir kara parçasında hayatiyetini sürdürüyor olsa da burasını avukatları aracılığıyla farklı bir platform olarak kullanmayı sürdürüyor. İmralı Adası'na götürülmesinin hemen ardından farklı konularda avukatları aracılığıyla basın bültenleri hazırlatıp bunları basına yansıtması değişik çevrelerde rahatsızlık uyandırmış ve 'Ha Şam, ha İmralı' şeklindeki haberlerin ardından bu açıklamalar mümkün olduğu kadar sınırlandırılmıştı.
 </p>
 <p class="metin">
  Yeni uğraşısı
 </p>
 <p class="metin">
  İmralı'da günlerini sessiz sedasız geçiren APO'nun yeni uğraşısı ise kutsal kitaplar.  Daha önce de, Shakespeare ve Einstein'ı okuyan Öcalan şimdi de 4 dinin kitaplarına merak sardı. Halen Almanya'da hayatını sürdüren ve Şartlı Salıverme Yasası'ndan yararlanmak için Türkiye'ye geleceği tartışma konusu olan ve öncesinde mesihliğini ilan eden Hasan Mezarcı'yı anımsatan Öcalan, daha önce de kendisini Napolyon'a benzetmişti.
 </p>
 <p class="metin">
  İmralı Adası'nda büyük bir bekleyişte bulunan idam hükümlüsü bölücübaşı Abdullah Öcalan, son günlerde dini konulara merak sardı. Kenya'da 15 Şubat 1999'da yakalanıp bir gün sonra İmralı'ya getirilen Öcalan'ın isteği üzerine avukatları 'Kuran, İncil, Tevrat ve Zebur' götürdü.
 </p>
 <p class="metin">
  Öcalan'ın bu haliyle, kendini mesih ilan eden Hasan Mezarcı'ya rakip olacağı  Türk basınında tartışma konusu oldu. Fakat, bölücübaşının son arzu ve talepleri, Mezarcı'nın mesihlik iddiasından çok farklı nitelikler ve çizgiler taşıyor. Her ne kadar Öcalan'ın dört kutsal kitabı avukatlarından istetmesiyle Mezarcı'nın mesihsi çıkışları arasında paralellik kurulsa da, bölücübaşının bu atağında entellektüellik çabaları da ön plana çıkıyor. Öcalan'ın İmralı'da bugüne kadar 200'den fazla kitap okuduğunun anlaşılması da bunu açıkça gösteriyor zaten. Bölücübaşının avukatı İrfan Dündar da bu bilgileri doğruluyor. Dündar, bu kitaplar arasında, Öcalan'ın yakalanıp Türkiye'ye getirilmesini içeren kitaplar, Safiye Sultan, Shakespeare'in hayatının anlatıldığı kitapların da bulunduğunu belirtti. Öcalan'ın günlerini kitap ve gazete okuyarak geçirdiğini anlatan Dündar, Öcalan'a kitap, dergi ve gazetelerini düzenli olarak koyması için portatif bir kitaplık da götürdüklerini söylüyor. Dündar, APO'nun kitaplarının koğuşunda bulunduğunu da ekliyor.
 </p>
 <p class="metin">
  15 Şubat 1999 tarihinde yakalanmasının ardından ve ölüm cezasına çarptırıldıktan sonra bölücübaşının kişilik yapısında önemli değişiklikler gözlendi. Bu konuda daha önce de ilginç çıkışlarda bulunan Öcalan, kendisini en son milotoji kahramanı Prometheus'a benzetmişti. Öcalan, ''Tıpkı Prometheus'un kendi ciğerlerini yenileyerek üretmesi gibi ben de yüreğimi, beynimi sürekli yeniliyorum, üretiyorum'' demişti. Öcalan, bundan önce de kendisini Hz. İsa, Napolyon, Sezar ve Annibal'a benzetmişti. APO için biraz da bu yüzden 'ikinci sahte mesih' değerlendirmelerinde bulunulmuştu.
 </p>
 <p class="metin">
  Öcalan, din kitapları okumaya başlamadan önce, geçen yılın Nisan ayında da kendisini 'Napolyon'a benzetmiş ve derin bağlar kurmuştu. Öcalan, "Napolyon, St. Hellen adasında kalmıştı. İnanılmaz bir benzerlik. Napolyon'u Avrupa istememişti. Beni de istemedi. Napolyon'a ve bana 200 yıl arayla aynı şekilde davrandılar'' demişti. Öcalan, Joseph Campell'in 'Batı Mitolojisi' ve 'Doğu Mitolojisi', Sheng Yen'in 'Buda Zihnini Kazanmak', Walter Ruben'in 'Eski metinlere göre Budizm', Mircea Eliada'nın 'Şamanizm', Einstein'ın 'Bilim Kişiliği ve Dünyamıza Etkisi', 'Fiziğin Evrimi' ile 'İzafiyet Teorisi'ni okuduğu da daha önce basına yansımıştı.
 </p>
 <p class="metin">
  APO'nun dört kutsal kitabı istetip getirtmesinin, Kur'an—ı Kerim'e, İncil'e, Tevrat ve Zebur'a merak sarmasının mesih kavramının ötesinde bir anlam taşıdığı bir gerçekti ama neydi bu? Bu sorunun cevabı, yıllar önce ortaya atılan ve kendisine birçok taraftar bulan felsefi bir akımda saklıydı; 'agnostisizm'de, bir başka deyişle 'bilinmezcilik'te. Peki, bu akımın özellikleri nelerdi?
 </p>
 <p class="metin">
  APO agnostik mi?
 </p>
 <p class="metin">
  Fiziğin de metafiziğin de bilinemeyeceği savunusu üzerine kurulan agnostisizm, Yunanca 'bilinmez anlamına gelen 'Agonustos' kelimesinden alınmış bir tabir. Sonsuz, ilk sebepler, cevher, eşya ve olayların son gayesi gibi metafizik hakikatleri insan zihninin asla bilemeyeceğini ileri süren sistemin adı. Nesnelerin bilinemeyeceklerini savunan bu felsefi görüşe göre herkesin duyu olgusu kendine özgüdür. Edinilen bilgiler de kişilere göre değişiktir. Bu nedenle nesneler konusunda ortak bir bilgi edinmek mümkün değildir. Buna göre insan zihninin veya aklın reel değeri yoktur. Bu anlayış, görünüşler aleminin ilk ve son sebeplerinin akıl için daima meçhul kalacağını söyler. Agnostisizm, metafizik  tezleri açıkça reddetmiyor, fakat bunları tesbit etmenin imkansız olduğunu söylüyor. Yani mutlak bilgi elde edilemez.
 </p>
 <p class="metin">
  Agnostisizm, teistlerin yaratıcının varolduğu, ateistlerin yaratıcının varolmadığı tezinin tersine, yaratıcının varolduğunun ya da varolmadığının, ilke olarak ya da uygulamada bilinemeyeceğini öne sürer. Başka bir deyimle, şeylerin, varolanların nihai ve en yüksek doğaları ve dinin iddialarıyla ilgili konularda, yani felsefenin ve dinin kapsamı içinde kalan birçok konuda doyurucu bir bilgiye erişmenin imkansız olduğunu, bu gibi durumlarda yapılacak tek şeyin ve gerçek bilgeliğin, bilim konuşmadığı sürece, susmak olduğunu savunur.
 </p>
 <p class="metin">
  Bu görüşü ilk ortaya atan İngiliz Huxley olsa da, bu felsefenin gelişmesi ve ivme kazanması Kant ve Hume'nin, insan varlığının, deneyi aşan konularda bilgiye ulaşmasının imkansız olduğunu dile getiren felsefi tavırlarıyla, bilimsel ve tarihsel araştırmaları sonucu olmuştur. Kant'a göre bilginin olanaklı olmadığı yerde inanç söz konusu olabilir ve bundan dolayı, kişi felsefi anlamda bilinmezci olsa da, dini bir çerçeve içinde yaratıcının varlığına inanabilir. Fakat geleneksel bilinmezciliğin, yaratıcının varolduğu önermesini, doğrulanabilir olmasa bile anlamlı bir önerme olarak gören bakış açısı, söz konusu önermeyi doğrulanamadığı için, aynı zamanda anlamsız bir önerme olarak gören mantıkçı pozitivistler tarafından reddedilmiştir.
 </p>
 <p class="metin">
  Auguste Comte da, metafizik kadar fiziğin de bilinemeyeceğini, bilimin bu iki bilinmez ortasında duyularla algılanan deney ve gözlemlerle uğraşacağını belirtmiş.  Görüldüğü gibi agnostisizm gerçekten de tam bir bilinmezcilik akımı. Bakalım APO, tüm bu bilinmeyenlerin arasından nasıl 'bilinen' bir yol bulup çıkacak?
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/haberler/5.htm), [web.archive.org (arşiv bağlantısı)](http://web.archive.org/web/20020502044555/http://www.aksiyon.com.tr:80/2001/324/haberler/5.htm)
