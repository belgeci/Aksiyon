# 'Özel Kalem' anılarını yazdı...

*Adem Figan Bilinmeyen-tarih*

<div>
 <font>
  <img border="0" height="1" src="/web/20050226075252im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075252im_/http://www.aksiyon.com.tr/resim/401/62.jpg" vspace="5"/>
  </p>
 </font>
 <font class="content">
  Dönemin Sağlık Bakanı Halil Şıvgın makamına gelen bir grup seçmenle müsait olmadığı gerekçesiyle görüşmek istemez. Özel kalem müdürü ziyaretçilere durumu anlatır, onlar da çıkıp giderler. Bir süre sonra bakanın acele Meclis"e gitmesi gerekir. Tam bu sırada biraz önce kabul etmediği ziyaretçilerin önüne çıkar. Bakan hiçbir şey olmamış gibi, "Niye burada bekliyorsunuz?" diye sorar. Heyet üyeleri, "Özel kalem müdürünüz bizi sizinle görüştürmüyor" şikayetinde bulunur.
 </font>
 <br/>
 <p>
  <font class="content">
   Şıvgın, Özel Kalem Müdürü Yavuz"a dönerek, "Niye görüştürmüyorsun kardeşim! Ben bunların sayesinde bu makamdayım. Bir daha koridorda bekletme misafirlerimi" der. Yavuz, şaşkına döner, Allah"tan partinin hukuk müşaviri Yavuz"u aydınlatır, "Bu siyasetin klasik numaralarından birisidir, aldırma" diye fısıldar.
   <br>
    <br>
     35 yıllık bürokrasi yaşamının 25 yılını özel kalemde geçiren İbrahim Ulvi Yavuz"un yeni çıkan kitabında bu ve bunun gibi bir çok anekdot var. Yavuz son kitabı "Mavi Defter"de görevde kaldığı süre içerisinde yaşadığı ilginç olay ve hatıralarını anlatıyor. Yavuz, bugüne kadar 22 bakanla çalışarak alanında kırılması güç bir rekora imza atmış. Mavi Defter"de ise bir çoğumuzun sadece ekranlarda gördüğü politikacıların bilinmeyen yönleri, kişilikleri ve çalışma disiplinleri ile ilgili pek çok karanlık yöne ışık tutuyor.
     <br>
      <br>
       25 yılda 22 bakan
       <br/>
       <br/>
       Mavi Defter, Alternatif Yayınları"ndan geçtiğimiz günlerde piyasaya çıktı. Kitabın önemli bir özelliği anlatılan bakan ve politikacıların özel hayatlarının deşifre edilmeyip sadece bakanlık makamında cereyan eden olaylarla yetinilmiş olması. Yavuz"un kaleme aldığı isimlerin büyük çoğunluğu sağlık bakanlığı yapmış kişiler. Yazar, "35 yıllık bürokrasi yaşantımın özeti" diye nitelendirdiği kitaba benzer başka bir kitabın bugüne kadar yayınlanmamış olduğunu söylüyor. Cumhuriyet tarihi boyunca anılarını yazan özel kalem müdürüne pek rastlanmıyor. İbrahim Ulvi Yavuz kitabının hikayesini şu sözlerle anlatıyor: "Mavi Defter benim için bir zorunluluktu. Yani daha genel bir ifade ile "durumdan vazife çıkardım kendime." Yıllar öncesinde Mavi Defter"i yazmaya karar verdim. Bugüne kadar 22 bakanla çalıştım. Hepsi birbirinden farklı özelliklere sahipti. Kimi çok erken gelirdi, kimisi ise geç. Bazıları harcadığı her kuruşun hesabını yaptı, diğeri ise harcamadığının. Bir kısmı sadece seçmenine çalıştı. Tüm mesaisini devlet ve vatandaş için ayıranlar da vardı tabii ki. Ama geriye dönüp baktığımda bu kişilerin ne kadar az olduğunu üzülerek görüyorum. Yaşadıklarım sadece bende kalmamalıydı. Birlikte çalıştığımız bazı bakanlar belki bana alınacaklar. Ama en azından onların böyle bir şansı var. Görev yaptığım yıllarda benim böyle bir lüksüm hiç olmadı." Kitapta sözü edilen isimler arasında kimler yok ki; Hasan Aksay, Süleyman Arif Emre, Ali Rıza Septioğlu, Salih Yıldız, Sümer Oral, Sadık Şide, Mustafa Kalemli, Bülent Akarcalı, Nihat Kitapçı, Halil Şıvgın, Yaşar Eryılmaz, Yıldırım Aktuna, Rıfat Serdaroğlu, Kazım Dinç, Doğan Baran, İsmail Karakuyu, Halil İbrahim Özsoy, Mustafa Güven Karahan ve Osman Durmuş.
       <br/>
       İbrahim Ulvi Yavuz"a göre bakan-özel kalem müdürü ilişkilerinin sahnelendiği tiyatroda tek senaryo var: "Bir iyi, bir de kötü adam!" İyi adam her zaman bakan... Kötü adamı oynamak ise elbette özel kaleme düşüyor. Bir özel kalem müdürünün görevinin zorluklarını anlatan Yavuz, "Eskiden bu iş bir meslekti, şimdilerde bu özelliğini kaybetti" serzenişinde bulunuyor. Mavi Defter, Yavuz"un ilk eseri değil. Alışılmış bürokrat tanımının dışına çıkan Yavuz"un yayınlanmış 10"un üzerinde eseri bulunuyor. Dikenli Yollar, Çalkantı, Korkunun Bedeli, Baharı Beklerken, Son Kavşak, Kıyam Vakti, Hasretin İlk Durağı, Gönlüme Cemre Düştü, Düşlerin Rengi Soldu, Küllenmiş Acılar ile Türkiye"de Roman Sanatı ve Gelişimi Üzerine Bir Deneme isimli eserlerin altına imza atan yazar halen Türkiye Yazarlar Birliği Genel Başkan Yardımcısı olarak görev yapıyor.
       <br/>
       <br/>
       Mavi Defter"den birkaç kesit
       <br/>
       <br/>
       -Bir hafta sonu Sağlık Bakanlığı"na gelen Doğulu milletvekili, acele bakanın makamına çağrılmasını, aksi takdirde partisinden istifa edeceğini söyler. Milletvekilinin talebi çok ilginçtir: "Güneydoğuda bir ilin devlet hastanesine alınacak personel için açılan sınav iptal edilsin!" Özel kalem müdürü çaresiz bakanı arar. Bakan, "Şu anda başbakanla birlikteyiz gelemem, gereken neyse yapın" talimatını verir. Dönemin personel genel müdürü evinden çağırılır ve alelacele hazırlanan bir yazı ile bir gün sonra yapılacak olan sınav iptal edilir..."
       <br/>
       -Bir dönem sağlık bakanlığında müsteşar yardımcılığı görevinde bulunan bir bürokrat alkollü bir vaziyette trafik polisine yakalanır. Polis alkol muayenesi için diretince tanınmış bürokratımız polise, "Bana alkollü raporu verecek doktorun alnını karışlarım!" diye çıkışır. İş iddiaya binince polisle birlikte sağlık kurumuna gidilir. Doktorlar karşılarında müsteşar yardımcısını görünce şaşırarak, "Hayrola sayın müsteşarım" diye sorar. Polis durumu anlatır ve alkol muayenesi yapılır. 10 dakika sonra rapor hazırlanır. Raporda şöyle yazmaktadır: "Ömründe hiç alkol almamıştır." Bu olay sonrası müsteşar yardımcısının yorumu ise akla ziyandır: "İşte ülkemizdeki sistemin hali!"
       <br/>
       -Dönemin Sağlık Bakanı Yıldırım Aktuna, Doğu illerinden birine hastane teftişine gider. Tam bu sırada Aktuna"nın önüne bir bayan çıkarak, "Efendim çocuğumu muayene etmediler!" şikayetinde bulunur. Aktuna, çocuk hastalıkları uzmanını çağırarak bu durumun nedenini sorar. Genç doktorun cevabı ilginçtir: "Efendim siz servisleri geziyorsunuz diye hepimizi bekletiyorlar. Bu nedenle çocuğu muayene edemedim." Doktorun heyecanlı hareketlerine sinirlenen Bakan, valiye dönerek, "Çabuk bu doktoru görevden uzaklaştırın" der. Sinirlenen doktor hiç beklenmedik bir çıkış yaparak, "Biz canımız pahasına bu illere gelip hizmet veriyoruz. Meslektaşımız olarak moral vereceğiniz yerde bizi azarlıyorsunuz. Bana ihtiyacınız yoksa hiç umrumda değil" der ve üzerindeki önlüğü çıkartıp atar. Bakan şaşkın odadan çıkıp gider.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1660), [web.archive.org (arşiv bağlantısı)](http://web.archive.org/web/20050226075252/http://www.aksiyon.com.tr:80/detay.php?id=1660)
