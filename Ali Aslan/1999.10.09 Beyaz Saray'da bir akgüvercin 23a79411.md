# Beyaz Saray'da bir akgüvercin

*Ali Aslan 1999.10.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   26 Eylül Pazar günü Başbakan Ecevit ve beraberindeki heyeti taşıyan uçak, Washington'daki Andrews Askeri Havaalanı'na indiğinde saatler Beyaz Saray zirvesine kurulmuştu
  </font>
 </div>
 <div id="newsText">
  <font class="detail-text">
   Amerika gezilerine her zaman özel önem veren Türk basını geziyi 90 dolayında gazeteciyle takip ediyordu. Neredeyse heyetteki adam başına bir gazeteci demekti bu. Başbakan Ecevit ve eşi Beyaz Saray'ın karşısında çok özel misafirlere tahsis edilen Blair Sarayı'na alındı. Ecevit salı günkü Beyaz Saray etabı öncesini hafif biriki programla geçirerek enerji topladı.
   <br/>
   <br/>
   Ve beklenen gün geldi çattı. Başbakan Ecevit, öğleden önce adımını attığı Beyaz Saray'dan üç buçuk saat sonra çıkacaktı. Beyaz Saray'daki muamele beklendiği gibi sıcak ve samimi olmuştu. İlk kez karşılaşan liderler birbirlerine ısınmıştı. Aralarında entellektüel sohbetler yapmışlar, hediyeleşmişlerdi. Resmi görüşmeler dışında birlikte bir çalışma yemeği de yemişlerdi. Yedikleri içtikleri kendilerinin olsundu, ama hangi konularda ne kadar mesafe almışlardı?
   <br/>
   <br/>
   Deprem yardımı konusu, beklendiği gibi ABD'nin IMF ve Dünya Bankası üzerindeki prestijini kullanarak Türkiye'ye daha fazla kredi sağlanmasının taahhüd edilmesinden öteye gidememişti. Ecevit Türkiye'nin Körfez Savaşı'ndan sonra ambargodan dolayı uğradığı kayıpların tutarının 35 milyar doları bulduğunu ifade etmiş, Başkan Clinton 'bunu gidermenin yollarını aramaya devam etmeye' söz vermişti. Ecevit askeri borçlarda (FMS) kolaylık gösterilmesi talebinde bulunmuş, ama Clinton'dan cevap bile alamamıştı. Üst düzey bir Amerikalı yetkili görüşmeden sonra yaptığı açıklamada 'Bu bizim için gerçekleştirilmesi çok zor bir mesele' diyecekti. Sadece Türkiye'ye uygulanan tekstil kotalarının artırılması konusunda cüzi de olsa bir ilerleme kaydedilebilmiş, Beyaz Saray görüşmelerinden hemen sonraki gün iki yıl için 108 milyon dolarlık bir genişleme sağlanmıştı. Aynı gün iki ülke arasındaki ticareti kolaylaştırmayı hedefleyen bir çerçeve anlaşması imzalandı.
   <br/>
   <br/>
   Ecevit, Clinton'a Güneydoğuda bir sanayi bölgesi oluşturulması teklifinde bulundu. Başkan Clinton ise gelecek ay Türkiye'de iş yapan bir grup Amerikalı yatırımcının bölgeyi gezme planından bahsetmekle yetindi.  Türkiye için hayati önem taşıyan ancak özellikle uluslararası petrol şirketlerinin isteksizliği nedeniyle sürüncemede kalan BaküCeyhan projesine de Amerikan hükümeti siyasi desteğini başkan Clinton'ın ağzından bir kez daha vurguladı. Başkan Clinton Ecevit'e eğer Türkiye'deki güçlü ekonomik reformlar hayata geçirilebilir ve sağlam bir bütçeyle ortaya çıkılabilirse, ABD'nin önümüzdeki haftalar ya da aylarda IMF ile bir standby anlaşması imzalanması yönünde nüfuzunu kullanacağı sözünü de verdi. Ancak neticede Amerikan hükümeti referans taahhütlerinden öte deprem yardımı da dahil Türkiye için pamuk ellerini cebine sokmaya pek yanaşmamıştı.
   <br/>
   <br/>
   Beyaz  Saray görüşmelerinin şüphesiz en can alıcı konusu Kıbrıs meselesiydi. Türk tarafı Kıbrıs konusunda herhangi bir taviz verilmediğini, aksine Türk tezleri lehine 'çok önemli bir aşama' kaydedildiğini  öne sürecekti.
   <br/>
   <br/>
   İki lider 'adada 1974 öncesi duruma dönmenin mümkün olmadığı' görüşünde birleşmişlerdi. Amerikan tarafı bunu 'güvenlik açısından' ifade etmişti. Ancak Türk tarafı başlangıçta sanki genel mânâda 1974 öncesine dönüş olmayacağı gibi bir hava verince, Türkiye'ye mesele sanki büyük bir zafer kazanılmış gibi yansıdı. Türk basını Amerika'ya kadar boşuna gelmediği, aradığı manşeti bulduğu zehabına kapıldı. Tabii Yunan ve Rum tarafı ise, Ege'de denize dökülmüş gibi hissetti. Washington ise, Ecevit'i uğurladıktan sonra Yunan ve Rumları teskin etmek için kolları sıvamak zorunda kaldı.
   <br/>
   <br/>
   EcevitClinton görüşmesinin ardından Beyaz Saray'da Amerikan yönetiminin Türkiye konusundaki en yetkili ağızlarından biri Yunanlı bir gazetecinin 'Ecevit'ten Kıbrıs konusunda duyduklarınız sizi cesaretlendirdi mi?' sorusuna şöyle cevap verecekti: 'Biz gerçekçi insanlarız'.
   <br/>
   <br/>
   ABD, G8 kararları doğrultusunda Kıbrıs'ta tarafları  önşartsız olarak oturtmak için kolları sıvamış bulunuyor. Beyaz Saray zirvesi öncesinde başkanın Kıbrıs özel elçisi Alfred Moses, Dışişleri Kıbrıs Özel Koordinatörü Thomas Weston, Avrupa'dan sorumlu Dışişleri Bakan Yardımcısı Marc Grossman bu yönde hareketli bir mekik diplomasisi içine girmişlerdi. Kısa süre önce ABD'ye gelen KKTC lideri Rauf Denktaş'la da görüşen bu üçlü 'devlet olarak tanınmadıkça masaya oturmayız' resti çeken Denktaş'tan büsbütün umudu kesmişlerdi.
   <br/>
   <br/>
   Amerikan tarafı Ecevit'in Washington ziyaretini Denktaş'a Türkiye üzerinden geri adım attırma adına bir fırsat olarak görüyordu. Karşılarında bir başka şahin olan Ecevit vardı, ama Ecevit'i Denktaş'a göre daha ılımlı buluyorlardı. Nitekim Ecevit kendisinin de ifade ettiği gibi, değişmişti. Kıbrıs gibi hassas bir konuda kapalı kapılar ardında konuşulan herşeyin dışarıya yansıtılması mümkün olamazdı. Ancak Beyaz Saray zirvesinin ardından Amerikalı yetkililerin daha iyimser bir hava içine girdiği de gözden kaçmadı. Mesela bu hafta başında Washington'daki Türk ve Yunan gazetecileri Dışişleri'ne davet ederek sohbet eden bir yetkili, ısrarla ikili görüşmelerin başlayacağından 'emin' olduğunu vurguluyordu. Türk tarafının masaya oturma önşartlarından resmen vazgeçmemesine rağmen bu güvenceyi nereden aldıkları sorularına karşılık, 'Şimdiye kadar yapılan tüm görüşmelerin bir bileşkesi' cevabını veriyordu.
   <br/>
   <br/>
   Amerikan tarafının EcevitClinton görüşmesinin ardından daha emin hissetmesinin Ecevit'ten alınan bir söze dayanıp dayanmadığı henüz bilinmiyor. Ancak Başkan Clinton'ın bu hafta Kıbrıs özel elçisi Alfred Moses'ı bölgeye göndereceğini açıklaması ve Ecevit'in programda olmadığı halde Beyaz Saray'dan sonra BM Genel Sekreteri Kofi Annan'la görüşmesi, Kıbrıs konusunun çok yakın takibe alındığının bir göstergesi. ABD, Kasım'da başkan Clinton'ın da katılacağı Avrupa Güvenlik ve İşbirliği Teşkilatı (AGİT) ve en geç Aralık'ta Helsinki'de yapılacak Avrupa Birliği zirvelerinin ikliminde bu konuda bir ilerleme görmek istiyor. Washington'daki genel beklenti en azından Kıbrıslı tarafların 'proximity' (yakınlaşma) görüşmelerine yakında başlayacağı yönünde.
   <br/>
   <br/>
   Beyaz Saray'da Başkan Clinton ve Başbakan Ecevit'in ele aldığı konulardan biri de şüphesiz TürkYunan meselesiydi. Clinton Ecevit'e iki ülke Dışişleri Bakanları arasında başlayan ve depremden sonra daha da ilerleyen ilişkilerden övgüyle söz etti ve bu 'momentum'un kaybedilmemesi gerektiğini söyledi. Amerikan yönetiminin iyimser bir hava takındığı ve 'momentumun devam ettirilmesi'ni istediği bir başka konu da insan hakları ve demokrasi idi. İnsan hakları ve demokrasiyi Türkiye ile ilişkilerinde ön sıralara koyduğunu iddia eden Clinton yönetimi, konuyu Beyaz Saray'da gündeme bile getirmedi. Ecevit hükümetinin demokratikleşmede attığı adımları ve çıkardığı kanunları başkan Clinton'a anlatınca konu gündeme geldi. Başkan Clinton da bu gelişmelerden memnun olduğunu ve ilerlemenin devam etmesi dileğini bildirdi.
   <br/>
   <br/>
   Türkiye'de demokrasinin en büyük sorunlarından olan askersivil ilişkileri, devam edeceği en yetkili askeri ağızlar tarafından ilan edilen antidemokratik 28 Şubat süreci konuşulmadı bile. Böylelikle Türkiye'yle stratejik ilişkisini ordu üzerinden sağlayan yani orduya göbeğinden bağlı olan ABD bu konuda tavrını açık ve samimi bir şekilde ortaya koymaya cesareti olmadığını gösterdi. Yoksa sükut ikrardan mı geliyordu? ABD'nin ulusal çıkarları uğruna demokratik söyleminden taviz verebileceğinin ilk örneği değildi bu. Bu tepkisizlik Türkiye'nin içişlerine karışmama ya da karıştırmama kaygısından da kaynaklanmıyordu. Çünkü öyle olsa, Meclis'te çıkan kanun maddelerine kadar ayrıntılar yabancı bir ülkenin başkanıyla konuşulamazdı.
   <br/>
   <br/>
   Başbakan Ecevit Amerika ziyaretinde çeşitli düşünce kuruluşlarında ve yemekli toplantılarda konuşmalar yaptı. Yazılı metinleri okurken araya birşeyler katmak istediğinde yeterli performans gösteremedi. Ancak soru cevap kısımlarında daha etkiliydi. İngilizceye ve konusuna hakimiyeti, yerinde esprileri ile 'eski kurt' imajı verdi. Ecevit'e yazılı olarak imzasız sorulan soruların açıktan sorulanlara göre daha netameli konularda olması dikkat çekti. Mesela başörtüsü yasağı, Kürt meselesi gibi konular böyle gündeme getirildi. Kongre'de yaptığı temaslarda da sözünü pek sakınmayan Amerikalı milletvekilleri ve senatörler biriki istisna hariç, saygılı bir tavır sergilediler. Bunda Türkiye'ye sempatisi, İsrail'le ilişkileri geliştikçe daha da artan Musevi lobisinin de etkisi vardı şüphesiz. Beyaz Saray görüşmelerinin ardından bahçede yaptığı kısa açıklamada bile TürkAmerikan ilişkileri diyeceğine dili sürçerek Türkİsrail ilişkileri diyen Başbakan Ecevit, New York'ta 30 dolayında Musevi lideri kabul etmeden Amerika'dan ayrılmayacaktı.
   <br/>
   <br/>
   1995'de Tansu Çiller, 1997'de ise Mesut Yılmaz başbakan sıfatıyla geldikleri Washington ziyaretlerinden sonra siyasi inişe geçmişlerdi. Bakalım bu ziyaret Ecevit'e uğurlu gelecek mi?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5451-32-beyaz-sarayda-bir-akguvercin.html), [web.archive.org (arşiv bağlantısı)](http://web.archive.org/web/20140309052841/http://www.aksiyon.com.tr:80/aksiyon/haber-5451-32-beyaz-sarayda-bir-akguvercin.html)
