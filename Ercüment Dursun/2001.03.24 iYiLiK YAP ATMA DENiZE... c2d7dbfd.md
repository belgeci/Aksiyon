# iYiLiK YAP, ATMA DENiZE...

*Ercüment Dursun 2001.03.24*

<div>
 <img border="0" src="/web/20010629054708im_/http://www.aksiyon.com.tr/yazar/sinek.jpg"/>
 <p class="spot">
  "İyilik yap at denize, balık bilmezse Hâlık bilir" herkesin çok iyi bildiği bir atasözü. İyiliğin herhangi bir beklenti, çıkar ve karşılık için yapılmaması gerektiğine dair hikmetli sözlerden biri.
 </p>
 <p class="metin">
 </p>
 <img border="0" src="/web/20010629054708im_/http://www.aksiyon.com.tr/2001/329/resimler/iyi.jpg"/>
 <p class="metin">
  Ve yapılan her iyiliğin bir şekilde amacına ulaşacağı, önemli olanın iyilik yapma duygusunun ve pozitif düşüncenin sağlanabilmesinde olduğunun altını çizen bir yaşam felsefesinin ipuçlarını taşıyor.
 </p>
 <p class="metin">
  Mimi Leder'in yönetmenliğini yaptığı, Kevin Spacey, Helen Hunt ve Haley Joel Osment'in başrolünde oynadıkları "İyilik Bul, İyilik Yap" isimli film de bu pozitif bakış açısını materyalist, bireyci bir topluma ütopya olarak uyguluyor. Filmin öyküsü ise, bireyselliğin bireycilik olarak algılandığı, vahşi kapitalist sistemin acımasız rekabet şartlarında ayakta kalabilenlerin baştacı edildiği, kalamayanların ise acımasız dişliler arasında ezilip yok olduğu çağdaş Amerikan toplumunda geçiyor. Bir çocuk, yaralı bir öğretmen ve tek başına çift mesai yaparak oğlunu yetiştirmeye çalışan bir annenin üçlü ilişkisi bu bağlamda ele alınıyor.
 </p>
 <p class="metin">
  Yönetmen Mimi Leder'i daha önce Nicole Kidman ve George Clooney'li "Barışçı" ve Robert Duvall ve Tea Leoni'nin başrolünde oynadığı "Derin Darbe" filmlerinden biliyoruz. Genel insanlık durumu, tehlikeleri ve sorunlarıyla ilgilenen, daha çok duygusal yaklaşımlı filmler yapıyor. Filmlerinde görüntüler ve kamera kullanımıyla dikkati çekiyor. Büyük bütçeli filmlere imza atıyor olmasına rağmen, sıradışı ve dikkat çekici bir yönetmen değil Mimi Leder. Hollywood gibi erkek egemen bir sektörde, kadın yönetmen olarak sıyrılmayı başarmasına rağmen, erkek filmleri yapıyor. Hatta iyimserliği, insanları ele alışı, onların pozitif yönlerine vurgu yapması ve bütün sorunlu, negatif durumlara karşın insana karşı temelde yapıcı bir yaklaşımı olmasıyla bile aradan sıyrılamıyor Mimi Leder.
 </p>
 <p class="metin">
  "Pay It Forward", öncelikle pozitif yaklaşımı ile seyirciyle doğrudan ve yürekten bir ilişki kurmayı başaran filmlerden. Duygularla ilgilenen, insanlararası ilişkilere ağırlık veren, insanların değişebileceklerine inanan, herşeyden önemlisi iyiliğin gücüne inanan bir film. İkinci olaraksa, Kevin Spacey, Helen Hunt ve Haley J. Osment gibi başarılı ve popüler oyuncuları kadrosunda bulundurmasıyla dikkat çekiyor. Spacey iki Oscar, Hunt tek Oscar ve Osment ise bir Oscar adaylığıyla dikkatleri çekmiş oyuncular. Haley Joel Osment, "Altıncı His"teki performansıyla bütün dünyada bir anda ilgi odağı olmuş ve Oscar adaylığını yakalamış bir çocuk oyuncu. Hunt ise "As Good As It Gets" ile bu ödüle layık görülmüş bir oyuncu. Ayrıca bu yıl yönetmenlerin özel bir ilgi gösterdiği bir oyuncu. Halen sinemalarda dört filmi birden oynuyor çünkü.
 </p>
 <p class="metin">
  "Pay It Forward", hayat bilgisi öğretmeninin, çevrenizi değiştirecek, dünyayı etkileyebilecek neler yapabilirsiniz, sözünü ciddiye alan, duygusal açıdan yaralı, içine kapalı Trevor isimli 12—13 yaşlarındaki bir çocuğun icad ettiği bir iyilik hareketini anlatıyor. Trevor, kendilerini erken yaşta terkeden babası, içki müptelası ve sürekli çalışan annesi yüzünden duygusal açıdan kırgın bir çocuktur. Ve dünyanın böyle gitmesinden dolayı endişelenmektedir. Çocuksu saflığıyla insanlara iyilik yaparak ve onların da bu iyilikleri en az üç kişiye iletmesini sağlayarak dünyayı değiştireceğine inanmaktadır. Bunun için sınıf arkadaşı, annesi, sınıf öğretmeni Eugene ve evsiz Jo ile başlar. Ve farkında olmadan diğer eyaletlere yayılan bir oluşumun ilk hareketini yapmış olur.
 </p>
 <p class="metin">
  "Pay It Forward"in temel olarak basit bir yaklaşımı ve öyküleme tekniği var. Bu açıdan önemli ve sarsıcı bir yapım değil. Çok derin, atraktif ve teknik destekle şaşırtıcı bir film olarak karşımıza çıkmıyor. Ancak, basit ve yalın mesajı, öyküsünün sadeliği ve duygusallığıyla seyirciyle çabucak ilişki kurmayı başarıyor. Bütün basitliğine, iyimserliğine ve hayalciliğine rağmen iyi duygular uyandırmayı hedefleyen film bunu başararak hedefine ulaşıyor.
 </p>
 <p class="metin">
 </p>
 <p class="metin">
  İyilik Bul, İyilik Yap
 </p>
 <p class="metin">
  ORİJİNAL ADI: PAY IT FORWARD
 </p>
 <p class="metin">
  YÖNETMEN: MIMI LEDER
 </p>
 <p class="metin">
  SENARYO: LESLIE DIXON
 </p>
 <p class="metin">
  OYUNCULAR: KEVIN SPACEY
 </p>
 <p class="metin">
  HELEN HUNT
 </p>
 <p class="metin">
  HALEY JOE OSMENT
 </p>
 <p class="metin">
  JAY MOHR
 </p>
 <p class="metin">
  JAMES CAVIEZEL
 </p>
 <p class="metin">
  JON BON JOVI
 </p>
 <p class="metin">
  GÖRÜNTÜ YNT.: OLIVER STAPLETON
 </p>
 <p class="metin">
  MÜZİK: THOMAS NEWMAN
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/sinema/2.htm), [web.archive.org (arşiv bağlantısı)](http://web.archive.org/web/20010629054708/http://www.aksiyon.com.tr:80/2001/329/sinema/2.htm)
