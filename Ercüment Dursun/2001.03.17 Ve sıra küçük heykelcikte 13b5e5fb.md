# Ve sıra küçük heykelcikte

*Ercüment Dursun 2001.03.17*

<div>
 <img border="0" src="/web/20020215050205im_/http://www.aksiyon.com.tr/yazar/sinek.jpg"/>
 <p class="spot">
  73. Oscar ödülleri 25 Mart Pazar günü sabahın geç saatlerinde açıklanacak. 13 Şubat'ta açıklanan listeye göre önemli dallardaki aday sırası şöyle: Ridley Scott'ın Roma tarihinden uyarladığı ve Russel Crowe'un başrolünü oynadığı "Gladyatör" tam 12 dalda aday olarak ilk sırayı aldı.
 </p>
 <p class="metin">
 </p>
 <img border="0" src="/web/20020215050205im_/http://www.aksiyon.com.tr/2001/328/resimler/Ve.jpg"/>
 <p class="metin">
  Ardından Tayvanlı yönetmen Ang Lee'nin Hong Kong usulü dövüş sanatları filmlerine bir saygı duruşu niteliği taşıyan "Kaplan ve Ejderha"sı 10 dalda, Steven Soderberg'in Traffic ve Erin Brockovich filmleri beşer dalda ve küçük bütçeli David Brown'un filmi Chocolat beş dalda aday olarak ilk sırayı paylaştılar.
 </p>
 <p class="metin">
  Oscar'a kısa bir bakış
 </p>
 <p class="metin">
  Oscar ödülleri her yıl 23 ayrı dalda veriliyor. Her film birden fazla dalda aday gösterilebiliyor. Her yapımcı, yönetmen, ya da oyuncu birden fazla filmle aday olabiliyor. Bu yıl Steven Soderberg'in hem Traffic hem de Erin Brockovich'le aday olduğu gibi. Ödül verilecek film ve isimler Akademi üyeleri tarafından büyük bir gizlilikle seçiliyor ve tören gecesine kadar basından gizli tutuluyor. Akademi üyeleri de dahil, ödül gecesine kadar kimse sonuçları bilmiyor. Bir avuç sayım görevlisi hariç tabii. Onlar da ödüller açıklanıncaya kadar bir otel odasında hapis tutuluyorlar. Akademi ödüllerinin mantığı ve tekniği pek kestirilemiyor. Buna karşın, 73 yılın ardından belirli kriterleri tesbit etmek olası artık. Akademi öncelikle denge siyaseti güdüyor. Ödüllerin çoğu büyük bütçeli filmlere gidiyor örneğin. Ender olarak yabancı filmlere büyük kategorilerdeki ödüller veriliyor. İngilizce olmayan filmlerin pek şansı yok. Avangard, sanatsal ve Amerikan sistemine muhalif filmlerin de öyle. Filmlerin gişe başarısı ve daha önce verilen İngiliz Akademi Ödülleri, Altın Küre, Amerikan Sinema Oyuncuları Derneği Ödülleri, Amerikan Eleştirmenleri Derneği Ödülleri gibi ödüllerin sonuçlarına yaklaşık sonuçlar beklemek olası. Yani kamuoyu beklentilerinin aksine sonuçlar beklenmiyor Akademi üyelerinden. En iyi film ve en iyi yönetmen ödülünü genellikle, en çok dalda aday olan filmler alıyor. İkinci sırada yer alan aday ise, bu önemli dallarda ödül alamamışsa en iyi erkek ya da kadın oyuncu dallarındaki ödüllerle yetiniyor. O da olmazsa yardımcı dallardaki ödülle yetinmek zorunda kalıyor.
 </p>
 <p class="metin">
  Son yıllarda gözlenen bir olguya da işaret edelim: Amerikan sineması dünya sinemalarına ve onların birikimlerine göz kırpmanın gereği olarak her yıl yabancı ülke sinemalarına da bol bol ödül dağıtıyor. Oscar ödülleri alan bu ülkelerin sinemacıları da kısa sürede soluğu Los Angeles stüdyolarında alıyorlar. Bu yıl da farklı bir şeyin olacağını sanmıyoruz açıkçası. Yani Akademi'nin yabancı ülke sinemalarına karşı tavrı artık sona erdi diyebiliriz.
 </p>
 <p class="metin">
  Bir ayrıntı daha: Akademi ödülleri, Berlin ve Cannes film festivallerinin yarışma bölümü sonuçlarına nisbeten İngiliz Akademi Ödülleri'ne daha yakın gözüküyor. Her iki festival için hâlâ sinema sanatı kriterlerinin ön planda olduğunu söyleyebiliriz.
 </p>
 <p class="metin">
  Bir diğer ayrıntı da şirketler. Aday seçiminde filmlerin yapımcı şirketlerinin de dikkate alındığını ve bu yarışmanın adeta film şirketleri arasındaki bir yarışmaya dönüştüğünü söyleyebiliriz. Geçen yıl en iyi film adayı Dreamworks'un  American Beauty'siydi. Dreamworks bu yıl da Gladyatör'le aday. Geçen yılın en iyi film adaylarından biri olan  'Tanrı'nın Eseri Şeytanın Parçası'  ile Oscarı zorlayan Miramax bu yıl Chocolat ile ve ağır topu Juliet Binoche ile şansını zorlayacak. USA Films Steven Soderberg'in Traffic'i ile, Sony Pictures Ang Lee'nin 'Kaplan ve Ejderha'sı ile, yılların yapımcı şirketi Universal ise yine Steven Soderbergh'in 'Erin Brockovich/Tatlı Bela'sı ve Julia Roberts'ı ile ödül arayacak.
 </p>
 <p class="metin">
  Akademi'nin eğilimleri, film şirketleri arasında izlenecek denge politikası, daha önce verilen ödüllerin etkisi, gişe başarısı, sektör içi dengeler derken son nokta 25 Mart gecesi konulacak.
 </p>
 <p class="metin">
  Bize göre...
 </p>
 <p class="metin">
  En iyi film kategorisinde en büyük aday kuşkusuz Steven Soderbergh. Erin Brokovich ve Traffic ile aday olan Soderberg'in Altın Küre'de eli boş dönmesinin yarattığı hayal kırıklığının burada telafi edileceği bekleniyor. Soderberg'in en güçlü rakibi ise "Kaplan ve Ejderha" ile Ang Lee. Lee'nin özellikle Buz Fırtınası ile Amerikan izleyicisine göz kırptığını ve Akademi tarafından bir sürprizle büyük ödüle değer görüleceğini ummak pek de uzak bir ihtimal değil. Ancak bu büyük bir sürpriz olur. Soderberg'in Traffic ile bu ödülü alacağını tahmin ediyorum. Lee'nin de en iyi yabancı film ödülüyle teselli bulacağını söyleyebilirim.
 </p>
 <p class="metin">
  En iyi yönetmen kategorisinde ise, mantık olarak en iyi film ödülünü alan ismin şanslı olması gerekiyor. Buna göre Seteven Soderbergh'in yine Traffic ile bu ödülü alma ihtimali yüksek. Diğer adaylar ise, "Kaplan ve Ejderha" ile Ang Lee, "Erin Brokovich" ile yine Soderbergh, "Billy Elliot" ile Stephan Daldry, "Gladyatör" ile Ridley Scott. En güçlü aday yine Soderbergh gözüküyor ancak Scott'ın ödüllendirilmesi ihtimali de hiç sürpriz olmayacak.
 </p>
 <p class="metin">
  En iyi yabancı film kategorisinde en güçlü aday Ang Lee. Ancak Lee, en iyi film ya da yönetmen dallarında herhangi bir ödül alırsa bu kategoride şansının olmayacağını söyleyebilirim. Aksi takdirde en iyi yabancı film ödülünün sahibi Lee.  Diğer aday filmleri izleme şansımız olmamasına rağmen oluşan havadan böyle bir sonuç çıkarabiliriz.
 </p>
 <p class="metin">
  En iyi erkek oyuncu kategorisinde, Russel Crowe, Tom Hanks ve Geoffry Rush yarışacaklar. Geçen yıl köstebek ile aday olan Crowe'un ödül alamamış olması, Hanks'in üst üste ilk kez Oscar heykelciğine sahip olması ve Geoffrey Rush'ın da Shine ile bu ödüle bir kez dahi olsa sahip olmuş bulunması en güçlü aday olarak Crowe'u öne çıkartıyor. Ayrıca Altın Küre'de ödül alamamış olması da bir artı avantaj onun için. Fakat yılların başarılı oyuncusu Ed Harris'in varlığı bütün bu beklentileri tersine dönüştürebilir.
 </p>
 <p class="metin">
  En iyi kadın oyuncu adayları arasında Juliet Binoche ve Julia Roberts var. Diğer adayların filmlerini görmedim. Ancak bu iki aday hem tanınmışlıkları hem de Oscar'dan önce aldıkları ödüllerle  en güçlü iki aday konumundalar. Benim gönlüm Juliet Binoche'dan yana.
 </p>
 <p class="metin">
  Yardımcı oyuncu kategorisinde erkekler dalında, Benicio Del Toro ve Joaquin Phonix en güçlü iki aday. Kadınlar dalında ise Chocolat filmindeki rolüyle Judy Dench ödüle daha yakın gibi gözüküyor. Ancak Frances Mc Dormant'un da iyi bir oyuncu olduğu gözönünde bulundurulursa bu ödülün  iki oyuncu arasında paylaştırılması gibi bir ihtimal de doğabilir.
 </p>
 <p class="metin">
  23 ayrı dalda verilen Oscar ödüllerinin en popüler kategorileri bunlar. Ancak bunun dışında kurgu, müzik, şarkı, senaryo, ses ve görüntü efektleri gibi kategorileri de var. Son olarak, en iyi şarkı dalında Dancer in the dark/ Karanlıktaki Dansçı filmindeki şarkıları ile Björk'ün aday olduğunu ve bu kategorinin en güçlü adayı olduğunu belirtmek istiyorum son olarak.
 </p>
 <p class="metin">
 </p>
 <p class="arabaslik">
  A D A Y L A R
 </p>
 <p class="metin">
  En İyi Film
 </p>
 <p class="metin">
  Chocolat
 </p>
 <p class="metin">
  Crouching Tiğer, Hidden Dragon
 </p>
 <p class="metin">
  Erin Brokovich
 </p>
 <p class="metin">
  Gladitaor
 </p>
 <p class="metin">
  Traffic
 </p>
 <p class="metin">
 </p>
 <p class="metin">
  En İyi Yardımcı Erkek Oyuncu
 </p>
 <p class="metin">
  Jeff Bridges—The Contender
 </p>
 <p class="metin">
  William Dafoe—Shadow of the Vampire
 </p>
 <p class="metin">
  Benicio del Toro—Traffic
 </p>
 <p class="metin">
  Albert Finney—Erin Brokovich
 </p>
 <p class="metin">
  Joaquin Phoenix—Gladiator
 </p>
 <p class="metin">
 </p>
 <p class="metin">
  En iyi Yardımcı Kadın Oyuncu
 </p>
 <p class="metin">
  Judi Dench—Chocolat
 </p>
 <p class="metin">
  Marcia Gay Harden— Pollock
 </p>
 <p class="metin">
  Kate Hudson—Almost Famous
 </p>
 <p class="metin">
  Frances Mc Dormand—Almost Famous
 </p>
 <p class="metin">
  Julie Walters—Billy Elliot
 </p>
 <p class="metin">
 </p>
 <p class="metin">
  En İyi Sinematografi
 </p>
 <p class="metin">
  Crouchgn Tiger, Hidden Dragon
 </p>
 <p class="metin">
  Gladiator
 </p>
 <p class="metin">
  Malena
 </p>
 <p class="metin">
  O Brother Where art Thou
 </p>
 <p class="metin">
  The Patriot
 </p>
 <p class="metin">
 </p>
 <p class="metin">
  En İyi Yönetmen
 </p>
 <p class="metin">
  Crouchgn Tiger, Hidden Dragon
 </p>
 <p class="metin">
  Billy Elliot
 </p>
 <p class="metin">
  Erin Brockovich
 </p>
 <p class="metin">
  Traffic
 </p>
 <p class="metin">
  Gladiator
 </p>
 <p class="metin">
 </p>
 <p class="metin">
  En İyi Kısa Metrajlı Belgesel Film
 </p>
 <p class="metin">
  Big Mama
 </p>
 <p class="metin">
  The Man on Lincoln's Nose
 </p>
 <p class="metin">
  On tiptoe: Gentle Steps To Freedom
 </p>
 <p class="metin">
  Dolphins
 </p>
 <p class="metin">
 </p>
 <p class="metin">
  En İyi Yabancı Film
 </p>
 <p class="metin">
  Amores Perros—Meksika
 </p>
 <p class="metin">
  Crouchgn Tiger, Hidden Dragon—Tayvan
 </p>
 <p class="metin">
  Divided We Fall—Çek Cumhuriyeti
 </p>
 <p class="metin">
  Everybody Famous—Belçika
 </p>
 <p class="metin">
  The Taste Of Others—Fransa
 </p>
 <p class="metin">
 </p>
 <p class="metin">
  En İyi Film Müziği
 </p>
 <p class="metin">
  Chocolat
 </p>
 <p class="metin">
  Crouchgn Tiger, Hidden Dragon
 </p>
 <p class="metin">
  Gladiator
 </p>
 <p class="metin">
  Malena
 </p>
 <p class="metin">
  The Patriot
 </p>
 <p class="metin">
 </p>
 <p class="metin">
  En İyi Erkek Oyuncu
 </p>
 <p class="metin">
  Javier Bardem—Before Night Falls
 </p>
 <p class="metin">
  Russel Crowe—Gladiator
 </p>
 <p class="metin">
  Geoffrey rush—Quills
 </p>
 <p class="metin">
  Tom Hanks— Cast Away
 </p>
 <p class="metin">
  Ed Harris—Pollock
 </p>
 <p class="metin">
 </p>
 <p class="metin">
  En İyi Kadın Oyuncu
 </p>
 <p class="metin">
  Joan Allen— The Contender
 </p>
 <p class="metin">
  Juliette Binoche—Chocolat
 </p>
 <p class="metin">
  Ellen Burstyn—Requem For A Dream
 </p>
 <p class="metin">
  Laura Linney— You Can Count on me
 </p>
 <p class="metin">
  Julia roberts—Erin Brockovich
 </p>
 <p class="metin">
 </p>
 <p class="metin">
  En İyi Senaryo
 </p>
 <p class="metin">
  Almost Famous
 </p>
 <p class="metin">
  Billy Elliot
 </p>
 <p class="metin">
  Erin Brockovich
 </p>
 <p class="metin">
  Gladiator
 </p>
 <p class="metin">
  You Can Count on me
 </p>
 <p class="metin">
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2001/328/sinema/1.htm), [web.archive.org (arşiv bağlantısı)](http://web.archive.org/web/20020215050205/http://www.aksiyon.com.tr:80/2001/328/sinema/1.htm)
