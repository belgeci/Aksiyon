# Geçmişinle yüzleş

*Ercüment Dursun 2001.02.17*

<div>
 <img border="0" src="/web/20020112000238im_/http://www.aksiyon.com.tr/yazar/sinek.jpg"/>
 <p class="spot">
  Otto Von Kernberg, Aşk İlişkileri kitabında, her yetişkinin insan ve karşı cinsle ilişkilerinde yaşadığı sorunların kökeninin çocukluğunda ve ebeveyni ile olan ilişkilerinde yattığını söyler. Psikanalitik psikolojinin bu temel ilkesini Freud'dan alarak geliştirir, eklemeler yapar ve yeni gözlem ve bulgularıyla yetişkinlerin aşk hayatı üzerine çözümlemelerde bulunur.
 </p>
 <p class="metin">
 </p>
 <img border="0" height="18" src="/web/20020112000238im_/http://www.aksiyon.com.tr/2001/324/resimler/Gecmis.jpg"/>
 <p class="metin">
  Esasen bu yaklaşım tarzı, Kernberg tarafından hernekadar aşk ile sınırlandırılmışsa da, yetişkinlerin bütün davranış sorunları için anahtar bir yaklaşımdır. Yönetmenliğini John Turteltaub'un yaptığı İçimdeki Çocuk'un (Disney's Kid) kahramanı Russ Duritz (B.Willis)'in yaşadığı orta yaş krizi de zihnimde Kernberg'in bu yaklaşımını çağrıştırdı. Her ne kadar Turteltaub'un filmi yetişkinlerin aşk ilişkilerini sorunsal olarak ele almıyorsa da, bir başka boyutta kökenleri çocukluğa dayanan ve bu yönüyle Kernberg'in yaklaşımıyla çözümlenebilecek bir soruna parmak basıyor.
 </p>
 <p class="metin">
  40 yaşına basmış yetişkin Russ Duritz'in iyi bir işi, unvanı, kariyeri ve bol parası vardır. İmaj danışmanlığı gibi, insanlara nasıl yalan söyleyeceklerini öğretmek şeklinde parlak bir işi vardır. Telefonla ya da yüzyüze müşterilerinin imaj sorunlarına pratik çözümler öneren, onlara daha iyi nasıl görünecekleri konusunda tavsiyelerde bulunan Russ, insanlarla ikili ilişkilerinde pek de başarılı değildir. Kıskanılacak bir yaşantısı olmasına rağmen, 40 yaşındadır, ne eşi, ne sevgilisi, ne de bir köpeği vardır. Kararlı ve sert yüzünün ardında sürekli taşıdığı muzip gülümsemesine rağmen Russ, sert yüzünü bir maske gibi taşımaktadır. İş ortağı Amy (Emily Mortimer) onun içinde var olduğuna hâlâ inandığı masum çocuksu yönüyle ilgilenmekte ve onu sevmektedir. Russ ise çocukluğunu ve ona çocukluğunu anımsatacak herşeyden uzak durmayı yeğlemektedir. O yüzden ailesiyle hiç görüşmemekte, onların bütün ısrarlı çağrılarını küçük çeklerle savuşturmaktadır. Russ'un hayatı, Rusty isimli küçük bir çocukla tanışınca alt üst olur. Yıllarca unutmaya çalıştığı çocukluk anılarına tekrar döner. Garip olanı ise Rusty'nin Russ'un sekiz yaşındaki hali olmasıdır. Fantastik bir şekilde çocukluğuyla birlikte aynı zaman diliminde yer alan Russ, bu vesile ile çocukluğuna döner ve içinde gizli kalan çocukla yüzleşir. Sekiz yaşındaki Rusty'nin umutları, hayalleri ve anıları ile tanışır.
 </p>
 <p class="metin">
  Yönetmen John Turteltaub ve senarist Audrey Wells, ilginç bir fantastik öyküyle bir yetişkini çocukluk haliyle karşı karşıya getirmişler. Filmin bütün dramatik örgüsü sekiz yaşındaki Rusty ile kırk yaşındaki Russ'ın birbirlerinin dünyasına ilişkin çatışmaları üzerine kurulmuş. Hepimizin çocukluk dönemlerinde düşleri, hayalleri ve umutları farklıdır. Hangimiz bu düşlerimizi gerçekleştirdik ki? Senarist Wells'in çıkış noktası bu cümle olmuş. Disney'in fantastik dünyasını da hesaba katarsanız ortaya Bruce Willis ve küçük oyuncu Spencer Breslin'in harika uyumuyla eğlenceli fantastik bir komedi filmi çıkmış.
 </p>
 <p class="metin">
  Senaryonun çocuklara yönelik cazibesi için araya katılmış komedi unsurlarını bir kenara bırakıp, yetişkin psikolojisi üzerine yaptığı göndermeleri de es geçtiğinizde geriye, tipik Amerikan yaşamına ilişkin çarpıcı gözlemler sunan bir film çıkıyor. Bu da, ekranda gördüğümüz her başarılı ve parlak yaşam sahibi insanın iç dünyasına yönelik bir gözlem. Russ da birçok insanın hayranlık duyacağı bir hayata sahiptir. Ancak, kırkına merdiven dayadığı bir günde, kendini ve geçmişini sorgulamaya başladığı anda, aslında kendisi olmadığını, olmak istediğinden çok ayrı bir yerde durduğunu gözler. Parlak Amerikan yaşam tarzının büyüsüne kapılmış ve kendinden uzakta cilalı bir dünya kurmuştur. Amy'nin sıcak, sevecen ve insancıl yaklaşımları bile onu bu buz sarayından dışarı çıkaramamıştır. Oysa çocukluğundaki en büyük düşü, jet pilotu ve bir köpeğe sahip olmak olan Russ, düşlerinin üstüne bir sünger çekmiş ve kendini yetişkin oyunlarıyla oyalamaktadır.
 </p>
 <p class="metin">
  Turteltaub'u 'Sen Uyuyorken' ve 'Fenomen' gibi filmlerinden tanıyoruz. Henüz üst düzeyde dikkat çekici filmlere imza atan bir yönetmen değil. Ortalama bir başarısı var. Piyasa işi filmlere imza atıyor. Ancak filmlerini zevkle de seyrettiyor. İçimdeki Çocuk'un ise tek cazibesi Bruce Willis tabii. Willis Altıncı His'te birlikte çalıştığı çocuk oyuncu Osment ile yakaladığı elektriği burada Spencer Breslin'le yakalayamıyor. Ayrıca kadın oyuncu Emily Mortimer ile de aralarında bir uyum ve çekim olduğu söylenemez. İlle de çoluk—çocuk bir film seyredelim diyorsanız İçimdeki Çocuk sizi tatmin edebilir.
 </p>
 <p class="metin">
  İçimdeki Çocuk
 </p>
 <p class="metin">
  YÖNETMEN: JOHN TURTELTAUB
 </p>
 <p class="metin">
  SENARYO: AUDREY WELLS
 </p>
 <p class="metin">
  OYUNCULAR: BRUCE WILLIS, SPENCER BRESLIN, EMILY MORTIMER, LILY TOMLIN,
 </p>
 <p class="metin">
  JEAN SMART, CHI McBRIDE
 </p>
 <p class="metin">
  GÖRÜNTÜ YNT.: PETER MENZIES
 </p>
 <p class="metin">
  MÜZİK: MARC SHAIMAN
 </p>
 <p class="metin">
  KURGU: PETER HONESS
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2001/324/sinema/1.htm), [web.archive.org (arşiv bağlantısı)](http://web.archive.org/web/20020112000238/http://www.aksiyon.com.tr:80/2001/324/sinema/1.htm)
