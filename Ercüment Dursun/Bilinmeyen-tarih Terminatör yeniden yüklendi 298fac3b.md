# Terminatör yeniden yüklendi

*Ercüment Dursun Bilinmeyen-tarih*

<div>
 <font>
  <img border="0" height="1" src="/web/20031027060621im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031027060621im_/http://www.aksiyon.com.tr/resim/452/50.jpg" vspace="5"/>
  </p>
 </font>
 <font class="content">
  Matrix rüzgarının makine ve insan savaşında zirveyi tuttuğu bir dönemde Mostow en akıllıca olanı yapıyor ve izleyicinin nostalji duygusuna hitap etmeyi tercih ediyor. İlk iki filme atıflarla dolu, yine yoğun bir aksiyon, kovalamaca ve mizaha dayalı bir Terminatör çıkıyor ortaya.
 </font>
 <p>
  <font class="content">
   Terminatör 1 ve 2, James Cameron’un düş evreninde iz bırakan ve tür içinde bir devrim yaratan filmlerdi. Özellikle serinin ikinci filmi ‘Kıyamet Günü’ndeki nükleer patlama sahneleri ile korku, gerilim ve dehşet oluşturma adına belleklerde silinmez bir etki bırakmıştı.
   <br/>
   <br/>
   Kuşkusuz, Terminatör serilerinin efekt ve teknik gösterisinin yanısıra bilimkurgusal yaklaşımları ile de kulvarında ayırt edici farklı yaklaşımları vardı. Serinin ilk iki filminin başarısında aksiyon ve efektler yanında, dramatik anlatım öğeleri ve seyirci ile kurulan duygusal iletişim de bir o kadar etkili olmuştu. Sarah Conner ve oğlu John Conner’ın kaçınılmaz sonla ilişkileri ve biraz zor da olsa bu gerçeği kabullenerek üzerlerine düşenleri ‘kahramanca’ yerine getirmeleri, insanüstü güçlere karşı verdikleri amansız mücadeleydi bu özdeşliğin unsurları.
   <br/>
   <br/>
   Hepsi bu değil kuşkusuz. Eğer devreye Matrix gibi, aksiyon ve felsefe sarmalından oluşan ve kısa sürede geniş kitleleri kendine hayran bırakan bir film çıkmasaydı, bugün Terminatörler tahtlarında oturuyor olacaktı. Çünkü Cameron ve son filmin yönetmeni Mostow, bile–isteyerek serinin felsefi arka planını zayıf tutmuş, mizah, aksiyon ve gerilimle işi kotarmayı amaç edinmişlerdi. Lakin bu bile, Terminatör’le tartışma ortamına sürülen iddiaları ciddiye almamayı gerektirmiyor.
   <br/>
   <br/>
   Bilimkurgu edebiyatı ve sinemasının temel tartışma konularından biri olan, zamanda yolculuk ve yapay zekaların insan zekasına karşı yaptığı/yapacakları evrensel boyuttaki savaşı, ilk kez bu denli etkileyici boyutta sinema perdesine taşımıştı Terminatör. İkinci filmde Cyberdyne şirketini yok eden kahramanlarımız makine ve insanların muhtemel savaşını geciktirmişler ama kaçınılmaz sonu ortadan kaldıramamışlardı. Yani bir anlamda kaderi değiştirememişlerdi. Bu noktada sibernetik, siberpunk ve yapay zeka gibi bilimkurgunun en tartışmalı ve en popüler sularında kulaç atan Terminatör, görsel efekt ve aksiyon unsurlarının da desteğiyle dikkate değer bir etki uyandırmıştı. William Gibson’un Neuromancer’ı ile aynı yıllarda seyirci ile buluşan Terminatör biraz üstü örtük bile olsa, Kubrick ve Arthur Clark’ın Uzay 2001’de temellerini attıkları tartışmayı yeniden gündeme taşıyordu aslında. HAL bir bilgisayardı ve uzay gemisindeki astronotları teker teker yok edip, hakimiyeti ele almaya çalışıyordu. Kulaklarımızda hâlâ HAL’in ‘Lütfen…  Lütfen beni öldürme..’ çağrısı yankılanırken, James Cameron bu distopik yaklaşımı daha da ileri götürerek siberuzaydaki bir yazılımın kontrolü ele geçirdiği ve bütün makineleri insan ırkını yok etmek üzere saldırıya geçirdiği kara bir geleceğin haberlerini vermeye başlamıştı. Kubrick ve Clark olayı, sadece bir uzay gemisiyle sınırlayarak, bu kötücül gelecek tasavvurunun küçük bir numunesini gözler önüne sermişti. Ancak Cameron ve 90’ların idolü Matrix işi oldukça abartarak karanlık bir geleceği görünür kılmışlardı.
   <br/>
   <br/>
   Arada Spielberg’i unutmamak gerek tabii. A.I ile, yapay zeka ve insan arasındaki bu muhtemel savaşa romantik ve iyimser bir yaklaşım getirmiş ve Kubrick’in hatırasına kocaman bir soru işareti bırakmıştı.
   <br/>
   <br/>
   Felsefe ve bilimkurgu atbaşı yapay zeka ve insan arasındaki bu hakimiyet savaşını irdelerken devreye nostalji tadında Teriminatör 3 girdi. Bu kez yönetmen değişmiş, Beverly Hills Body Snatchers, Breakdown, U–571 gibi filmlerden aşina olduğumuz Jonathon Mostow kamera arkasına geçmişti. Matrix rüzgarının makine ve insan savaşında zirveyi tuttuğu bir dönemde Mostow en akıllıca olanı yapıyor ve izleyicinin nostalji duygusuna hitap etmeyi tercih ediyor. İlk iki filme atıflarla dolu, yine yoğun bir aksiyon, kovalamaca ve mizaha dayalı bir Terminatör çıkıyor ortaya. Matrix Reloeded’ın kader, seçim, öncelikler ve siberuzayın organik olana hakimiyeti gibi konularda ortaya attığı sorular henüz taze olduğu için Mostow’un yaptığı tercih doğru bir yere oturuyor. Arni’nin gözlük esprisi ve T–X’in kurbanlarıyla kurduğu kontak anlarında sarfettiği soğuk esprileriyle mizah dozu artırılan T3, bu yönüyle de serinin meraklılarını tatmin edecek öğeler taşıyor. Ve yine T–X ve Arni’nin değişmeyen yüzleri, duygusuz sert yüz hatları, etrafı cehenneme çevirirken takındıkları umarsız tavırlarıyla o bildik Terminatör tripleri de ilk filmden beri süregelen ‘terminatör karizması’na uygun seçimler olarak duruyor.
   <br/>
   <br/>
   Matrix’in yapay zekaları ile Terminatör’ün yapay zekaları arasındaki temel fark şuydu. Wachovski kardeşlerin Matrix’i ele alış tarzına göre, sanki Matrix insandan bağımsız olarak devreye giren ve insan ırkını yok etmek yerine onu enerji kaynağı olarak kullanmayı hedefleyen bir sistemdi. Oysa Cameron’un kurduğu distopyada, bizzat insan ürünü olan Skynet adlı yazılımın kendi kendine bilinçlenerek, organik zekaya karşı savaş açması ve onu tümüyle yok etmek istemesi sözkonusu. İçerikteki bu temel farklılık her iki serinin de estetik ve biçimsel öğelerine de yansıyordu. Matrix’teki naiflik ve estetik görsellik, Terminatör’de yerini kaba şiddete ve önü alınamayan bir tahribe bırakıyordu.
   <br/>
   <br/>
   Modernite ile başlayan, insanın doğa ile bütünleşik yapısına karşın, aklı ve tabiatı araçsallaştıran yaklaşımın sonucu oluşan teknolojinin insan ırkı üzerindeki olumsuz etkisini eleştirel olarak ele alan bilimkurgu ve distopya yazını/sineması hâlâ bu ısrarlı iddiasını sürdürüyor: Hırsı, tanrıya benzeme gayreti ile modern akıl, kendi benzerini yaratma konusunda bu arzusunu taşıdığı müddetçe kendiyle savaşacağı o yüzleşme günü kaçınılmaz olarak bir gün gelecek. İnsan kendi ürettiği makinelerin eliyle yok edilecek.
   <br/>
   <br/>
   Terminatör 2: Kıyamet Günü’nden aklımızda kalan bir replikte şöyle diyordu robot adam: ‘Hastala Vista Baby’. Cameron’u aratsa da, siberuzay ve sibernetik tartışmasından çıtanın oldukça yukarılara çekildiği bir dönemde Terminatör 3: Makinelerin Yükselişi bize “Hastala Vista Terminatör” dedirtiyor son tahlilde.
   <br/>
   <br/>
   Orj. Adı: Terminator 3: Rise of Machine
   <br/>
   Türkçe Adı: Terminatör 3: Makinelerin Yükselişi
   <br/>
   Yön: Jonathon Mostow
   <br/>
   Oyn: Arnold Schwarzenegeer, Nick Stahl, Claire Danes, Kristanna Loken, David Andrews, Timothy Dowling, Brian Sites, Mark Famiglietti
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2836&yorum_id=1), [web.archive.org (arşiv bağlantısı)](http://web.archive.org/web/20031027060621/http://www.aksiyon.com.tr:80/detay.php?id=2836&yorum_id=1)
