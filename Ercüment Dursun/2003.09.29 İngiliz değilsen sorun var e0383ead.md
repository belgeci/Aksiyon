# İngiliz değilsen sorun var

*Ercüment Dursun 2003.09.29*

<div>
 <p>
  <font>
   Kirli Tatlı Şeyler, Amelie filmiyle tanınan Audroy Tautou'nun Şenay isimli bir Türk kızını oynamasıyla gündeme gelse de Batılı şehirlerin gettolarında yaşanan trajediyi yansıtması bakımından da önemli. "Ne kadar güçlü olursa olsun her yabancı yeni geldiği ülkede bir korku yaşar." Audroy Tautou (Aktris)
   <br/>
   <br/>
   "Benim Güzel Çamaşırhanem" ile Türk izleyicisinin beğenisini kazanan Stephen Frears, son filminde yine Londra"nın arka mahallelerine çeviriyor kamerasını. Uzun ve sıkıcı konuşmaların yerine, bu kez hüzün akıyor izleyiciye. Çünkü konu öyle gerektiriyor. "Kirli Tatlı Şeyler"in başrol oyuncusu Audroy Tautou, Şenay isimli bir Türk kızını canlandırıyor. Londra"da özel statüde bir göçmen olan Şenay, bir yandan para biriktirmenin, bir yandan da tek ideali olan New York"a gitmenin yollarını aramaktadır. Özel statüsü gereği çalışması yasak olsa da Göçmen Bürosu dedektiflerinden köşe bucak saklanarak gizli gizli  çalışmaktadır.
   <br>
    <br>
     Trainspotting"den sonra bir kez daha Londra"nın arka sokaklarındayız. Arka sokaklar pisliğin, fakirliğin, suçun, sömürünün, istismarın, sefaletin ve her türlü iğrençliğin adı demek. Üstelik kaçak bir göçmenseniz, kanuni hiçbir hakkınız yoksa!.. Hastaneye gidemezsiniz, herhangi bir kanunsuzluk karşısında polise haber veremezsiniz, tanıklık yapamazsınız, Göçmen Bürosu"nca yakalanıp sınır dışı edilme korkusuyla, teklif edilen en aşağılık işleri yapmak, sizi sömürmek isteyenlere boyun eğmek zorunda kalırsınız. Tıpkı Nijeryalı Okwe ve Türk kızı Şenay gibi.
     <br>
      <br>
       Okwe ve Şenay"ın yolları üçüncü sınıf bir otelde kesişir. Okwe, gece mesaisinde resepsiyonist olarak çalışır. Şenay ise aynı otelde gündüzleri temizlikçilik yapmaktadır. Her ikisi de kanunsuz çalıştıkları için, çok düşük ücret alırlar. Otel"in müdürü ise İspanyol bir göçmendir. Çalıştırığı işçilerin konumunu bildiği için bu durumu istismar etmektedir.
       <br>
        <br>
         510 nolu oda
         <br/>
         <br/>
         Okwe"nin 510 nolu odanın klozetinde bulduğu insan kalbi, hem kendisinin hem de Şenay"ın başına olmadık işler açar. "Öteki" olmanın açmazı, insan olmanın verdiği vicdani sorumluluk, kişisel ilkeler, ideallerin bağlayıcılığı ve çaresizliğin verdiği sarmalda ayakta durmaya, kişiliğini korumaya çalışan Okwe ile Şenay"ın trajik öyküsü başlar böylece. Okwe, yine kanun dışı olarak Şenay"ın kanepesini kiralamıştır. Şenay, otelde çalışırken Okwe kanepede uyur. Sonra bin bir türlü zorlukla, anahtarları birbirlerine verirler. Zaman zaman otelin kuytu koridorlarında, zaman zaman da evin altındaki marketin rafları arasında görüşürler.
         <br/>
         <br/>
         Okwe kızına kavuşma, Şenay ise New York"a gitme hayaliyle ayakta durmaktadır. Böyle onlarca bağlayıcılık arasında aşka yer yoktur. Çalıştıkları otelin müdürü Juan ise organ mafyasına böbrek satmakta ve otelin 510 nolu odasını bu iş için kullanmaktadır. Okwe"nin aslında başarılı bir doktor olduğunu öğrenince, onu da işin içine dahil etmeye çalışır.
         <br/>
         <br/>
         Frears"in, yaşamın kıyısında tutunma çabası gösteren bu insanlara bakışı hayli sempatik, sıcak ve içten. Ama Londra"ya karşı aynı tutumu sergilediğini söyleyemeyiz. Çekilen fotoğraftan, politik mesajları, baskın olmasalar da rahatlıkla  okuyabiliriz. Üçüncü dünyalı olmanın dayanılmaz eziciliğinin yanında, Kuzeyli olmanın verdiği doğal (!) avantajlar... İnsani erdemlere sahip olmak ve onları korumaya çalışmak ile para için vicdanını satma arasındaki hassas denge. Çinli, Hindistanlı, Nijeryalı, Suudi Arabistanlı, Türkiyeli vs... Hiç farkı yok Londra"da göçmen olmanın. Tümünü bekleyen yaşam tarzı aynı.  Londra"nın karanlık arka sokakları bütün göçmenler için aynı tehlikelerle dolu.
         <br/>
         <br/>
         Okwe"nin otelin garajında, satılmak için getirilen böbreği almaya gelen iyi giyimli İngilize söylediği şu söz sanırım ki, filmin politik, sınıfsal mesajını belirtmek için yeterlidir: "Siz bizi tanımazsınız. Sizin rahat etmeniz için çalışan, görünmeyen isimleriz biz."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1529 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=3015), [web.archive.org (arşiv bağlantısı)](http://web.archive.org/web/20051220002916/http://aksiyon.com.tr:80/yazdir.php?id=3015)
