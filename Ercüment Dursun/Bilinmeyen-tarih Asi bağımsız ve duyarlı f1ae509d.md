# Asi, bağımsız ve duyarlı

*Ercüment Dursun Bilinmeyen-tarih*

<div>
 <font>
  <img border="0" height="1" src="/web/20050117143936im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050117143936im_/http://www.aksiyon.com.tr/resim/522/75.jpg" vspace="5"/>
  </p>
 </font>
 <font class="content">
  Dünyayı turlayan ilk dijital film festivali olma özelliğine sahip RESFEST  10-12 Aralık tarihlerinde Türkiye'de. Festival mekanı Yeni Melek. Dijital teknoloji ve video teknolojisi meraklılarına.
 </font>
 <br/>
 <p>
  <font class="content">
   RESFEST ilk kez, 1996 yılında Jonathan Wells'in oturduğu evin bodrum katında küçük bir arkadaş çevresinin bir araya gelerek video ve dijital filmler seyretmesiyle başlamış. Zamanla dijital ve video teknolojisine meraklı insanların çokluğu fark edilince, "Neden bir festival olmasın?" düşüncesi doğmuş. İlk yapıldığında küçük çaplı, üç-beş filmin gösterildiği ve yakın arkadaş çevresinin ilgi duyduğu bir festival olmuş. Ancak kısa sürede gelişerek altı kıtada, otuzdan fazla ülkede gerçekleştirilen bir festival haline dönüşmüş.
   <br>
    <br>
     New York'ta yüksek lisans öğrenciliği yapan Gökçe Su Yoğurtçuğlu RESFEST ile ilk kez okulundaki gösterimler sırasında tanışmış. Okuldan sonra RESFEST bünyesinde koordinatör olarak çalışmaya başlamış. Ve bir gün festivali Türkiye'de gerçekleştirme sevdasına tutulmuş. Konuyu açtığı insanlar içinde en çok kadınların yakın ilgi gösterdiklerini, 'evet' dediklerini belirtiyor Yoğurçtuoğlu. Zaten Türkiye'deki organizasyonun tepesinde yer alan altı isimden beşi kadın: Gökçe Su Yoğurtçuoğlu, Deniz Uzunoğlu, Gülüm Baltacıgil, Özlem Eren ve Yeşim Bilge. Ekipteki tek erkek web design sorumlusu Selim Anaç. Bunun özellikle bir kadın dayanışması olup olmadığını ısrarla sormamıza rağmen, 'hayır' diyor, 'Bu tamamen bir tesadüf. Ancak gerek Türkiye'de gerekse dünyada bu tip organizasyonlarda, kadınların sürekli ön planda olmaları ise dikkat çekici bir durum." diye sürdürüyor. RESFEST'in merkezi New York'ta. Seçici kurul dünyanın her tarafından önerilen, gönderilen filmler arasından sıkı bir seçme yapıyor. Ya da bizzat kendileri dünyayı gezip dolaşarak, film talep ediyor. RESFEST'in çok temel bir kriteri var: Dijital ve video teknolojilerinin kullanılmış olması. Bunun dışında herhangi bir konu, format ve biçim sınırlaması yok. Ancak, önlerine gelen eserlerin özgün, içerik ve biçimsel açıdan farklı ve yeni deneyimlere açık olması tercih ediliyor. Festivalin belirli konu bölümleri var. İsteyen ülke bu bölümleri olduğu gibi ya da belirli kısımlarını, belirli filmlerini seçerek gösterim yapabiliyor. Ancak lokalleşen organizasyonlar aynı bölümlere kendi ülkelerinden eserler ekleyebiliyor. Örneğin, bu yılın retrospektif bölümünün konuğu Jonathon Glazer. Ama her ülke retrospektif bölümünde bunu göstermek zorunda değil. Bu açıdan da öneriye, gelişmeye, zenginleşmeye açık modüler bir yapıya sahip festival.
     <br>
      <br>
       RESFEST, şehir bazlı bir festival. Türkiye'de ilk kez İstanbul'da gerçekleştirilecek. Ancak, festival yöneticileri önümüzdeki yıldan itibaren başta Ankara ve İzmir olmak üzere Türkiye'nin diğer şehirlerine de yayılmayı planladıklarını söylüyor. Film atölyeleri, paneller, teknoloji sunumları da etkinliğin bir parçası.
       <br/>
       <br/>
       2004 programı
       <br/>
       <br/>
       Retrospektif bölümünün konuklarından biri Radiohead'in "Street Spin" ve UNKLE'ın "Rabbit in Your Headlights" video klipleriyle Levi's ve Guiness'in ödüllü reklam filmlerine imzasını atmış İngiliz yönetmen Jonathan Glazer. Bu bölümün diğer konuğu ise Björk, White Stripes ve Chemical Brothers gibi sanatçılara çektiği "dahiyane" video klipleriyle ve ödüllü reklam filmleriyle dünyanın en iyi görsel yönetmenlerinden biri kabul edilen Fransız Michel Gondry.
       <br/>
       <br/>
       Elektronik Sinema programında son senenin en iyi video klipleri sergilenecek ve yeni stiller tanıtılacak. 11 Aralık Cumartesi gecesi Kevin Fitzgerald'in (DJ Organic) sekiz senedir çekmekte olduğu Hip Hop'un "Freestyle" adlı doğaçlama tekniğini konu alan uzun metrajlı belgesel filmi gösterilecek. Kurgu ve dokümanter arasında güzel bir dengenin yakalandığı, canlı aksiyon ve animasyon gibi tekniklerin kullanıldığı kısalar, motion graphics ve broadcast design bazlı, grafik Tasarımı meraklıları ve öğrencilerine yönelik tasarımsal (By Design) ve İstanbul Bilgi Üniversitesi'nin oluşturduğu Türkiye'den Seçilmiş Kısalar festivalin diğer programlarından bazıların oluşturuyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18870&yorum_id=1), [web.archive.org (arşiv bağlantısı)](http://web.archive.org/web/20050117143936/http://www.aksiyon.com.tr:80/detay.php?id=18870&yorum_id=1)
