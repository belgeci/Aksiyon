# Aynalı katil...

*Ercüment Dursun 2003.01.13*

<div bgcolor="#FFFEF6">
 <font>
  <img border="0" height="1" src="/web/20051218003749im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20051218003749im_/http://aksiyon.com.tr/resim/423/66.jpg" vspace="5"/>
  </p>
 </font>
 <font class="content">
  Film, bilimkurgu ile fantastik arasında salınan, uzun metraj filmden ziyade uzun metrajlı bir klip tadını taşıyan, öyküsünden çok, efektleri ve tablo gibi görüntüleriyle  dikkati çekiyor. 1830’un Fransa’sında, Paris’in arka sokaklarında, havadaki kesif dumandan daha kalabalık insan yığınını ite-kaka ilerleyen bir adam.
 </font>
 <p>
  <font class="content">
   Elinde bir baston var ve zorla taşıdığı göbeğinden midir, yoksa saatlerdir kovalamaca halinde olduğundan mıdır, soluk soluğa. Kalabalık ve aksi istikamette hızla ilerleyen adam arasında kısa geçişler yapan kamera zaman zaman, genel görünüme geçerek Paris’e tepeden bir nazar ederek, o kesif karanlığı, karamsarlığı imleyen, ince fırça darbeleriyle oluşturulmuş bir görüntü sunuyor. Hem havada hem de insan yüzlerinde kasvet, umutsuzluk ve karamsarlık hakimdir. Çünkü Fransa yeni bir sosyal alt üst oluşun, siyasi bir krizin ve aylardır sırrı çözülemeyen seri cinayetlerin çalkantısı içindedir.
   <br>
    <br>
     Kalabalığı yararak ilerleyen ise bu cinayetin sırrını çözmeye kendini adamış özel dedektif Vidocq’tur. Peşinde koştuğu ise bütün Paris’i dehşete salan, fırsatçıların, fırsattan istifade siyasi kriz çıkarmak için kullandıkları cinayetlerin faili olarak görülen ayna maskeli katildir.
     <br/>
     <br/>
     Bu açılış sahnesi, sinemalarda yeni arz-ı endam eden Vidocq’dan. Yönetmeni Pitof adını kullanan Jeanne Pierre Jeaunet. Pitof daha çok reklam ve klip yönetmeni olarak tanınıyor. Bu ilk uzun metrajlı filmi. Fakat onun asıl ünü Yaratık-4, Şarküteri, Joan d’Arc gibi ünlü filmlere yaptığı efektlerden geliyor. Pitof’un asıl hüneri, digital görüntüler üzerinde oynamak ve onlarla bir tür digital tablolar oluşturmak.
     <br/>
     <br/>
     Pitof’un, Henry Matisse’den etkilenerek oluşturduğu tablomsu sahnelerle anlattığı öykü ise, tarihi kişilik özel dedekif Vidocq’ün öyküsü. Polisiye ve dedektif romanları tarihinde önemli bir yeri olan Vidocq aynı zamanda gerçek yaşamında dedektiflik ve polislik yapmış, pek çok kriminal aletin de mucidiydi. Hayatı oldukça renkli olan Vidocq pek çok alanda uzman olduğu gibi, hapishanelerden kaçma konusunda da uzmandı. Bu özelliklerinin yanı sıra Vidocq’un; Hugo’dan, Edgar Alan Poe’ya, Balzac’tan Sir Conan Doyle’a varıncaya kadar pek çok polisiye-gerilim yazarına da esin kaynağı olduğu konusunda da güçlü rivayetler var. Sefiller’in Jan Valjan’ı ile Vidocq arasında hakikaten bir ilişki kurmak mümkün örneğin. Bir ilk film olan Vidocq’un bütün özelliği ve mahareti Matisse esintisi taşıyan tablovari sahneleri, Hollywood aksiyon-gerilim filmlerine özenen hızlı kurgusu ve hareketli kamerası değil kanımca. Filmin teknik anlamda bu özelliklerinin Hollywood sinemasıyla rekabet etmek isteyen Avrupa sinemasını da etkilediği kuşkusuz. Ancak; Pitof dönem ayrıntıları ve arka plan vermedeki ustalığıyla bu bildik-tanıdık polisiye-dedektif-gerilim-( biraz da bilim-kurgu) karışımı filme ayrı bir tad katabiliyor. Bu yönüyle tek düze bir öykü anlatmakla kalmayıp, yan öykücükleri, dönemin siyasi ve toplumsal alışkanlıklarına, aristokrasinin iki yüzlülüğüne ve ahlaki kokuşmuşluğuna dair de iki çift laf etmeyi ihmal etmiyor. Bütün bu değinmek istedikleri ile seyircisini sıkmak istemeyen Pitof, hızlı kurgusu ve John Woo’nun koreografik döğüs sahnelerini andıran kavga sahneleriyle Avrupa sinemasından yeni bir eğilimin ipuçlarını veriyor.
     <br/>
     <br/>
     Film, bilim-kurgu ile fantastik arasında salınan, uzun metraj filmden ziyade uzun metrajlı bir klip tadını taşıyan, öyküsünden çok, efektleri ve tablo gibi görüntüleriyle dikkati çekiyor. Hollywood aksiyonlarına taş çıkartan bir süratle gelişen olaylar, hızlı kamera, hızlı kurgu, öykü ve karakterleri ıskalayan bir ritm sözkonusu.
     <br/>
     <br/>
     Filmin belki de, üzerinde durulması gereken bir yönü de; ayna maskeli katilin oluşturduğu terör atmosferine paralel, monarşiyi sarsan, siyasi bir krizin de yükseliyor olması. Pitof, 19. yüzyılın ilk yarısında cereyan eden bir polisiye olayı anlatırken bu arka planı da iyi kullanarak, filmini zenginleştiriyor.
     <br/>
     <br/>
     Küflenmiş kiremit kırmızısı, kahverengi, soğuk gri ve dumanlı mavi, soluk, titrek ışıkla aydınlatılmış, ölgün renklerin hakim olduğu iç bunaltıcı iç mekanların yer aldığı Vidocq sinema sanatı adına değil belki ama zanaatkarlık adına kaydadeğer bir film kanımca.
     <br/>
     <br/>
     Avantaj ve dezavantajlarıyla birlikte Vidocq Fransız tadı taşıyan bir Hollywood filmi. Eğlenceli, tadımlık, anlık ve fantastik.
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2291), [web.archive.org (arşiv bağlantısı)](http://web.archive.org/web/20051218003749/http://aksiyon.com.tr:80/detay.php?id=2291)
