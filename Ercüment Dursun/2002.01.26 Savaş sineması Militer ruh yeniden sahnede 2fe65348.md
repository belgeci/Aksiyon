# Savaş sineması: Militer ruh yeniden sahnede

*Ercüment Dursun 2002.01.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Savaş, oldukça sinematografik bir konu. Özellikle Hollywood gibi görsellik ve ihtişama önem veren ticari bir sinema için savaş meydanları ve aktörleri elverişli bir malzeme. Geniş savaş alanlarında patlayan bombalar, uçuşan kurşunlar, binlerce figüranın yer aldığı görsel çekicilikle pohpohlanmış çatışma sahneleri, eril kahramanlık, bireysel mücadele, iktidar ve otorite ile birey arasındaki çatışma vs. her biri Hollywood sineması için son derece elverişli tematik unsurlar içeriyor
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080424051557im_/http://www.aksiyon.com.tr/resim/373/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080424051557/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080424051557/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080424051557oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080424051557oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Savaş, askerler, militarizm ve buna bağlı diğer temalar Hollywood için ne anlam ifade ediyor? II. Dünya Savaşı, Vietnam deneyimi, Afganistan’ın Sovyetlerce işgali, tek kutuplu dünya, Üçüncü Dünya ülkelerinin iç karışıklıklarına “demokrasi” ve “adalet” adına müdahale, Bosna—Hersek trajedisi, Kuveyt’in işgaliyle başlayan Körfez Savaşı, Irak’ın bombalanması, 11 Eylül’de ikiz kulelere yapılan terörist saldırının ardından başlayan “terörle savaş” mantalitesi bağlamında yeniden uğuldayan savaş rüzgarları vs .vs... Savaş sadece sinematografik açıdan elverişli bir malzeme olmasıyla mı Hollywood’un ilgisini çekiyor? Popüler Hollywood filmlerinin politik bir ideolojisi var mı? Peacemaker/Barışçı, Courage Under Fire/Ateş Altında Cesaret, Rules Engagement/Vur Emri, Siege/Kuşatma, Last Castle/Son Kale ve Behind of Enemy Lines/Düşman Hattı gibi son dönemde vizyonu süsleyen kurşun seslerinin ardında ne var?
   <br>
    <br>
     Sinemanın ideolojisi ve ideolojinin sineması
     <br>
      <br>
       Sinema politik mücadelenin yürütülmesi için özel önem taşıyan bir kültürel temsil arenası. Filmler, toplumsal gerçekliğin nasıl kavranılacağını, daha da önemlisi ne olacağını belirleme açısından birbirleriyle yarışıyor. Kültürel temsillerin üretimi üzerinde söz sahibi olmak, iktidarın muhafazası açısından kritik önem taşıdığı gibi, toplumsal dönüşümleri amaçlayan hareketler için de vazgeçilmez bir kaynak oluşturuyor. Çünkü kültürel temsilleri kullanan, üreten, yaygınlaştıran ve yeniden üreten, içeriğini değiştiren, yönünü belirleyen (en azından belirlenmesinde önemli bir etkisi olan) filmler, sosyal gerçekliğin şu ya da bu şekilde inşa edilmesine zemin hazırlayan psikolojik tavırları, ortak düşünceleri ve kurumları da belirliyorlar. Dış gerçekliği nesnel olarak aktardığı iddiasına sahip sinema bu yönüyle ideolojiden bağımsız bir duruşa sahip değil. Bu nedenle çağdaş Hollywood sinemasının ideolojisi de dönemin toplumsal gelişiminden ayrı düşünülemez. 60’lar sonrası Hollywood sineması üzerine incelemeler yapan araştırmacılar Hollywood’un yekpare bir ideolojik yapıya sahip olmadığını belirtiyorlar. Aldığı biçimler ağırlıklı olarak muhafazakar amaçlara hizmet etmekle birlikte, Hollywood’un yeni politik esnekliklere açık olduğu, muhafazakar dönemin sinemacılarının aksine, iktidara, sermayeye, orduya, merkezi hükümette yer alan siyasilere ve hatta Amerikan başkanına yönelik eleştirel tavırlar da alabildiği bir gerçek. Bu noktada önemli olan filmlerin böylesine ideolojik bir yapıya sahip olduğu/olabileceği gerçeğinden hareketle filmlerin, gösterildiği dönemdeki politik ve toplumsal konjonktüre ilişkin olarak çözümlenebilmesi... Peacemaker/Barışçı, Bosna’da yaşanan soykırımla Amerika’nın ilişkisini kendi halkına ve dünya kamuoyuna ispatlama siyasetinin bir uzantısı olduğu gibi, Spielberg’in “Er Ryan’ı Kurtarmak”ı sanki ufukta bekleyen “savaşlı yıllar”a hazırlık yaparcasına, unutulan “ulusal güvenlik”, “ulusal itibar” ve “ulusal gurur”un ordu ve askerle  yeniden üretilmesine hizmet ediyordu. Aynı dönemde çekilen The Thin Red Line/İnce Kırmızı Çizgi’de, Amerikan sinemasının münzevi adamı Terence Malick, Kubrick, Stone ve Cimino’nun izinden ama biraz daha mistik, varoluşsal kaygılar taşıyan savaş karşıtı barış çağrıları yapıyordu. Zor Ölüm serisinin salaş, bireyci kahramanı Bruce Willis The Siege/ Kuşatma’da karşımıza hayatı düşmanlar ve müttefikler olarak algılayan bir general olarak çıkıyordu. Çok boyutlu ve derinlemesine bir militarizm eleştirisi içermemekle birlikte Kuşatma, ABD sınırları içerisinde cereyan eden terörist eylemlerle mücadele stratejisinde ordunun ne kadar müdahil olması gerektiği konusunda kafalarda şüpheler uyandırmaya yetiyordu. 11 Eylül sonrası Ortadoğu ve Müslüman kökenli Amerikan yurttaşlarına karşı başlatılan “cadı avı”nın bir nevi provası yapılıyordu bu filmde. Çözüm olarak askeri metodlar yerine daha sivil ve demokratik çözümlerin öneriliyor olmasına karşılık gerçek yaşamda Afganistan’ın sıcak kumlarına —sanki mevcut hararet yetmiyormuş gibi— binlerce ton bomba yağdırmak tercih edilebiliyordu, dünya liderlerinin görüş birliğiyle.
       <br>
        <br>
         Hollywood: Masum yüzlü bebek
         <br>
          <br>
           Dilin kemiği olmadığı gibi Hollywood’un da belirgin bir ideolojik omurgası yok gerçekten. 80’lerde Rambo I ile başlayan Vietnam gazilerine onurlarını iade etme mücadelesi aynı dönemde yükselen Reagan’lı muhafazakar döneme ne kadar da paralel düşüyordu. Stone Doğum Günü Dört Temmuz, Müfreze, Cennet ve Yeryüzü ile kafalarda soru işareti bırakırken, Stallone Rambo II ve III ile sanki bu izleri temizlemeye çalışıyor, yitirilen ulusal gururun asker postallarıyla yeniden inşasına ufak çaplı da olsa hizmet ediyordu.
           <br>
            <br>
             Savaş ya da suç gibi toplumsal sorunların kişisel hayat hikayeleri düzleminde ayrıntılandırılması, yürürlükteki düzenin iyi ve ahlakçı görünmesini sağlar. Kamu düzeninin temsilleriyle kişisel özdeşleşme, sömürü ve tahakküme dayalı bir sisteme gönüllü katılımı hazırlayan psikolojik eğilimi artırır. Cimino’nun Avcı’sındaki eleştirellik sosuna rağmen esasen militarizm ve eril iktidarın propagandası yapılıyor, Parıltılı Gözler’de askeri kişiliğin marazları kişisel hayat düzlemine çekilerek genel yapı aklanıyor, Rambo serileri ile Vietnam’daki büyük çelişki unutturuluyordu. Aynı yaklaşım, Birkaç İyi Adam’la devam ediyor, Subay ve Centilmen’de erkek merkezli romantizm tercih ediliyor, klasik, muhafazakar, pasif kadın yeniden resmediliyor ve Hollywood’un romantik idolü Gere ancak asker olduktan sonra erkek ve insan oluyordu.
             <br>
              <br>
               Kahramanlar geçidi
               <br>
                <br>
                 İndependence Day/Kurtuluş Günü’nde Amerikan başkanının çok uluslu hava güçlerine komutanlık yapmak suretiyle dünyayı kötü uzaylılardan kurtararak, hem militarizme hem de başkanlık mitosuna övgüler yağdırılıyordu. A Few Good Man/Birkaç İyi Adam, Platon/Müfreze, General Patton, Dr. Strangelove ve daha benzeri bir çok film ise askeri kişilikler, militer ruh ve omzu kalabalık gurur abidelerinin kirli sakallı ve pejmürde fotoğraflarını çekmeye çalışıyordu. Reel politika değiştikçe filmlerin tavrı da görünür bir biçimde değişiyiyordu: Üç Kral, Körfez Savaşı’nın asıl nedenlerine ilişkin kafa karıştırıcı bir çok şey söylüyor ama karikatür düzeyinde bir yığın Iraklı’nın dört tane denizci kahramanın peşinden kurtuluşa doğru seğirtmeleri öyküsünün içinde bu söylenenler kaybolup gidiyordu. Halen gösterilmekte olan Son Kale ve Düşman Hattı ise, ufukta uç veren yeni askeri müdahalelere zihinleri ve iç kamuoyunu hazırlamak amacına matuf olarak doluştu beyazperdeye. Sırada ise Black Hawk Down ve We were Soldiers var. 11 Eylül’ün ise beyazperdeye nasıl aktarılacağı konusunda henüz bir karara varılamadığı için olsa gerek ufukta bir şey gözükmüyor!
                 <br>
                  <br>
                   Son Kale’de Robert Redford’un seçilmiş olması bana hiç de tesadüfi gelmiyor. Sundance ve bağımsız sinemayla özdeşleşen bir isim haline dönüşen Redford’un, suçlu bir askeri yeniden nasıl kahraman haline dönüştürdüğünü ve Amerikan bayrağı altında nasıl mitleştirdiğini görmek oldukça endişe verici bir gelişme gibi görünüyor
                   <br>
                    <br>
                     Savaşma ve seyret—me!
                     <br/>
                     <br/>
                     Öte yandan popüler düzeyde olmadığı için periferi ülkelerinin yağdanlıkçı medyası tarafından görmezden gelinen bir çok dramatik ya da belgesel karşıt tezlerin sinema perdelerinde arz ettiğini de belirtelim. Sinema ve Tarih Buluşması Festivali’nde gösterilen Çöl Tilkisi filmi bütün hakim söyleme karşın Irak müdahalesinin negatifini vermeye yetiyordu görmek isteyene.
                     <br/>
                     <br/>
                     Bize yakın, onlara uzak “Masum Değiliz Hiçbirimiz” çığlığını elbette ki duymuyor uzak kıtadaki Yeni Dünya Düzeni ideolojisinin bir numaralı taşıyıcısı. Kapımızın eşiğine kadar gelip dayanan ve dolby digital surround ses sistemi ve inanılmaz görsel efektleriyle oluşturduğu gerçeklikle, zihinlerimizde dış gerçeklik yerine sanal bir gerçeklik oluşturan bu hareketli akına karşı hiç değilse zihinlerimizi sağlam bir zemine oturtabiliriz diye düşünüyor insan. 60’larda ve 70’lerin ortalarına kadar “Savaşma seviş” sloganı çınlıyordu dünyada. Ardından bunun yerini “Savaşma seyret” nidaları aldı. Arada geçen nekahet dönemi bitmeden ve yeniden “seyret” komutu gelmeden “savaşma ve seyretme” moduna geçip bir “izleyici direnişi” oluşturabiliriz pekala.
                     <br/>
                     <br/>
                     edursun@hotmail.com
                     <br/>
                    </br>
                   </br>
                  </br>
                 </br>
                </br>
               </br>
              </br>
             </br>
            </br>
           </br>
          </br>
         </br>
        </br>
       </br>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12192), [web.archive.org (arşiv bağlantısı)](http://web.archive.org/web/20080424051557/http://www.aksiyon.com.tr:80/detay.php?id=12192)
