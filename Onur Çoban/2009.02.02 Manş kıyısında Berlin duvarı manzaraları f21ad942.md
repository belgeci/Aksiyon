# Manş kıyısında, Berlin duvarı manzaraları

*Onur Çoban 2009.02.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başta Afgan, Iraklı ve Afrikalılar olmak üzere binlerce mültecinin ilk hedefi Avrupa’ya ayak basabilmek. Sonraki hedef mültecilerle ilgili kanunların daha yumuşak olduğu İngiltere. Bunun yolu da Manş’ı tır kasasında geçmek.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090208120344im_/http://www.aksiyon.com.tr/resim/739/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090208120344/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090208120344/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090208120344oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090208120344oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Mülteci; siyasal, kültürel, etnik ya da başka baskılar yüzünden ülkesini kendi isteği dışında terk eden ve yurttaşı olduğu ülkenin korunması altında altında olmayan kişilere verilen genel bir isim. Dünyanın pek çok ülkesinde mülteci durumunda yaşayan insanlar var. Özellikle 20. yüzyılın ikinci yarısından itibaren ekonomik şartlar ve şiddet ortamı yüzünden milyonlarca insan başka ülkelerde yaşamak istiyor.
   <br>
    <br>
     Mülteciler için başka bir ülkede yaşama isteği genellikle zorunlu bir hâle geliyor. Uzun süren savaşların yaşandığı ülkelerin vatandaşları, şiddet ve yoksulluktan kaçarak ekonomik şartların daha iyi olduğu Avrupa ülkelerine gitmek istiyorlar. Birleşmiş Milletler Mülteciler Yüksek Komiserliği, mülteciler ve zorunlu göç eden insan sayısının 2008 yılında 65 milyonun üzerinde olduğunu belirledi. Dünyanın çatışma yaşanan bölgeleri haricinde gıda fiyatlarında son yıllardaki artışlar ve buna bağlı yoksulluk nedeniyle 2001-2005 yılları arasında düşen mülteci sayısı son yıllarda yeniden yükselişe geçti. Dünyada en fazla mülteciye ev sahipliği yapan ülke Pakistan; onu sırasıyla Suriye, İran, Almanya, Ürdün, Tanzanya, Çin, İngiltere, Çad ve ABD takip ediyor. Pakistan, Suriye, İran gibi ülkeler çatışma bölgelerine yakın oldukları için, İngiltere ve Almanya gibi Avrupa ülkeleriyse hayat standartlarının yüksek oluşu sebebiyle mülteci akınına uğruyor.
     <br/>
     <br/>
     Özellikle Avrupa ülkeleri mülteci akınından en çok etkilenenler arasında. Avrupa Birliği ülkeleri arasında sınır ve gümrük kontrollerinin sıkı yapılmaması nedeniyle mültecilerin kamyon ve tır kasalarında yolculuk etmeleri kolaylaşıyor. Afganistan’dan yola çıkıp Türkiye üzerinden Avrupa’ya ulaşmak, eğer herhangi bir sorun yaşanmazsa 10 gün ila 1 ay arasında değişiyor. Avrupa’ya ulaşan mülteciler için İngiltere, Fransa, Almanya ve İspanya en önemli ülkelerin başında geliyor. Avrupa ülkeleri arasında tam bu noktada çok önemli bir sorun başlıyor.
     <br/>
     <br/>
     Mülteciler bazı ülkeleri geçiş noktası olarak kullanıyor. İngiltere’ye gitmek isteyen çok sayıda mülteci (Afgan, Iraklı, Etiyopyalı, Somalili) Kuzey Fransa’da bir süre konaklıyor. Fransa’ya kaçak yollardan giren mülteciler Kuzey Fransa’da bulunan ve İngiltere’ye geçiş noktası durumunda olan şehirlerde saklanıyorlar. İngiltere’ye geçmek için buldukları yol ise çok basit: Fransa’dan ya da Avrupa’nın değişik ülkelerinden gelen ve İngiltere’ye mal taşıyan tırların kasalarında, Manş Denizi’nin altından geçen Manş Tüneli’ni (Tunnel sous la Manche) kullanmak. Manş Denizi’nin altından İngiltere’yi Avrupa kıtasına bağlayan büyük bir tünel bulunuyor, bu tünelin içinden otomobiller, trenler ve tabii nakliye araçları geçiyor. Mülteciler, bazı aracılar yardımıyla, tünelin Fransa tarafında bir süre konaklayıp en uygun fırsatta bir tır kasasında İngiltere topraklarına ayak basıyor. İngiltere’nin mültecilerle ilgili yasaları oldukça yumuşak. Avrupa Birliği içerisinde sınır kontrolleri çok sıkı olmadığı için mültecilerin İngiltere’ye girme girişimleri genelde başarılı oluyor.
     <br/>
     <br/>
     Özellikle Fransa ve İngiltere arasında büyük problemlere yol açan bu durum son yıllarda iki ülkenin yaptığı anlaşmalar ve bu anlaşmalar sonucunda alınan tedbirlerle bir ölçüde çözülmüş durumda. Ancak Fransa tarafında sorun hâlen devam ediyor, mülteciler kaçak yollarla Fransa’ya giriyor ve Manş Tüneli’nin başladığı noktada bulunan şehirlerde sorun oluyorlar. Calais, Sangatte gibi yerleşim birimleri bu durumdan son derece olumsuz etkileniyor. Barınma, yemek, temizlik gibi sorunları mültecilerle burada yaşayan Fransız vatandaşları karşı karşıya getiriyor. Fransız hükûmetinin izlediği sert mülteci politikaları durumu biraz daha zora sokmuş durumda. Fransa’da son rakamlara göre 200 bin ila 400 bin arasında mülteci bulunuyor. Hükûmetin girişimleri sonunda bu mültecilerden 45 bin kadarı ülkelerine geri döndü. Fransız hükûmeti Kuzey Fransa’da da mültecilerle ilgili olarak bazı girişimlerde bulundu. Öncelikle Sangatte kasabasındaki mülteci kampı kapatıldı. Sangatte’deki mülteci kampı devlete ait bir kamp değil, gönüllü yardım kuruluşları ve Kızılhaç tarafından kurulmuş. Kampı kapatan hükûmet buradaki mültecileri gözaltına alıp kayıtlarını yaptıktan sonra bazılarını ülkelerine göndermiş ama bin kadar mülteci Calais şehrinde bulunan ve Manş Tüneli’nin girişine çok yakın bir noktadaki ormanlık alana yerleşmiş.
     <br/>
     <br/>
     Mülteciler bu ormanlık alanda basit naylon parçalarından ve büyük tahtalardan yaptıkları barakalarda yaşamlarını sürdürmeye çalışıyorlar. Temizlik koşullarının çok olumsuz olduğu bu alanda Afganlı, Etiyopyalı ve Iraklılardan oluşan mülteciler tamamen kendi başlarına bırakılmış durumdalar. Bu bölgede sayı olarak en çok sırasıyla Afgan, Iraklı ve Etiyopyalı mülteciler yaşıyor. Yerel halktan bir grup gönüllü kendi aralarında organize olmuş durumdalar. Mültecilere yemek, giysi ve hijyen sağlamaya çalışan bu insanlar devletten ve belediyelerden hiçbir yardım görmüyor. Bütün yardımları kendi imkânlarıyla yapmaya çalışıyorlar.
     <br/>
     <br/>
     Charles Nizalla isimli bir gönüllünün yardımıyla mültecilerin yaşadığı ormanlık alana gidiyoruz. Charles, bir Fransız vatandaşı. Bir kaza sonucunda karısı ve çocuğunu kaybetmiş ve deyim yerindeyse kendini bu kimsesiz insanlara adamış. Özellikle Afgan mültecilerin bu yalnız adama karşı büyük bir sevgileri var. Neredeyse bütün mülteciler onu tanıyor, çok uzun ve kalın bıyıkları olan Charles’a mültecilerin taktığı bir lakap da var: Moustache... Moustache, Fransızca ve İngilizcede bıyık anlamına geliyor. Bölge halkının tehlikeli bulduğu bu ormanlık alana girebilen tek yabancı Charles.
     <br/>
     <br/>
     Yanımızda Charles’ın olmasına da güvenerek yabancılar için biraz tehlikeli olan bu alana giriyoruz. Afgan mültecilerin sığındığı küçük bir barınağa doğru yaklaşıp selam veriyorum. İlk başta beni garipseyen bu insanlar gergin geçen birkaç saniyenin ardından selamımı alıp Türkiye’den geldiğimi öğrendiklerinde gerçekten ne yapacaklarını şaşırıyorlar. Küçük derme çatma bir barınakta 7 kişi kalıyorlar. Kendilerine bir önceki gün verilmiş yavan ekmek ve sütlü çay ile kahvaltı yapıyorlardı. Barınağın önünde ormandan aldıkları kuru ağaç dallarıyla yaktıkları ateşte son derece kirli bir tencerede demledikleri çaydan bize ikram ettiler. Bu ikramı geri çevirmeyerek ve ne içtiğimi çok düşünmeyerek mültecilerle konuşmaya başladık.
     <br/>
     <br/>
     Mültecilerden Yunus, 38 yaşında. Afganistan’da yabancı misyonlarda çalışarak ve biraz da kendi gayretiyle İngilizce öğrenmiş, İngilizce konuştuğumuzu öğrendiğinde hemen meramını anlatmaya başladı. Ülkesindeki savaş ve şiddet ortamından âdeta usandığını belirterek İngiltere’ye gitmek üzere yola çıktığını anlattı. Anlayabildiğimiz kadarıyla Yunus neredeyse beş aydır bu ormanlık alanda yaşıyordu. Afganistan’dan Kuzey Fransa’ya ulaşması bir ay kadar sürmüş. Aracı denen insan kaçakçılarına yaklaşık 7 bin dolar ödeyerek yaptığı bu yolculuk sırasında İran’a gittiğini, daha sonra üç günde Türkiye’yi geçtiğini ve Ege Denizi’ni geçerek Yunanistan’a ulaştığını söyledi. Yunanistan’da bir süre beklediğini ve sonra bir tır kasasında Fransa’ya ulaştığını anlattı.
     <br/>
     <br/>
     Kendi ülkesindeki durumuyla ilgili çok bilgi vermek istemedi ancak yüreğinin sızladığı her hâlinden belliydi. Biraz üstüne gidip ailesinin olup olmadığını, varsa çocuklarından, eşinden bahsetmesini istedik. Eşinin Mezar-ı Şerif’te olduğunu ve 4 çocuğuyla birlikte babasının evinde kaldığını öğrendik. Yunus, sürekli çay ve ekmek ikram ediyordu. Bu durum yerel gönüllü Charles’ın çok tuhafına gidiyordu. Bana, doğru dürüst bir şeyleri olmayan bu insanların aynı dinden bile olmayan başka insanlara neden bu kadar çok hürmet ettiğini sordu. Ben de ona İslam dininin kardeşlik ve paylaşım dini olduğunu söyleyerek sorularını cevaplamaya çalışıyordum. Üzerinde doğru dürüst giyecek bir elbisesi bile olmayan, binlerce kilometre uzaktan gelen bir mültecinin yabancı ve pek çok lükse sahip insanlara elindeki ekmeği vermesi buradaki gönüllü Fransızların anlamakta zorlandığı bir nokta. Fransız kolluk güçlerinin bize tepki göstereceğini söyleyen Charles’ın telkinlerine uyarak bu çaresiz insanları bırakıp geri dönmek zorunda kalıyoruz.
     <br/>
     <br/>
     Modern dünyanın bütün nimetlerinden faydalanan ve büyük bir refah seviyesine sahip insanlar, İslam coğrafyasından gelen bu insanlarla bir etkileşim içerisinde. Bazı Fransızlar bu insanların Avrupa’ya ait olmadıklarından ve kendi hayatlarını olumsuz etkilediklerinden bahsederken; Charles gibi bazı Fransızlar da bu insanlara yardım etmenin bir insanlık görevi olduğunu düşünüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=32296), [web.archive.org (arşiv bağlantısı)](http://web.archive.org/web/20090208120344/http://aksiyon.com.tr:80/detay.php?id=32296)
