# Avukatın müvekkille imtihanı

*Murat Aydın 2001.05.12*

<div>
 <p class="spot">
  Avukatlar üstlendikleri davalar  ya da müvekkillerinin kimlikleri   nedeniyle sık sık eleştiriliyor. Bazen de toplumda saygınlığı  olan bir  kişi, avukatının başka  bir müvekkili nedeniyle mesela  "Nasıl gidip  bir mafyanın  avukatına davasını verir?" diye  yadırganabiliyor
 </p>
 <p class="metin">
 </p>
 <img border="0" src="/web/20020212101003im_/http://www.aksiyon.com.tr/2001/336/resimler/Avukat.jpg"/>
 <p class="metin">
  Avukatlar aldıkları davalar ya da müvekkillerinin kimlikleri nedeniyle sık sık eleştiri oklarına hedef oluyor. Faili yıllardır bulunamayan bir suikastte hayatını kaybeden Gazeteci Uğur Mumcu'nun ağabeyi Avukat Ceyhan Mumcu, İhlas Holding'in sahibi Enver Ören'in ve Demirel'in kayınbiraderi Ali Şener'in avukatlıklarını üstlendiği için tenkit edilmişti. Yine "Uğur Mumcu Suikastını Araştırma Kurulu'nda yer alan Av. Kemal Kumkumoğlu'nun daha sonra İslami Hareket davasının avukatlığını üstlenmesi üzerine Kumkumoğlu'nun bu kurula nasıl alındığı konusunda tartışma çıkmıştı.
 </p>
 <p class="metin">
  En son Avukat Ergin Cinmen, benzer bir durumla karşı karşıya kaldı. Yolsuzluklara ve çetelere karşı mücadele etmesiyle tanınan "Aydınlık İçin 1 Dakika Karanlık Eylemi"nin sözcüsü Avukat Ergin Cinmen yolsuzluk ve çete suçlamasıyla tutuklanan Esenyurt Belediye Başkanı Gürbüz Çapan'ın avukatlığını yapması nedeniyle yadırgandı.
 </p>
 <p class="metin">
  Genellikle toplum nazarında belirli bir yer edinmiş avukatların misyonlarıyla çelişen davaları üstlenmeleri eleştirilirken bazen de tanınmış kişilerin tuttukları avukatlar nedeniyle yadırgandıkları görülebiliyor. Mesela bir hukuk adamının kendisine avukat olarak mafya babalarının avukatlığını yapan bir kişiyi tutması insanlar tarafından farklı yorumlanabiliyor. Tayyip Erdoğan davası başta olmak üzere bir çok siyasi davaya bakan Yargıtay 8. Dairesi'nin Başkanı Naci Ünver'in avukatı olan Oktar Aykut aynı zamanda mafyanın ünlü isimlerinden Kasım Gençyılmaz'ın da vekiliydi. Benzer biçimde Etibank davası nedeniyle DGM tarafından ifadesi alınan emekli Deniz Kuvvetleri Komutanı Vural Beyazıt'ın avukatı olan Birsen Uluğ aynı zamanda Susurluk davasından yargılanan Özel Tim eski komutanı İbrahim Şahin'in avukatlığını yapıyordu. Her ne kadar bir avukat her türlü davaya bakabilirse ve bir insan davasını dilediği avukata verme hakkına sahipse de bu tür tesadüfler toplumda farklı şekilde algılanabiliyor.
 </p>
 <p class="metin">
  Cinmen: "Fazilet'li başkanın davasına da bakarım"
 </p>
 <p class="metin">
  Esenyurt Belediye Başkanı Gürbüz Çapan'ın avukatlığını üstlendiği için eleştiriye uğrayan Av. Ergin Cinmen, avukatın suçu savunmadığını aksine suçlunun haklarını savunarak yargılamanın adaletli olmasını sağladığını söylüyor. "En savunulmaz diye görülen insanın bile mutlaka savunulacak bir yönü vardır" diyen Cinmen avukatı müvekkiliyle özdeşleştirme anlayışının son derece yanlış olduğunu ifade ediyor. Ergin Cinmen "Bir avukat filanca kişinin davasını aldı denilerek medyada yargısız infaz yapılıyor. Henüz sanığın bile suçluluğu kesinleşmeden onu savunan avukat bile suçlu ilan ediliyor" diye konuşuyor.
 </p>
 <p class="metin">
  Kim olursa olsun, hangi suçtan yargılanırsa yargılansın herkesin savunma hakkı olduğu tartışılmaz. Ancak avukatlar önlerine gelen her davayı alır mı? Gelen davaları üstlenip üstlenmeme konusunda kendilerine göre bir kriterleri var mı?
 </p>
 <p class="metin">
  Bir avukat olarak dava üstlenirken titiz davrandığını söyleyen Cinmen, dava seçimindeki ölçüsünü şöyle anlatıyor: "Ben bir davayı alırken müvekkilimin kirli bir ilişki içinde bulunup bulunmadığına bakarım. İşkence davasının sanıkları hakkında titiz davranırım. İşkence yapmaktan sanık olan bir kişinin savunmasını üstlenmek istemem. Mafyatik ilişkiler içinde olanların davalarını üstlenmem. Ama bu davalara bakan avukat arkadaşlarımı da kesinlikle kınamam. Çünkü herkesin savunma hakkı vardır. Onları savunacak olanlar da avukatlardır. Gürbüz Çapan olayında daha suçlamanın ne olduğu bile belli değilken medyada yargısız infaz yapılıyor. Ben bu davayı Çapan görüşlerime yakın olduğu için almadım. Bir Faziletli belediye başkanı da olsa olaya bakar ve gerçekten yolsuzluk ve mafyatik ilişkiler içinde olmadığına inanırsam alırdım."
 </p>
 <p class="metin">
  Avukat her davayı almak zorunda değil
 </p>
 <p class="metin">
  Tecrübeli avukatlardan İstanbul Barosu eski Başkanı Avukat Turgut Kazan, dava üstlenirken her avukatın kendine göre birtakım kriterlerinin olabileceğini belirtiyor ve avukatların kendilerine getirilen bir davayı gerekçe göstermeden reddetme haklarının bulunduğunu kaydediyor. Kazan, dava alırken kendi uyguladığı ölçüyü şöyle ifade ediyor: "Bana gelen her davayı kendi sınırları içinde değerlendiririm. Eğer savunmak istemiyorsam yasal hakkımı kullanarak o davayı üstlenemeyeceğimi söyler ve kabul etmem." Ancak herkesin savunma hakkı olduğunu vurgulayan Turgut Kazan "Ben bir davayı üstlenmesem bile o kişinin savunma hakkını her zaman savunurum" diyerek şöyle bir örnek veriyor:
 </p>
 <p class="metin">
  "Ben Türkeş'in avukatlığını üstlenmezdim. Ancak 12 Eylül'ün en zor döneminde Türkeş'in savunma hakkını savundum. Mahkemede uygunsuz bir söz söyledi diye Türkeş'in avukatının tutklanmasına karşı 'avukat tutuklanamaz' diye yazı yazdım." Vicdanınızda mahkum ettiğiniz kişiyi savunamazsınız
 </p>
 <p class="metin">
  Bir avukatın dava üstlenirken kendi içinde bir değerlendirme yapması gerektiğini söyleyen Demokrat Hukukçular Derneği Başkanı Avukat Kadir Akbaş ise "Savunacağınız kişiyle ilgili olarak iç dünyanızda bir sempati bulunması gerekir. O kişiyi başta siz vicdanınızda mahkum etmişseniz zaten o davada başarılı olmanız mümkün değildir. Bu durumda aslında o kişinin savunmasını üstelenerek ona da zarar vermiş olursunuz çünkü gerektiği gibi savunamazsınız" diyor.
 </p>
 <p class="metin">
 </p>
 <p class="arabaslik">
  Av. ERGİN CİNMEN: Yolsuzluklara ve mafyaya karşı mücadele etmesiyle tanınan "Aydınlık İçin 1 Dakika Karanlık Eylemi'nin sözcüsü Avukat Ergin Cinmen Yolsuzluk ve çete kurmak gerekçesiyle tutuklanan Esenyurt Belediye Başkanı Gürbüz Çapan'ın avukatlığını üstlenmesi nedeniyle eleştiriliyor.
 </p>
 <p class="metin">
 </p>
 <p class="arabaslik">
  Av. KEMAL KUMKUMOĞLU: Uğur Mumcu Suikastini İzleme Kurulu'nun üyesi olan Av. Kemal Kumkumoğlu daha sonra İslami Hareket davasının avukatlığını üstlenince kurul üyeleri arasında tartışma çıkmış, Uğur Mumcu'nun ağabeyi Ceyhan Mumcu bu nedenle eleştirilmişti.
 </p>
 <p class="metin">
 </p>
 <p class="arabaslik">
  Av. BİRSEN ULUĞ: Avukat Birsen Uluğ, Emekli Deniz Kuvvetleri Komutanı ve Etibank eski Yönetim Kurulu Üyesi Vural Beyazıt'ın ve Susurluk davasından yargılanan Özel Tim eski komutanı İbrahim Şahin'in avukatlığını üstlenmesi dikkat çekmişti.
 </p>
 <p class="metin">
 </p>
 <p class="arabaslik">
  Av. M. OKTAR AYKUT: Tayyip Erdoğan davası başta olmak üzere bir çok siyasi davaya bakan Yargıtay 8. Dairesi Başkanı Naci Ünver'in avukatı olan Oktar Aykut aynı zamanda mafyanın ünlü isimlerinden Kasım Gençyılmaz'ın da vekiliydi.
 </p>
 <p class="metin">
 </p>
 <p class="arabaslik">
  Av. CEYHAN MUMCU: Gazeteci Uğur Mumcu'nun ağabeyi Avukat Ceyhan Mumcu, aldığı davalar ve müvekkillerinin kimlikleri nedeniyle yadırgandı. Ceyhan Mumcu'nun müvekkilleri arasında eski Cumhurbaşkanı Süleyman Demirel, Demirel'in kayınbiraderi Ali Şener ve İhlas Holding'in sahibi Enver Ören bulunuyor.
 </p>
 <p class="metin">
 </p>
 <p class="arabaslik">
  Av. VELİ DEVECİOĞLU: Yargıtay eski Cumhuriyet Başsavcısı Vural Savaş'ın avukatlığını üstlenen Veli Devecioğlu daha önce DHKP—C örgütü üyelerinin yargılandığı davada sanıklardan birinin avukatıydı. Avukat Devecioğlu, Fethullah Gülen davasında da STKB yöneticilerinden Mehmet Emin Değer'in avukatı olarak davaya müdahil olarak katılmıştı.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020212101003/mailto:mur.aydin@usa.net">
   mur.aydin@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/336/haberler/4.htm), [web.archive.org (arşiv bağlantısı)](http://web.archive.org/web/20020212101003/http://www.aksiyon.com.tr:80/2001/336/haberler/4.htm)
