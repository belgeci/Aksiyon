# Yargıtay kürsüsünden darbe bile savunuldu

*Murat Aydın Bilinmeyen-tarih*

<div>
 <font>
  <img border="0" height="1" src="/web/20050302174208im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174208im_/http://www.aksiyon.com.tr/resim/302/23.jpg" vspace="5"/>
  </p>
 </font>
 <font class="content">
  Geçen yıl 17 Ağustos’taki o büyük felaketten sonra Türkiye bir depremle daha sarsılmıştı. Ancak bu ikincisi yıkıcı değil tam tersine silkinip kendimize gelmemiz için bir uyarı niteliğindeydi.
 </font>
 <br/>
 <p>
  <font class="content">
   Yargıtay Başkanı Sami Selçuk geçen sene yargı yılı açılışında “Çıplak bir uyarıda bulunmak zorundayım. Türkiye meşruluk debisi nerede ise sıfıra yaklaşmış bir anayasa ile yeni yüzyıla giremez, girmemelidir. Türkiye bugün anayasacılık kavramlarına göre belirtilmek gerekirse, bir ‘anayasalı devlet’tir, ama bir ‘anayasal devlet’ değildir” diyordu.
   <br>
    <br>
     İlk defa bir Yargıtay Başkanı demokrasiye, hukukun üstünlüğüne ve düşünce özgürlüğüne bu denli cesur bir vurgu yapıyordu. Geçen yıl oldukça ses getiren konuşmasından sonra Sami Selçuk bu yılki adli yıl açılışını da benzer bir tarzda yaptı. Titizlikle hazırladığı 115 sayfalık metni özetleyerek konuşmasını yapan Sami Selçuk, yine sistemi eleştirdi, Türkiye’nin açmazlarına dikkat çekti, idamın ve 312’nci maddenin kaldırılması gerektiğini söyledi.
     <br>
      <br>
       Sami Selçuk tarafından iki defadır yargı yılı açılışlarında yapılan bu uzun ve kapsamlı konuşmalar büyük bir takdir toplarken “bu kadar uzun ve ayrıntılı konuşmaya ne gerek var” şeklinde eleştiriler de geliyor. Ancak yargı yılı açılış töreni nedeniyle yapılan bu konuşmaların tarihi oldukça eski.
       <br/>
       <br/>
       İlk adli yıl açış konuşması zamanın Yargıtay Birinci Başkanı Halil Özyörük tarafından 6 Eylül 1943’te yapılmış. O günden bu yana da Yargıtay başkanlarının yargı yılını iyi hazırlanmış bir konuşma ile açmaları bir gelenek haline gelmiş. Sadece seçim dönemlerine rastlayan bazı yıllarda açılış töreni ve konuşmalar yapılmamış. Şimdiye kadar 18 Yargıtay başkanı tarafından yapılan 53 açış konuşması bulunuyor.
       <br/>
       <br/>
       Yargı yılı açış konuşmaları hem Türkiye yargı tarihi, hem de hukuk anlayışının gelişimini göstermesi bakımından oldukça dikkat çekici. Zira düşünce özgürlüğünün ve demokrasinin adının bile geçmediği, darbelerin hukuki(!) izahatlarının yapıldığı konuşmalar yapılmış Yargıtay kürsüsünden.
       <br/>
       <br/>
       Aziz Şef, Yargıtayı ziyaret ediyor
       <br/>
       <br/>
       “Türk Milletinin Aziz Şefi” hitabıyla başlayan 6 Eylül 1943 tarihli ilk açış konuşmasında Yargıtay Birinci Başkanı Halil İbrahim Özyörük “Temyiz mahkememiz yirminci yılını tamamlamaktadır. Bu yaşa göre dünya devletleri içerisindeki benzerlerine nisbetle Yüksek Temyiz Heyetiniz gençliğinin en zinde, en velüd, en olgun yıllarını idrake hazırlanıyor” diyor ve uzun bir konuşma yapıyor. Özyörük bu ilk konuşmada yargının sorunlarına ayrıntılı bir şekilde yer veriyor. Hukuk eğitiminin önemine dikkat çekiyor. Batıdan iktibas edilen kanunlar sindirilmemiş olsa gerek ki, Başkan Özyörük Medeni Kanunu ve iktibas edilen diğer kanunları eleştirenlere çatıyor: “Kanunların değiştirilmesi yönündeki teklifler inkılapçı bir zihniyete aykırı görülebileceği kadar mevsimsiz ve mesnetsizdir.”
       <br/>
       <br/>
       Anlaşılan bu açılış konuşması birileri tarafından eleştiriliyor. Çünkü ertesi yıl yani 6 Eylül 1944’te yaptığı konuşmada Yargıtay Başkanı Halil İbrahim Özyörük, “Adli yılın başladığı günde kaza organlarının başında gelen Temyiz Mahkememizin bir tören yapmasından daha tabii ne olabilir?” diyerek bu toplantıların yargı alanında hasbihal imkanı sağlayacağını, vatandaşa hesap verme gibi demokratik bir işlev yüklendiğini söylüyor.
       <br/>
       <br/>
       İlk dönem yargı yılı açış konuşmalarında başkanlar acı ve tatlı hatıralarından bahsediyor, vefat eden veya emekliye ayrılan Yargıtay mensuplarının isimlerini anarak, hizmetlerini dile getiriyorlar. 1944 yılındaki konuşmasında Özyörük, “Geçen adli yıl bizim için tatlı ve acı bir çok hatıralarını, izlerini taşıyacak bir devre oldu” diyerek konuşmasında bir anısını naklediyor: “Bu tatlı hatıraların en nadide ve en çok gurur verici olanı, Milletimizin Büyük Şefi’nin Temyiz Mahkememizi ziyareti teşkil ediyor. Bu suretle hadiseyi temyiz için uğurlu bir devir başlangıcı saymaktayız. Çünkü biz herkesten fazla biliriz ki, adalet işi devletin hayati işlerinin başında gelmektedir. Ve çünkü biz biliriz ve takdir ederiz ki devlet reisinin bu işe gösterdiği yakın ve sıcak ilgi, milletçe yükselme yolunda bulunduğumuzun müsbet ve münakaşa kabul etmez delili ve teminatıdır.”
       <br/>
       <br/>
       İstinaf mahkemeleri hâlâ kurulacak
       <br/>
       <br/>
       Yargı yılı açış konuşmalarından o dönemle ilgili birtakım istatistikleri de öğreniyoruz. Mesela 1943 yılında Yargıtaya 86 bin 843 dava dosyası gelmiş. Bunlardan 78 bin 591 tanesi aynı yıl içinde karara bağlanmış, 8 bin 252’si ise bir sonraki yıla devredilmiş. Son yıllarda sık sık gündeme gelen, hatta Sami Selçuk’un konuşmasında da dile getirilen Yargıtay’daki iş yoğunluğu ve “istinaf mahkemeleri”nin kurulması meselesi daha 1943 yılından itibaren hemen her Yargıtay Başkanı tarafından gündeme getirilmiş.
       <br/>
       <br/>
       Yine arasıra gündeme gelen jüri sistemi de Özyörük tarafından 6 Eylül 1946 tarihli açış konuşmasında savunulmuş. “Halkça idare olunan memleketlerde ceza adaletinde jüri usulünün varlığı millet egemenliğinin bir delili sayılır. Jürilere seçilen vatandaşlar, hele memleketimiz gibi yargı görevinin millet adına yerine getirildiği devletlerde kitlenin de bu göreve fiilen ve maddeten karışmasına örnek teşkil eder. Bu itibarla jüri sistemi halk düşünüşüne çok mülayim gelen, tatlı gelen bir usûl sayılmaktadır.
       <br/>
       <br/>
       Cüzdanlar eskiden doluydu
       <br/>
       <br/>
       Yargı mensuplarının en çok şikayet ettiği konuların başında maaşların yetersizliği ve yargıçların maddi sıkıntılarının giderilmesi meselesi geliyor. Hatta 1998 yargı yılı açış konuşmasında Yargıtay Başkanı Mehmet Uygun’un söylediği “hakimlerin vicdanıyla cüzdanı arasında sıkıştığı” şeklindeki sözler hâlâ hafızalarda. Mehmet Uygun “Çok üzülerek söylüyorum ki, hak dağıtma görevlisi hakim, maişet hakkını vermeyenlere karşı, hak arayan durumuna düşürülmüştür. Bilinmelidir ki; vicdanı ile cüzdanı arasına sıkışan hakimin kararının tam ve en sağlıklı olacağını düşünmek, insan aklına ve doğasına ters düşer” diye konuşmuş, yargının gereksinimlerini yerine getirmemesi halinde adalet çatısının çökeceği uyarısını yapmıştı.
       <br/>
       <br/>
       Benzer bir tesbiti 1960—61 adalet yılı açış konuşmasında Yargıtay Başkanı Dr. Ahmet Recai Seçkin de yapmış. “Şayet hakim maddi ihtiyaçları yetecek paraya sahip değilse, ne kadar iyi niyetli olursa olsun ruhi bakımdan kendisini işe büsbütün veremez ve böyle bir hakimin kararı, büyük bir ihtimalle doğru olmaz. Yanlış kararların çoğalması da toplum için pek zararlı sonuçlar verir.”
       <br/>
       <br/>
       Ancak bazı dönemler hakimlerin hallerinden oldukça memnun oldukları anlaşılıyor. Yine Özyörük’ün 1947 yılında yaptığı konuşmada şimdiki yargıçların özlemini çektiği şöyle bir ifade yer alıyor: “Geçen adalet yılı içinde TBMM’de kabul edilen bir kanunla yargıçlık mesleği mensupları yaşama şartlarında gerçek bir huzura nail oldular.” Bu ifadelerden yargı mensuplarını ‘yaşama şartlarındaki gerçek huzur’dan alıp ‘vicdanla cüzdan arası’na hapsettiğimiz anlaşılıyor.
       <br/>
       <br/>
       Sorunlar hep aynı
       <br/>
       <br/>
       Yargıtay Başkanlığına yeni seçilen Mustafa Fevzi Bozer, 6 Eylül 1950 tarihinde yaptığı açış konuşmasında, dünyada adalet mefhumu çiğnenirken ülkemizde tam bir hukuk devleti anlayışının hüküm sürdüğünü şöyle dile getiriyor: “İkinci Dünya Harbi’nden ve hatta bu harbin sona erdiği günden beri dünyanın bazı karanlık yerlerinde yıldan yıla artan bir inat ve ısrarla hak ve adalet mefhumu çiğnenir ve bu mefhumlarla maskelenen ihtiraslar insanları en kudsi haklarından mahrum ederken memleketimiz, milletlerarası taahhütlerine bağlı ve insani gayelere sadık olarak bir hukuk devleti olmanın bütün icaplarını yerine getirmeye bütün gücüyle çalışmayı kendisine bir vazife bilmiş, medeniyet hak ve adalet mefhumlarının çiğnendiği karanlık ihtiras dünyasının kalblerde uyandırdığı korku ve ümitsizliği ufuklarımızdaki sükun verici emniyet havasıyla dindirmeye çalışmıştır.”
       <br/>
       <br/>
       Aynı Yargıtay Başkanı Mustafa Fevzi Bozer, bir sonraki yıl yaptığı konuşmada adalet mekanizması hakkında yapılan belli başlı şikayetleri şöyle sıralıyor: “1—Vatandaşın tevkifi teminat altında değildir 2— Mesken masuniyeti yoktur 3—Yargıçlara tam teminat verilmek lazımdır 4—Dosyalar ve ilamlar perişan haldedir 5—Adalet teşkilatımız dağınık ve karışıktır 6—Mevzuatın tadil ve ıslahı lazımdır.” Bunlar 50 yıl önce tesbit edilen şikayetler ancak bir ikisi dışında hâlâ yargının en önemli sorunları olma niteliklerinden bir şey kaybetmiş değil.
       <br/>
       <br/>
       Yargı konuşmalarında darbeler
       <br/>
       <br/>
       Darbe yapanlara karşı hukuku ihlal ettikleri için dava açma girişimlerinin olduğu günümüzde merak edilen konulardan biri de ihtilal ve muhtıraların o dönemlerde Yargıtay Başkanları tarafından nasıl değerlendirildiği. 1960 darbesinden sonra Yargıtay Başkanı Dr. Ahmet Recai Seçkin’in yargı yılı açılışında yaptığı konuşmada ihtilalin adı anılmıyor. Ancak Başkan Seçkin, yapılacak anayasa konusunda oldukça ayrıntılı teklif ve görüşler ortaya koyuyor. Ağırlıklı olarak yargı bağımsızlığı üzerinde duruyor ve konuşmasında şu ifadelere yer veriyor: “Hakim hukuk esasları ve vicdanı yerine idare adamlarının veya davada ilgili olanların birisinin etkisi altında kalarak karar verirse verdiği karar açıklamaya lüzum yoktur ki, özünde adaletle ilgisi bulunmayan bir belge, daha açıkçası bir zulüm belgesinden ibaret kalır” diye konuşuyor ve yeni Anayasa’da yer alacak mahkemelerin bağımsızlığı yönündeki bir hükmün tek başına yeterli olmayacağını, hakimi idarenin etkisinden kurtarmaya yetmeyeceğini, tamamlayıcı Anayasa hükümlerine ihtiyaç olduğunu belirtiyor.
       <br/>
       <br/>
       1967 yılında başkanlığa gelen İmran Öktem yaptığı yargı yılı açış konuşmasının başında 60 İhtilalinin baş mimarı Cemal Gürsel’in ölümü nedeniyle taziye niteliğinde bir konuşma yapıyor ve 1960 devrimini gerçekleştirerek, ülkeyi kurtardığı için Cemal Gürsel’e minnet duygularını ifade ediyor: “Devrimci Türk milleti sana minnettardır. Hakk’ın rahmeti üzerine olsun.”
       <br/>
       <br/>
       1970 Muhtırası’ndan sonraki bir açış konuşmasında Başkan Eyüp Sabri Erman, dönemin hassasiyetlerini dikkate alan bir konuşma yapıyor. Savcıları anayasa ve devlet düzenini ilgilendiren suçlarda çok uyanık, çok titiz davranmaya, suçtan haberdar olur olmaz hiç bir emir ve talimat beklemeden hemen harekete geçmeye çağırıyor. Muhtıra sonrasında Yargıtay Başkanlığı yapan Eyüp Sabri Erman devlete karşı işlenen suçlarla mücadele konusunda Yargıtay Başsavcısı Vural Savaş gibi düşünüyor: “Becerikli bir kamufle ile samimi dilek ve arzuların masum bir tezahürü şekline sokulan, bu suretle vatandaşlar arasında yayılmasına, taraftar bulmasına çalışılan, aslında anayasanın değişmez düzenine matuf olan iddia ve propagandaları, istenilen ortamın hazırlanması halinde kuvvete dönüşeceğinden şüphe edilmemelidir. ...zihinlerde anayasanın değişmez düzenine karşı bir tepki uyandıran iddialar ve propagandalar dahi kanaatimce suçtur.”
       <br/>
       <br/>
       Darbeyi savunan Yargıtay Başkanı
       <br/>
       <br/>
       12 Eylül 1980 İhtilali’nden yaklaşık bir yıl sonra 6 Eylül 1981 tarihinde yapılan yeni adli yıl açılış töreninde kürsüye gelen Yargıtay Başkanı Mehmet Derviş Turhan neredeyse İhtilalin avukatlığını üstlenmiş gibi konuşuyor. Kısa bir selamlama faslından sonra hemen ihtilalin değerlendirmesini yapmaya başlayan Başkan Turhan “12 Eylül 1980’den önceki adalet yılı devletimiz ve ulusumuz için büyük tehlikeler, sürekli sarsıntılar doğuran huzursuzluklar içinde geçmiştir” diyerek sözlerini şöyle sürdürüyor: “Anayasamızın 3. maddesinde ‘Türkiye devleti, ülkesi ve milletiyle bölünmez bir bütündür’ denilmektedir. Son yıllarda girişilen eylemlerle bu bütünlük ortadan kaldırılmak istenmiş ve devlet tehlikeye düşürülmüştür. Gerçekten, harekâttan önceki adalet yılında anarşi doruğa çıkmış, bölücülük yaygınlaşmış, demokratik sistemin temel müessesesi olan Parlamento görevini yapamaz hale gelmiş, can ve mal güvenliği ortadan kalkmış, ülkemiz iç savaş eşiğine getirilmiştir. ...
       <br/>
       <br/>
       Ülkemizin düşürüldüğü tarihin bu en bunalımlı döneminden kurtarılması için Türk Silahlı Kuvvetleri, bir kısım basın ve kuruluşlar uyarılarda bulundular. Geçen adalet yılının açış konuşmasında da ‘ülkenin yönetiminde görev alan tüm sorumluların ve bütün kuruluşların öz varlığımıza yönelik iç ve dış kökenli tehlikelerin bilinci içinde her türlü yan düşünceyi ve kısır çekişmeleri bir yana bırakarak Atatürk milliyetçiliği, Atatürk ilkeleri doğrultusunda birleşmeleri, elbirliği, gönülbirliği ile önlemler saptayıp vakit geçirmeden uygulamaya koyabilmeleri’ gereğine işaret edilmişti. Tüm ısrarlı uyarıların bir sonuç vermemesi üzerine Türk Silahlı Kuvvetleri; ulusun birliğine, ülkenin bölünmezliğine, can ve mal güvenliğine, sosyal adalete, kişinin hak ve özgürlüğüne, Atatürk ilkelerine dayalı parlamenter demokratik bir düzenin gerçekleştirilmesini sağlamak amacıyla 12 Eylül 1980 günü tarihi bir görev yüklenerek devlet yönetimine el koymuştur.
       <br/>
       <br/>
       12 Eylül harekâtından sonra hakim ve Cumhuriyet savcılarımız görevlerini huzur ve güven içinde yürütmektedirler. Bu kıvanç verici ortamı sağlayan Türk Silahlı Kuvvetleri’ne yargı adına en içten teşekkürlerimi sunmayı zevkli bir ödev sayarım.” Nereden nereye... 1981 yılında bir Yargıtay Başkanı ihtilalden zevk duyduğunu söyleyip ihtilalcilere sonsuz teşekkürler ederken aynı Yargıtay’ın başında bulunan bugünkü başkan 12 Eylül darbesini ve ihtilal ürünü anayasayı gayrimeşru ilan ediyor. Geçenlerde bir yazar, Pakistan Yüksek Mahkemesi’nin Müşerref’in darbesini onaylayan kararına atıfta bulunarak, bunun darbe tarihinde dikkate alınması gereken bir adım olduğunu yazmıştı. Yakın yargı tarihimizi incelese, darbeciliğe dayanak bulmak isteyen yazarımızın Pakistan’lara kadar gitmesine gerek kalmayacaktı.
       <br/>
       <br/>
       Başkandan İkinci Cumhuriyet eleştirisi
       <br/>
       <br/>
       Bazı Yargıtay başkanları sadece yargının faaliyetleri ve sorunlarıyla ilgili kısa ve teknik konuşmalar yaparken çoğu kendi başkanlıkları dönemindeki gündem ve tartışmalarla ilgili görüşlerini de dile getirmişler. Yargıtay eski başkanlarından Dr. İsmet Ocakçıoğlu 90’lı yılların başlarında yoğun olarak tartışılan “İkinci Cumhuriyet” konusundaki görüşünü 1992 yılında adli yıl açış konuşmasında dile getiriyor: “Anayasa’da belirlenen değiştirilemeyecek nitelikleriyle birlikte devlet de tektir, cumhuriyet de tektir, millet de tektir, halk da tektir ve bu da Türk milleti, Türk halkıdır. Birinci Cumhuriyet, İkinci Cumhuriyet gibi heveslere kapılmamak gerekir.”
       <br/>
       <br/>
       Yargıtay başkanları arasında Sami Selçuk gibi demokrasiye, insan haklarına ve düşünce özgürlüğüne vurgu yapan isimler de yok değil. 1986—1989 yılları arasında başkanlık yapan Ahmet Coşar bunlardan biri mesela. Avrupa Topluluğu ile ilişkiler, demokrasi ve sivilleşme, barış ve hukuk gibi konulara değindiği konuşmasında Türk vatandaşına Avrupa İnsan Hakları Komisyonu’na başvuru hakkının tanınmasını önemli bir gelişme olarak kaydediyor. Demokrasi konusundaki görüşlerini açıklarken düşünce özgürlüğüne özellikle vurgu yapıyor: “Demokrasi, hukukun ve yasaların öngördüğü bir çerçeve içerisinde her şeyin açıkça tartışılmasına, eleştirilmesine, öğrenilmesine, herkesin hemen her konudaki görüş ve düşüncelerini özgürce ortaya koyabilmesine olanak sağlayan bir yönetim tarzıdır. Bu nitelikteki bir yönetim biçimi içerisinde gizlilik ve suskunluk yoktur. Aksine ‘vatandaşların herşeyi bilmek ve herşeyi söylemek’ anayasal haklarıdır.”
       <br/>
       <br/>
       Yargıtay başkanlarının konuşmaları da Türk demokrasisinin inişli çıkışlı tarihine benziyor. Çoğu zaman hukukun üstünlüğü için haykırmış başkanlar. Ama hukukun kalesi olması gereken Yargıtay kürsüsünden ihtilali savunanlar da eksik olmamış.
       <br/>
       <br/>
       e—mail: mur.aydin@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13954), [web.archive.org (arşiv bağlantısı)](http://web.archive.org/web/20050302174208/http://www.aksiyon.com.tr:80/detay.php?id=13954)
