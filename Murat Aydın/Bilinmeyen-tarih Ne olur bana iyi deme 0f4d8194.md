# “Ne olur bana iyi deme”

*Murat Aydın Bilinmeyen-tarih*

<div>
 <font>
  <img border="0" height="1" src="/web/20050302180809im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180809im_/http://www.aksiyon.com.tr/resim/308/19.jpg" vspace="5"/>
  </p>
 </font>
 <font class="content">
  Bizim City’de gazeteciliğin kriterleri farklıdır. Bazı gazetelerin meşhur 5N +1K kuralına ekleme gereği hissettikleri başka maddeler de var.
 </font>
 <br/>
 <p>
  <font class="content">
   Yeni kurala göre bazı gazeteler ötekiler olarak değerlendirdikleri gazetelerde çıkan haberleri o konu veya kişi aleyhinde kullanıyor ve buna göre haberlerini şekillendiriyor. Buna karşılık diğer taraf da “Acaba bizim gazetede bu haberin yer alması bu konu hakkında diğer gazeteler tarafından aleyhte kullanılır mı?” mülahazasıyla otosansür uyguluyor.
   <br>
    <br>
     Malum bir çok alanda olduğu gibi medya dünyasında da kolayca bir kategorizasyon yapılıveriyor. Bir tarafta “dinci”, “İslamcı”, “şeriatçı” basın diye adlandırılan bir medya kampı var. Öte yanda ise kartel medyası, boyalı basın, “bir kısım medya” veya laikçi basın diye nitelenen basın. Bazı gazeteler bir kişi ya da olay hakkında dinci diye tabir edilen gazetelerin yayınlarını o konu hakkında aleyhte bir delil olarak kullanabiliyor. Geçtiğimiz bir iki yıl içinde bu tür örneklere çokça rastlandı.
     <br>
      <br>
       Mesela İslamcı diye nitelenen gazetelerin geçen Adli Yıl Açılışında Sami Selçuk’un yaptığı konuşmayı manşetlerine taşıyıp destek vermeleri, diğer bazı gazetelerde “Dinci basından Selçuk’a tam destek” şeklinde sunuldu. Ardından bu durum Sami Selçuk’u yıpratma aracı olarak kullanılmaya başlandı. Cumhurbaşkanlığı seçimleri sırasında Sadi Somuncuoğlu ile ilgili olarak “Şeriatçı basının adayı Somuncuoğlu” şeklinde haberler yapıldı. Daha sonra 312’nci maddenin kaldırılması konusunda, Kanun Hükmünde Kararname krizinde ve en son Turizm Bakan’ı Erkan Mumcu ile İstanbul Üniversitesi Rektörü Kemal Alemdaroğlu arasında yaşanan tartışmada aynı tarzda haberler görüldü. Akit gazetesinin Bakan Mumcu’nun konuşmasını demokratik açıdan yerinde bulup takdir etmesi, Cumhuriyet Gazetesi’nde “Bakan’a şeriatçılar sahip çıktı” başlığıyla haber oldu.
       <br/>
       <br/>
       Medya organlarının kendilerine göre bir yayın politikaları, hatta bir ideolojileri olabilir; ancak bu durumun karşılıklı bir saflaşmaya dönüştürülmesinden hatta yayına yansımasından en çok gazetecilik zarar görüyor. Bu gerçeği dile getiren Bilgi Üniversitesi öğretim görevlisi ve internet sitesi Medyakronik’in Editörü Alper Görmüş, bölünmeyi toplumsal bir problemin medyadaki yansıması olarak değerlendiriyor ve “İkiye bölünmeyen ne kaldı ki medya da bölünmesin” diyor.
       <br/>
       <br/>
       “Dinci basın—kartel medyası şeklinde yapılan sınıflandırma Türkiye’ye has bir özellik ve ayıplarımızdan biri” diyen Zaman Gazetesi Genel Yayın Yönetmeni Mahmut Çebi, kafamızın sürekli bir şeyleri ayrıştırmaya yönelik tarzda işlediğini, yıllardan beri süregelen bu davranış biçiminden medyanın da nasibini aldığını ifade ediyor. Yenişafak Genel Yayın Koordinatörü Mehmet Ocaktan’a göre ise “dinci basın”, “İslamcı basın” şeklindeki tanımlamalar bir kesimi marjinalleştirme çabasının sonucu. “İslamcı basın” tabirini kabul etmediğini söyleyen Ocaktan, “Gazete sonuçta gazetedir, bu ülkenin insanlarına dünyadan, Türkiye’den haberler sunacaksınız, bu işin İslamcısı, laikçisi diye bir şey olmaz” şeklinde konuşuyor.
       <br/>
       <br/>
       Sübjektif dürüstük
       <br/>
       <br/>
       Bu ayırımın son derece doğal olduğunu savunanlar da var. Örneğin Radikal Gazetesi’nin yeni Genel Yayın Yönetmeni İsmet Berkan şöyle diyor: “Bu ülkede ciddi bir siyasi bölünme var, tabii ki bu topluma ve medyaya yansıyor. Fransa’yı ele alın, orada da Katolik ve laik basın ayırımı temel bir ayrımdır. Bence bu durum son derece normal. Herkes ne olduğunu açıkça söylesin ve pozisyonunu savunsun. Sağlıklı ve doğal olanı da bu zaten.”
       <br/>
       <br/>
       Medya alanında yaşanan bu ayrışma ister istemez haberlere de yansıyor. Aynı hadise gazetelerde aynı gün çok farklı bakış açılarıyla işlenebiliyor. Geçtiğimiz ay 2000—2001 Adli Yıl açılış törenleriyle ilgili haberi, ertesi gün gazeteler manşetlerine taşıdı ancak önemli bir fark vardı. “İslami basın” diye adlandırılan gazetelerde Yargıtay Başkanı Sami Selçuk’un konuşması öne çıkarılırken diğer gazetelerin çoğunda Türkiye Barolar Birliği Başkanı Eralp Özgen’in sözleri manşete taşınmıştı.
       <br/>
       <br/>
       Klasik objektiflik kavramının gazetecilikte artık gerçeklerle uyuşmadığı görüşünü savunan Gazeteci Alper Görmüş, “Kendimizi kandırmayalım, herkesin bir düşüncesi var, hiç bir gazeteci herhangi bir konuda taraflara eşit uzaklıkta değildir, dolayısıyla bir tarafa meyletmemesi gibi bir şey yok. Ancak problem haberi çarpıtınca ortaya çıkıyor. Gazetelerin haberi  asgari dürüstlük kurallarına uyarak çarpıtmadan aktarması gerekir” diyerek bunu “dürüst sübjektiflik” şeklinde formüle ediyor.
       <br/>
       <br/>
       Haber çarpıtmaya gelmez
       <br/>
       <br/>
       Haberde objektifliği geçtik, sübjektifliğin kaçınılmaz olduğunu kabul ettik diyelim ama bununla iş bitmiyor ki. Çünkü henüz dürüst habercilik yapma noktasında bile almamız gereken epey yol var. En sıcak örneklerden biri olan Erkan Mumcu — Kemal Alemdaroğlu tartışmasında büyük gazetelerimizden birinin haberi aktarış tarzı oldukça ilginçti. Gazete Alemdaroğlu’nun konuşmasında TSK’dan bahsetmesine rağmen haberde buna hiç değinmiyor. Habere göre sanki Erkan Mumcu ortada hiç bir sebep yokken TSK’yı gündeme getiriyor, tribünlere oynuyordu. Oysa haber olduğu gibi verilseydi Mumcu’nun bu şekilde konuşmasına Alemdaroğlu’nun TSK ile üniversiteler arasında kurduğu benzerliğin yol açtığı ortaya çıkacaktı.
       <br/>
       <br/>
       Gazetelerin dinci ve laik medya diye ayrışması her iki tarafın haberleri ele alış tarzını etkiliyor. Bazı gazeteler dinci diye gösterdikleri medya organlarında çıkan haberleri sözkonusu kişi aleyhinde onu yıpratmaya yarayan önemli bir belge gibi değerlendiriyor.
       <br/>
       <br/>
       Bu bağlamda ençok dikkat çeken gazete belki de Akit. Akit Gazetesi yazarı Ali İhsan Karahasanoğlu, bazı yayınlarının farklı amaçlara alet edildiğinden şikayetçi. “Cumhurbaşkanı Sezer’in KHK konusundaki tavrını doğru bulmamızı ‘Sezer şeriatçılarla kolkola’ diye yorumlayanlar oldu. Ama bunun ciddiye alınacak bir yanı olmadığı kanaatindeyim. Çünkü doğruda herkes buluşur. Farklı düşünen insanlar sırf birbirlerine düşmanlık olsun diye hiç bir doğruda buluşmayacaklar mı?” diye soruyor. Karahasanoğlu, diğer gezetelerin önyargılı yaklaşımı nedeniyle Akit gazetesine demeç veren, ya da haber olan insanların bazen zor durumda kaldıklarını anlatıyor: “Olaylara bakış açımızda farklı düşündüğümüz ancak dürüst olduklarına inandığımız bürokratlar, idareciler ve yargı mensuplarının görüşleri, açıklamaları sık sık gazetemizde yayınlanır. Bu yayınlar ilgili kişileri bazen zor durumda bırakabiliyor. Bu tür haberleri sırf habercilik açısından değerlendiriyoruz. İlgili kişilere özellikle haberin—söyleşinin yayınlanmasını isteyip istemediklerini soruyoruz.”
       <br/>
       <br/>
       Haber gibi haber
       <br/>
       <br/>
       Bazı hassas konularda haberi verirken “Çok ince eleyip sık dokuyoruz” diyerek bu konuda yaşadıkları sıkıntıyı anlatan Yenişafak Genel Yayın Koordinatörü Mehmet Ocaktan, ortada siyasi bir çekişme olduğu durumlarda gazetelerin de araç olarak kullanılmaya çalışıldığını, kendi yaptıkları bir haberin o konu hakkında malzeme yapılmak istendiğini ifade ediyor. “Çoğu zaman haberimiz o kişinin aleyhine kullanılır mı diye düşünmek durumunda kalıyoruz. Bu bizim hareket özgürlüğümüzü kısıtlıyor bir anlamda” diye konuşan Ocaktan, yine de gazeteciliğin gereğini yerine getirip konulara haber değerine uygun bir şekilde gazete sayfalarında yer verdiklerini söylüyor.
       <br/>
       <br/>
       Zaman Gazetesi Genel Yayın Yönetmeni Mahmut Çebi de yayınlarında ister istemez bu önyargıları dikkate aldıklarını söylerken “Eğer bizim yapacağımız yayın bir şahsı zor durumda bırakacaksa bu konuyu gözardı etmiyoruz” diyor. Buna rağmen uzun zamandan beri habere sadece haber olarak yaklaştıklarını özellikle vurgulayan Çebi, Zaman gazetesinin hamasete ve önyargılara kapısını kapattığını, olayın haber değeri ne ise sayfalarında ona göre yer verdiklerini ifade ediyor.
       <br/>
       <br/>
       Gazeteler arasındaki bu cedelleşme sonucu bir grup gazetenin ak dediğine karşıt grupda yer aldığı için kendisini kara demek zorunda hisseden gazeteler var. Cumhuriyet Gazetesi yazarı Aydın Engin, “Destek—Köstek” başlıklı yazısında bu konuyu irdeliyor. Aydın Engin KHK konusunda Sezer’i, üniversite tartışmasında Erkan Mumcu’yu desteklediği ve 312. maddenin kalkmasını istediği için şeriatçıların ekmeğine yağ sürmekle suçlandığını aktardığı yazısında “Gel gör ki mollalar alkış tutsa da tutmasa da, hoşlansa da hoşlanmasa da, güneş doğudan doğup batıdan batıyor; ısınan demir genişliyor; dünya güneşin çevresinde dönüyor; 312’nci madde demokrasiyi zedeliyor, İstanbul Üniversitesi Rektörü Alemdaroğlu, o gelenekli kurumun başına yakışmıyor; Çankaya’da hukuku savunan bir Cumhurbaşkanı Türkiye’ye onur veriyor...” diyerek bir gazetecinin olaylara nasıl yaklaşması gerektiği noktasında örnek bir tavır sergiliyor.
       <br/>
       <br/>
       Sonuç olarak medyadaki bu kamplaşmadan ve haberlerin çarpıtılmasından yine en çok gazeteler zarar görüyor. Gazeteler nitelikli habercilik yapmadığı, birtakım siyasi çekişmelerde araç haline geldikleri için git gide güvenini yitiriyor okuyucuların. Laf meslek ilkelerine gelince mangalda kül bırakmayan gazetecilerin ellerinde, gazetecilik kim vurduya gidiyor.
       <br/>
       <br/>
       E—mail: mur.aydin@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13797), [web.archive.org (arşiv bağlantısı)](http://web.archive.org/web/20050302180809/http://www.aksiyon.com.tr:80/detay.php?id=13797)
