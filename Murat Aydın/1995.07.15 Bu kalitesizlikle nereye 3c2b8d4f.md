# Bu kalitesizlikle nereye?

*Murat Aydın 1995.07.15*

<div>
 <p>
  <font>
   Hemen her gün gazetelerin tüketici sayfalarında kalitesiz mallardan şikayet edenleri konu edinen bir çok haber yer alır.  Beyaz eşyadan tutun da otomobile kadar şikayet konusu olan malların genelini yerli mamüller oluşturuyor. Eskiden beri Türk mallarının kalitesiyle ilgili olumsuz bir anlayış hakim.
   <br/>
   <br/>
   Bu  anlayışın sonucunda “asılacaksan Ingiliz sicimiyle asıl ” gibi garip ifadeler bile yerleşmiş dilimize.  Japonlar’ın teknoloji harikası bir ürünüyle karşılaştığımız zaman “Gavur yapıyor be kardeşim” diye hayretimizi belirtmeden edemeyiz. Bir tırnak makasının bile Avrupa markası taşıması kalitenin göstergesi haline gelmiş.  Sanayimizi geliştirmek için yerli malı haftaları düzenlemişiz ama bir  taraftan alınan korumacı tedbirler dolayısıyla  üretilen malların kalitesine pek dikkat edilmemiş. Osmanlı döneminde ahilik ve lonca teşkilatlarının en  önemli fonksiyonlarından biri, yapılan işin hilesiz, üretilen malın kaliteli olmasını sağlamaktı. Ancak Cumhuriyet’ten sonra Batılılaşmanın etkisiyle bu ahlaki sistem tahrip olduğu için  kısa yoldan köşe dönme mantığına sahip olan fabrikatörler ucuz ve kalitesiz mal üretme yolunu tercih etmişler.  Böyle olunca bırakın dünyayı  Türkiye’de bile Türk malının kalitesi hakkında olumsuz bir imaj yerleşmiş.
   <br>
    <br>
     <br>
      <br>
       KALITE  ARTIK ZORUNLULUK
       <br>
        <br>
         <br/>
         <br/>
         Günümüzde ekonomi artık rekabete dayanıyor. Rekabetin hakim olduğu bir ekonomik sistemde, ticaret, mal ve hizmetlerin kalitesinin sürekli olarak geliştirilmesi bir zorunluluk olarak ortaya çıkıyor. 21. yüzyıl ticaret dünyasında en önemli belirleyici faktör  kalite  olacak. Devletler artık savaş meydanlarında kazandıkları zaferlerle değil dünya ticaretinde sahip oldukları pazar payları ile güç kazanıyorlar. Türkiye’de kalite alanındaki çalışmaların başını çeken Netaş’ın, Milli Prodüktivite Merkezi ile birlikte düzenlediği ‘Toplam Kalite Sürecinin Yeniden Tasarlanması’ konulu toplantıda bir konferans veren dünyaca ünlü kalite uzmanı Keki Bhote’un belirttiği gibi kalite artık rekebetin temel kriteri sayılıyor. Bhote, “Günümüzde kalite, şirketlere,  rakipleri karşısında rekabet üstünlüğü sağlayan bir özellik olmanın ötesinde ayakta kalabilmeleri için uymaları gereken vazgeçilmez bir zorunluluk. Şirketler artık daha kârlı olabilmek için kaliteye önem veriyorlar” şeklindeki sözleriyle kalitenin önemini vurguluyor.
         <br/>
         <br/>
         1996’da Gümrük Birliği’ne girmek üzere anlaşma yapmış  olan  Türkiye için toplam kalite sürecinin önemi bir kat daha artıyor.  Gümrük Birliği’nin serbest rekabet şartlarından özellikle küçük ve orta ölçekli işletmeler ve yan sanayi olumsuz etkilenecek. Bu zararın en aza indirilebilmesi için kalite artırma çalışmalarını hızlandırmak gerekiyor.  Aksi takdirde tekstil haricinde hemen hemen hiçbir alanda rekabet edebilmemiz mümkün olmadığı için Avrupa ülkelerinin açık pazarı olmaktan başka ihtimal gözükmüyor. Lafla kalitenin artmayacağını, kalite artırımının doğrudan doğruya eylemle gerçekleşeceğini üzerine basa basa  söyleyen Milli Prodüktivite Merkezi Genel Sekreteri Ergün Yener, “ Tekstil  ve elektronik sanayiinde son  derece önemli başarılar kazanan bir ülke haline geldik. Bu şartlar altında Gümrük Birliği’ne girmeyi politik açıdan değerlendirmekten ziyade Gümrük Birliği’ne girsek de girmesek de öncelikle yapmamız gereken şeyleri yaparsak uluslararası rekabet piyasalarında bir güç olmak için önemli bir adım atmış oluruz. Mesela tekstilde sadece Avrupa’da değil dünyada büyük bir rekabet gücü oluşturacak ivme kazanmış durumdayız. Tekstildeki bu başarımızı diğer sektörlerde de kalite artırma yoluna giderek perçinlememiz gerekiyor”  diyerek Türkiye’nin geleceğinin ve dünya piyasalarındaki rekabet şansının kalite imajının yükselmesine bağlı olduğunu vurguluyor. Dünyadaki AB, Efta gibi entegrasyonlar  aralarındaki ticari ilişkilerde ürünlerin kalitesini gösteren belgeleri taşımasını bir zorunluluk haline getirmişler. Bugün dünya pazarlarında tutunmanın tek yolu uluslararası standartlara uygun kaliteli üretim yapmak. Çünkü standartlar ve kalite belgeleri artık milletlerarası ticaretin ortak dili haline gelmiş durumda.
         <br/>
         <br/>
         <br/>
         <br/>
         JAPONYA NASIL BAŞARDI
         <br/>
         <br/>
         <br/>
         <br/>
         Sanayicilerimiz geç de olsa kalitenin önemini kavramaya başladı. Şimdiye kadar malı ucuza maledip daha çok satabilmek ve daha çok kâr edebilmek için kaliteye önem verilmiyordu. Bu yöntem kısa vadede belki kâr getiriyordu ancak malı bir kere alan bir daha tercih etmediği için uzun vadede malların elde kalmasıyla sonuçlanıyordu. Diğer taraftan   artık tüketici bilinçlendi; ucuz, kalitesiz bir malın kendine daha pahalıya mal olduğunu görüyor. Bu nedenle herkes ekonomik durumunun elverdiği ölçüde malın kalitelisini satın almaya çalışıyor. Türk mallarının kalitesi konusundaki olumsuz imajın bu alandaki birtakım çalışmalarla ve bir çok sektörün artık kaliteye önem vermesiyle yıkıldığını anlatan Netaş Kalite Koordinatörü Irfan Onay şunları söylüyor: “Bu izlenim önceden halkımızda vardı. Tabii bunun da birtakım sebepleri var. Bazı firmaların çabuk para kazanmak amacıyla kaliteyi düşünmeyip ucuz ve kalitesiz mal üretmeleri ve  birtakım korumacı politikalar sonucunda kalite düşürüldüğü için böyle bir anlayış oluşmuştu. Ama son zamanlarda iyi gelişmeler var. Dünya çapında rekabet edebilecek kaliteli mallar üretmeye başladık. Artık ülke içinde rekabet o kadar önemli değil, dünya çapında rekabet etmek gerekiyor.”   Dünya pazarlarında yer edinmenin kalite imajına bağlı olduğunu ifade eden  Irfan Onay, Türkiye’nin bu imaja sahip olabileceğini Japonya’dan örnek vererek anlatıyor: “1950’lerde Japon malları kalitesizliğin simgesiydi. ‘Japon tapon’ diye adı çıkmıştı. Ancak Japonlar Amerikalılar’dan öğrendikleri teknikleri çok daha iyi uygulayarak, daha iyi inanıp, özümseyerek bütün ekonominin yönünü değiştirdiler. Şimdi Japon, kaliteli anlamına geliyor. Insanlar kalitesinden dolayı Japon malı aramaya başladılar. Talep çok olunca doğal olarak fiyatlar da yükseliyor. Japonlar insanlarını eğiterek, kaliteyi sürekli iyileştirme kavramını yerleştirerek hep daha iyiye doğru gayret gösterdiler. Yönetim ve kalitede sürekliliği sağlayarak imajlarını değiştirdiler. Türk malının  imajını tersine çevirebilmek için önce inanmak lazım. Dünya çapında rekabet etmeliyiz. Yaptığımız şeyin dünyada en iyi olması için çalışmalıyız. Işadamları, yöneticiler, sendikalar herkes dünya çapında rekabet etmemiz gerektiğine inanmalı.”
         <br/>
         <br/>
         <br/>
         <br/>
         IHRACATIN IVMESI
         <br/>
         <br/>
         <br/>
         <br/>
         Bir ülkenin en önemli ekonomik göstergelerinden biri ihracat. Ihracatı artıran faktörlerin başında ise kalite geliyor. Artık her ülke ihracat potansiyelini büyütmek ve rekabet edebilmek için ürün kalitesini artırmanın yollarını arıyor. Ülkemizde de bu konuda faaliyet gösteren  birtakım kuruluşlar var. TSE bu kuruluşların başında geliyor. Ayrıca  TÜBITAK, Türkiye Teknoloji Geleştirme Vakfı, Milli Prodüktivite Merkezi ve TÜSIAD’la beraber çalışan  Kalder (Kalite Derneği), gibi kuruluşlar kalite artırımı için birtakım çalışmalarda bulunuyorlar. Türkiye’de devlet adına standartlara uygun kaliteli üretimin teminini sağlamak görevi TSE’ye verilmiş. Ancak TSE’nin bu görevi tam olarak yerine getirebildiğini söylemek biraz zor. Piyasada kaliteli kalitesiz bir çok malda TSE damgasını görmek mümkün. Ancak son yılarda standartların hazırlanmasına daha çok dikkat ettiklerini ve kalite denetimlerini daha ciddi olarak yaptıklarını anlatan TSE Istanbul Bölge Müdürü  Rıfat Çubukçu, standartları hazırlarken mal ve can güvenliği; imalat, üretim ve ihracatı geliştirme, ithalatı düzenleme, araştırma, çevre  ve çevre güvenliği, üretici ve tüketici münasebetleri gibi detayların gözönünde bulundurulduğunu söylüyor. Kaliteyi amaca uygunluk ve kullanımda güvenlik olarak tanımlayan Çubukçu, belge vermek için aranan şartları ise şöyle sıralıyor: “Her türlü madde ve mamülü üreten firmaların arazi, bina, tesisler, personel, makine, techizat, araç, gereç,  kalite kontrol sistemi ve üretimi etkileyen diğer faktörler yönünden yeterli olmaları halinde imalata yeterlilik belgesi veriliyor. Bu firma ürünlerinin milletlerarası standartlar ile enstitümüzce kabul edilen teknik esaslara göre denetlenmesinden olumlu sonuçlar alınması halinde kalite uygunluk belgesi verilmektedir.” Diğer taraftan dünyada kalite alanındaki gelişmeler de yakından takip ediliyor.  Dünyada yaklaşık 60 ülkeninin birebir tercüme ederek milli standart haline getirdiği  Uluslararası  ISO 9000 standartlar serisi TS–ISO 9000 olarak milli standart haline getirilmiş. Ülkemizde 6 Haziran 1995 tarihine kadar  ISO 9000 belgesi alan  263 kuruluş var.  Bu standartların amacı kaliteyi temin etmek ve kaliteyi güvence altına almak.
         <br/>
         <br/>
         Artık rekabette fiyattan çok kalitenin ön plana çıktığını gören firmalar da kendi bünyelerinde oluşturdukları Ar–Ge(Araştırma–Geliştirme) projeleriyle ürünlerinin kalitesini artırmayı hedefliyorlar. Türkiye Teknololoji Geliştirme Vakfı Ar–Ge projeleri üreten firmalara destek vermek amacıyla kurulmuş. Ar–Ge projelerini başarıyla uygulayan firmaların başında Netaş geliyor. 300 kişilik mühendis ve teknisyen kadrosuna sahip olan Netaş, bu çalışmaları sonucunda bir çok ülkeye ihracat yaparken Iran, Rusya, Kazakistan, Azerbaycan gibi ülkelere teknoloji transferinde bulunuyor.
         <br/>
         <br/>
         Ülkelerin gücünün dünya pazarındaki paylarıyla ölçüleceği 21. yüzyılda yerimizi alabilmek için Türk malı dendiğinde kaliteyi çağrıştıracak bir imaja sahip olmamız gerekiyor.  Aslında tarihimizdeki  lonca ve ahilik teşkilatlarında yer alan ticari ahlakı yeniden canlandırmak Türkiye’de bir Japon devrimi yapabilmek için ilk adım olabilir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 77 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21558), [web.archive.org (arşiv bağlantısı)](http://web.archive.org/web/20060422175720/http://www.aksiyon.com.tr:80/yazdir.php?id=21558)
