# Dın kımlıkten gıdıyor

*Murat Aydın Bilinmeyen-tarih*

<div>
 <font>
  <img border="0" height="1" src="/web/20050302224021im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224021im_/http://www.aksiyon.com.tr/resim/291/56.jpg" vspace="5"/>
  </p>
 </font>
 <font class="content">
  Kapı komşumuz Yunanistan dev protesto gösterileriyle çalkalanıyor. Yüzbinlerce insan meydanları doldurmuş “dinsiz ülkeye hayır” sloganları ile tepkilerini dile getiriyor.
 </font>
 <br/>
 <p>
  <font class="content">
   Yunanistan’da halkın sokaklara dökülmesine yol açan konu, kimlikteki belki topu topu birkaç cm karelik alanla ilgili. Ancak etkisi yüzbinlerce insanı sokaklara dökecek kadar büyük. Yunanistan Hükümeti, Avrupa Birliği standartlarına uyum amacıyla nüfus kağıtlarındaki din hanesinin kaldırılması yönünde karar aldı. İşte her şey bundan sonra başladı. Kilise ile devlet arasında başlayan kriz günden güne büyüyor. Protestoların başını çeken Yunan Ortodoks Kilisesi’nin Başpiskoposu Hristodoulos’un Selanik’te yaklaşık 250 bin kişinin katıldığı dev mitingde söyledikleri hadisenin boyutlarını ortaya koyuyordu: “Ey Yunanlı Ortodokslar, dinimiz elden gidiyor. Bugün ‘din hanesi’ni iptal edenler, yarın haç takmamamızı, istavroz çıkarmamamızı isteyecek, Yunan bayrağındaki haç işaretini yasaklayacak. Ama kiliseye uzatılan eller her zaman kırılır. Yasalar ne derse desin, din her zaman yasaların üzerindedir”. Hristodoulos sadece hükümeti eleştirmekle kalmıyor Avrupa Birliği ülkelerine “Katolikler kulübü” diye saldırıyor ve AB ülkelerinin Yunanistan’ı Ortodoks olduğu için çekemediklerini söylüyor.
   <br>
    <br>
     Gazeteci Yorgo Kırbaki, Yunanistan’da yaşananları kilisenin etkinliğini koruma mücadelesi olarak değerlendiriyor: “Kilisenin, kimlik kartlarında bugünkü gibi din unsurunun yazılmasını ya da hiç değilse yazılmasının kişinin tercihine bırakılmasını istemesinin ardında otoritesini, gelecekte de imtiyazlarını kaybedebileceği endişesi yatıyor.”
     <br>
      <br>
       Yorgo Kırbaki’ye göre kimlik kartlarında din unsurunun yazılmasının kişinin tercihine bırakılması önerisi ilk bakışta demokratik görünebilir. Ancak, kilisenin daha önce tercihe bırakılan medeni nikâhla evlenenlere, örneğin çocuklarını vaftiz edeceklerinde çektirdiği eziyetler göz önüne alınırsa bu önerinin o kadar da masum olmadığı anlaşılıyor. Kilise, ‘Kimlik kartı kişinin özelliklerini içermelidir. Din de Yunanlının kimliğinin vazgeçilmez unsurudur’ diyor. Hükümet ise ‘Din, meslek ve eş ismi kişinin özel hayatını ilgilendirir’ görüşünü ileri sürüyor.
       <br/>
       <br/>
       Yunanistan’ın tanınmış gazetecilerinden Kostas Pretenderis, kimlik kartları için koparttığı gürültüyü yarın dış politika için de yapabileceğini belirterek, kilisenin apaçık Yunanistan’ın yönetimine talip olduğunu, bunun da hem delice hem de tehlikeli olduğunu vurguluyor.
       <br/>
       <br/>
       Yunanistan Başbakanı Simitis’in aldığı bu karar orada yaşayan Türkler tarafından da destekleniyor. Şimdiye kadar Yunanistan’da yaşayan Türklere “siz Türk değil Müslümansınız” denilerek Türk kimliği silinmeye çalışılmış. Şimdi nüfus kağıtlarındaki din hanesinin kaldırılmasıyla Türk kimliğinin ön plana çıkacağı belirtiliyor.
       <br/>
       <br/>
       Türkiye de kaldıracak mı?
       <br/>
       <br/>
       Yunanistan’ı sarsan bu hararetli tartışma çok geçmeden bizim kapımızı da çalacağa benziyor. Zira Mernis Projesi çerçevesinde bu yıl sonuna kadar herkese bir vatandaşlık numarası verilecek ve ardından yeni kimlik kartları hazırlanacak. Büyük ihtimalle yeni kimlik kartları hazırlanırken din hanesinin kaldırılması da gündeme gelecek. Çünkü Avrupa Birliği standartlarına ayak uydurabilmek için nüfus cüzdanlarındaki din hanesinin kaldırılması gerekiyor. Pir Sultan Abdal Kültür Derneği yöneticilerinin geçtiğimiz hafta AB Temsilcileriyle yaptıkları sansasyona yol açan toplantıda nüfus cüzdanlarındaki din hanesinin kaldırılması da konuşulanlar arasındaydı.
       <br/>
       <br/>
       Yunanistan’daki protesto gösterileri burada da bir tartışmanın kapısını açtı. Acaba Türk hükümeti de Yunanistan’daki gibi bir karar alsa kamuoyu bu durumu nasıl karşılar? Konuyu yakından izleyenler böyle bir karar alınsa Yunanistan’daki gibi kitlesel tepkilerin olmayacağını çünkü orada bu protesto gösterilerini oldukça güçlü bir kurum olan Kilisenin organize ettiğini, oysa Türkiye’de dini temsil eden böyle bir kurum olmadığını belirtiyorlar. Diyanet İşleri Başkanlığı devlete bağlı resmi bir kuruluş olduğu için bu konuda tavır koyması zor görünüyor. Cemaatlerinse böyle bir konuda ihtilaf çıkarmak istemeyecekleri belirtiliyor.
       <br/>
       <br/>
       Görüşlerine başvurduğumuz İslami kesim yazarlarının konuya yaklaşımı böyle bir değişikliğin büyük bir kamuoyu tepkisine yol açmayacağını gösteriyor. Zaman Gazetesi Yazarı Ali Bulaç kimlik kartlarındaki din hanesinin karşısında Müslüman ya da Hıristiyan yazmasının çok önemli olmadığını bunu şahısların tercihine bırakmak gerektiğini söylüyor: “Ancak merkezi bir kararla nüfus cüzdalarındaki din hanesinin kaldırılmasının demokratik açıdan doğru olmayacağını düşünüyorum. Bu konu insanların tercihine bırakılmalı, isteyen Müslüman, isteyen ateist, isteyen agnostik yazdırsın.”
       <br/>
       <br/>
       Mevcut uygulamada hayli sorun çıkıyor. Çünkü vatandaş kendi gerçek inancını istediği gibi yazdıramıyor, din hanesindeki kısmın boş bırakılmasını da sağlayamıyor. Nüfus Yasası’nın 43 ve 47. maddeleri, bireylerin nüfus cüzdanlarının arkasında, üst satır, orta sütununda yer alan “dini” bölümünün doldurulmasını zorunlu kılıyor. Yasaya göre bireyler, mahkeme kararıyla diğer nüfus bilgilerinde olduğu gibi dinlerini değiştirebiliyor ancak bu bölüm boş bırakılamıyor. Ayrıca Müslüman, Musevi ve Hristiyan haricinde başka bir din de yazılamıyor. Hukuki durum böyle ancak nasıl olmuşsa Zonguldaklı Refik Ceylan isimli bir şahıs 1992 yılında mahkeme kararıyla nüfus cüzdanına dinsiz yazdırmayı başarmış.
       <br/>
       <br/>
       Gerçekte dinsiz, kimlikte Müslüman
       <br/>
       <br/>
       Ateistler nüfus cüzdanlarına kendileri istemediği halde İslam yazıldığı için din hanesinin kaldırılmasını istiyorlar. Yazar Şanar Yurdatapan kendisi ateist olduğu halde nüfus cüzdanına zorla İslam yazıldığını belirtiyor ve bu çelişkinin giderilmesi için din hanesinin tamamen kaldırılması gerektiğini söylüyor. Gerçi sayıları fazla olmasa da ateistlerin nüfus kağıtlarında Müslüman yazması dindarları da rahatsız ediyor. Yazar Emine Şenlikoğlu, bu konunun tercihe bırakılmasının daha dürüst bir uygulama olacağını, insanlar kendilerini nasıl tanımlıyorlarsa, neye inanıyorlarsa onun yazılması gerektiğini belirtiyor.
       <br/>
       <br/>
       Sabataist olduğunu gizlemeyen ve bu konuda bir de kitabı bulunun Yazar Ilgaz Zorlu, nüfus cüzdanına Musevi yazdırmak istemesine rağmen bir türlü başarılı olamamış. Çünkü Musevi yazdırabilmek için önce mahkemeye başvurmak gerekiyor. Mahkeme de Hahambaşılık’tan bu konuda belge istiyor. Hahambaşılık Sabetaycıları Yahudi olarak kabul etmediği çin Sabetaycıların nüfus cüzdanlarındaki İslam yazısı değiştirilemiyor.
       <br/>
       <br/>
       Türkiye’deki azınlıkları da yakından ilgilendiriyor bu konu. Özellikle ayırımcılığın ortadan kalkması için kimlik kartlarında din ibaresinin bulunmaması olumlu karşılanıyor, gerekli yerlerde kimliklerini ispatlama açısından birtakım problemlerin yaşanabileceği söyleniyor. Din hanesinin kaldırılmasını istediğini  söyleyen  Agos Gazetesi yazarı Hrant Dink, “bu durumda Ermeni olduğumuzu belgelememiz gereken yerlerde çeşitli problemler çıkacak.” diye konuşuyor:  “Kilise, düğün ya da cenaze işlemi için başvurduğunuzda Ermeni olduğunuzu belgeleyen vaftiz kağıdını şart koşuyor. Bir de Ermeni okulunda okuyabilmeniz için Ermeni olduğunuzu ispat etmeniz gerekiyor. Bu konuda çok zorluk çıkıyor.” Hrant Dink'e göre bu tür endişelerden dolayı din hanesinin kaldırılıp kaldırılmaması konusunda Ermeni vatandaşların kafası biraz karışık.
       <br/>
       <br/>
       Yeni Cumhurbaşkanımız Ahmet Necdet Sezer de nüfus cüzdanlarındaki din hanesinin tamamen kaldırılmasından yana. Sezer, Anayasa Mahkemesi üyeliği sırasında da İzmir 4. Asliye Hukuk Mahkemesi’nden gelen bir dava üzerine, nüfus cüzdanlarındaki “din” bölümünün kaldırılması lehinde oy kullanmıştı.
       <br/>
       <br/>
       Cumhurbaşkanı kaldırılsın diyor
       <br/>
       <br/>
       Yerel mahkeme, Danıştay 10. Dairesi aracılığıyla ilettiği iptal başvurusunda, nüfus cüzdanlarındaki bu bölümün, Anayasa’nın Türkiye Cumhuriyeti’nin “laik ve sosyal hukuk devleti” olduğuna işaret eden 2’nci ve “din ve vicdan hürriyeti”ni tanımlayan 24’üncü maddelerine aykırılık oluşturduğunu savundu.
       <br/>
       <br/>
       Anayasa Mahkemesi, oy çokluğuyla aldığı kararla yerel mahkemenin bu iptal başvurusunu reddetti. Ancak Sezer, karşı oy yazısında “dini” bölümünün çıkarılması gerektiğini şöyle savunuyor:
       <br/>
       <br/>
       “Anayasa’nın din ve vicdan özgürlüğünü düzenleyen 24. maddesi, 3. fıkrasında kimsenin dini inanç ve kanaatlerini açıklamaya zorlanamayacağı öngörülmüştür. Bu nedenlerle, kişilerin dini inançlarını açıklamak zorunda bırakan Nüfus Yasası’nın 43. maddesinde yer alan ‘dini’ sözcüğü, Anayasa’nın 24, 15, ve 13. maddelerine aykırı olduğundan iptali gerekir.”
       <br/>
       <br/>
       Aslına bakarsanız kimlik kartlarında dinin yer almasının, Müslüman, Hıristiyan, ya da Yahudi yazmasının insanların ahiret hayatına bir etkisi yok. Çünkü bu kimlik kartları öbür dünyada geçmiyor. Dini kimliğini ifade etmek isteyenler için de tek yol nüfus cüzdanının arkasındaki yazı olmasa gerek. Bakalım Avrupa Birliği bizden de kimlik kartlarının dinsiz ya da seküler olmasını istediğinde neler olacak?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14261), [web.archive.org (arşiv bağlantısı)](http://web.archive.org/web/20050302224021/http://www.aksiyon.com.tr:80/detay.php?id=14261)
