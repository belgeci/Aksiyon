# El Ele Avrupa'ya

*Murat Aydın 2000.01.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bu mektubu size, 22 Mayıs 1987 günü yazıyoruz. Bugün, 140 öğrenci inancımıza uygun giyindiğimiz için okulumuzdan atıldık. Bu durumu protesto etmek için açlık grevine başladık...
  </font>
 </div>
 <div id="newsText">
  <font class="detail-text">
   Saldırılara kalkışmadık. Bir inancı diri tutmak ve inandığımız bir şey için fedakarlıkta bulunmak için karar vermiştik. Ümit ediyorum ki, bu eylemimiz başarıya ulaşacaktır... Umarız, 2 binli yıllarda ülkemiz uygar ve ileri ülkeler düzeyine ulaşmış olur. Dileriz insanlar inanç ve fikirlerinden dolayı horlanmaz. Ülkemiz bağımsız, insanımız özgür olur."
   <br/>
   <br/>
   Başörtüsü yasağı yüzünden okuldan atılan Fatma Temiz adlı öğrencinin 13 yıl önce 2000'in Meclis Başkanı'na gönderdiği bu mektubu Başkan Yıldırım Akbulut 34 mektup arasından rasgele çekti ve kameraların önünde okudu.
   <br/>
   <br/>
   Ne yazık ki tarihlerin yıl hanesine 2000 yazmaya başladığımız şu günlerde bile hâlâ başörtüsü yasağı sürüyor. İki yüksek mahkemenin tarihe geçecek iki kararıyla yeni binyıla adım attık. Temyiz sonucu önlerine gelen davalarda önce Danıştay, "başörtüsünün demokratik bir hak olmadığı" şeklinde bir karar verdi.  Ardından "başörtüsünün yüksek öğretim kurumlarında serbest sayılan kılık kıyafet kapsamında düşünülemeyeceği" değerlendirmesini yaptı Yargıtay. Danıştay'ın başörtüsü ile ilgili olumsuz tavrı daha önce verdiği kararlar nedeniyle biliniyordu. Anayasa Mahkemesi de 1988 yılında başörtüsünü serbest bırakan bir kanunu iptal etmiş ve başörtüsünün laikliğe ve Anayasa'ya aykırı olduğu yorumunu yapmıştı. Son olarak Yargıtay'ın da bu minvalde verdiği kararla birlikte yıllardır çözülemeyen başörtüsü ya da türban sorunu tam bir çıkmaza girdi.
   <br/>
   <br/>
   Öğrenciler iç hukuku tüketti
   <br/>
   <br/>
   Özellikle 28 Şubat sürecinden sonra başörtülü öğrencilerin üniversitelere alınmamaları ve okuldan atılmaları nedeniyle binlerce öğrenci haklarını elde etmek için hukuki yollara başvurmuştu. Hatta Edirne, İstanbul, Samsun ve  Bursa idare mahkemelerinden başörtülü öğrencilerin haklı olduğunu tesbit eden kararlar alındı. Ancak bu kararlara imza atan bazı hakimler sürüldü, bir kısmı hakkında da soruşturma açıldı. Bu mahkemelerde verilen kararlar da Danıştay'ca bozuldu.
   <br/>
   <br/>
   Bu olumsuz tablo nedeniyle iç hukuk yoluyla haklarını elde etme umudunu yitiren mağdur öğrenciler Avrupa İnsan Hakları Mahkemesi'ne (AİHM) müracaat etmeye başladılar. Şu an için fazla başvuru yok. Çünkü AİHM'e müracaat için iç hukukun tüketilmesi gerekiyor. İdare mahkemesi ve Danıştay'daki yargılama çoğu zaman 34 seneyi bulduğu için çoğu 1997 yılında açılan davaların bitmesi bekleniyor.  Şimdiye kadar Ankara ve İzmir'den yapılmış birer başvuru var. Bu iki başvuru, iç hukuk yolları tüketildikten sonra yapılmış.  İzmir'den Zeynep Tekin'in vekili olarak Av. Halit Çelik 25 Şubat 1998 yılında AİHM'ne müracaat etmiş. Başörtüsü üzerine kep takarak derse girmesi nedeniyle Zeynep Tekin hakkında Ege Üniversitesi Hemşirelik Yüksek Okulu Müdürlüğü kararı ile 15 gün uzaklaştırma cezası verilmiş. Olay 1993'te meydana gelmiş. 4 yıl süren İdare mahkemesi ve Danıştay'daki yargılama safhasından sonra AİHM'e başvuru yapılmış. Ayrıca Türkiye'deki yargılama süreci bitmeden yapılan bir müracaat daha var ancak bu başvuruyla ilgili AİHM'nden red ya da kabul yönünde henüz bir cevap gelmemiş.
   <br/>
   <br/>
   Geçtiğimiz dönemde üretilen siyasi çözümlerin kalıcı olmadığını bu nedenle 1997 yılında başlayan eğitim hakkı ihlallerinden dolayı   yargı yoluna başvuruların arttığını söyleyen MAZLUMDER Başörtüsü Komisyonu Üyesi Av. Serap Aslan "Başörtüsü yasağının hukuki olmadığı gerekçesiyle yoğun bir şekilde davalar açıldı. Davalar uzun sürdüğü için iki sene geçmesine rağmen sonuçlanan dava pek yok. Zaman zaman olumlu kararlar alınmış olmasına rağmen bu kararlar üst mahkemeler tarafından bozuldu" diyor.
   <br/>
   <br/>
   AİHM'ne yağmur gibi başvuru
   <br/>
   <br/>
   Öğrencilerin iç hukuktan sonuç alamayacaklarını bildikleri için değil tam tersine ihlal edilen haklarının mahkemeler vasıtasıyla geri alınacağı inancıyla davaların açıldığını belirten Av. Serap Aslan, kendilerine yapılan haksızlığı önlemek için öğrencilerin Avrupa İnsan Hakları Mahkemesi'ne başvuracaklarını söylüyor: "Öğrenciler çözümün yargıdan geçtiğini farkettiler. Şu anda mahkemelerde sürmekte olan binin üzerinde dava var. Ancak AİHM'ne başvuran öğrenci sayısı az. Çünkü iç hukuk yollarına yapılan başvurular yeni yeni sonuçlandığı için AİHM'ne başvurular da yeni yeni başlıyor. Mevcut davalar da aleyhte sonuçlanırsa yapılacak çok sayıdaki müracaat dolayısıyla başörtüsü AİHM'nin en önemli gündemi haline gelecek. "
   <br/>
   <br/>
   Başörtülü öğrencilerin AİHM'ne müracaat etmeye başlamaları nedeniyle oradan nasıl bir karar geleceği de merak konusu. Zira daha önce Avrupa İnsan Hakları Komisyonu, Şenay Karaduman ve Lamiye Bulut'un başvurularını şikayetin kabul edilemez olduğu gerekçesiyle geri çevirmişti.
   <br/>
   <br/>
   Komisyon kararı saptırılıyor
   <br/>
   <br/>
   Komisyon tarafından verilen bu karar bazı üniversite yöneticileri ve  başörtüsü yasağını savunan çevreler tarafından sık sık gündeme getiriliyor. Başörtülü fotoğraf verdiği gerekçesiyle Gazi Üniversitesi tarafından diploması verilmeyen Lamia Bulut'la ilgili başvuruyu yapan Av. Mehmet Ali Bulut, komisyon kararının yanlış değerlendirildiğini söylüyor. 1990 yılında başvuru yaptıkları zaman bugünkü gibi tek mahkeme bulunmadığını, komisyon ve divan olmak üzere iki ayrı yapı olduğunu belirten Bulut, "Komisyon başvurularla ilgili ön inceleme yapıp, şikayetin divana gönderilmesine gerek olupolmadığına karar veriyordu. Bizim başvurumuz da Komisyon tarafından incelenip Divan'a gönderilmesine gerek görülmedi. Yoksa şimdi olduğu gibi direkt mahkemeye başvurulup yapılan yargılama sonucu verilmiş bir mahkeme kararı sözkonusu değil."
   <br/>
   <br/>
   Başörtüsü ile ilgili ilk başvuruyu kendilerinin yaptığını söyleyen Av. M. Ali Bulut, "O zaman henüz Komisyon'a başvurular bu kadar gündemde değildi. Türkiye'de bu konuyla ilgili literatür bile henüz oluşmamıştı. Bu nedenle başvuru dosyasında eksik noktalar olmuş olabilir. Tabii o zaman başvuruların önce komisyon tarafından incelenip gerek görülürse Divan'a gönderilmesi de bir dezavantajdı. Çünkü Komisyon'da mahkemede olduğu gibi bir yargılama yapılmıyor" diye konuşuyor.
   <br/>
   <br/>
   Laik olmayan üniversite yok
   <br/>
   <br/>
   Avrupa İnsan Hakları Komisyonu'nun Lamiye Bulut'la ilgili olarak şikayetin kabul edilmez olduğuna ilişkin verdiği kararın gerekçesi de ayrı bir tartışma konusu. Çünkü kararda " Laik bir üniversitede yüksek öğrenim yapmayı seçen bir öğrencinin üniversitenin bu düzenlemelerine razı olması gerekir" denilerek öğrencilerin laik ya da laik olamayan üniversiteler arasında seçim imkanları olduğu varsayılıyor. Ayrıca "laik üniversiteler, öğrencilerin kılık kıyafetleriyle ilgili disiplin yönetmeliklerini düzenlediklerinde bazı köktendinci akımların yüksek öğrenimde kamu düzenini bozmasına ve başkasının inançlarına zarar vermesine engel olabilir"deniyor. Bir de Türk Anayasa Mahkemesi'nin "Türk üniversitelerinde İslami başörtüsü takmanın, bunu takmayanlara göre bir tehlike/meydan okuma oluşturabileceği" görüşüne yer veriliyor.
   <br/>
   <br/>
   Konuyla yakından ilgilenen hukukçular Türkiye'de uygulanan Tevhidi Tedrisat Kanunu nedeniyle laik olmayan bir üniversite ya da başkaca bir okul bulunmadığını söyleyerek Komisyon'un böyle bir varsayımda bulunarak yanlış bir sonuca ulaştığını belirtiyorlar.  Özellikle başörtüsü yasağının uygulanmadığı hiç bir üniversite ya da başka bir eğitim kurumu bulunmadığı gözönüne alındığında, öğrencilerin seçme hakkından bahsedilmesiyle ilgili olarak,  Komisyon'un Türkiye'nin eğitim sistemi hakkında yeterli bilgiye sahip olmadığı  ve yapılan başvuruda sorunun iyi anlatılamadığı belirtiliyor.
   <br/>
   <br/>
   Avrupa yolu banko değil
   <br/>
   <br/>
   1990'da yapılan ilk başvurudan bu yana çok şey değiştiğini söylüyen Av. Serap Aslan, "Başlangıçta hukukçular için yeni bir konuydu. Konunun bilinmeyen yönleri vardı. Ama artık AİHM hakimleri de başörtüsü yasağıyla ilgili sorunu görüyorlar. Yeni yapılacak başvrularla sorunun daha iyi anlaşılacağını ve olumlu kararlar çıkacağını umuyorum" diye konuşuyor.
   <br/>
   <br/>
   Bazı hukukçular AİHM'ne yapılan başvurular konusunda fazla beklenti içine girmemek gerektiğini belirtiyorlar. Bir avukat "Ben mahkeme çevreleriyle görüşmek için Fransa'ya gittim.  Oradan aldığım izlenim başörtüsüyle ilgili olarak pek içaçıcı değil. Bazı hakimler konuya Yekta Güngör Özden'in bakış açısıyla yaklaşıyorlar" diyor ve başörtüsü konusunu çok iyi anlatmak gerektiğini vurguluyor.
   <br/>
   <br/>
   Başörtüsü sorunu nedeniyle AİHM'ne yapılacak başvuruların aleyhte sonuçlanmaması amacıyla Hukukçular Derneği, MAZLUMDER,  AKDER, HUDER gibi insan hakları kuruluşları hukuki destek veriyorlar.  HUDER  bu amaçla Ankara, İstanbul ve Konya'da hukuk merkezleri oluşturdu. Bu merkezlerde başörtüsü yasağından dolayı mağdur olan ve iç hukuk yoluyla haklarını elde edemeyen öğrencilere AİHM'e yapacakları müracaatlar için yardımcı olacak. HUDER Başkanı Şeref Malkoç "Başörtüsü konusunda mağdur edilen binlerce öğrencimiz var. Bu arkadaşlarımızın AİHM'ne yapacakları başvuru konusunda onlara teknik açıdan yardımcı olacağız" diyor. MAZLUMDER bünyesinde oluşturulan başörtüsü komisyonu da AİHM'ne başvurular konusuna ağırlık veriyor. Hukukçular Derneği Başkanı Av. Necati Ceylan da AİHM'ne yapılan başvurularla ilgili bir komisyon oluşturduklarını, başvuru dosyalarının daha iyi hazırlanması konusunda AİHM'nin işleyişini iyi bilen Fransız hukukçulardan istifade ettiklerini söylüyor.
   <br/>
   <br/>
   Diyanet'in kararı da eklenecek
   <br/>
   <br/>
   Yeni yapılan başvurularda özellikle Avrupa İnsan Hakları Sözleşmesi'nde yer alan eğitim hakkı, din ve vicdan özgürlüğüyle ilgili maddeleri ihlal eden uygulamalara dikkat çekilecek. Başörtüsünü yasak kapsamına alan mahkeme kararları ve idari düzenlemelerin sözleşmeye aykırı olduğu vurgulanacak. Dosyada yer alacak en önemli noktalardan biri  mevcut başörtüsü yasağının sadece Avrupa İnsan Hakları Sözleşmesi'ne değil Türk mevzuatına da aykırı olduğu. Çünkü ne Anayasa'da  ne de kanunlarda başörtüsü yasağını öngören bir düzenleme mevcut değil. Ayrıca Türkiye'deki  eğitim sisteminin yapısı, Tevhidi Tedrisat uygulaması ve YÖK'ün konumu hazırlanan başvuru dosyalarında çok iyi bir şekilde anlatılacak.
   <br/>
   <br/>
   Dosyaya eklencek önemli belgelerden biri de Diyanet İşleri Başkanlığı'nın başörtüsünün İslam dininin emri olduğuna ilişkin kararları. Diyanet İşleri Başkanlığı Din İşleri Yüksek Kurulu 1980 ve 1993 tarihli iki kararında başörtüsünün dinin kesin bir emri olduğuna ilişkin şu değerlendirme yapılıyor: "Müslüman hanımların başlarını örtmeleri, vücutlarının el, yüz ve ayaklar dışında kalan kısımlarını aralarında dinen evlenme caiz olan yabancı erkekler yanında açık bulundurmamaları, bazı çevrelerce sanıldığı gibi belli bir zümrenin sonradan ortaya çıkardığı bir adet veya işaret değil, İslam dininin bir hükmüdür."
   <br/>
   <br/>
   "Kadınların başörtülerini saçlarını, başlarını, boyun ve gerdanlarını iyice örtecek şekilde yakalarının üzerine salmaları, dinimizin Kitap, Sünnet ve İslam alimlerinin ittifakı ile sabit olan kesin emridir. Müslümanların bu emirlere uymaları dini bir vecibedir."
   <br/>
   <br/>
   Başörtüsünün dinin emri olduğu noktasında devletin bir kurumu olan Başbakanlığa bağlı Diyanet İşleri Başkanlığı'nın kararları varken aynı devletin başka bir kurumu olan üniversitede başörtüsü yasak. Üstelik başörtüsünü yasaklayan ne bir Anayasa hükmü ne de bir kanun var. Buna rağmen kararlarının gerekçesini hukuka dayandırması gereken  yüksek mahkemeler "kız öğrencilerin başörtülerini siyasi bir simge haline getirmeleri ve laik cumhuriyet ilkelerine karşı çıkmaları" gibi subjektif yorumlarla başörtüsü yasağının sürmesine katkıda bulunuyorlar. Bundan sonra yeni bir safha başlıyor. Bakalım AİHM binlerce başvuru karşısında başörtüsü sorununa nasıl yaklaşacak? Türkiye'de yargının siyasallaştığını duymayan kalmadı. Umarız bu siyaset AİHM'ne de bulaşmaz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5711-el-ele-avrupaya.html), [web.archive.org (arşiv bağlantısı)](http://web.archive.org/web/20131220104831/http://www.aksiyon.com.tr:80/aksiyon/haber-5711-el-ele-avrupaya.html)
