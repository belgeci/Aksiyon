# Hıper bakkallar

*Murat Aydın 1997.10.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Alman hipermarket firması Metro İstanbul Güneşli'de ilk mağazasını açacağı zaman uyanık geçinen yatırımcılarımız "İstanbul'un bittiği yer, kim gidecek de buradan alışveriş yapacak" diye yadırgamıştı.
  </font>
 </div>
 <div id="newsText">
  <font class="detail-text">
   Ama kısa sürede Metro İstanbul'un dört bir tarafından gelen müşterilerle doldu taştı. Türkiye'de hipermarket alanında büyük bir boşluk vardı, bunu ilk keşfedenler de yabancılar oldu. Bizim 40 yıllık Migros'umuz, Gima'mız uyurken Alman Metro, Fransız Carrefour ve Continent ilk olmanın avantajıyla piyasanın kaymağını yediler.
   <br/>
   <br/>
   Bizimkiler de sonunda tüketim alışkanlıklarının değiştiğini, insanların büyük alışveriş merkezlerine yönelmeye başladığını keşfetti. Şimdi ardı ardına hipermarketler açılıyor, piyasa doyum noktasına ulaşmadan bir çok firma marketçilik sektöründe yerini alabilmek için adeta yarış ediyor. Bu yarışın doğurduğu amansız rekabet ortamında firmalar İstanbul'un en gözde yerlerinde market açabilmek için büyük uğraş veriyorlar. İstanbul'dan sonra Ankara, İzmir, Bursa, Adana, Eskişehir gibi şehirler de marketçilerin gözdesi haline geldi.
   <br/>
   <br/>
   Rekabet hızlı başladı
   <br/>
   <br/>
   Türkiye 80'li yılların sonlarında marketçilikle tanışmaya başladı. "Türk insanı geç tanışmasına rağmen marketçilik olayını sevdi" diyen Mass Market Dergisi Genel Yayın Yönetmeni Bülent Yardımcı, marketçilik sektöründeki gelişmeleri şöyle açıklıyor: "Büyüyen şehirler, artan gelir düzeyi, çalışan kadınların çoğalması ve tüketici alışkanlıklarının değişmesi marketleri ihtiyaç haline getirdi. Önce bakkallar yerlerini büyüterek marketleşmeye başladılar. Bu bir moda haline geldi, öyle ki küçük marketler bile isimlerini mini market diye değiştirdiler."
   <br/>
   <br/>
   Türkiye'de marketleşme geç başladığı için ilk yatırımları yapan firmalar büyük kârlar elde ettiler. Piyasadaki boşluğu farkeden sermaye sahipleri son günlerde birbirleriyle yarışırcasına market zincirleri oluşturmaya başladılar. İsmar'ın kurucuları arasında yer alan, daha sonra kardeşleriyle birlikte TEM zincirini oluşturan Muhsin Aslan, İstanbul'da Londra Camping'in arsasını satın alarak 20 milyon dolarlık yatırım yapılacağı söylenen Türkiye'nin en büyük hipermarketini açmaya hazırlanıyor. TEM zincirinin de yüzde 80'i gıda sektöründe şalvarlılar diye bilinen Göktaşlar tarafından satın alınınca Şalvarlılar da marketçiliğe hızlı giriş yapmış oldular.
   <br/>
   <br/>
   Şimdiye kadar İstanbul'da iki, Ankara, İzmir, Adana ve Bursa'da birer grosmarket işleten ve kart çıkartanlara toptan satış yapan Alman Metro firması ise Real Market adıyla perakende satış yapacak bir zincir kurmaya hazırlanıyor. Marketçilik alanında bir dünya devi olan Metro'nun 20 ülkede 1000'e yakın mağazası bulunuyor. 1996'da yıllık cirosunun 30 trilyon lira olduğu, 1997'de ise 40 trilyon lirayı bulacağı belirtiliyor.
   <br/>
   <br/>
   Gözümüzü yabancılar açtı
   <br/>
   <br/>
   Belediye ve İsviçre Migros ortaklığıyla 1954 yılında kurulan Migros yıllarca küçük marketler ve satış kamyonlarıyla sınırlı kalmıştı. Koç tarafından satın alındıktan sonra da bir süre aynı şekilde devam eden Migros, yabancı firmaların boşluğu göstermesiyle atağa kalktı. 21 ilde 142 mağazası olan Migros yıl sonuna kadar açacağı mağazalarla 177'ye ulaşmayı hedefliyor. 1996 yılı cirosu 45 trilyon lira olan Migros 1997 yılı sonunda 100 trilyon lirayı aşan ciroyu öngörürken, 2000 yılında 150 Migros ve 250 Şok mağazası ile hizmet vermeyi planlıyor. Migros geç de olsa marketçiliğin tadını almış olmalı ki Türk cumhuriyetlerinde ve Rusya'da da marketler açmaya başladı. İstanbul Beylikdüzü'nde kasım ayında açacağı 65 bin metrekarelik alışveriş merkezinin 40 milyon dolara mal olması bekleniyor. Diğer taraftan SEK'in yüzde 53'ünü alan Koç grubu Yenibosna girişindeki SEK'e ait arazide de market açmayı planlıyor.
   <br/>
   <br/>
   Fransız Carrefour firması yüzde 40'lık hissesini Sabancı'ya satıp yerli bir ortakla CarrefourSA adını alırken Alman Metro firması da kendisine yerli bir ortak aramaya başladı. Migros'un Metro ile ortak olmak için görüşme yaptığı belirtiliyor. Migros, Metro'nun Türkiye'deki hisselerinin yüzde 50'sini satın alacak. Metro da Migros'un Şok marketler zincirinden hisse satın alacak. İş dünyasının iki büyük ismi Koç ve Sabancı'nın marketçilik alanındaki yatırımları bu alanda yaşanan rekabeti daha da kızıştıracağa benziyor.
   <br/>
   <br/>
   İSMAR, Ömer Lütfü Topal'ın Eskişehir'de kurduğu Buggi'yi satın alarak yeni bir hamleye başladı. Türkiye'de perakende sektöründe söz sahibi örnek bir zincir oluşturmak istediklerini söyleyen İsmar Halkla İlişkiler Müdürü Faysal Şefkatlioğlu önümüzdeki bir yıl içinde 1000 metrekare ile 10 bin metrekare arasında 10 adet market açmayı planladıklarını, "franchise" vermek sureti ile açacakları 20 market ile İsmar marketler zincirinin 100'e çıkacağını söylüyor. İsmar'ın halen 2 bin kişinin çalıştığı 67 şubesi var.
   <br/>
   <br/>
   1950'lerde devlet tarafından kurulan ve bir türlü kabuğunu kıramayan Gima'yı geçtiğimiz yıl Dedeman ailesinden Hüsnü Özyeğin satın alınca Gima da yeniden yapılanmaya başladı. 50 yıllık logosu da değiştiriliyor. Migros Genel Müdür Yardımcılarından İsmail Bediş ve Nezih Çevik transfer edildi. Anlayacağınız Gima savaşa sıkı hazırlanıyor.
   <br/>
   <br/>
   Azizler Holding'e bağlı BİM marketleri de 'discount store' mağazalarıyla İstanbul'da sokak aralarına bile girmeye başladı. BİM'in market sayısı şimdiden 90'ı geçti.
   <br/>
   <br/>
   Sektörde faaliyet gösteren şirketler yeniden yapılanma içine girerek kendilerini rekabete hazırlarken bir çok firma da yeni marketler açarak pazarda yer kapmaya çalışıyor. Sabancı bir süre önce Carrefour'un yüzde 40'lık hissesini satın alarak marketçiliğe adım attı. Sabancı, marketçilikte yapacağı yatırımlarla söz sahibi olmaya kararlı. Tekstil sektöründe büyük işler başaran EGS, Nokta mağazalar zincirinin temellerini atarak marketçiliğe de el attı. Zincirin ilk halkası Denizli'de, diğerleri ise İzmir ve İstanbul'da bir yıla kalmadan faaliyete geçirilecek. İstanbul halkası Nokta City adıyla 1 Aralık'ta Mecidiyeköy'de açılıyor. EGS, ABD, Kanada ve Romanya'da da mağaza açmayı düşünüyor. EGS Yönetim Kurulu Başkanı Hasan Turhan, "Mağazalarımızda 2 binin üstünde eleman çalışacak. Hedefimiz 5 yıl sonrası için tepe noktasındaki insanları yetiştirmek. Migros, 3M bile olsa tek üniteli marketler zinciri. Nokta daha çok komplike olacak. Arsa üzerinden projeyi geliştiriyoruz, ayrıca işletmeciliğini de biz yürütüyoruz"diyor.
   <br/>
   <br/>
   İhlas Holding, Bereket marketler zinciriyle sektöre iddialı giriyor. Ceylan Holding, Ankara Oran Sitesi'nde açtığı Ory marketle işe başladı. Hamoğlu, Maxi marketle pazara giriyor. Sektörde yeni sayılan Kiler oldukça hızlı, art arda şube açıyor. Çetinkaya da marketçiliğe el attı. Merter'de E5 üzerinde inşaatı devam eden Kadir Has Shopping Centre bitmek üzere. Dördüncü marketini açan Greens zincirini yavaş yavaş büyütüyor.
   <br/>
   <br/>
   Son günlerde ardı ardına mağaza açılırken bir şirket kepenkleri indirmek zorunda kaldı. Emlak Bankası ve Vakıfbank'ın şirketi Printemps iflasa sürüklendi ve tasfiye kararı alındı. Bu, devletin gereksiz işlerle uğraşmaması gerektiği konusunda son örnek. Migros ve Gima da devletin elinden kurtulduktan sonra gelişmeye başladılar.
   <br/>
   <br/>
   Tüketici alışkanlıkları değişti
   <br/>
   <br/>
   Son yıllarda tüketici alışkanlıklarında büyük değişiklikler oldu. "Değişen alışkanlıklar mı alışveriş merkezleri ve hiper marketleri doğurdu, yoksa bu gibi ortamlar mı tüketici alışkanlıklarını değiştirdi?" diye bir soru sorsak herhalde yumurta tavuk meselesinde olduğu gibi net bir cevap verilemez. Çünkü gelir düzeyinin  artması, şehirlerin kalabalıklaşması, kadınların çalışmaya başlaması, zaman darlığı her şeyin bulunabileceği büyük mağazaları ihtiyaç haline getirdi. Alışveriş merkezlerinin çoğalması, ürünlerin çeşitlenmesi ise tüketimi kamçıladı. Albeniyi artırmak için ambalaj sanayii harıl harıl çalışıyor.
   <br/>
   <br/>
   Küçüklüğünden beri bakkal ve market dünyasını yakından takip ettiğini söyleyen Bülent Yardımcı, Türk insanının büyük alışveriş merkezlerinden alışveriş yaptığı zaman mutlu olduğunu söylüyor: " Marketler değişik mekanlarla insanları cezbediyor. Zevk için giden bu arada da alışveriş yapan bir çok insan var. İnsanlar bakkala ihtiyaçlarını temin etmek için gider ve neye gereksinim duyuyorsa onu alır. Hipermarketlerde böyle değil. Çeşit çeşit ürünü inceleme imkanınız var. Aynı zamanda daha ucuz alabiliyorsunuz. Ancak marketler insanı yabancılaştırıyor, ruhu yok. Oysa bakkalda bakkalla konuşabilir, peynirin tadına bakabilirsin. Param yok yarın vereyim diyebilirsin. Batıda marketçilik çok önceden başladığı için insanlar eskiye özlem duyuyor, küçük bakkallardan alışveriş yapmak istiyor. Ama biz marketleşmeye yeni başlıyoruz. O nedenle insanlar büyük marketleri daha çok seviyor."
   <br/>
   <br/>
   Türk insanının biraz da geri kalmışlık kompleksinden dolayı psikolojik tatmin ihtiyacı duyduğunu söyleyen Bülent Yardımcı "Bir Alman marketinden yabancı markalı bir ürün almanın Türk insanına verdiği ayrı bir zevk var. Almanya'ya gidemiyor Alman Metro'ya gidiyor, oradan Danimarka peyniri alıyor. Bu zaaftan yararlanan yerli üreticiler de ürünlerine yabancı isimler veriyorlar" diyor.
   <br/>
   <br/>
   Yabancı marketlerin ilgisi
   <br/>
   <br/>
   Türkiye'de Market pazarındaki büyüme oldukça yüksek bir kazanç sağlıyor. Avrupada piyasa doyduğu için firmalar kârlarını belli bir miktarın üzerine çıkaramıyorlar. Bir market zinciri orada yüzde 2, yüzde 3 kâr elde ettiyse kendini başarılı sayıyor. Türkiye'de eflasyonun da etkisiyle kazançlar yüzde yüzleri geçiyor. Bu yüksek kazanç Avrupalı market zincirlerinin ilgisini Türkiye'ye çekiyor. Aynı durum üretici firmalar açısından da geçerli. Avrupa'da bütün pazarlar doymuş durumda, nüfus da çoğalmadığı için, firmaların satışlarını artırma imkanları yok, yeni firmaların, yeni markaların piyasa girme şansı yok. Onun için Avrupa'nın üretici firmaları ya da market zincirleri Türkiye gibi, Doğu Avrupa gibi doymamış pazarlarda büyümek isityorlar. Türkiye'de CarrefouSA'nın kasalarında kuyruk var. Oysa Fransa'daki hiç bir Carrefour marketinin kasasında kuyruğa rastlamak mümkün değil.
   <br/>
   <br/>
   Piyasa doyarsa rekabet artar
   <br/>
   <br/>
   Marketleşme bizde geç başladığı için şimdilik piyasa doyma noktasından uzak. Firmaların gözdesi olan İstanbul'da hipermarket ve süpermarket seviyesinde 950 mağaza olmasına rağmen bu dev şehir bir bu kadar daha yeni marketi besleyebilir. Büyük şehirlerde market açmak daha kârlı olduğu için bir çok il ve ilçede market açılmadı. Firmalar önümüzdeki yıldan itibaren Anadolu'ya daha fazla yatırım yapacaklarını belirtiyorlar.
   <br/>
   <br/>
   İnfoscan Europe Panel Araştırma Şirketi yöneticilerinden Murat Şahin, Türkiye'de market pazarının doyması hususunda 2000 yılına kadar problem olmayacağını belirtiyor. Mass Market Dergisi Genel Yayın Yönetmeni Bülent Yardımcı ise doyma noktasının şehirlere göre farklılık arz edeceğini, İstanbul'un bazı semtlerinde şimdiden bu noktaya ulaşıldığını anlatırken, 1998'den itibaren büyük şehirlerin doyma noktasına ulaşacaklarını ve yatırımların diğer şehirlere kayacağını belirtiyor. Yardımcı'ya göre bu seviyede rekabet şiddetlenecek ve sermayesi yetersiz olan, işi bilmeyen firmalar kapanmak zorunda kalacak. Ancak şimdilik böyle bir tehlike yok.
   <br/>
   <br/>
   Üreticiler hem memnun hem temkinli
   <br/>
   <br/>
   Bülent Yardımcı üretici firmaların market pazarının doyma noktasına yaklaştığını hissettiklerini ve şimdiden bir  takım tedbirler almaya başladıklarını belirtiyor: "Bir market açılacağı zaman üretici firmalar destekler ve fiyat indirimleri ile vade kolaylıkları sağlarlardı. Çünkü açılacak bir marketin başarılı olmama şansı çok azdı. Market sayısı çoğaldıkça market başına düşen müşteri sayısı azalıyor ve rekabet artıyor. Üretici firmalar da pazarın doyma noktasına geldiğini hissederek zor durumda kalmamak için marketlere tanıdıkları kolaylıkları azaltmaya başladılar."
   <br/>
   <br/>
   Hipermarketlerin çoğalması üretici firmaların da işine geliyor. Böylece daha çok ve toptan mal satabilirken, satış maliyetleri de düşüyor. Yüksek miktarlarda alım yaptıkları için hipermarketlerin de üretici firmalara karşı pazarlık güçleri oluyor. Ürünleri bakkallardan çok daha ucuza mal edip tüketiciye daha ucuza satıyorlar. Ayrıca üreticiler ürünlerinin satışını artırabilmek için mağazalarda daha çok gezilen ve görülen raflarda mallarının sergilenmesini istiyorlar. Özellikle yeni çıkan ürünlerin tanıtımında bunun büyük önemi var. Mağaza sahipleri bu avantajlarını değerlendirip göz hizasındaki rafları yüksek fiyatlarlarla kiralıyorlar.
   <br/>
   <br/>
   Sıra sanal marketlerde
   <br/>
   <br/>
   Market firmaları hızlanan rekabet ortamında avantaj kazanabilmek için inanılmaz yeniliklere başvuruyorlar. Bunun son örneğini Migros "sanal"mağaza açarak başlattı. Migros Genel Müdürü Bülent Özaydınlı, İnternet üzerinden hizmete soktukları sanal mağaza için, "Evlere Migros olarak zaten giriyoruz. Şimdi de İnternet kanalıyla gireceğiz" diyor. Şimdilik İstanbul'da hizmet verecek olan sanal mağazanın özellikle yaşlı, öğrenci ve çalışan kesimlere büyük kolaylık sağlayacağını söyleyen Özaydınlı, "İnternet'ten istenilen malın siparişi verilecek, ürünler kapıya kadar teslim edilecek. Malların içerisinden beğenilmeyenler değiştirilebilecek. Sanal mağaza uygulamasını ticari amaçtan çok Türk insanının teknolojinin imkanlarından yararlanması için yapıyoruz" diyor.
   <br/>
   <br/>
   Diğer taraftan market firmaları ürünlerde kendi markalarını oluşturmaya başladılar. Kendileri üretmeseler de sipariş vererek ürünleri İsmar, Migros gibi kendi adları altında satışa sunuyorlar.
   <br/>
   <br/>
   Fiyat rekabeti yerine kaliteli hizmet
   <br/>
   <br/>
   Marketlerin aralarında fiyat rekabeti yapması çok zor. Çünkü mal satın alırken aynı yöntemleri kullandıkları için satış fiyatları aynı gibi. Bu sebeple marketler müşteri kazanabilmek için daha değişik yollara başvuruyorlar. Bunların başında müşteri memnuniyeti geliyor. Hizmet kalitesinin yanında personelin güler yüzlü ve saygılı olmasının da müşteri açısından büyük bir etkisi var. Hemen her firma kendi bünyesinde müşteri çekebilmek için araştırmalar yapıyor. Tüketici alışkanlıklarını ve isteklerini saptayıp, tedbirler alıyorlar. Çünkü müşteri hiper marketleri tercih ederken yakınlıktan ziyade hizmet kalitesine önem veriyor.
   <br/>
   <br/>
   Amaçlarını "Perakende piyasasındaki mağaza sayımızı artırarak kaliteli temel tüketim maddelerini en uygun fiyatlarla, daha geniş müşteri kitlesine götürmek" olarak izah eden BİM(Birleşik Mağazalar A. Ş.) Genel Müdürü Taner Karamollaoğlu kaliteli ve uygun fiyatlı daha az çeşit ürün satarak, stok maliyetlerini düşürdüklerini, her türlü masrafı azaltarak daha düşük kâr marjları ile fiyatları piyasaya göre en düşük seviyede tutmaya çalıştıklarını belirtiyor. 20 ayda 100 mağaza açtıklarını söyleyen Karamollaoğlu, "Tüketicilerimize mümkün olduğunca yakın mağazalar açarak, kaliteli mamullere, uygun fiyatlarla zaman harcamadan ulaşmalarını sağlıyoruz. Tüketicilerimiz kaliteli bir çok malı yüzde 25 35 daha uygun fiyatlarla BİM'den alabiliyor. BİM müşterisinin beğenmediği bir mamulü tartışmasız geri alıyor" diyor.
   <br/>
   <br/>
   Metro Grosmarket müşteri memnuniyetini sağlayabilmek için konseptini şöyle belirlemiş: "Doğrudan postalama ile müşterileri bilgilendirme; geniş ürün gamı/ tek çatı altında her şey; müşteri memnuniyeti ve güven; düşük maliyet ve düşük fiyat."
   <br/>
   <br/>
   Faysal Şefkatlioğlu İsmar'ın market sektöründe rakip olarak yine kendisini gördüğünü ve mücadelesini daha iyi hizmet için verdiğini belirtirken ilkelerini şöyle sıralıyor: "Sunduğu ürün ve hizmetlerin tüketici talep ve beklentilerine uygun olması; belirlenmiş kalite standartlarına taşınması; tüketici yararına en asgari fiyatlandırılması; kullanım sonrası ortaya çıkan olası problemler, tüketicinin aldığı üründen herhangi bir nedenle memnun olmaması halinde, ürünün değiştirilmesi, onarımı, tüketicinin tatminkar bir çözümle mağazadan ayrılması; üretim problemi olduğu saptanan hiç bir ürünün satışta yer almaması; 4077 sayılı Tüketici'nin Korunması Hakkında Kanun'da yer alan kurallara uyma ve birlikte çalıştığı tüm üretici firmaları da bu konuda duyarlı olmaya teşvik."
   <br/>
   <br/>
   Yerin varsa market aç
   <br/>
   <br/>
   Türkiye'deki çarpık yapılanmanın en çok etkilediği sektörlerden biri de perakendecilik sektörü. Marketçilerin en çok yakındığı konuların başında yer sıkıntısı geliyor. Merkezi yerlerde market açmak için uygun bina veya arsa bulmak oldukça zor ve pahalı. Çünkü bir marketin ideal anlamda iş yapabilmesi için ulaşımının kolay olması, geniş bir araziye ve kapalı alana sahip olması, yeterli otopark sahasının bulunması gerekiyor. Bu nitelikleri taşıyan yerleri kapmak için firmalar yarış ediyorlar. SEK'in İstanbul Yenibosna'daki yerinde bir çok firmanın gözü vardı, Koç burayı kimseye kaptırmadı. Şu an Beğendik Mağazası'nın bulunduğu Kocatepe Camii'nin altındaki 25 bin metrekarelik yer Komaş A.Ş. ile Diyanet Vakfı'na ait. Antalya'da iki marketi olan Komaş Kocatepe Camii'nin altındaki yerinde kendisi market açmak için Beğendik'i çıkarmaya çalışıyor. Marketler arası rekabet önümüzdeki yıllarda giderek bir savaşa dönüşeceğe benziyor.
   <br/>
   <br/>
   Birkaç yıl içerisinde hızla yaygınlaşan marketçilik beraberinde eğitimli personel sorununu getirdi. 45 yıllık bir mazisi olduğu için zaten yeni sayılan sektörde marketler yüksek ücretlerle diğer firmalardan eleman transfer ediyor. Murat Şahin marketlerin personel ihtiyaçlarının karşılanması için bu alanda eğitim veren bir okul açılması gerektiğini belirtiyor.
   <br/>
   <br/>
   Diğer taraftan marketlerin gelişmesiyle birlikte bir de market donanım sektörü oluştu. Raf sistemleri, güvenlik sistemleri, ambalaj firmaları marketlerin gelişmesine paralel olarak hızla büyüyorlar. Marketçilik önümüzdeki yılların en çok gelişen sektörü olacak gibi. Bunu gören yatırımcılar şimdiden bu pazarda yer kapma yarışına giriştiler. Şimdiden başlayan rekabet bakalım piyasa doyma noktasına geldikten sonra nasıl olacak? Ayaklarını yere sağlam basmayanların eleneceği açık. Aman dikkat..
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3033-hiper-bakkallar.html), [web.archive.org (arşiv bağlantısı)](http://web.archive.org/web/20120413064912/http://www.aksiyon.com.tr:80/aksiyon/haber-3033-hiper-bakkallar.html)
