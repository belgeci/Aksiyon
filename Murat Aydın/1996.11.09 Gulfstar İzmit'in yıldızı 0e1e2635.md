# Gulfstar İzmit'in yıldızı

*Murat Aydın 1996.11.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Alışveriş ve eğlence merkezlerine, son dönemde kendilerine yüklenen mana yönüyle cazibe merkezleri demek daha doğru olur herhalde.
  </font>
 </div>
 <div id="newsText">
  <font class="detail-text">
   Daha çok albenisine kapılıyor insanlar. Devasa binalarda göz kamaştırıcı ışıkların arasında vitrinlere bakarak gezinmenin tadı bir başka oluyor. İstanbul'un dışında hemen görülmeyen bu tür merkezlere bir yenisi daha ekleniyor. Artık İzmitliler'in de gidebilecekleri böyle bir alışveriş merkezleri olacak. Türkiye'nin en büyük altıncı, İzmit'in ise ilk alışveriş ve eğlence merkezi Gulfstar, bu ayın son günlerinde Cumhurbaşkanı Demirel'in açılışıyla hizmete girecek. Alışveriş ve eğlence sektörüne ilk projeleri Gulfstar'la iddialı bir giriş yapan Uzka İnşaat, Türkiye'nin değişik yerlerinde ve yurtdışında yapacağı yatırımlarla bir zincir oluşturmayı hedefliyor.
   <br/>
   <br/>
   Gulfstar Alışveriş ve Eğlence Merkezi Kocaeli Fuar Alanı içerisindeki 29 bin 500 metrekarelik bir alan üzerinde kuruluyor. Arazi, Kocaeli Büyükşehir Belediyesi'nden 49 yıllık süre için YapİşletDevret modeli ile kiralanarak inşa edilmiş. Zemin katın dışında iki normal katı bulunan merkezde birbirinden bağımsız 95 bölüm bulunuyor. Gulfstar, İzmit Büyükşehir Belediyesi'nin başlattığı geniş bir alanı kapsayan Geliştirme Projesi'nin en önemli bölümünü oluşturuyor. Aynı proje içerisinde, yat limanı, Uluslararası Fuar Merkezi , Körfez arıtma tesisleri, 5 yıldızlı otel inşaatı ve Ucuzluk Alışveriş Merkezi gibi tesisler de yer alıyor.
   <br/>
   <br/>
   Projenin İzmit Büyükşehir Belediyesi tarafından kendilerine sunulduğunu söyleyen Uzka İnşaat'ın sahiplerinden Abdurrahman Uzun, "Bize bu teklif geldiğinde geniş bir inceleme ve araştırma yaptık. Bu incelemeler sadece proje bazında kalmadı. İzmit'in ekonomik, sosyal demografik, kültürel yapısıyla birlikte tüketim ve alışveriş alışkanlıklarını da inceledik. Yüzde 96.8 oranında olumlu bir sonuç alınca işe başlayıp iki yıl gibi kısa bir zaman içinde bitirmeyi başardık" derken Gulfstar'ın kendileri çin bir referans kaynağı olduğunu, yeni yapılacak alışveriş merkezlerinde sektörün önde gelenleri tarafından ortak hareket etme teklifleri aldıklarını belirtiyor.
   <br/>
   <br/>
   TEK ,YENİ, FARKLI
   <br/>
   <br/>
   Gulfstar'ı yapmadan önce diğerlerinin düştükleri hatalara düşememek için bütün alışveriş merkezlerini etüt ettiklerini anlatan Abdurrahman Uzun, "Alışveriş merkezleri yapılmadan önce öngörülemediği için sonradan çıkan problemler oluyor. Şu anda alışveriş merkezlerinin hepsinde mal sevkiyatı içeriden yapıldığı için problem oluşturuyor. Klima problemi de önemli. Çünkü havalandırmanın iyi yapılması lazım. Çünkü insanların alışveriş yapabilmeleri için bol oksijenli ve canlı bir ortam olması gerekiyor. Diğer önemli bir sorun da yangın söndürme sistemi. Biz diğerlerinde bu problemleri gördüğümüz için baştan çözümledik" diyor. Abdurrahman Uzun'a göre burası farklı bir alışveriş merkezi; çünkü hem yeni hem de bir şehirde tek olma özelliğini taşıyor. Gulfstar'ın farklı yanlarından biri de diğerlerine göre ucuz olması. Kira fiyatları diğerlerine göre yarı yarıya daha az. Bu, tabii ki ürün fiyatlarına da yansıyacak. Yani düşük gelirliler Gulfstar'da sadece gezinmeyecek, alışveriş de yapabilecekler.
   <br/>
   <br/>
   Gulfstar'ın yapımı için Uzka İnşaat yaklaşık 10 milyon dolar harcama yapmış hem de hiç kredi kullanmadan. Ayrıca 1000 kişiye istihdam imkanı sağlayarak bacasız bir fabrika özelliğine sahip.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1937-34-gulfstar-izmitin-yildizi.html), [web.archive.org (arşiv bağlantısı)](http://web.archive.org/web/20141101163153/http://www.aksiyon.com.tr:80/aksiyon/haber-1937-34-gulfstar-izmitin-yildizi.html)
