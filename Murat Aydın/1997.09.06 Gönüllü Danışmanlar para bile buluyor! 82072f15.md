# Gönüllü Danışmanlar para bile buluyor!

*Murat Aydın 1997.09.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Bilmiyorsan bir bilene sor" demiş büyüklerimiz, akıl danışmanın önemini anlatmak için.
  </font>
 </div>
 <div id="newsText">
  <font class="detail-text">
   Gerçi halk arasında "akıl vereceğine para ver" de denirdi  ama şimdilerde akıl bile parayla satın alınıyor. Üstüne üstlük akıl satmak oldukça kârlı bir meslek haline geldi. Akıl satarak "ekmek kazananlar" artık bireysel olmaktan çıktı, şirketleşiyorlar. Son yıllarda danışmanlık firmalarının sayıları hızla çoğalıyor. Bilginin önemi arttıkça iş dünyası da bilgiye ulaşabilmek için danışmanlık firmalarını yardıma çağırıyor. Ne var ki bilgi o kadar ucuz bir meta değil. Anlayacağınız  akıl artık para ediyor, danışmanlık ücretleri oldukça yüksek. Bu nedenle KOBİ'ler denen küçük ve orta boy işletmeler danışmanlık hizmetlerinden pek fazla istifade edemiyorlar. Acımasız rekabet ortamında bilgiyi kullanamayan, kendisini yenileyemeyen firmalar piyasadan çekilmeye mahkum oluyor. KOBİ'lerimizin gelişmelere ayak uydurmakta zorluk çektiğini, yeniliklere ayak uyduramadığını bunun da bilgi eksikliğinden kaynaklandığını tesbit eden İstanbul Sanayi Odası yetkilileri bu probleme çözüm bulmayı amaçlamışlar. Yaklaşık 4 ay önce kendi alanlarında Türkiye'nin en ünlü isimleri bir araya getirilerek Gönüllü Danışmanlar Servisi diye bir birim oluşturulmuş. Adı üstünde gönüllü, yani ücretsiz. Ücretsiz deyip geçmeyin, profesyonel danışmanların astronomik fiyatlarla çalıştıklarını bilen biliyor.
   <br>
    <br>
     Bilgi sanayiin hizmetinde
     <br>
      <br>
       Servisin organizasyonunu sağlayan Osman Demirgil kuruluş amaçlarını şöyle açıklıyor: "Günümüzde, özel teşebbüs, sivil toplum örgütleri ve kamu kuruluşlarının en önemi ihtiyacı bilgidir. Amacımız en yeni yönetim metodları, teknolojiler, çeşitli endüstrilerdeki  son gelişmeler ve sistemler hakkında bilgi sahibi olmak isteyen firmalara yardımcı olmaktır. Aynı zamanda bu firmaların geniş tecübesi olan, strateji geliştirme ve karar verme deneyimine sahip uzmanların verebileceği teknik yardıma ulaşabilmelerini sağlamak da amaçlarımız arasında yer alıyor. Bu nedenle İstanbul Sanayi Odası olarak deneyim ve bilgiye sahip, bunları paylaşmanın önemini bilen uzmanları bir araya getirmek ve bu çok zengin bilgi ve deneyim hazinesini sanayimizin hizmetine sunmak amacıyla Gönüllü Danışmanlar Servisi'ni kurmuş bulunmaktayız."
       <br>
        <br>
         Günüllü Danışmanlar Servisi geçtiğimiz 15 Nisan'da çalışmalarına başlamış. Henüz kuruluş safhasında olmasına rağmen 150'den fazla başvuru yapılmış buraya. Dünya Bankası eski Başkan Yardımcısı ve İstanbul Sanayi Odası Danışmanı Prof. Dr. Atilla Karaosmanoğlu ülke sanayiinin gelişmesine katkıda bulunacak bu girişim için "yeni kurulmamıza rağmen bize cesaret veren gelişmeler var" diyor. Karaosmanoğlu, danışman gönderilmesi için başvuru yapan 148 firmanın 140 tanesine danışman gönderildiğini ve bir çoğunun problemlerine çözüm bulunduğunu belirtiyor. Ancak bazı  firmalar da iş olsun diye başvuruda bulunmuşlar. ''Bazı firmalar ciddi olarak başvurmamışlar. Bir kısmı başvuralım bakalım ne olacak diye müracaatta bulunmuş. Bazılarına ise danışman gidiyor, problemi tesbit etmek için hesapları incelemek istiyor. Firma yetkilileri "Biz size hesaplarımızı gösteremeyiz" diyorlar.  Bazıları da biz şu an  çok meşgulüz boş olduğumuz zaman gel diyorlar. Böyle şey olur mu? Bizim danışmanlarımız Türkiye'nin kendi alanında ihtisas yapmış en yetenekli insanları. Türkiye'de hiç bir fiyatla hiç bir firmanın elde edemeyeceği insanlar. Stratejik kararlar vermiş, dünyayı bilen insanlar. Üstüne üstlük hiç bir ücret almadan bu hizmeti veriyorlar." Gönüllü Danışmanlar Servisi'ne başvuranların çoğu tekstil sektöründen. Diğerleri de sırasıyla makina, gıda, plastik eşya, metal, oto yan sanayii, inşaat, deri ve kimya sektörlerinden.
         <br/>
         <br/>
         İşletmeler problemlerinden haberdar değil
         <br/>
         <br/>
         Bu gibi olumsuzluklara rağmen danışmanların gayet heyecanlı ve yaptıkları işten oldukça memnun olduklarını söyleyen Atilla Karaosmanoğlu, "Müracaat edenler arasında ciddi olarak bir şeyler öğrenmek isteyen, problemlerine çözüm arayan firmalar var. Danışmanlarımız bu firmaların sadece problemlerine çözüm bulmakla kalmıyor eksik olan yönlerini de tesbit edip neler yapmaları gerektiği konusunda yol gösteriyorlar." Prof. Karaosmaoğlu bir çok firmanın kendi problemlerini bile doğru tesbit edemediklerini söylerken danışmanlardan birinin başından geçen şu olayı aktarıyor: "Firma gönderdiği formda problemlerini işaretlemiş biz buna göre bir danışman gönderiyoruz. Danışmanımız çağrıldığı işyerine gidiyor ama daha kapıdan girer girmez fabrikada kurulu düzenin  iş akışına hiç uygun olmadığını  farkediyor.  İş akışı bozukluğu var ama onlar para problemleri olduğunu zannediyorlar.  Danışmanımız diyor ki 'eğer buradan çıkabiliyorsanız çıkın kendinize daha uygun bir işyeri bulun, eğer çıkamıyorsanız iş akışına göre yeni bir düzenleme yapın.' Danışmanın verdiği  şey okullarda öğretilen teorik bir bilgi değil. Bu gibi fabrikaları idare etmiş tecrübeli bir insanın verdiği pratik bilgidir."
         <br/>
         <br/>
         Danışman ne menem şeydir?
         <br/>
         <br/>
         Gönüllü danışmanlık hizmeti Türkiye'de ilk defa verildiği için bir çok işletme bunu şaşkınlıkla karşılıyor. Bu hizmetten faydalanan firmaların yetkilileri ufuklarının açıldığını dile getiriyorlar.  Danışmanların gittikleri firmalara faydalı hizmetlerde bulunduklarını bir çok firmanın da aldıkları danışmanlık hizmeti sonunda problemlerini çözdüklerini anlatan Osman Demirgil, "Danışmanlarımız gittikleri yerlerden çok olumlu izlenimlerle dönüyorlar. Ancak bazen üzücü durumlar da olmuyor değil. Danışmanımız kalkıp gidiyor ama firma danışmanımıza yardımcı olmuyor. Danışman nedir, nasıl faydalanılır, ne menem bir şeydir bunu bilmeyen insanlar var. Gel deyince gelsin, git deyince gitsin. Sanki istihdam ettiği bir eleman gibi görüyor danışmanı. Henüz bu kültür tam olarak oturmadı. Ama yavaş yavaş bir bilinçlenme var. Kobilerimizin en önemli eksiği günlük problemlerle uğraşmalarıdır. Biz diyoruz ki problemini oturup da kahvedeki arkadaşına soracağına gel bir bilene, ihtisas sahibi kişilere sor." Gelen talepler arasında ilginç olanları da var. Bazıları "bana para bulun gibi " ricalarda bulunmuş. Gönüllü Danışmanlar Servisi kendi alanı dışında olmasına rağmen bu gibi taleplere bile cevap veriyor. Mesela  "bana para bulun" diyen kişiye nereden, nasıl para ve kredi temin edebileceği hakkında bilgi veriliyor.
         <br/>
         <br/>
         Gönüllü Danışmanlar Servisi özellikle küçük işletmeler açısından gerçekten bulunmaz bir imkan. Çünkü büyük sanayi kuruluşları ve firmalar değişik yollarla bu gibi eksikliklerini giderebiliyorlar. Profesyonel danışmanlık şirketleri yüksek ücretlerle ve  genellikle kurumsallaşmış şirketlerle çalışıyorlar. Günlük problemler yaşayan küçük işletmelerle uğraşmak istemiyorlar.  Küçük firmalar hem maddi imkanları olmadığı için hem de kendilerine yardımcı olacak kimse bulmadıklarından gelişmelere ayak uydurmakta zorluk çekiyorlar. Türkiye'nin kalkınmasının büyük ölçüde KOBİ'lerin gelişmesine  bağlı olduğunu düşünürsek Gönüllü Danışmanlar Servisi'nin önemi daha iyi anlaşılıyor. Osman Demirgil verilen danışmanlık karşılığında ne danışmana ne de İstanbul Sanayi Odası'na herhangi bir ücret ödenmediğini vurgularken sadece danışmanın yapacağı yol, yemek, teknik inceleme gibi masrafların firma tarafından karşılanması gerektiğini belirtiyor.
         <br/>
         <br/>
         Beleş danışman ister misiniz?
         <br/>
         <br/>
         İSO'nun danışmanlık hizmetinden faydalanabilmek için önceden hazırlanmış olan danışma istek formunu doldurmak gerekiyor. Formda firmanın ismi, kuruluş tarihi, çalışan sayısı, üretim alanı ve kapasitesi gibi bilgilerin yanında hangi konularda danışmanlık istenebileceği hakkında seçenekler sunulmuş. Mesela yönetim ve işletmecilik, mali işler, bilgisayar, teknik üretim mühendislik, kalite yönetimi, tedarikmalzeme yönetimi, yatırım, satışpazarlama, hukuki idari işler gibi konularda danışmanlık istenebiliyor. Formlar İSO tarafından il ve ilçelerdeki ticaret ve sanayi odalarına gönderilmiş.  Bu formu doldurup İstanbul Sanayi Odası'na fakslamak veya mektupla göndermek yetiyor. Daha sonra danışma isteyen firmayla ve danışmanla irtibata geçilerek uygun bir zamanda danışman talebinde bulunan  firmaya gönderiliyor. Gönüllü Danışmanlar Servisi'nin çalışma sistemi bir nevi doktor hasta ilişkisine benziyor. Hasta yani işletme şikayetlerini iletiyor, o konunun uzmanı olan danışmanlar da çözüm yolları konusunda işletmeye yol göstererek yardımcı oluyorlar. Ayrıca işletmelerin zayıf yönlerinin ve gizli bilgilerinin rakipleri tarafından öğrenilmemesi için firmalarla ilgili bilgiler de tamamen gizli tutuluyor.
         <br/>
         <br/>
         Diğer taraftan danışmanlar da öyle sıradan insanlar değil. Çalıştıkları alanlarda zirveye kadar tırmanmayı başarmış, kendilerini ispatlamış kişiler. Bunlar arasında İstanbul Sanayi Odası Başkanı Hüsamettin Kavi, Koç grubunun başarılı yöneticilerinden Can Kıraç'ın yanı sıra  Ali Bozer, Atilla Karaosmanoğlu, Erdoğan Karakoyunlu, Baran Tuncer, Haşmet Başar gibi bir çok önemli isim var.
         <br/>
         <br/>
         Gönüllü Danışmanlar Servisi hakkında ayrıntılı bilgi için 0 212 293 59 68'den Osman Demirgil'i aramanız yeterli.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


## Yorumlar

### erol sürücü, 04 March 2013, 15:10
> Çok güzel bir çalışma, başarılarınızın devamını diliyorum. Benim sorum şu: Ben 24 yıldır engelli ve emekliyim, iş geliştirme ve işimde başarılı olmak için bana fotoğrafçılık konusunda fikir alabileceğim bir danışman arkadaşımızın yardımcı olmasının faydalı olacağını düşünüyorum. Bu konuda yardımları...

### erol sürücü, 10 May 2012, 18:27
> Çok güzel bir uygulama keşke tüm illerde uygulansa. Bence herkesin istediği ama ulaşamadığı bir uygulama. Emek veren herkese teşekkürler güçlü bir Türkiye için..

Kaynak: [www.aksiyon.com.tr](http://www.aksiyon.com.tr/aksiyon/haber-2943-gonullu-danismanlar-para-bile-buluyor.html), [web.archive.org (arşiv bağlantısı)](http://web.archive.org/web/20131111074412/http://www.aksiyon.com.tr/aksiyon/haber-2943-gonullu-danismanlar-para-bile-buluyor.html)
