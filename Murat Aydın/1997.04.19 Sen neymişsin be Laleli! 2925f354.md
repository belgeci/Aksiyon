# Sen neymişsin be Laleli!

*Murat Aydın 1997.04.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kayıt dışı ekonomi en önemli sorunlarından biri Türkiye'nin. Ticaretin kayıt dışı olarak gerçekleştiği yerlerin başında ise Laleli geliyor.
  </font>
 </div>
 <div id="newsText">
  <font class="detail-text">
   Bavul ticareti yoluyla ülkeye döviz kazandırdığı için şimdiye kadar hep göz yumuldu bu piyasaya. Ama bu gayri nizami durumun ilelebet sürmesi beklenemez. Maliye Bakanlığı bavul ticaretini kayıt altına alabilmek için KDV iadesine ilişkin bir düzenleme getirdi. Ancak kayıtsız, vergisiz kazancın tadını alan bavulcu esnafı pek ilgi göstermedi yapılan düzenlemeye. Diğer taraftan Merkez Bankası da bavul ticaretini kayıt altına almak için sağlıklı bilgilerin toplanabilmesi amacıyla geniş kapsamlı bir araştırma yapıyor. Piar  Gallup tarafından yapılan araştırmayla Türkiye'de bavul ticareti ile ilgili tüm ayrıntılar belirlenerek bir rapor haline getirilecek.
   <br/>
   <br/>
   Merkezi Laleli olan bavul ticareti konusunda gerçekten de sağlıklı bir araştırmaya ihtiyaç var. Yapılan alış verişler kayda girmediği için ne kadarlık ihracat yapıldığı tam olarak tesbit edilemiyor. Her kafadan ayrı bir ses çıkıyor. Söylenen rakamlar da öyle yenilir yutulur cinsten değil. 1015 milyar dolardan bahsediliyor. IMF'nin Merkez Bankası koordinasyonunda yaptığı bavul ticaretine yönelik araştırmada Türkiye'nin bavul ticareti yaptığı ülkelere ihracatının düşük olmasına rağmen bu ülkelerin Türkiye'den gerçekleştirdikleri kayıtlı ithalatın yüksek olduğu tesbit edildi. IMF uzmanlarının raporuna göre Laleli'ye yaklaşık 1,5 milyon kişi ticaret için geliyor ve bu kişiler yılda ortalama 13 milyar dolar döviz bırakıyorlar.
   <br/>
   <br/>
   Bavul ticareti 13 milyar
   <br/>
   <br/>
   dolar getirir mi?
   <br/>
   <br/>
   Şimdiye kadar Laleli konusunda bir çok spekülasyon yapıldı. Bu piyasadan Türkiye'nin çok yüksek miktarlarda döviz kazancı sağladığı hatta 1994 krizinden Türkiye'yi Laleli piyasasının kurtardığı söyleniyordu. Ancak herhangi bir belgeye dayanmadığı için tahmini olarak söylenen bu rakamlar pek itibar görmüyordu. Son olarak IMF'nin Merkez Bankası koordinasyonunda yaptırdığı araştırma, bavul ticareti konusunda yapılan spekülasyonlara resmiyet kazandırır gibi oldu. Ama yine de bavul ticaretinin Türkiye'nin toplam ihracatına yaklaşan rakamlarına itiraz edenler yok değil.
   <br/>
   <br/>
   Bavul ticareti piyasasını iyi bilen Laleli Tekstil İhracatçıları Derneği Yönetim Kurulu Üyesi Nihat Demir bu rakamların abartıldığını söylüyor. Demir'e göre Laleli'den 13 milyar dolarlık ihracat yapıldığı şeklindeki rakamlar gerçekleri yansıtmıyor: "Bunlar abartılı şeyler. Türkiye'nin toplam ihracatı ne kadar ki sadece Laleli'nin ihracatı bu kadar olsun? Oradaki dükkanlar sayılı. Zaten satılan şeyler de belli. Benim tahminime  göre olsa olsa 45 milyar dolarlık ihracat yapılıyor olabilir." Laleli piyasasının en önemli faydasının istihdam olduğunu söyleyen Nihat Demir, "Bu piyasanın Türkiye açısından önemini göstermek için böyle bir abartı yapılıyor olabilir" diyor.
   <br/>
   <br/>
   Laleli masalına inanmak
   <br/>
   <br/>
   "Ben Laleli masalına inanmıyorum" diyen Güngör Uras ise "Benim rakamlarım Rusların Laleli'ye yılda 15 milyar dolar bırakabileceklerini göstermiyor" şeklinde konuşuyor. "Türkiye'nin zarzor yaptığı tüm ihracat yılda 25 milyar dolar" diyen Güngör Uras Laleli'den bu kadar büyük miktarda ihracat yapmanın mümkün olmadığını belirtiyor: "Yıllardır Koç'u, Sabancı'sı, Eczacıbaşı'sı uğraşıyor, didiniyor, dünyanın dört bir yanına adamlar salıyor, bütün dünyaya sattığı maldan bir yılda 25 milyar dolar getiriyor. Laleli'de beş yüz dükkan oturdukları yerde 15 milyar doları cebe koyuyor. Laleli'de Rus turistlere satılan mallar ne? Giyim eşyaları, deri eşyalar falan filan. Türkiye'de hani o çok gelişmiş giyim sanayii var ya, dericiler var ya... İşte onlar ve de iplikçiler o koskoca tesislerinde bütün yıl ürettikleri mallardan sata sata yılda 8,5 milyar dolarlık mal satabiliyor. Türkiye'nin en fazla ihracat yapan sektörü bunlar. Ve de madalya alıyorlar. Sonra bir de bakıyorsunuz, Laleli'de aynı malların ikinci, üçüncü, beşinci kalitesini satanlar, dükkanlarından çıkmadan, Rus turistlerden 15 milyar dolar topluyor. Bu işe de benim aklım ermiyor."
   <br/>
   <br/>
   Laleli piyasasının sorunlarıyla yakından ilgilenen İstanbul Ticaret Odası Başkan Vekili Ö. Besim Küfrevi de rakamları abartılı bulanlardan. "İhracat rakamları konusunda herkes bir şeyler atıyor" diyen Küfrevi şu değerlendirmeyi yapıyor: "Size 3 milyar dolarlık ihracat yapılıyor desem, bana niye 5 değil diye sorsanız bir şey diyemem. Diyorlar ki konfeksiyonda 7 milyar dolar yaptık. Ben de diyorum ki Türkiye'nin bütün sanayi üretimini bir tarafa koyun, büyük müesseselerini bir tarafa koyun, alıcıları bir tarafa koyun, resmi rakam bu. Onun üzerine bu kadar çıkabilecek bir piyasa göremiyorum. Aynı mal bir daha gelmiş, bir daha satılmamış ki. Neticede Türkiye'nin pamuğu belli. Bu mallar havadan mı geldi? Biz daha çok konfeksiyon satıyoruz. Gıda fazla bir yekün oluşturmuyor. Konfeksiyon sektörünün içinde o kadar büyükler var, en büyüğümüz 30 milyon dolarlık ihracat yapıyor. Böyle 100 firma olsa ancak 3 milyar dolar olur. Laleli piyasasından manfaat sağlayanlar buna daha fazla göz yumulmasını sağlamak için abartma yoluna gidiyorlar. Kime baksan 'Aman Laleli'ye dokunma; 13 milyar dolar, 15 milyar dolar döviz getiriyor' diyor."
   <br/>
   <br/>
   Bavul ticareti şartlarını aştı
   <br/>
   <br/>
   Kayıt dışında gerçekleşen ihracat büyük bir vergi kaybına yol açarken bir taraftan da resmi prosedüre uygun olarak dışarıya mal satan ihracatçıların haksız rekabete maruz kalmasına yol açıyor. İhracatçılar bavul ticareti denen olayın şartlarını iyice aştığını belirtiyorlar. Karaköy'de bir tarafta resmi gümrük var, diğer tarafta bavul ticaretinin yapıldığı iskele var. Bavul ticareti adı altında hiç bir vergi ödemeden kamyon kamyon mal gönderiliyor. Atatürk Hava Limanı'nda da C terminali ile kargo terminali bitişik. Ancak kargo yoluyla herhangi bir şey ihraç etmeye kalktığınız zaman binbir formaliteye tabi tutulurken C terminalinde ne yaparsanız yapın kimse karışmıyor. Elbette ihracat olsun, döviz gelsin diye buna göz yumuluyor.
   <br/>
   <br/>
   Polonyalı, Rus ve Ukraynalıların başını çektiği bavul ticaretinin hacmi konusunda kesin bir rakam vermek mümkün değil diyen Türkiye İhracatçılar Meclisi (TİM) Başkanı Okan Oğuz "Gerek özel sektör örgütlerinin, gerek kamu kuruluşlarının tahminleri bavul ticareti yoluyla Türkiye'nin 810 milyar dolar döviz girdisi elde ettiği şeklindedir. IMF'nin 13 milyar dolar rakamı da tahmine dayanmaktadır. Kayıtlı olmayan bir faaliyetin kesin tesbitini yapmak mümkün değildir. Dolayısıyla zikredilen rakamlar varsayımlardan öteye gidememektedir" diyor. Okan Oğuz hem vergi kaçağının önlenmesi hem de ihracat yapan firmalar arasındaki haksız rekabetin ortadan kaldırılması için bavul ticaretinin tamamıyla kayıt altına alınması gerektiğini söylüyor.
   <br/>
   <br/>
   Devlet göz yumuyor
   <br/>
   <br/>
   Bavul ticaretinin Türkiye ekonomisine katkısı o kadar abartılmıştı ki 1994 krizinden bile ülkeyi Laleli piyasasının kurtardığından bahsediliyordu. Ancak Prof. Dr. Veysi Seviğ bunun büyük bir yalandan başka bir şey olmadığını söylüyor: "Laleli piyasasının ekonomimize hiç bir katkısı yok. Türkiye'de kazanılan parayı Türkiye'de topluyoruz. Bazı turistler Türkiye'ye parasız geliyor, burada fuhuş yapıyor, kazandığı parayla mal alıp memleketine götürüyor. Ahlaksız insanların sırtından para kazancağız diye bütün bir toplumu mahvetmeye hakkımız yok.
   <br/>
   <br/>
   94 krizinde Türkiye'yi Laleli piyasası kurtarmadı. Dünya altın konseyinin rakamları var. Türkiye'den 10 milyar dolarlık altın çıkmıştır yurt dışına. İnsanlar altınlarını satarak krizi atlatmışlardır. 10 milyar dolarlık döviz girdi ülkeye. Böylece çıktık krizden."
   <br/>
   <br/>
   Devlet hem kayıt dışı ekonomiden yakınırken, hem de döviz gelecek diye bazı kayıt dışı faaliyetlere göz yumunca hesaplar da birbirine karışıyor. Aslında Laleli'den 15 milyar döviz gelmeyeceğini devlet de biliyor ama Merkez Bankası döviz fazlalığını başka türlü açıklayamadığı için bunu bavul ticaretinden gelmiş kabul ediyor. Bu piyasadan para kazanan ama hiç vergi ödemeyen Laleli esnafı da bu durumun devam etmesini istediği için rakamları abartıyor. Bakalım bu başıbozukluk daha ne kadar sürecek.
   <br/>
   <br/>
   Diğer taraftan bavul ticaretinin kayıt altına alınması için sürdürülen birtakım çalışmalar var. Laleli esnafı masa başında yapılan düzenlemelerin bir fayda sağlamayacağını, Laleli piyasasını tanıyan, ticareti bilen yetkililer tarafından bu düzenlemelerin yapılması gerektiğini söylüyorlar. Ayrıca Ufuk Dış Ticaret gibi Rusya'da satış merkezi kurmak için çeşitli girişimlerde bulunan şirketler var. Bu yolla bavul ticaretinin kayıt altına alınacağı belirtiliyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2497-35-sen-neymissin-be-laleli.html), [web.archive.org (arşiv bağlantısı)](http://web.archive.org/web/20140309061321/http://www.aksiyon.com.tr:80/aksiyon/haber-2497-35-sen-neymissin-be-laleli.html)
