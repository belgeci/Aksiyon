# Gureba'da nafile Çapa

*Murat Aydın 2000.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Vakıf Gureba Hastanesi'nde Başhekim Doç. Dr. Rıza Kutaniş'in odasındayız. Fakir bir hasta dertli bir şekilde kolundaki rahatsızlık dolayısıyla çalışamadığını, çoluk çocuğunun perişan bir halde olduğunu anlatıyor.
  </font>
 </div>
 <div id="newsText">
  <font class="detail-text">
   Başhekim, kolunun tedavisi için gerekli her türlü tedavinin ücretsiz olarak yapılacağını söylüyor ancak adamı teskin edemiyor. Hasta, "Vakıf Gureba" isminden cesaret alıyor olsa gerek ki "Ücret almadığınız için sağolun ama bana bir de maaş bağlasanız olmaz mı " diyor. Üstelik buna imkan olmadığını söyleyen başhekime epey kızıyor.
   <br/>
   <br/>
   İşte son günlerde Çapa Tıp Fakültesi'ne devredilmesi tartışılan Vakıf Gureba Hastanesi'nin fakir halkın gözündeki yeri. Vatandaş ücretsiz tedavi olmakla yetinmiyor üstüne üstlük bir de hastaneden para yardımı bekliyor. Aslına bakarsanız "gureba" yani garipler bu taleplerinde haksız da sayılmazlar. Zira hastanenin kurulduğu ilk dönemlerde hastaların her türlü ihtiyacı hiç ücret alınmadan karşılandıktan sonra bir de muhtaçlara yolluk adı altında para yardımı yapılıyormuş.
   <br/>
   <br/>
   Terkos bile Gureba'nın
   <br/>
   <br/>
   Vakıf Gureba Hastanesi, Sultan II. Mahmud'un eşi ve Sultan Abdülmecid'in annesi Bezmi Âlem Valide Sultan tarafından fakir ve gariplerin tedavi edileceği bir hastane olarak vakfedilmiş ve 1843 yılında hizmete girmiş. Hastane fakir hastalara para almadan en iyi hizmeti verebilmesi için de gelir getirecek bir çok akarla desteklenmiş. 1845 yılında hazırlanan bir nizamnameye göre fakir ve garip hastaların tedavi edileceği bu hastanenin giderlerinin karşılanması için 1 hamam, 5 ev, 13 dükkan, 11 bahçe, 73 dönüm tarla, 9 zeytinlik, 29 bin 264 zeytin ağacı, 2 çiftlik, 65 oda, 5 zeytin mengenesi, 180 parça arazi, Terkos Gölü, 1 bakkal dükkanı, 1 taş ocağı, 1 samanlık, 1 de su değirmeni vakfedilmiş. Hatta Bezmi Âlem Valide Sultan hastaların her türlü ihtiyaçlarının karşılanmasını isterken "Bir hastaya tedavisi için limon gerekse ve o limonun fiyatı bir altın kadar pahalı dahi olsa masraftan kaçılmasın" diyor ve bütün bunları karşılayacak kadar malı vakfettiğini açıklıyor. Vakfedilen akarların işletmesinden sağlanan gelirle hastane yıllarca muhtaç durumda olan hastalara hizmet vermiş. Ancak gelir getirmesi için hastaneye bağlanan bu akarların tamamı vakfiyeye aykırı olmasına rağmen zamanla el değiştirmiş.
   <br/>
   <br/>
   Mesela İstanbul'un su ihtiyacını karşılayan en önemli barajlardan biri olan Terkos Gölü bile Vakıf Gureba'ya ait. Hatta İSKİ, biriken su borcu ödenmediği için hastanenin suyunu kesmek isteyince hastane yetkilileri Terkos Gölü'nün vakfa ait olduğu gerekçesiyle dava açmışlar. Daha sonra imzalan bir protokol gereği İSKİ şimdi hastaneden su parası almıyor. Başhekim Kutaniş "Vakfiyede belirtilen akarların hepsi bugünkü şartlarda hastanenin elinde olsa, değil bir 10 tane Vakıf Gureba hiç ücret almadan fakir fukaraya hizmet verirdi" diyor ve hastanenin başka yerlere devredilmesi yerine eski misyonuna kavuşturulması için gayret gösterilmesi gerektiğini belirtiyor.
   <br/>
   <br/>
   Gariban hastanesine
   <br/>
   <br/>
   sahip çıkıyor
   <br/>
   <br/>
   Her şeye rağmen Vakıf Gureba Hastanesi fakir fukaraya kucak açan tek hastane durumunda. Fotoğraf çekmek için hastaneyi dolaşırken uğradığımız bütün odalarda hastalar ve yakınları Vakıf Gureba'nın Çapa'ya devredilmek istenmesinden duydukları rahatsızlığı dile getirdiler. BağKur'lusundan Yeşil Kart'lısına, SSK'lısından hiç bir sağlık güvencesi olmayan fakir hastalara kadar hepsi Vakıf Gureba'nın kendilerine kucak açtığını söylüyorlar.
   <br/>
   <br/>
   Vakıf Gureba Hastanesi Vakıflar Genel Müdürlüğü'ne bağlı bir kurum. Hastane tıbbın her alanında günümüzün koşullarına uygun olarak hizmet veriyor. Hatta bazı alanlarda Türkiye'nin en iyi tedavi yapan kurumu durumunda. 600 yataklı hastanede 200 doktor ve 200 hemşire olmak üzere toplam 520 kadar personel görev yapıyor. Personel'in maaşları Vakıflar Genel Müdürlüğü tarafından karşılanıyor. Muayene ve yatak ücretleri 2,5 milyon lira. Hastanenin doluluk oranı yüzde 80'in üzerinde. Hastanede SSK, BağKur, Emekli Sandığı mensupları tedavi görebiliyor. Yeşil Kart sahibi olan fakirlerin de en çok başvurduğu hastane burası. Vakıf Gureba'yı diğer hastanelerden ayıran en önemli özelliği hiç bir resmi sağlık güvencesi olmayan fakir vatandaşları beyan usulüyle parasız tedavi etmesi. Hatta hastane bünyesinde kurulan iki yardım vakfı ilaç alacak parası olmayanlara ilaç yardımı bile yapıyor. Ayrıca tedavi giderlerinin tamamını ödeyemeyen hastalara da indirim yapılıyor.
   <br/>
   <br/>
   Adını yaşatmalı
   <br/>
   <br/>
   Yapılan hesaplamalara göre hastaların yüzde 1520 kadarından hiç ücret alınmıyor. Bu rakama tedavi ücretlerinden indirim yapılanlar da eklendiğinde hastanenin verdiği ücretsiz hizmetin yüzde 30'u geçtiği belirtiliyor. Aslında hastanenin sosyal güvencesi olmayan fakirfukaraya ücretsiz hizmet verme gibi resmi bir zorunluluğu yok. Hastanenin fakirlere hizmet amacıyla vakfedilmiş olduğunu söyleyen Doç. Dr. Rıza Kutaniş, parası olmayan gariban vatandaşlara hizmetin hastanenin isminden ve tarihinden gelen bir görev olduğunu vurguluyor: " Burası paralı bir özel hastane ya da bir ticari işletme değil. Hastaneye bu gözle bakarsanız tarihine, geleneğine ve vakfediliş amacına aykırı davranmış olursunuz. Vakıf Gureba Hastanesi fakirefukaraya hizmet ederek yaşayabilir. Eğer paralı bir hastaneye çevirirseniz Vakıf Gureba'nın gurebası nerede kaldı?"
   <br/>
   <br/>
   Osmanlı döneminde kurulan 26 bin kadar vakıftan amacına uygun olarak günümüze kadar gelebilen az sayıdaki vakıftan biri Vakıf Gureba Hastanesi. Aslında değişik illerde 7 tane gureba hastanesi kurulmuş ancak 6 tanesi silinip gitmiş. 23 sene Vakıf Gureba Hastanesinde görev yapan hastanenin eski başhekimi Prof. Dr. Asaf Ataseven, hastanenin tarihi ve kültürel bir sembol olarak korunması ve vakfiyesine uygun olarak eski misyonuna kavuşturulması gerektiğini söylüyor.
   <br/>
   <br/>
   Herkesin gözü onda
   <br/>
   <br/>
   Vakıf Gureba Hastanesi'ne ait bina ve arazilerin başka bir kuruma devredilmesi konusunda şimdiye kadar 8 defa grişimde bulunulmuş. Ancak bu taleplerin hepsi sonuçsuz kalmış. Hatta böyle bir devrin gerçekleştirilemeyeceğine ilişkin iki mahkeme kararı bile var. Son olarak geçtiğimiz hafta Vakıf Gureba Hastanesi'nin İstanbul Üniversitesi'ne devredilmesi gündeme gelmişti. İstanbul Üniversitesi Rektörü Kemal Alemdaroğlu, Vakıflar Genel Müdürü Nurettin Yardımcı ve Vakıflardan sorumlu Devlet Bakanı Yüksel Yalova tarafından hazırlanan bir protokole göre hastanenin 10 yıllığına İstanbul Üniversitesi'ne devredileceği belirtiliyordu. Protokole göre "Vakıf Gureba'ya ait binalar İstanbul Üniversitesi'ne devredilecek, eski binalar Çapa Tıp Fakültesi tarafından onarılıp işletilecek. Gureba Hastanesi'nin vakfına ilk üç yıl için 1 milyon 400 bin dolar, dört ve yedinci yıllar için 2 milyon 700 bin dolar, sekiz ve onuncu yıllar için de 3 milyon dolar kira bedeli ödenecek." Kanunen bir vakfa ait malların devrinin mümkün olmaması nedeniyle Gureba Hastanesi'nin çağdaş bir tıp hizmeti veremediği, kapasitesinin çok altında çalıştığı gibi aslı olmayan gerekçeler ileri sürülmüş.
   <br/>
   <br/>
   Ancak bu devir konusunun gündeme gelmesiyle birlikte başta hastaneden hizmet gören fakir hastalar ve hastane çalışanları olmak üzere halktan büyük bir tepki geldi. Hatta Vakıflardan Sorumlu Devlet eski Bakanı Metin Gürdere bile vakfiyeye aykırı olarak devir yapılamayacağını, bunun yasal olarak da mümkün olmadığını söyledi. İstanbul Üniversitesi, eski Bakan Metin Gürdere döneminde de böyle bir talepte bulunmuş ancak bu talep bakan tarafından kabul edilmemişti. Bu yoğun tepkiler üzerine vakıflardan sorumlu Devlet Bakanı Yüksel Yalova'nın konuyu tekrar değerlendirdiği ve Vakıf Gureba'nın İstanbul Üniversitesi'ne devri konusunu bakanlar kuruluna götürmekten vazgeçtiği belirtiliyor.
   <br/>
   <br/>
   Mahkeme kararı var
   <br/>
   <br/>
   Vakıf Gureba'nın tarihi devir talepleriyle dolu. Ama her defasında bu talepler sonuçsuz kalmış. Konu neredeyse her 10 yılda bir gündeme geliyor. 1933 yılında başlatılan üniversite reformunda tıp fakültesinin Haydarpaşa'dan Avrupa yakasına taşınması sebebiyle hastane eğitim öğretim yönünden İstanbul Üniversitesine devrediliyor. Şimdiye kadar da 8 kere hastanenin başka kuruluşlara devri gündeme geliyor. Ancak bu taleplerin hepsi sonuçsuz kalmış. Hastane 1979 yılında İstanbul İktisadi ve Ticari Bilimler Akademisi'ne bağlanmak isteniyor. Vakıflar Genel Müdürlüğü'nün itirazı üzerine konu yargıya intikal ediyor. Mahkeme devir işlemini iptal ediyor ve Vakıf Gureba'nın vakfiyesindeki nizamnameye uygun bir şekilde vakıf hastanesi olarak hizmetine devam etmesine karar veriyor. İstanbul 10'uncu Asliye Hukuk Mahkemesi'nin kararına dayanak teşkil eden vakıflarla ilgili düzenleme "Görev ve hizmetleri bütün vakıfların vakfiyelerinde veya vakfiye yerine geçen Hüccet, Berat, Ferman gibi belgelerden veya vakıf senetlerinde yazılı, hayri sosyal kültürel ve ekonomik hizmetleri yerine getirmesi" hükmünü içeriyor.
   <br/>
   <br/>
   Vakıf Gureba Hastanesi'nin 20 yıl inşaat halinde kalan yeni binasını bitirerek hizmete sokan eski Başhekim Prof. Dr. Asaf Ataseven, hastanenin 80 dönümlük geniş bir araziye sahip olduğunu, bu nedenle devir taleplerinin gündeme geldiğini söylüyor: "Hastanemizin geniş bir arazisi olduğu için daha önce de bu tür talepler çok oldu. Şu anda Çapa Tıp Fakültesi bulunduğu yere sığmıyor, bu nedenle Vakıf Gureba Hastanesi'nin arazisini de almak istiyor." Prof. Ataseven, hastanenin eski fotoğraflarını göstererek aslında Çapa Tıp Fakültesi'nin üzerine kurulu olduğu arazinin bile Vakıf Gureba'ya ait olduğunu söylüyor.
   <br/>
   <br/>
   Yeni bir statü
   <br/>
   <br/>
   Şimdilik Vakıf Gureba Hastanesi'nin devriyle ilgili bir talebin daha sonuçsuz kaldığı belirtiliyor. Ancak bu durum önümüzdeki yıllarda konunun yeniden gündeme gelmeyeceği anlamını taşımıyor. Prof. Dr. Asaf Ataseven Vakıf Gureba Hastanesi'nin artık bu tür taleplere konu olmaması için yeni bir satüye kavuşturulması gerektiğini belirtiyor: " Vakıf Gureba Hastanesi'nin geleneğiyle, kültürüyle, adıyla tarihi bir önemi ve misyonu var. Bunun korunması hatta vakfiyesine uygun olarak asıl kimliğine yeniden kavuşturulması ve fakirlere tamamen ücretsiz hizmet verir hale getirilmesi gerekir. Eğer bu hastaneye sağlam bir statü tanınmazsa geçmişte olduğu gibi ileriki yıllarda da çeşitli tahsis konuları gündeme gelecektir."
   <br/>
   <br/>
   Kültürümüzün en önemli köşetaşlarından biri olan vakıflar başta Amerika olmak üzere bir çok ülke tarafından özel olarak araştırmalara konu oldu. Hatta Osmanlı'daki vakıf sistemini inceleyip kendilerine uyarlayanlar bile var. Ancak bizim bu büyük mirasa hiç de vefalı davrandığımız söylenemez. Vakıf Gureba bu medeniyeti yaşatmaya devam eden ender örneklerden biri. En azından bir sembol olarak adına ve vakfediliş amacına uygun bir biçimde gariplerin yanında olmalı.
   <br/>
   <br/>
   e mail: mur.aydin@usa.net.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6126-gurebada-nafile-capa.html), [web.archive.org (arşiv bağlantısı)](http://web.archive.org/web/20140429125344/http://www.aksiyon.com.tr:80/aksiyon/haber-6126-gurebada-nafile-capa.html)
