# İşimiz fesatçılara ihale

*Murat Aydın 1998.08.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bunca liberalleşme çabasına rağmen ekonomide ağırlık hâlâ devletin elinde. Hal böyle olunca malum çıkar çeteleri de rant dağıtım merkezi olarak görülen devletin etrafında konuşlanıyor.
  </font>
 </div>
 <div id="newsText">
  <font class="detail-text">
   Rant dağıtmak için kullanılan araç ise kamu alımları ve ihaleler. Yolsuzlukların ihalelerin etrafında yoğunlaşmasının sebebi de bu; yani işe fesat burada karışıyor. İhaleye fesat karıştırma iddialarının gündeme gelmediği hemen hiç bir ihale yok. POAŞ ihalesi onca tartışmadan sonra üçüncü gelen firmaya verildi. Gazetelerde boy boy ilanlarla Türkiye'nin 500 trilyon lira zarar ettirildiğini iddia eden Haydar Veziroğlu da kendisine verilmeyen Körfez geçişi ihalesine fesat karıştırıldığını söylüyordu. Karadeniz otoyol ihalesi ile ilgili olarak Yaşar Topçu hakkında verilen gensoru kabul edilmese de bu konudaki tartışmalar bitmiş değil.
   <br>
    <br>
     İhale sisteminin nasıl işlediğini anlamak için fazla araştırma yapmaya gerek yok. Başlı başına bir skandal olan yeni Meclis salonu ihalesi yolsuzlukların nerelere vardığını apaçık gösteriyor. Bütün bu yolsuzlukların meydana geldiği dönemin sorumlusu olan başbakan bile "Türkiye'de ihale sisteminin mükemmel şekilde işlemediği kimsenin meçhulu değildir" diyor ama herkesin gözü önünde halkın parası peşkeş çekilirken bu soyguna dur diyen yok.
     <br>
      <br>
       En büyük müşteri devlet
       <br>
        <br>
         Devlet kuruluşları, belediyeler, KİT'ler gibi tüm kamu kurum ve kuruluşları inşaattan gıdaya, araçgereçten giysiye kadar hemen tüm ihtiyaçlarını ihaleler yoluyla sağlıyorlar. Buna genel olarak kamu alımları da deniyor. Şöyle bir düşündüğünüzde burada dönen mal ve para miktarının nerelere vardığını daha iyi anlarsınız. İyi kullanıldığında rekabete dayalı serbest pazar sisteminin oluşturulmasında çok büyük öneme sahip olan ihaleler ne yazık ki ülkemizde serbest piyasanın ve rekabetin önünü tıkayacak şekilde işliyor. Sanayi, hizmet sektörü ve tarım alanında dünya ölçeğinde rekabet gücüne erişemeyişimizin altında yatan sebeplerden en önemlisi yine ihale sistemimizin bozuk olması.
         <br/>
         <br/>
         İhale sistemindeki aksaklıkların mevzuat yetersizliğinden kaynaklandığı ileri sürülüyor. Topun altında da 2886 Sayılı Devlet İhale Yasası var. Kanunun ihtiyaçlara cevap vermediği bazı maddelerin kapalı olduğu ifade ediliyor. En çok eleştirilen noktalardan biri de ihalelerin şeffaf yapılmadığı, her şeyin kapalı kapılar ardında olup bittiği şeklinde. İhalelerin şeffaf olması gerektiğini söyleyen Türkiye Müteahhitler Birliği Başkanı Kadir Sever "İhalelerde seçilmiş istekliler arasına giremeyen diğer müteahhitler ihalenin uygunluğu hakkında şüphe ileri sürebilirler. İhaleye katılamayanlar neden katılamadıklarını bilemedikleri ve ihaleyi kazananların neden kazandığı açıklanmadığı zaman ister istemez birtakım spekülasyonlar çıkıyor. Bu iddiaların ortadan kalkması için ihaleyi kaybedenlerin neden kaybettiklerinin açıklanması gerekir. Yoksa şeffaflık demek sadece zarfların noter huzurunda ve TV kameraları önünde açılması değildir" diyor.
         <br/>
         <br/>
         İhale sistemi değişsin
         <br/>
         <br/>
         İnşaat şirketleri yüzde 75'leri bulan fiyat kırmalarının yaşandığı kamu ihalelerinde mevcut sistemin artık ihtiyaca cevap vermediğini söylüyorlar. Büyük indirimlerin arkasında "hayali ödemeler"in bulunduğunu iddia eden sektör temsilcileri, "Eğer hayali ödeme yoksa yapılan inşaat mutlaka kullanılamaz haldedir" diyorlar.
         <br/>
         <br/>
         Askeri ihalelere katılan müteahhit Atalay Bulutoğlu ihale takibinde bir sıkıntı çekmediklerini ancak ihale kanununun eski olmasından dolayı birtakım aksaklıklar olduğunu söylüyor. "Bu kanun yasaklardan başka bir şey içermiyor"diyen Bulutoğlu "Enflasyonu hesaba katan bir kanun değil. Bizden 6 ay aynı fiyattan mal istiyorlar. 84. maddeye göre bir aksaklık olup da taahhütlerinizi yerine getiremediğiniz zaman Türkiye hudutları içerisinde ihaleye giremiyorsunuz. Bunların değiştirilmesi lazım" diyor.
         <br/>
         <br/>
         İhale fesatlarına engel olabilmek için öncelikle teklifleri bedel teklifi olmaktan çıkarıp, çift zarf usulünün getirilmesi gerektiğini vurgulayan Müşavirler Mühendisler ve Mimarlar Birliği Başkanı Fatma Çölaşan ihale sistemindeki bir başka bozukluğu daha gündeme getiriyor: "Bizim uygulamalarımızın yanlış tarafı şu: İdareler ne kadar çok teklif alırlarsa kendilerini o kadar rahat hissediyorlar. Çok sayıda dosyanın kısa sürede değerlendirilmesi söz konusu değil. Gelişmiş ülkeler en az üç, en fazla altı firmadan teklif alıyorlar. Açık ilanla çağrı yapıldığı zaman önce tanıtıcı dosyalar isteniyor firmalardan. Bunların sayısı bir ön elemeyle üçaltıya indiriliyor. Zaten o kadar çok firmaya, zahmetli ve masraflı dosyalar hazırlatmayı da haksızlık olarak görüyor batı dünyasının işvereni."
         <br/>
         <br/>
         Ancak İntes Yönetim Kurulu Başkanı İbrahim Şencan ihale sistemindeki aksaklıkların ve bu sistemden doğan şikayetlerin 2886 sayılı kanundan kaynaklandığı görüşüne katılmadığını söylüyor: "İhale sistemindeki aksaklıkların günahı bu kanuna çıkarılmamalıdır. Bu kanunun bazı hükümlerini değiştirmeyi amaçlayan yasa tasarısı da aksaklıkları gidermeye yetmeyecek. Hatta bazı konularda şikayetlerin artmasına yol açacaktır. Çünkü kusur kanunda değil uygulanmasında."
         <br/>
         <br/>
         2886, fesada yol açıyor
         <br/>
         <br/>
         Türk Müşavirler Mühendisler ve Mimarlar Birliği Genel Başkanı Fatma Çölaşan 2886 Sayılı Devlet İhale Yasası'nın ihalelere fesat karıştırılmasını teşvik ettiğini ileri sürüyor: "Mevzuattan kaynaklanan büyük yanlışlar var. Kullanılan yöntemler ihalelere fesat karıştırılmasını adeta kolaylaştırıyor. 2886 sayılı Devlet İhale Yasası'nı incelerseniz, teklif denilen şeyin sadece bedel teklifi olduğunu görürsünüz. 'Uygun bedel' diye açık olmayan bir tarif getirilmiş. Son yıllarda Bayındırlık Bakanlığı uygun bedeli, 'en düşük bedel' diye tarif etti hep. İşi kimin alacağı, ihale öncesinde saptandıktan sonra, en düşük teklif bedeline karar vermek, bir müteahhit grubu için en fazla bir saat sürer. İstekli firmalar, sadece bedel üzerinden değerlendirilirse, fesada bundan daha uygun bir durum yaratılamaz zaten."
         <br/>
         <br/>
         Bürokrasinin ihaleler üzerinde etkisi fazla
         <br/>
         <br/>
         "Yeni bir ihale mevzutatı ile yolsuzlukları önleriz diyemeyiz. Çünkü bu yolsuzlukların toplumun kültür yapısına kadar uzanan bir çok sebebi var" diyen Prof. Dr. Coşkun Can Aktan yapılması gerekenler konusunda şunları söylüyor: "2886 sayılı Devlet İhale Yasası genel bütçeye dahil daireleri, katma bütçeli idareleri, belediyeleri ve il özel idarelerini kapsıyor. Bunun duşındaki tüm kamu kurum ve kuruluşları bu yasanın kapsamında değil, yani bir standart birliği yok. Bazı önemli ihaleler sadece bir bakanın imzasıyla yapılabiliyor. Mevzuatın farklılığı ve esnekliği bürokrasinin ihaleler üzerindeki yetkisini ve gücünü artırıyor. Bu da keyfi davranışlara ve suiistimale yol açabiliyor."
         <br/>
         <br/>
         Prof. Aktan tüm kamu kurum ve kuruluşlarının ihaleleriyle ilgili düzenlemelerin tek bir yasa çerçevesinde toplanması gerektiğini belirtiyor. Aktan'a göre özelliği olan işler ve ihaleler varsa bunların da ilgili yasada açık ve net bir şekilde ortaya konulması gerekiyor.
         <br/>
         <br/>
         Resmi ihale gazetesi
         <br/>
         <br/>
         İhalelerin ilan edilmesi ve duyurulması da önemli. Herkesin beğenisine, fikrine göre takib ettiği gazeteler var. Oysa ihalelerin hangi gazetelerde ilan edileceği belli olmadığı için müteahhitlerin neredeyse bütün gazeteleri takib etmeleri gerekiyor. Mesela bir kamu kuruluşu ihaleyi önceden belirlediği bir kişiye vermek istiyorsa bu ilanı öyle bir gazetede verebilir ki ihaleye girebilecek bir çok kimse bunun farkında olmaz. Coşkun Can Aktan ihalelerin takibini kolaylaştırmak ve katılımı artırmak için Resmi Gazete benzeri bütün ihalelerin yer altığı bir "resmi ihale ve satınalma gazetesi" öneriyor.
         <br/>
         <br/>
         Devlet eski Bakanı Tınaz Titiz de, herkesin her türlü ihaleden haberinin olmasının çok önemli olduğunu söylüyor. Titiz "Türkiye'de ve dünyada uygulanan hilelerden bir tanesi belli konuları çok kısa bir süre içerisine sıkıştırıp ihale yapmaktır. Bu türlü hilelerin önüne geçebilmek için bütün kamu alımları ve ihalelerin yer aldığı bir kamu alımları resmi gazetesinin çıkarılması gerekir. Böylece daracık bir zamana sıkıştırıp kimsenin haberi olmadan belli firmalara ihale vermek ortadan kalkar. Daha rekabetçi ve şeffaf bir ortam sağlanacağı için ihaleler de sağlıklı yapılır ve yolsuzluk şaibeleri azalır"diyor.
         <br/>
         <br/>
         Ucuza mâledeyim derken
         <br/>
         <br/>
         İhaleler genellikle en düşük bedeli teklif edene veriliyor. Muhammen bedel adı altında projeyle ilgili tahmini bir bedel ilan ediliyor. Bu bedel üzerinden eksiltme ile ihale yapılıyor. Zaten normal bedelinin altında tesbit edilen muhammen bedel yüzde 75'lere varan indirimlere uğruyor. Böyle olunca inşaat da bir türlü bitmek bilmiyor. Ucuz ve eksik malzeme kullanılıyor. Bir çok ihalede şartların değiştiği ileri sürülerek fiyat artışları ve süre uzatmaları talep ediliyor. Devlet düşük bedelle ihale yaptım diye sevinirken sonradan çıkan masraflar ve kalitesiz işler dolayısıyla haddinden fazla zarara uğruyor.
         <br/>
         <br/>
         Devlet İhale Yasası'nın yeniden düzenlenmesi gerektiğini söyleyen Başbakan Mesut Yılmaz mevcut ihale sisteminin devleti nasıl zarara soktuğunu şöyle anlatıyor: "Türkiye'de ihale sisteminin mükemmel işlemediği kimsenin meçhulu değildir. Bundan biz de yakınıyoruz. Çünkü bir ihale sistemiyle, yani kamu yatırımlarının bu şekilde ihale edilmesinde ulaşılmak istenen bir kaç tane amaç vardır. Bunlardan bir tanesi devletin en ucuz şekilde bu yatırımı gerçekleştirmesidir. Ama ikincisi onun kadar önemli olan, netice itibariyle maliyet faktörünü belirleyen, işin süresidir. Zaman zaman yaşadığımız hadise, maalesef herkese açık olarak yapılan ihalelerde aşırı fiyat kırışı nedeniyle yatırımlar sonuçlandırılamamaktadır. Bu da devlete çok pahalıya mal olmaktadır."
         <br/>
         <br/>
         Sonsuz karneye son
         <br/>
         <br/>
         İhale sisteminin işleyişinde en önemli faktörlerden bir tenesi müteahhitlik karneleri. Bayındırlık Bakanlığı tarafından verilen bu karneler hangi müteahhidin ne kadar büyüklükte işlere girebileceğini gösteriyor. En çok sepekülasyona sebep olan ise "sonsuz karne" diye tabir edilenler. Müteahhitler bu karneye sahip olanın "Alaaddin'in sihirli lambasını" elde etmiş kadar büyük bir fırsatı yakaladığını belirtiyorlar. Çünkü sonsuz karne sahipleri her türlü işe teklif verebiliyorlar.
         <br/>
         <br/>
         Müteahhitlik karneleri mevzuatına göre bu belgeler mühendis ve mimarlara veriliyor ve iş yaptıkça karnenin derecesi yükseltiliyor. Bu karneler kamuda üst düzey görev yapmış bazı bürokratlara da veriliyor.
         <br/>
         <br/>
         Karne sisteminin yeniden düzenlenmesi gerektiğini söyleyen Müteahhitler Birliği Başkanı Kadir Sever "Sonsuz miktarda karne sahipleri karnelerini bir başka şahıs veya kuruluşa devrederek bundan kazanç sağlama yoluna gidiyorlar. Bu karneleri satın alanlar ise hiç bir tecrübeleri olmadığı halde diğer birtakım şartları yerine getirdiklerinde ihaleye girebilme hakkına sahip olabiliyorlar. Bu kişi ve kuruluşlar işi iyi bilmediklerinden, ya yanlış fiyat veriyor yada işi bitiremiyorlar veya işi kalitesiz yapıyorlar" diye konuşuyor.
         <br/>
         <br/>
         Kadir Sever, Müteahhitler Birliği olarak ihale alınmasında karnelerin etkisinin azaltılması gerektiğini önerdiklerini ifade ediyor: " Karne ihalenin alınmasında belirleyici unsur olmaktan çıkarılıp ihaleye girmek için gerekli şartlardan sadece bir tanesi olmalıdır."
         <br/>
         <br/>
         Geçtiğimiz günlerde Resmi Gazete'de yayınlanan bir kararla müteahhitlik karnelerinin devri zorlaştırıldı. Müteahhitlik karnelerinin satılamayacağını, kiraya verilemeyeceğini belirten yönetmelik hükümleri çerçevesinde devir işlemi de ancak belirli şartlar altında yapılabilecek. Buna göre karnesini devreden kişi o şirkette çalışmak zorunda olacak. Karnesini devrettiği şirketle ortak olmayan ya da fiilen orada çalışmayan kişilerin karneleri iptal edilecek. Karne sisteminin köklü bir değişikliğe ihtiyacı olduğunu söyleyen bazı müteahhitler bu değişikliğin yeterli olmayacağını ileri sürüyorlar.
         <br/>
         <br/>
         Şartname havuzu kurulsun
         <br/>
         <br/>
         "Bazı ihalelerin şartnamelerine bakıldığında bu ihalenin hangi firmaya verileceğini anlarsınız" diyen İstanbul Mali Şube eski Müdürü Salih Güngör şartnamelere konulan bazı maddeler yoluyla ihalelerin önceden belirlenmiş firmalara verildiğini belirtiyor. Prof. Coşkun Can Aktan ihalelerde şartların çok iyi belirlenmesi ve objektif kriterlere bağlanmasının şart olduğunu ifade ediyor.
         <br/>
         <br/>
         İhalede en önemli aşamanın şartname hazırlamak olduğunu söyleyen Tınaz Titiz'e göre, kötü niyetli olan yerli ve yabancı firmalar ihaleyi almak için özellikle şartnamelere müdahale ediyorlar: "Şartname hazırlamak ve şartnameye uygun teklif almak çok önemli bir konu. Hatta bu bir sanattır. Özellikle küçük kurumlarda memurlar bu gibi şartnameleri gerektiği gibi hazırlayamazlar. Bazen ihaleyi kapmak isteyen firmalar şartnameyi kendileri hazırlayıp kamu kurumuna verirler. İlk baktığınız zaman objektiftir ama öyle gizli yönleri vardır ki ihaleyi o firmadan başkası alamaz. Bu nedenle objektif kriterlerin konulması gerekir. Ben bu noktada şartname havuzu diye bir birim öneriyorum. Uluslararası kuruluşların böyle birimleri var. ILO'nun Cenevre'de çok muazzam bir şartname havuzu var. Orada traktörden çay bardağına; toprak kazmaktan bahçe düzenlemeye varıncaya kadar her türlü mal ve hizmetin şartnamesi var. Tunceli Belediyesi iş makinesi alacak olsa iş makinesi şartnamesinin ne kadar sofistike ne kadar karışık bir şey olduğunu düşünebiliyor musunuz imkan var mı oradaki sıradan bir memurun bu şartnameyi hazırlamasının. Çağırıyor oradaki ahbaplarını, dostlarını; zaten firmalar hazır şartnamelerini veriyorlar. Bu gibi olumsuzlukların ortadan kalması için bir şartname bilgi bankasının olması gerekir."
         <br/>
         <br/>
         İhalelerde Çakıcı parmağı
         <br/>
         <br/>
         Türkiye'de devlet bir rant dağıtım merkezi haline gelmiş durumda. Bu rantın paylaşımında açılan devlet ihaleleri başrolü oynuyor. Ranttan daha çok pay kapmak isteyen mafya grupları açılan kârlı ihalelere katılıp kendilerine özgü yöntemlerle ihlaleyi alıyorlar. İhale alındıktan sonra bir taşeron firmaya havale ediliyor. Ya da ihaleyi kazanmak isteyen işadamları bir mafya grubuyla anlaşarak rakiplerini egale ediyorlar. İstanbul Emniyet Müdürlüğü Mali Şube eski Müdürü Salih Güngör, ufak tefek, kârsız ihaleler hariç büyük ihalelerin hemen hemen tamamında yolsuzluklar döndüğünü, ihale mafyasının bu piyasada kuş uçurtmadığını söylüyor.
         <br/>
         <br/>
         Fransa'da yakalanan yeraltı dünyasının ünlü ismi Alaattin Çakıcı'nın yurtdışında devlet ihalelerine karıştığı belirtiliyor. Bazı önemli kişiler adına devreye giren Çakıcı'nın ihalelere katılan kişileri tehdit ederek çekilmelerini istediği, bu yolla kendisini kullananların seslerini banda alarak şantaj yaptığı söyleniyor.
         <br/>
         <br/>
         Bu işi ombudsman halleder
         <br/>
         <br/>
         Tınaz Titiz, kamu ihalelerinde şaibe ve yolsuzlukların ortadan kaldırılması için haksızlığa uğrayanların başvurabilecekleri bir müessese kurulmasını öneriyor. Titiz, kamu alımları ombudsmanı adını verdiği bu denetim mekanizmasını şöyle izah ediyor: "Kamu alımları konusunda kendisine iletilen şikayetleri ve kendi saptadığı sorunları inceleyen, bu inceleme sonucunda elde ettiği bulgularını gazete, televizyon gibi çeşitli kanallarla ilgili ve kamuoyuna aktaran kurumdur. Bu kurum halk avukatı, halkın savunucusu gibi adlarla da anılmaktadır."
         <br/>
         <br/>
         Bal tutan parmağını yalayamaz
         <br/>
         <br/>
         Tınaz Titiz ihale yolsuzluklarını önlemek için bal tutan parmağını yalar anlaşının terkedilmesi gerektiğini söylüyor: "Bir kere bunu ayıplarımızın en başına yerleştirmemiz gerekiyor. Bu lafa dayanarak kamu alımlarındaki yetkiyi yakınlarınıza peşkeş çekerek kullanamazsınız. Bu nedenle ihale komisyonlarında yetkili olan kamu görevlilerinin hakları bile olsa yakınlarına bu ihaleleri vermemeleri gerekir. Yeni atasözümüzün "bal tutan parmağını yalayamaz" olması gerekir. Bu gibi suiistimallerin önüne geçebilmek için hakimlerde olduğu gibi ihalelerde yetkili kamu görevlilerinin yakınlarıyla ilgili konularda etkili olmamasını sağlamak gerekir."
         <br/>
         <br/>
         İhale yolsuzlukları o kadar sık meydana geliyor ki artık bunları tek tek araştırıp aydınlığa kavuşturmak ve mevcut sorunlara çözüm bulmak mümkün değil. Kamu ihalelerinin daha sağlıklı ve rantabl yapılması için birtakım çalışmalar yaptıklarını söyleyen Kamu İhaleleri Dairesi Başkanı Sami Kaplan, kamu ihalelerinin genel bir ihale düzenlemesi çerçevesinde biraraya toplanması gerektiğini ifade ediyor. Sami Kaplan ihaleler konusunda sıkıntının genellikle ihaleyi veren idarelerin bu işi özenle yapmamasından kaynaklandığını belirtiyor ve bu konuda özel bir denetim mekanizması kurulması gerektiğini vurguluyor.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-4041-isimiz-fesatcilara-ihale.html), [web.archive.org (arşiv bağlantısı)](http://web.archive.org/web/20140224111410/http://www.aksiyon.com.tr/aksiyon/haber-4041-isimiz-fesatcilara-ihale.html)
