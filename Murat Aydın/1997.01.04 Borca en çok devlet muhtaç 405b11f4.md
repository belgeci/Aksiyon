# Borca en çok devlet muhtaç

*Murat Aydın 1997.01.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir önceki görüşmemizde DİE (Devlet İstatistik Enstitüsü) Başkanıydı Mehmet Kaytaz. O zaman  "rakamlara siyaset karışmıyor" diyordu.
  </font>
 </div>
 <div id="newsText">
  <font class="detail-text">
   O şimdi Hazine Müsteşarı. Hazine'ye de siyasetin karışmadığını söylemiyor elbette. "Hükümetin  politikaları Hazine'yi  ister istemez etkiliyor. Çünkü hükümet programlarının gerçekleşmesinde en büyük görev Hazine'ye düşüyor" diyor. Çalkantılı koalisyon tartışmalarıyla geçen kritik bir dönemde Hazine'nin başına geçen Mehmet Kaytaz, kriz söylentilerine rağmen 96'yı kazasız belasız atlatmanın sevinci içinde. Bütçe hedefleri açısından '97'nin zor bir yıl olacağını söylese de yine de çok umutlu. Eğer politik istikrar böyle devam eder ve alınan kararlar da uygulanabilirse, ekonominin düzlüğe çıkması için 97 'nin bir başlangıç olacağını söylüyor. Sorularımızı cevaplandıran Kaytaz, hem 96'yı değerlendirdi hem de 1997 hedef ve beklentilerini anlattı:
   <br/>
   <br/>
    Koalisyon tartışmalarıyla geçen istikrarsız bir yıl oldu 1996. Öncelikle 1996 Türkiye ekonomisi hakkında bir değerlendirme yapar mısınız?
   <br/>
   <br/>
   Zor bir yıl oldu 96. Şu anda üçüncü hükümet işbaşında.  Genelde makro ekonomik göstergelere baktığımız zaman yılın ikinci ayında belirgin bir düzelme var. Bazı alanlarda 1995 düzeyini yakalayamadı. Milli gelire oran bakımından 1995 bütçe açığı 96'ya göre daha düşük. Faiz harcamalarımız bu yıl daha çok arttı. Haziran sonuna kadar 6 aydan fazla, yani vadesi 1997'ye sarkacak bir ihale açamadık, çünkü ortada bir belirsizlik var.  Böyle olunca, faiz ödemeleri 1996'ya geldi, özellikle yılın ilk aylarında hem vade kısa oldu, hem de faizler yükseldi. Refahyol kurulunca yavaş yavaş rayına oturmaya başladı. Yani siyasi belirsizlik de ortadan kalktı. Devamlı söylenen eylül veya ekim sendromu diye bir şey gerçekleşmedi. Borçlanma açısından  hiç sorun çıkartmadan bu yılı atlattık. Dış ticarette ise belli bir açık var, fakat bunun da o kadar önemli olduğunu düşünmüyorum.
   <br/>
   <br/>
    Bütçenin denk bağlanması yoğun tartışmalara yol açtı. Siz de bütçe hedefleri açısından 97 yılı zor bir yıl olacak diyorsunuz. Bütçe hedefleri gerçekçi değil mi?
   <br/>
   <br/>
   Hükümet kendi deyimiyle çıtayı yükseltti. Yük, vergi gelirleri ve özelleştirme gelirlerinde. Özelleştirmeye baktığımız zaman son yıllarda ilk kez hükümet siyasi olarak özelleştirmeyi gerçekleştirmek istiyor. Bu durumda özelleştirme gelirlerinin önünün açılması bazı büyük özelleştirmelerin yapılmasının bütçeye çok önemli katkısı olacak. Vergi gelirlerinin hedefi de yüksek, vergi idaresi belirli bir çalışma içinde vergi tabanını genişletmeye çalışıyor. Hedef yüksek.  Bu hedefi gerçekleştirmek de mümkün, ama çok zor olur. Diğer taraftan harcamalar da önemli. Hükümet bu konuda popülist falan diye eleştiriliyor, ama böyle değil aslında. Hükümet oluştuktan sonra harcamalar belirli bir denetim altına alındı.
   <br/>
   <br/>
    Havuz sisteminin işleyişinde Hazine'nin rolü nedir? Bu sistem devletin borçlanma ihtiyacını azaltacak mı?
   <br/>
   <br/>
   Havuz sisteminin iki fonksiyonu var: Birincisi; eskiden beri Hazine'de KİT'lere yönelik uygulanan bir sistem var. KİT'lerin nakit giriş çıkışlarının ve finansal durumlarının kontrolü yapılıyordu. Havuz sistemiyle bunu biraz daha genişletiyoruz. İşin içine belediyeler giriyor, döner sermayeli kamu kuruluşları giriyor. Burada bir taraftan sistem daha iyi denetlenebiliyor, birisinin borcu varsa borcunu ödemeden başka harcama yapması kontol altına alınıyor.  Bize de direkt bir yetki yok bu konuda. Ancak, havuz sistemi borçlanma ihtiyacımızı azaltacak. İkinci etkisi de, bazı kurumların ellerindeki paralar Hazine'nin direkt kullanımına açılıyor.
   <br/>
   <br/>
    Dolara endeksli yeni lira kamuoyunda pek bilinmiyor. Yeni lira nasıl kullanılacak, ekonomiye ne gibi faydaları olacak?
   <br/>
   <br/>
   Yeni lira konusu  ekonomik kurullarda tartışılmadı, bunu ben de basından izledim, belirli çalışmalar oluyor ama netlik kazanmadı. Esas sorun Türkiye'de cari gelirlerle cari giderler arasındaki farktır. Bizim gelirlerimizin giderlerimizden fazla olması, en azından faiz dışı giderleri dışarı çıkarttığımızda bütçe temel dengesinin milli gelire oranının yüzde 34 olması lazım ki Türkiye yatırımlarını yapabilsin, faiz yükünden kurtulabilsin. Ancak böyle bir istikrar programı içinde yeni lira uygulanabilir, sıfırlar silinebilir. Tek başına bu tür şeyler bir yarar getirmez. Bu diğer ülkeler de de uygulanmış. İyi bir istikrar programı  ve yapısal reformalar içinde uygulanabildiği zaman başarılı olunmuş. Yeni lira konusunda akademik çalışmalar yapılıyor ancak kolay da değil tabii ki.
   <br/>
   <br/>
    Daha çok makro ekonomik düzeyde bir değerlendirme yaptınız. Vatandaş açısından yeni lira ne ifade ediyor?
   <br/>
   <br/>
   Cebinizdeki paraları bu yeni parayla değiştirebileceksiniz. Dolar yerine yeni lira alabileceksiniz. Ama daha çok mesafe var bunun uygulanabilmesi için. Eğer şartlar uygun olursa 97'de uygulamaya geçilebilir. Yıllardan beri sıfır atma olayı konuşuluyor, öyle bir durumda da yeni bir para var esasında ortada. Cebinizdeki parayı verip başka bir para alıyorsunuz. Üç sıfır atarsanız, bin lira yerine yeni bir lirayı alırsınız. Yeni Türk Lirası da bunun gibi bir şey.
   <br/>
   <br/>
    IMF ile ilişkilerimiz bir türlü sağlıklı bir şekilde yürümüyor, bunun sebebi nedir sizce?
   <br/>
   <br/>
   Bir çok ülke gibi biz de  IMF üyesiyiz. IMF ile anlaşmaya varırsak, bu, uluslararası alanda bir işaret olarak kabul ediliyor. Bu sayede Türkiye'ye daha fazla yabancı sermaye girebilecek, Türkiye dışarıdan daha fazla borçlanabilecek.
   <br/>
   <br/>
   IMF ile ilişkilerimiz normal. Geçen yıl temmuzda geleceklerdi, hükümet kurulma durumları olduğu için kasım ayında geldiler; hem teknik görüşmeler yapıldı, hem de hükümetle görüşüldü.
   <br/>
   <br/>
    97 yılında IMF heyeti ne zaman gelecek, gündemde yeni bir istikrar paketi var mı?
   <br/>
   <br/>
   Muhtemelen şubat ayında yeni görüşmeler olacak. Bu görüşmelerden sonra anlaşma sağlanırsa yeni bir  istikrar paketi de gündeme gelebilir.
   <br/>
   <br/>
    IMF'nin önerileri doğrultusunda bir çok istikrar paketi uygulandı şimdiye kadar, ancak başarılı olunamadı. İstikrar paketleri neden hedeflerine ulaşmıyor?
   <br/>
   <br/>
   Türkiye'nin başarılı olduğu programlar da var, olamadığı da. En son 1994'te uygulanan istikrar paketinde  esasında belirli hedeflere ulaşılmıştı, fakat 95 Eylül'ünde seçim ortaya çıkınca, program rafa kaldırıldı. Tabii  alınan kararlar uygulanamayınca birtakım hedeflere ulaşılamıyor.
   <br/>
   <br/>
    Bir çok ülkede artık enflasyon sorun olmaktan çıktı. Türkiye'de hâlâ en önemli sorunlardan biri ve düşürüleceğine bile inanılmıyor? Türkiye'de enflasyon neden önlenemiyor? Enflasyonist ortamdan yarar sağlayan ve enflasyonun düşmesini istemeyen bir kesim mi var?
   <br/>
   <br/>
   Enflasyondan etkilenmeyen ve enflasyonla birlikte kazancını artıran bir grup vardır belki, ama sorun şu: Bu kadar yıldan beri enflasyonla yaşayınca beklentilerimizi değiştirmek zorlaşıyor. Belirli gruplar kendilerini enflasyona endekslemeye başlıyor, böyle olunca enflasyonu düşürmek zorlaşıyor.  Enflasyonla mücadele için hükümetin halkı inandırması gerekiyor. O zaman bu beklentiler kırılabilir. Bu çok önemli bir şey, ancak  iyi bir istikrar programıyla mümkün olabilir. Hükümetin böyle ciddi bir niyeti var. Çünkü baktığınız zaman dünyanın her yerinde enflasyonu düşüren hükümetler tekrar işbaşına gelebilmişler. Enflasyon kötülüklerin en büyüğü gibi bir şey, bunu alt eden bir hükümetin seçilmesi daha kolay oluyor.
   <br/>
   <br/>
    Rating kuruluşlarının kredi notumuzu düşürmelerinin dış borç bulmakta  etkisi oluyor mu?
   <br/>
   <br/>
   Bundan dolayı borç bulmakta bir zorluk meydana gelmiyor. Çünkü uzun vadeli olarak Türkiye ekonomisine bakıldığı zaman potansiyeli olan, dinamik bir ekonomi var ve aynı zamanda bütün dış yükümlülüklerini  zamanında yerine getiriyor. Böyle olunca zorlanma olmuyor, muhtemelen maliyetleri önümüzdeki yıl marjinal biçimde etkiler.
   <br/>
   <br/>
    Son dönemde Türkiye'nin en önemli problemlerinden biri iç borçlar oldu. Bu yıl  nasıl bir iç borçlanma politikası izleyeceksiniz?
   <br/>
   <br/>
   '97 yılında amacımız vadeyi uzatmak. Son yapılan ihalelerde vade bir yılın üzerine çıkarıldı. Bu vade daha da uzayabilir. Bütçeyi yaparken vade olarak ortalama 10 ay düşünüyorduk. Tahmin ediyorum bu biraz daha uzun olacak. Bu vade yayıldığı zaman uygulanan ekonomik politikalarla maliyetler azalırsa bütçeye olumlu bir etkisi olacak. Bütün bu sistemi pazar mekanizması içinde yürüteceğiz. Enflasyon beklentisine bağlı olarak ve siyasi belirsizliğin azalmasıyla faizlerin de düşmesi mümkün.
   <br/>
   <br/>
    Yüksek faizle devlet borçlanınca özel kesimde yatırıma gitmesi gereken fonları devlet alıyor. Bu sağlıklı bir durum mu sizce?
   <br/>
   <br/>
   Hiç bir yatırımcının devlet kadar borca ihtiyacı yok. Burada devletin önceliği var. Bütçe açığımız çok yüksek, kara deliklerin kapanması lazım ki devlet özel kesimin tasarrufunu almasın.
   <br/>
   <br/>
    96 yılında kriz söylentileri çok oldu. 97 için böyle bir şey sözkonusu olabilir mi?
   <br/>
   <br/>
   Eylülekim ayında kriz bekleniyordu. Böyle birşey olmadı, krizi atlattık. İstikrarsız bir yılı krizsiz atlatınca 97 yılına daha olumlu bakabiliyoruz. Böyle bir şeyin sözkonusu olacağını sanmıyorum?
   <br/>
   <br/>
    Hükümet çok yeni bazı kararlar alıyor, alışılmadık bazı uygulamalar yapılıyor. Bu politikaların merkezinde de Hazine yer alıyor. Hükümetle anlaşamadığınız konular oluyor mu?
   <br/>
   <br/>
   Hükümetle gayet iyi bir diyalog içerisindeyiz. Mecburen hükümetle birlikte çalışmak zorudayız zaten. Genelde Sayın Başbakan sık sık ekonomik kurulu topluyor. Kararlar  Hazine, Merkez Bankası, Maliye Bakanlığı, DPT gibi kuruluşların bulunduğu bir toplantı da alınıyor. Burada görüşler ve öneriler çok açık bir şekilde dile getiriliyor. Bu açıdan bir diyalog eksikliği sözkonusu değil.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=2126), [web.archive.org (arşiv bağlantısı)](http://web.archive.org/web/20140607171514/http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=2126)
