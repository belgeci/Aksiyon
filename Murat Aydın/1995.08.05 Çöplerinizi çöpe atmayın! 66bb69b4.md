# Çöplerinizi çöpe atmayın!

*Murat Aydın 1995.08.05*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kullandıktan sonra işimize yaramadığı için çöpe yolladığımız her atık çöp değil aslında. Plastik, cam, metal ve kağıt atıkları yeniden kazanılabiliyor. Hani  şu içindeki sütü veya meyve suyunu içtikten sonra buruşturup çöpe attğımız karton kutular bile değerlendiriliyor.  Hem de yardıma muhtaç çocuklar için mobilya oluyor
  </font>
 </div>
 <div id="newsText">
  <font class="detail-text">
   Bir alışkanlık halinde içtikten sonra çöpe attığınız süt, meyvesuyu kutularının işe yarayabileceğini düşündünüz mü hiç? Düşünseniz bile en fazla bunun yeniden ikinci sınıf bir kağıda dönüştürülebileceği aklınıza gelmiştir belki. Mesela bu karton ambalajlardan mobilya yapılabilir mi desek güler geçersiniz herhalde. Hiç kağıttan mobilya olur muymuş?  Pek inanılacak gibi olmasa da bu bir gerçek. Hem de hiç değer vermediğimiz, çöp işte diyerek küçümsediğimiz süt ve meyve sularının karton ambalajlarından yapılıyor bu mobilyalar. Tetra Pak ambalaj firması üretmiş olduğu süt ve meyve suyu kutularını çöpe gitmekten kurtarıp yeniden ekonomiye kazandırmak için bir süre önce başlattığı "Yeniden Kazanma" kamapanyasını  daha da yaygınlaştırarak sürdürüyor. Kampanyanın ilgi çeken diğer tarafı ise toplanan ambalajlardan üretilecek mobilyaların yardıma muhtaç çocuklara hediye edilecek olması. Yani süt ya da meyve suyu içtiğiniz karton kutular yardıma muhtaç çocuklar için okul sırası, masa, sandalye, dolap gibi mobilyalara dönüştürülecek.
   <br/>
   <br/>
   <br/>
   <br/>
   ÇÖP DEĞIL HAMMADDE
   <br/>
   <br/>
   <br/>
   <br/>
   Türkiye'de geri kazanım konusunda sevindirici gelişmeler var. Her gün sokaklarda kağıt, meşrubat kutusu toplayanları görmek mümkün. Geri kazanım konusundaki faaliyetleri desteklemek amacıyla kurulan Çevko (Çevre Koruma ve Ambalaj Atıklarını Değerlendirme Vakfı) diye bir vakıf var. Bütün dünyada olduğu gibi Türkiye'de de ambalajlı tüketimin ve katı atıkların arttığına dikkat çeken Çevko Vakfı Genel Sekreter Yardımcısı Erol Metin, geri kazanımın spesifik bir konu olduğunu belirterek şunları söylüyor: "Ambalajlı tüketim derken plastik ve cam şişeleri, metal kutuları, kağıt ve karton ambalajları kastediyoruz. Bu tür ambalajlar günlük yaşamımızın önemli bir parçası haline gelmeye başladı. Bunların önemli bir fiziksel foksiyonu var. Içinde bulundurduğu malzemeyi uzun süre bozulmadan koruyor. Uygun miktarda, uygun şekilde kolay taşınabilir, kolay korunabilir bir biçimde kullanılabiliyor. Bütün dünyada bunları kullanma alışkanlığı gitikçe artıyor. Fakat kullanıldıktan sonra genel bir alışkanlık olarak çöpe atılıyor. Belki toplam çöp içerisinde fazla bir yekün oluşturmasa da sonuçta bunlar aslında bir hammadde ve yeniden kazanılabilir."
   <br/>
   <br/>
   Aslında Türkiye'de geri kazanım bir hayli eskilere dayanıyor. Cam ve metal atıkların yeniden değrlendirilmesinin geçmişi bir hayli eski. Plastik atıkların toplanıp yeniden değerlendirilmesi ise petrol krizinden sonra başlamış. Türkiye'de geri kazanımı akılcı, ekonomik, sürdürülebilir ve çevre adına sağlıklı bir faaliyet haline getirmek istediklerini, bunun maddi ve manevi çeşitli sorumlulukları olduğunu anlatan Erol Metin, geri kazanım faaliyetlerinin çevreyi kirlenmekten koruduğunu, doğal kaynakların tükenmesini önlediğini, enerji tasarrufu sağladığını ve ekonomiye ek bir katkı yaptığını belirtirken, "Bu ayrıca geleceğe ve gelecek nesillere de bir yatırımdır" diye ekliyor.
   <br/>
   <br/>
   Çevrecilik bir gereklilik olduğu kadar pirim de yapmaya başladı artık. Tüketiciler çevre konusunda bilinçlenmeye başlayınca şirketler hem tanıtımlarını yapmak, hem de kârlarını artırmak için çevreye daha fazla önem veriyorlar. Çevrede meydana gelen görüntü kirliliğinin sorumlusu olarak görülen ambalaj firmaları bu imajı yıkmak için ürünlerinin atıklarını toplama ve dönüştürme faaliyetlerine ağırlık vermeye başladılar. Çevko Vakfı'ndan aldığımız bilgilere göre 1994 yılında 200 bin ton atık madde geri kazanılmış. Bu faaliyetlerle milyarlarca lira çöpe gitmekten kurtarılırken aynı zamanda çevrenin kirlenmesi de önlenmiş oluyor.
   <br/>
   <br/>
   Çevreden ve çöp alanlarından toplanan bu atıklar kağıt, cam, plastik, alüminyum gibi cinslerine göre ayrılıp yeniden hammaddeye dönüştürülüyor. Geri kazanılmış bu hammaddenin gıda ambalajı olarak kullanılması sakıncalı olduğu için değişik amaçlı ürünlere dönüştürülerek insanların hizmetine sunuluyor.
   <br/>
   <br/>
   <br/>
   <br/>
   ILGINÇ KAMPANYA
   <br/>
   <br/>
   <br/>
   <br/>
   Bu kampanyaların en ilgincini ise süt ve meyve sularının karton ambalajlarını üreten Tetra Pak firması yürütüyor. Tetra Pak "yeniden kazanma postası" adını verdiği kampanyayı sürdürebilmek için özel bir toplama sistemi geliştirmiş. Çevreye karşı duyarlı tüketicilerin gönüllü katılımının hedeflendiği kampanyada satınalma ve taşeronlara toplatma gibi yöntemler izlenmiyor. Caddelerde insanların kolaylıkla ulaşabileceği bazı noktalara konteynerler yerleştirilmiş, bunlarda toplanan kartonlar her gün boşaltılıyor. Şimdilik kampanya Istanbul, Ankara, Izmir, Adana, Bursa, Mersin olmak üzere sadece 6 ilde ve belediyelerle işbirliği içinde yürütülüyor.
   <br/>
   <br/>
   Bu illerin dışında da Türkiye'nin neresinden olursa olsun kampanyaya katılmak mümkün. Bunun için de PTT ile anlaşma yapılmış. Kampanyaya katılmak isteyenlere özel hazırlanmış zarf gönderiliyor ve bu zarflar tüketici tarafından doldurulup ücreti alıcı tarafından ödenecek şekilde postalanıyor. Eğer miktarlar çok olursa Anadolu Kargo ile ücretsiz gönderilebiliyor. Başlattıkları kampanyanın çok büyük ilgi gördüğünü söyleyen Tetra Pak Dış Ilişkiler ve Çevre Koruma Müdürü Zeynep Arabacıoğlu: "Doğrusu bu kadar büyük ilgi beklemiyorduk. Kumbaraları her gün boşalttığımız halde akşama kadar yine doluyor. Kampanya hakkında bilgi vermek üzere açtığımız yeniden kazanma telefon hattına rekor denecek düzeyde yoğun telefon alıyoruz" diyerek şaşkınlıkla karışık memnuniyetini dile getiriyor. Kampanyaya gösterilen bu yoğun ilginin altında ise toplanan karton kutulardan üretilecek olan mobilyaların yardıma muhtaç çocuklara hediye edileceğinin taahhüt edilmesi yatıyor. Hatta bu nedenle en fazla ilginin ilkokullardan geldiğini söylüyor Arabacıoğlu. Toplanan kartonlar neden yeniden kağıda değil de mobilyaya dönüştürülüyor diye merak etmiş olabilirsiniz. Tetra Pak karton kutuları sadece kağıttan oluşmuyor. Hammaddesi içerisinde bir miktar plastik ve alüminyum var. Yeniden kağıda dönüştürmek için bu maddelerin ayrıştırılması gerekiyor. Ayrıca karton kutu miktarı fazla olmadığı için kağıt üreticileri pek uğraşmak istememişler. Uygulayacakları mobilyaya dönüştürme sisteminin bir benzerinin Almanya'da olduğunu ifade eden Zeynep Arabacıoğlu, kendilerinin Kartal'da bir fabrika kurduklarını; ancak üretimin eylül ayında başlayacağını söylüyor. "Altı üstü kağıt canım işte " diyerek bu mobilyaların dayanıksız olacağını düşünebilirsiniz. Belki biraz şaşırtıcı; ama bu mobilyalar suya ve neme karşı diğerlerinden daha dayanıklı. Toplanan karton kutular çeşitli fiziksel ve kimyasal işlemlerden geçirilerek sunta plakalar haline getiriliyor.
   <br/>
   <br/>
   Daha sonra bu plakalardan masa, sandalye, dolap gibi mobilyalar üretiliyor.
   <br/>
   <br/>
   <br/>
   <br/>
   HER ATIK ÇÖP DEĞIL
   <br/>
   <br/>
   <br/>
   <br/>
   Katı atıkların yeniden değerlendirilebilmesi için devletin, belediyelerin, endüstri kuruluşlarının ve tüketicilerin işbirliği yapmasının bir zorunluluk olduğunu söyleyen Çevko Vakfı Genel Sekreter Yardımcısı Erol Metin, "Öncelikle tüketicilerin yeni alışkanlıklar kazanması lazım. Çöp anlayışının değişmesi gerekir. Geri dönüştürülebilir atık maddeler çöp değildir. Bütün çöpler aynı yerde değil de plastik, kağıt, cam, ıslak çöp ayrı kaplarda toplanması gerekir. Bu aşamadan sonra belediyelerin toplarken sistemli bir şekilde toplaması, atık maddeleri karıştırmaması, sokaklara ayrı konteynerler yerleştirmesi gerekir. Endüstri de bu atıkları alıp işleyerek yeniden ekonomiye kazandırmalıdır" diyor.
   <br/>
   <br/>
   Sınırısz olan ihtiyaçların sınırlı kaynaklar tarafından optimum düzeyde karşılanması olarak tanımlanır modern iktisat. Sınırsız olan insanın ihtiyaçları değil istekleridir aslında. Kapitalist sistem tüketim üzerine kurulduğu için insanların isteklerini ihtiyaçmış gibi gösteriyor. Böylece dünya kaynakları hızla tüketilirken ekolojik denge de tahrip ediliyor. Geri kazanma projeleri bu tahribatı düzeltme adına olumlu bir adım. Çünkü bu kaynaklardan faydalanma hakkı sadece günümüz insanlarına ait değil. Gelecek nesillerin de haklarını gözeterek onlara da yaşanabilir bir dünya bırakmalıyız.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-159-35-coplerinizi-cope-atmayin.html), [web.archive.org (arşiv bağlantısı)](http://web.archive.org/web/20120620160357/http://www.aksiyon.com.tr:80/aksiyon/haber-159-35-coplerinizi-cope-atmayin.html)
