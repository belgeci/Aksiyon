# Genciz, dinamiğiz, verimsiziz biz

*Murat Aydın 1995.11.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Genç ve dinamik bir nüfusumuz var. Büyük ve son derece verimli olmaya müsait bir işgücü potansiyeli anlamına geliyor bu. Ancak bu gücü üretime dönüştürmeyi bir türlü beceremiyoruz. Ne yazık ki ülkemizdeki iş gücü verimliliği Avrupa'ya göre çok düşük. Aradaki oran dudak ısırtacak kadar çok: Yedide bir. Bunda kamudaki verimsizliğin etkisi büyük. KIT'lerde üretilen net katma değer öylesine düşük ki, işçilerin ücretlerini bile karşılamaktan fersah fersah uzak
  </font>
 </div>
 <div id="newsText">
  <font class="detail-text">
   Gözümüz tok olduğundan mıdır bilinmez, çok zengin olduğu söylenen doğal kaynaklarımızı değerlendirmeyi bir türlü beceremiyoruz. Bunların başında iş gücü potansiyeli geliyor. Doğum oranları iyice azaldığı için nüfusunun yaş ortalaması giderek yükselen Avrupa'yla kıyaslayınca bunun değeri daha iyi anlaşılıyor. Nüfusun büyük kısmını oluşturan Avrupa'daki yaşlı kesim, üretime katkıda bulunmayı boşverin sürekli tüketimle meşgul. Bizde ise nüfusun büyük çoğunluğu genç ve dinamik. Bir şeyler üretmek için hazır kıta bekliyor insanlar. Bu kalabalık kitleden gerektiği gibi faydalanamadığımız konusunda ise herkes hemfikir..
   <br/>
   <br/>
   Üretim için dört unsur gerekiyor: Doğal kaynak, emek, sermaye ve müteşebbis. Bunlar aynı zamanda, bir ülkenin kalkınmasını sağlayan en önemli unsurlar. Yapılan istatistiklere göre Türkiye'de işgücü verimliliği Avrupa'ya göre oldukça düşük. 10 üzerinden yapılan hesaplamalarda Avrupa'da 7 olan işgücü verimliliği, belki inanmayacaksınız ama bizde sadece 1. Yani çalışkan, zeki, üretken, genç ve dinamik insanlarımızın verimliliği Avrupa'daki işçilerin yedide biri kadar. Istanbul Üniversitesi Çalışma Ekonomisi Bölüm Başkanı Prof. Dr. Nusret Ekin, "Bir Türk dünyaya bedel diyorlar; ama ne yazık ki bu doğru değil" diyor ve ekliyor: "Doğrusu 10 Türk bir Norveçli'ye bedel, çünkü Norveç 6 milyon nüfusu ile Türkiye kadar üretim yapıyor." TürkIş Genel Sekreteri ve Milli Prodüktivite Merkezi Başkanı Şemsi Denizer'e göre  işçiyi verimsiz olarak değerlendirmek yanlış. Çünkü verimliliğin Avrupa ile mukayese bile edilemeyecek kadar düşük olmasının bir çok nedeni var. Bu çarpıklığın sorumlusu işçiler değil.
   <br/>
   <br/>
   <br/>
   <br/>
   KAMU SEKTÖRÜ IŞÇIYE ÇALIŞIYOR
   <br/>
   <br/>
   <br/>
   <br/>
   Işgücü verimliliğinin düşük olmasında KIT'lerin payı büyük. Istanbul Sanayi Odası (ISO)'nın bu yıl yayınladığı Türkiye'nin 500 Büyük Sanayi Kuruluşu istatistiklerine göre 1994'te özel sektörde 15.7 olan işgücü verimliliği kamu sektöründe 9.1 olarak gözüküyor. Yani bu, özel sektörde çalışan bir işçinin kamu sektörüne geçtiği zaman veriminin yüzde 42 oranında düştüğü anlamına geliyor. Türkiye Işveren Sendikaları Konfederasyonu (TISK)Başkanı Refik Baydur, kamu sektöründeki işgücü veriminin düşük olmasını işçi kayırma olaylarına ve aşırı istihdama bağlıyor. Baydur, "Iktidarlar kendi taraftarlarını KIT'lere dolduruyorlar, böylece kamu sektöründe bir öbeklenme meydana geliyor. Tabii bu da verimi tamamen düşürüyor" diyor. Öz Gıda Iş Istanbul Başkanı Mustafa Paçal'a göre işgücü verimliliğinde Avrupa ülkelerinden bu kadar geride olmamızın çeşitli nedenleri var: "Işgücü veriminin düşük olmasında en önemli etkenlerden birisi çalışanların işyerlerine karşı aidiyet duygusundan yoksun olmaları. Nitelikli emek potansiyelinin ve bilgi seviyesinin düşük olmasının yanında yüksek teknolojinin kullanılmayışı da verimi olumsuz yönde etkiliyor. Ayrıca dış faktörler var, mesela çalışanlar çeşitli sosyal imkanlarla birlikte düşünce ve inanç özgürlüğüne sahip olmadıkları zaman üretken olamıyorlar." Kamuya ait işyerlerindeki işgücü verminin özel sektöre göre düşük olmasının politik nedenlerden kaynaklandığını belirten Mustafa Paçal, "Özel sektörün sahibi kâr yapmak isteyen bir işverendir, kamu işyerlerinin yöneticisi ise oy kapmak isteyen bir politikacıdır. Bu ikisi böyle olduğu zaman kâr etmek isteyen bir işveren anlayışıyla, oy toplamak için popülizm yapmaya yatkın siyasetçilerin sorumlu olduğu işletmelerin çok doğal olarak aynı verimlilikte olması beklenemez. Politik nedenlerden ötürü yapılan aşırı istihdam, zamanında teknolojik yatırımların yapılamaması, üretilen ürünlerin çeşitlendirilememesi, mevcutların geliştirilememesi sonucu içeride ve dışarıda rekabet gücünü kaybetmesi nedeniyle KIT'ler ekonominin sırtında büyük bir kambur haline geldi" diyor.
   <br/>
   <br/>
   Emeğin bir ülkenin en önemli zenginlik kaynağı olduğu doğru. Ancak bu potansiyel iyi değerlendirilemezse ekonominin alt üst olması kaçınılmaz bir sonuç. Şu anda Türkiye'nin içinde bulunduğu durum bunu en iyi şekilde açıklamaya yetiyor. Emeği her yönüyle temsil etmesi gereken sendikalar sadece yüksek ücret peşinde koşturuyorlar. Bir ücret sendikacılığıdır almış başını gidiyor. Ne işyerinin üretim durumu hesaba katılıyor ne de işgücünün verimliliği. Işin garibi, istenen ücretin eşit olması. Çalışanların yaptıkları işin niteliği, işyerinin yapısı ve bulunduğu şehrin sosyal durumu hiç gözönüne alınmadan seyyanen (eşit) ücret talep ediliyor. Türkiye'de SSK'lı işçi sayısı 1994 rakamlarına göre yaklaşık 4 milyon 200 bin kişi. Bunların 1 milyon 161 bin 304'ü sendikalı. Sendikalı işçilerin ise büyük bir çoğunluğu kamu sektöründe yoğunlaşmış. Buradaki sendikalı işçi sayısı 807 bin 893. Özel sektörde ise 353 bin 411 sendikalı işçi var.
   <br/>
   <br/>
   <br/>
   <br/>
   NE KADAR VERIM O KADAR ÜCRET
   <br/>
   <br/>
   <br/>
   <br/>
   Özellikle kamu sektöründe ücretlere eşit ağırlıkta zam yapıldığını bunun ise çok yanlış bir uygulama olduğunu ve toplumda ücret dengesizliğine yol açtığını söyleyen Gazi Üniversitesi Iktisadi ve Idari Bilimler Fakültesi Çalışma Ekonomisi Bölüm Başkanı Prof. Dr. Kamil Turan, kamu işyerlerinde siyasilerin ücret tesbit ederken işletmelerin verimliliğini ve kârını dikkate almadıklarını, ücretleri daha çok bir siyasi yatırım olarak gördüklerini belirtiyor. Verimlilikle ücret arasında aslında doğru orantılı bir ilişki var. Bu durum özel sektörde kendini gösterirken kamu sektöründe adeta tersine dönüyor. Hatta çoğu zaman ortalama ücret çalışan başına net katma değerden fazla bile oluyor. 500 büyük sanayi kuruluşu içindeki kamu firmalarının 1994 yılında ekonomide meydana getirdiği net katma değerin yüzde 91.4'ü işçilere ücret olarak ödenmiş. Bu rakam özel sektörde yüzde 42.2. Prof. Turan'a göre ücretle verimliliğin birbiriyle ayrı düşünülmemesi gerekiyor: "Ücret, verimliliği teşvik eden bir faktör. Verimlilik kıstası gözönünde tutulduğu takdirde bu önemlidir. Eğer verimlilik kıstasını gözden uzak tutarsanız verdiğiniz yüksek ücret tam tersine verimlilik anlayışını törpüler."
   <br/>
   <br/>
   Aslında Türkiye'de sistem sorunu var. Diğer bir çok problemin olduğu gibi işgücü verimliliğinin düşük olmasının da temel sebebi bu. Yoksa insanımızın tembelliğinden kaynaklanmıyor. Birtakım tutarsız politikalardan vazgeçilip işsizlik, istihdam ve ücret sorunlarına köklü çözümler getirilmedikçe en önemli zenginlik kaynağı olan işgücü potansiyeli heba olup gidecektir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-131-genciz-dinamigiz-verimsiziz-biz.html), [web.archive.org (arşiv bağlantısı)](http://web.archive.org/web/20130904164712/http://www.aksiyon.com.tr:80/aksiyon/haber-131-genciz-dinamigiz-verimsiziz-biz.html)
