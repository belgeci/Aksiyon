# Yük başkana, yetki valiye

*Murat Aydın 1998.07.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Bir cadde güzelce yapılır, asfaltlanır, tretuarı döşenir. Üç gün sonra bir bakarsınız elektrik idaresi kablo döşemek için kazmıştır.
  </font>
 </div>
 <div id="newsText">
  <font class="detail-text">
   Günler sonra biter, bir bakarsınız canım asfalt yeniden kazılıyor. Bu sefer PTT veya doğalgaz. Herkes belediyeye kızar ancak suçlu belediye değildir." Bu sözler bir dönem Bakırköy Belediye Başkanlığı da yapmış olan eski milletvekili Naci Ekşi'ye ait. Sık sık rastlanan ama hiç kimsenin akıl erdiremediği bu garabet duruma dikkat çekiyor Ekşi. Peki suçlu kim? Suçlu dünyadaki hızlı değişim ve demokratikleşmeye rağmen sistemin hâlâ 68 yıl öncesinin merkeziyetçi yasalarının dar kalıplarına göre işlemesi.
   <br>
    <br>
     Yıllardan beri herkesin ağzında sakız olan yerel yönetim reformu nihayet start alıyor. Mahalli idareler yasa tasarısı Meclis'te görüşülmeye başlandı. Ancak yerel yönetim reformunun en hararetli savunucuları olan belediye başkanları hazırlanan tasarıdan pek memnun gözükmüyorlar. Çünkü Dimyat'a pirince giderken evdeki bulgurdan olmak misali reform, yetkilerinin artırılması bir yana mevcut yetkilerini bile kısıtlıyor. Bir çok belediye başkanı yeni düzenlemenin merkezi yönetimi daha da güçlendirdiğini, bunun reformla uzaktan yakından alâkası olmadığını söylüyor.
     <br>
      <br>
       Merkeziyetçi yapı hantallığa yol açıyor
       <br>
        <br>
         Tasarının önsözünde İçişleri Bakanı Murat Başeskioğlu reformun ne kadar gerekli olduğuna vurgu yapıyor: "Mahalli idarelerin önemi, tüm dünyada artıyor. Bunun nedeni, bu idarelerin mahalli hizmetlerin daha iyi görülmesinde ve demokratik kültürün gelişmesinde oynadığı olumlu roldür. Aşırı merkeziyetçi idari yapımız, hizmetlerin hızlı üretimine, kaynakların verimli kullanımına ve demokratik kültürün gelişimine imkan vermemektedir."
         <br/>
         <br/>
         Anayasamızda mahalli idarelerin yerel nitelikli hizmetleri göreceği belirtilmiş olmasına rağmen, ülkemizde kamu hizmetlerinin % 85'i merkezi idare, % 15'i mahalli idareler tarafından sağlanıyor. Kamu personelinin % 90'dan fazlası merkezi idare tarafından istihdam ediliyor. Bir belediyenin personel alabilmesi için Ankara'dan onay gerekiyor. Gördükleri hizmetlerin tamamı yerel nitelik taşıyan Köy Hizmetleri Genel Müdürlüğü gibi merkezi kuruluşlar var. Oysa gelişmiş ülkelerde yerel yönetimlerin hizmetlerdeki payı yüzde 60'lara kadar çıkıyor.
         <br/>
         <br/>
         Bu aşırı merkeziyetçi yapı belediyelerin ellerini kollarını bağlarken merkezi idare üzerine hiç de vazife olmayan konularla uğraştığı için adalet, güvenlik gibi asli görevlerini hakkıyla yerine getiremiyor. Çözümün merkezde aranması sonucu milletvekilleri ve bürokratlar da zamanlarının büyük bölümünü iş takiplerine harcıyorlar.
         <br/>
         <br/>
         Mahalli hizmetler farklı merkezi idare kuruluşları tarafından ayrı önceliklere göre planlandıklarından kaynaklar verimli kullanılamıyor uygulamada koordinasyonsuzluk ve denetim zorlukları yaşanıyor.
         <br/>
         <br/>
         Bir köyün yolundan çeşmesine kadar her türlü yatırım kararının Anakara'dan verildiği bu sistemde halk işlerin yürütümüne katılamıyor ve her şeyin devletten beklenmesi alışkanlığı yaygınlaşıyor.
         <br/>
         <br/>
         Merkezin mahalli idareler üzerinde gereksiz vesayet uygulamaları var. Yetki genişliği ilkesi hayata geçirilemiyor. Bürokrasinin büyümesi hızlı karar alınmasını güçleştiriyor. Bunun sonucu hizmetler gecikiyor ve maliyet artıyor.
         <br/>
         <br/>
         Asıl dertli belediyeler
         <br/>
         <br/>
         Bütün bunlar yıllarca dile getirilen temel sorunlar. Bir de yerel yönetimlerin yükünü omuzlayan belediye başkanlarının şikayetleri var.
         <br/>
         <br/>
         İstanbul Büyükşehir Belediye Başkanı Tayyip Erdoğan yerel yönetimlerin merkezin vesayeti altında bulunduğunu ve katı merkeziyetçiliğin hem merkezi, hem de yerel yönetimleri verimsiz hale getirdiğini söylüyor: "Merkezin yerel organları arasında varolan yetki karmaşası ile bu organların yerel yönetimlerin önüne diktiği engeller, çoğu zaman verimli ve etkili hizmetleri güçleştiren başlıca sebeplerden biridir. En basitinden, TuzlaHarem arasında planladığımız raylı sistem yapım çalışmasına, E5 Karayolu'nda yasal yetkili kuruluş olan Karayolları Genel Müdürlüğü'nün izin vermemesi dolayısıyla bir türlü başlayamıyoruz. Bunun yanında şehir hayatı için son derece önemli olan imar düzenlemelerinde merkezi yönetim yetkili kılındığından, Bahçeköy örneğinde görüldüğü gibi, büyükşehir veya ilçe belediyelerinin yetki alanı dahilindeki mücavir alanlar bir anda bir belde belediyesine bağlanabilmektedir."
         <br/>
         <br/>
         Mahalli idarelerin güçlendirilmesinin demokratik anlayışın bir gereği olduğunu söyleyen Gaziantep Büyükşehir Belediye Başkanı Celal Doğan da "Yerel yönetimler, klasik altyapı hizmetlerini yerine getiren anlayışı yırtmış, belde insanının soluduğu havadan, içtiği suya, yediği ekmeğe, kültürüne, sosyalsanatsal yaşamına, hatta, dünya değiştirdikten sonra ebedi istirahatgahına kadar damgasını vurmaya başlamıştır. Bu kadar etkin olan yerel yönetimlerin, mevcut finansman kaynakları yetersiz kalmaktadır. Bu sorun ise belediyelerle ilgili mevcut yasaların yetersizliğinden kaynaklanmaktadır" diye konuşuyor.
         <br/>
         <br/>
         Adana Büyükşehir Belediye Başkanı Aytaç Durak ise, Turgut Özal döneminde kendilerine verilen yetkilere dokunulmamasını istiyor: "Gölge etmesinler yeter. Belediyelere kaynak aktarımını politik sömürü aleti ve silah olarak kullanıp sulandırmasınlar. Başka bir şey istemiyoruz."
         <br/>
         <br/>
         Belediyelerin en çok yakındıkları konu merkezi yönetimden kaynaklanan bürokratik engeller.
         <br/>
         <br/>
         Bazı belediyelerin şikayetçi oldukları bir problem de şirket merkezleriyle fabrikaların ayrı yerde olmalarından kaynaklanıyor. Bazı firmaların fabrikaları ayrı bir şehirde şirket merkezleri ise İstanbul, Ankara gibi belli başlı illerde. Mesela Bursa'daki Tofaş fabrikası merkezi İstanbul'da olduğu için vergisini İstanbul'da ödüyor. Bu fabrikaların bütün külfetini o şehrin belediyesi yüklenirken vergisini başka bir belediye alıyor. Gaziantep Belediye Başkanı Celal Doğan bu konuda iki öneri getiriyor: "1 Tüm büyük şehir vergi payları bir havuzda taplanarak nüfus esasına göre dağıtılmalıdır. 2 Vergi üretimin yapıldığı yerde ödenmelidir."
         <br/>
         <br/>
         Belediyelerin yeteri kadar yaptırım gücü olmadığını belirten Eminönü Belediye Başkanı Ahmet Çetinsaya, bu yüzden büyük zorluklar yaşadıklarını ifade ediyor: "Bugün şehirlerin ve ilçelerin en büyük yükünü belediyeler üstleniyor. Ancak yerel yönetimlere yeteri kadar yetki verilmediği için yaptırım gücü azalıyor."
         <br/>
         <br/>
         Merkezin valisi merkeziyetçiliğe karşı
         <br/>
         <br/>
         Yıllardır söylenen reform söylentilerinin bugüne kadar hayata geçirilemediğini söylüyor Erzincan Valisi Recep Yazıcıoğlu: "Merkezi idarenin küçültülmesini öngören bu reformlar, merkezdeki siyasi, bürokratik, elitist grubun işine gelmemiştir. Devletin büyümesi hep devam etmiştir. 1921 Anayasası ile öngörülen taşra yönetim sistemini bugün gerçekleştirebilsek büyük bir reform yapmış olacağız. 2000 yılında yerel idareler açısından 1913 ve 21'lerin gerisinde kalmak büyük talihsizliktir."
         <br/>
         <br/>
         Vali Yazıcıoğlu cesur bir şekilde halkı yönetime katacak tedbirleri almadan ilerlememizin mümkün olmadığını da vurguluyor: "Girmek için kapısında nöbet tuttuğumuz Avrupa Birliği şart olarak demokratikleşmeyi, insan haklarını ve hukuk devleti standartlarını öne sürüyor. Halkı yönetime katacak yerel meclisler oluşmadan ve halen başkentte toplanan ekonomik, idari ve siyasi yetkileri halka ve yerel topluluklara devretmeden demokrasiyi ve insan haklarını yakalamak imkansızdır. Bu kafa ile değil Avrupa ortak pazarına, Avrupa ortak mezarına bile giremeyiz."
         <br/>
         <br/>
         Tasarının getirdikleri
         <br/>
         <br/>
         Şikayetlerin ardı arkası gelmiyor. Aslında çözüm de bilinmiyor değil. Hızlı karar alamayan, verimli kaynak kullanamayan, halkın katılımına imkan vermeyen ve dünyanın hiç bir gelişmiş demokratik ülkesinde benzeri olmayan bu idari yapıyı, bu olumsuzluklara yol açmayacak bir yapıya dönüştürmek. Tasarı bu problemlerin sadece mahalli idarelerde yapılacak değişikliklerle çözümlenemeyeceği için idarenin bir bütün olarak ele alınması gerektiğinden yola çıkılarak hazırlanmış.
         <br/>
         <br/>
         Tasarıda öngörülen yeniliklerden bir kısmı şunlar:
         <br/>
         <br/>
         Merkezi idare ile mahalli idareler arasında hizmetlerin niteliğine ve ülke ve dünya gerçeklerine uygun bir görev bölüşümü yapılıyor. Bu bölüşümde, adalet, güvenlik, savunma, dış politika, eğitim gibi konularda bütünlük içinde yürütülmesi gereken ve mahalli idarelerin güçlerini aşan hizmetler merkezi idareye, bırakılıyor.
         <br/>
         <br/>
         Yerel nitelikli tarım, imar, bayındırlık, eğitim altyapısı, gençlik, spor, sağlık, çevre, turizm, ormancılık, ağaçlandırma, hayvancılık vb. hizmetler, ağırlıklı olarak mahalli idarelere veriliyor.
         <br/>
         <br/>
         Merkezi idare ile mahalli idareler arasında hizmet ilişkilerinin esasları düzenleniyor.
         <br/>
         <br/>
         Merkezi idareye hizmetlerin koordinasyonunu, denetimini sağlama ve mahalli idarelere yardımcı olma görevi veriliyor.
         <br/>
         <br/>
         Belediyeler, artan şehirleşme sorunları ile başa çıkabilecek hukuksal yetki ve mali kaynağa sahip hale getiriliyor.
         <br/>
         <br/>
         Merkezi idarenin, mahalli idarelerin hızlı karar almasını önleyen vesayet uygulamaları hafifletiliyor.
         <br/>
         <br/>
         Belediye ve mücavir alan sınırları dışında imar planı yapma ve uygulama yetkisi ile işyerlerine faaliyet izni verme yetkisi il özel idarelerine devrediliyor.
         <br/>
         <br/>
         Belediye başkanlığı için 2 turlu seçim sistemi getiriliyor.
         <br/>
         <br/>
         Belediyeler vesayet altına mı alınıyor?
         <br/>
         <br/>
         Meclis'te görüşülmeye başlanan bu tasarı özellikle belediye başkanları tarafından yoğun bir eleştiri bombardımanına tutuluyor. Mahalli idareler reformu adı altında il özel idarelerinin yetkileri artırılarak belediye başkanlarının tamamen atanmış olan valilerin vesayeti altına sokulduğu ileri sürülüyor.
         <br/>
         <br/>
         Konya Büyükşehir Belediye Başkanı Halil Ürün bu konuda "Bu yasa tasarısı ile yerel yönetimlerin güçlendirilmesi bir yana, merkeziyetçi yapı daha da güçlendirilmektedir. Mahalli idarelerin mevcut yetki ve imkanları da ellerinden alınarak bu idareler etkisizleştirilmek istenmektedir" diyor.
         <br/>
         <br/>
         Gaziantep Büyükşehir Belediye Başkanı Celal Doğan, hükümetin yerel yönetimleri güçlendirmesine ilişkin çalışmanın yerel yönetimleri yerel iktidara dönüştürecek içerikte olması gerektiğini belirtiyor: "Ya mevcut sistem devam ettirilip, belediyelerin merkezi idarenin vesayeti altında ezilmeleri sağlanacak ya da gerçek anlamda bir reformla yerel iktidarlar oluşturulacak ve Ankara'nın yükü hafifletilecek."
         <br/>
         <br/>
         Tayyip Erdoğan mahalli idareler yasa tasarısını seçilmişleri atanmışların emrine alma gayreti olarak nitelendiriyor: "Ben bir defa bu tasarıyı temelde atanmışlara verdiği yetkiler sebebiyle yanlış buluyorum. Özel idare seçilmiş bir idare değildir. Çünkü il genel meclisinin başında vali vardır. Valinin başkanlık ettiği bir sistemi seçilmişlerin olduğu bir sistem olarak kabul ettiremezsiniz, bu bir aldatma sistemidir."
         <br/>
         <br/>
         Prensip olarak herkesin yerel yönetim reformunun yapılması gerekliliğine inandığını ancak bunun bir türlü uygulamaya geçirilemediğini söyleyen İzmir Büyükşehir Belediye Başkanı Burhan Özfatura, "Türkiye'nin kalkınması, gelişmesi yerel yönetimlerle sağlanabilecektir. Milli iradenin hakim olması isteniyorsa seçimle işbaşına getirilenlerin tayinle gelenlerin tahakkümü altında olmamaları gerekir. Oysa mevcut tasarı ileriye değil geriye gidişi öngörmektedir. Burada yerel yönetim düşüncesiyle sadece sayın valilerimiz dikkate alınmış, onların yetki ve sorumlulukları artırılmıştır. Biz İzmir Büyükşehir Belediyesi olarak bu tasarıdan bir şey beklemiyoruz. Bizim mücadelemiz Türk belediyeciliğinin inkişafına yöneliktir"diye konuşuyor.
         <br/>
         <br/>
         Tasarıyı eleştiren Melih Gökçek ise belediyelerin daha iyi hizmet verebilmesi için yapılması gerekenleri şöyle sıralıyor: "Belediyeler daha iyi hizmet verebilmek için kent içerisindeki yasaklamaları, vergileri kendi belediye meclisince belirleyebilmeli. Trafik, eğitim, sağlık hizmetleri kesinlikle belediyelere devredilmeli. Toplu konut konusunda çok net yetkiler verilebilmeli. Bayatlamış ihale kanununu güncelleştirilmeli, büyükşehir belediyeleri ile ilçe belediyeleri arasında yetki kargaşasına son verilmeli."
         <br/>
         <br/>
         Yerel yönetim reformunun gerçekleşmesinin belediyeleri olumlu yönde etkileyeceğini belirten Bursa Büyükşehir Belediye Başkanı Erdem Saker, "Bir mühendisi belediye kadrosuna alabilmek için başbakanın imzasını beklemek zorunda kalmayacaksınız. Bu basit ancak önemli bir örnektir" diyor.
         <br/>
         <br/>
         Belediyelere iki turlu seçim
         <br/>
         <br/>
         Mahalli idareler yasasında yapılan değişiklikle iki turlu seçim sistemi getiriliyor. Tasarıya göre il genel meclisi ve belediye meclisi üyelikleri için yapılan seçimlerde onda birlik baraj uygulamalı nisbi temsil sistemi, belediye başkanlığı seçiminde ise mutlak çoğunluk sistemi uygulanacak. Yani birinci turda mutlak çoğunluk sağlanamazsa en çok oy alan iki aday ikinci tur seçime girecek ve oyların çoğunluğunu alan aday başkan seçilecek. Tayyip Erdoğan iki turlu seçim sisteminin gündeme gelmesinin politik mülahazalardan kaynaklandığını ve yerel demokrasiyi yok edeceğini söylüyor.
         <br/>
         <br/>
         Tayyip Erdoğan buna karşılık şehir başkanlığı isminde başkanlık sisteminin büyük şehirlerde uygulanmasını sağlayacak bir sistem öneriyor. Buna İzmir Büyükşehir Belediye Başkanı Burhan Özfatura da ortaya koyduğu "Yerel Başkanlık Sistemi"ile destek veriyor.
         <br/>
         <br/>
         Yerel yönetimlerle ilgili bir toplantıda Cumhurbaşkanı Demirel bu reformun ne kadar gerekli olduğunu şöyle dile getiriyordu: "Yetkiler dağıtılsın, eğer dağıtamıyorsak kendimizden şüphe ediyoruz demektir." Bakalım kendimize güveniyor muyuz yoksa güvenmiyor muyuz? Bu sorunun cevabını mahalli idare reformu belirleyecek.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3865-yuk-baskana-yetki-valiye.html), [web.archive.org (arşiv bağlantısı)](http://web.archive.org/web/20141021152253/http://www.aksiyon.com.tr/aksiyon/haber-3865-yuk-baskana-yetki-valiye.html)
