# Denızın ateşle dansı

*Murat Aydın 1997.02.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tuzla'daki tanker yangınında denize boşalan petrolle birlikte deniz kirlenmesini tekrar hatırladık; az zaman sonra tekrar unutmak üzere..
  </font>
 </div>
 <div id="newsText">
  <font class="detail-text">
   Üç yıl önce de benzer bir tanker yangınında tonlarca petrol Boğaz yüzeyini kaplamış, yetkililer tarafından bu gibi kazaların bir daha yaşanmaması için temennide bulunulmuştu. Ne yazık ki o günden bugüne hiç bir önlem alınmadı. Umarız kazadan sonra meydana gelen petrol kirliliğinin etkilerini 10 yıl devam ettireceğini öğrenen yetkililer yeni faciaların meydana gelmemesi için vakit kaybetmeden tedbirler almaya başlarlar.
   <br/>
   <br/>
   TPAOİstanbul tankerinin yanmasıyla meydana gelen kirlilik sonucu tahrip olan ekolojik dengenin yeniden kurulması en az 10 yıl sürecek. Boğaziçi Üniversitesi Çevre Bilimleri Enstitüsü yetkilileri deniz yüzeyinde yarım metre petrol tabakası oluştuğunu, bu nedenle her türlü deniz canlısının olumsuz etkilendiğini belirtiyorlar.
   <br/>
   <br/>
   Çevre uzmanları tanker yangınının başlıca etkilerini şöyle sıralıyorlar: Martı, karabatak gibi Tuzla bölgesinde yaşayan kuşlar etkilenecekler; petrolün, denizin havayla temasını kesmesi sebebiyle deniz canlıları  ölecek;   asit  yağmurları  yeşil alanları etkileyecek, insanlarda solunum yolları hastalıkları artacak; deniz canlılarının yumurta ve larvaları dibe çöken petrol kirliliği dolayısıyla yok olacak; balıkların bünyelerine petrol girecek, dolayısıyla insan sağlığı olumsuz etkilenecek.
   <br/>
   <br/>
   Genelde deniz kirliliği tanker kazalarıyla  birlikte  gündeme  geliyor.  Ancak esas kirlilik nehirler yoluyla denize akıyor. Denizlerimizi kirleten en büyük nehir ise Tuna. Tuna Nehri'nin taşıdığı su bizim nehirlerimizin toplamından 8 kat daha fazla ve 10 kat daha kirli. Avrupa'nın endüstri pisliğini ve kanalizasyonunu toplayıp Karadeniz'e boşaltıyor Tuna. Karadeniz'deki akıntı yoluyla da kirli sular İstanbul Boğazı'na ve Marmara'ya akıyor. Olan, derya içre olan Türkiye'ye oluyor. Olacaklar hariç...
   <br/>
   <br/>
   Avrupa'nın pisliği Tuna'dan bize akıyor
   <br/>
   <br/>
   Denizcilik Eski Müsteşarı Prof. Dr. İ. Reşat Özkan gemilerin ve deniz tesislerinin kirlilikte önemli bir rolleri olmadığını, Türkiye'de deniz kirlenmesinin asıl sebebinin kara kaynaklı olduğunu belirtiyor. Tuna Nehri'nden gelen kirliliğe dikkat çeken Reşat Özkan, şunları söylüyor: "Özellikle Tuna Nehri'nin Ren Nehri'yle birleşmesiyle birlikte kirlenme daha da arttı. Avrupa'nın yıllardır süren bir özlemi var. Oradaki endüstri pisliğini nasıl yapsak da Akdeniz'e atsak diye düşünüyorlar. Bunu Tuna Nehri vasıtasıyla bir ölçüde gerçekleştirdiler. Ayrıca kuzey komşularımız ellerindeki eski teknoloji dolayısıyla çok büyük bir deniz kirliliğine sebebiyet vermektedirler. Karadeniz'in kirliliği sadece Karadeniz'de kalmıyor. Boğazlar'ın ve Marmara Denizi'nin de kirlenmesine yol açıyor. Türkiye'nin kirlenmeye katkısı daha ziyade evsel atıklardır. Oysa denizi esas kirleten endüstriyel atıklardır. Tuna Nehri kenarına yerleşmiş olan sanayiin atıkları, olduğu gibi Karadeniz'e boşalmaktadır. Kendi denizlerinin kirlenmesinde büyük bir etkisi olmadığı halde faturayı ödeyen Türkiye oluyor. Bunun çözüm yolu da bizi her konuda suçlayan Avrupa'ya karşı Türkiye'nin 'benim denizlerimi kirletiyorsunuz' diye bas bas bağırmasıdır. Madem ki bu kirliliğin kaynağı Avrupa, neden hesabını sormuyoruz?"
   <br/>
   <br/>
   Kennedy'nin de Tuna'dan haberi yok
   <br/>
   <br/>
   Geçtiğimiz aralık ayında Türkiye'ye gelen ABD'nin ünlü çevreci avukatlarından J. F. Kennedy, İstanbul'u gezerken Marmara ve Boğazlar'daki kirlilik karşısında Türkiye'yi suçlamıştı: "Türkiye öylesine kötü bir çevreci ki, bu onun ekonomik gelişmesini engelliyor. Çok büyük çevre sorunlarınız var. Anlaşılır gibi değil. Güzelim Boğaz 15 milyonun kanalizasyonu olmuş. Bir kaç sene önce 400'ü aşkın balık türü vardı, şimdi bir kaç düzine kalmış."
   <br/>
   <br/>
   Bay Kennedy'nin herhalde Boğaz'ın sadece İstanbul'un değil, aynı zamanda 100 milyondan fazla Avrupalının kanalizasyonu olduğundan haberi yok.
   <br/>
   <br/>
   Denizlerimizin kirlenmesinde Türkiye'nin de masum olduğu söylenemez. Elbette  ki  evsel  ve  endüstriyel atıklar arıtmaya tâbi tutulmadan denize verilmemeli. Ancak bu kirliliğin büyük bir bölümü dışarıdan geliyor. Fakat bu konuda suçlanan yine Türkiye oluyor.
   <br/>
   <br/>
   Tuna temizlenmezse denizlerimiz ölür
   <br/>
   <br/>
   Karadeniz'in kirlenmesiyle ilgili yaptığı araştırmada Doç. Dr. Mehmet Tüfekçi, meydana gelen kirlilikte Tuna Nehri'nin etkisinin hangi boyutlara ulaştığını açıkça gösteriyor. Araştırmaya göre Karadeniz'e taşınan karasal kaynaklı kirleticilerin yüzde 75'i Tuna Nehri'nden, yüzde 20'si Bağımsız Devletler Topluluğu ülkelerinin Dinyeper, Dinyester gibi nehirlerinden, yüzde 5'i ise Türkiye ve Bulgaristan'ın nehirlerinden kaynaklanıyor. Rakamlardan da anlaşıldığı gibi Türkiye'nin Karadeniz'in kirlenmesinde katkısı yok denecek kadar az.
   <br/>
   <br/>
   Tuna Nehri'nin 6790m3/saniyelik debisiyle Karadeniz'e dökülen en büyük nehir olduğunu söyleyen Yıldız Teknik Üniversitesi Çevre Mühendisliği Bölüm Başkanı Prof. Dr. Necdet Aral, Türkiye'den Karadeniz'e dökülen nehir sularının toplam miktarının yaklaşık 900 m3/saniye olduğunu, yani Tuna Nehri'nin bizim nehirlerimizden 8 kat daha fazla su taşıdığını belirtiyor. Necdet Aral'a göre Tuna Nehri bizim nehirlerimizden 10 kat daha fazla kirli: "Tuna, tüm Orta Avrupa'yı katetmekte ve geçtiği bölgelerin tüm endüstriyel atıklarını ve kirli sularını taşıyarak Karadeniz'e getirmektedir. Bu nedenle Tuna Nehri'nin kirliliği Türkiye'den denize dökülen sulardan 10 misli daha fazladır. Karadeniz'de sular iki çeviri dairesi oluşturmaktadır. Bunlardan birincisi Bulgaristan sahillerini yalayarak ve Tuna Nehri'nin suyunu da sürükleyerek İstanbul Boğazı'na ve Marmara'ya geçmektedir. Bu akıntıya takılan kirliliğin büyük bir kısmı İstanbul Boğazı'nı ve Marmara'yı kirletiyor."
   <br/>
   <br/>
   Necdet Aral bu yolla gelen kirliliğin İstanbul'dan atılan kirlilikten 1018 kat daha fazla olduğunu söylerken, İstanbul'dan atılan kirli sular arıtılsa bile Tuna'dan gelen pislik kesilmedikçe Boğazlar'ın ve Marmara Denizi'nin eski haline döndürülmesinin mümkün olmadığını da belirtiyor.
   <br/>
   <br/>
   Teknolojinin gelişmesi ve hızlı sanayileşmeyle birlikte dünyada meydana gelen kirlenme en belirgin biçimde kendini denizlerde gösteriyor. Büyük kısmı evsel ve endüstriyel atıkların arıtılmadan deniz ortamına bırakılmasından meydana gelen kirlenmenin şekli denizlere göre farklılık arz ediyor. Sanayiin yoğun olduğu yerlerde sanayi atıkları kirliliğe yol açarken, tarım bölgelerinde de tarımsal atıklar etkili oluyor. Dünyadaki deniz kirliliğinin yalnız yüzde 7'si denizcilik sektöründen ve deniz kazalarından kaynaklanıyor. Yüzde 93'ü ise sanayi ve tarım atıklarıyla birlikte evsel atıklardan oluşuyor.
   <br/>
   <br/>
   Türkiye için önemli
   <br/>
   <br/>
   Üç tarafı denizlerle çevrili ülkemiz büyük bir yarımadayı  andırıyor. Ayrıca iki önemli boğaza ve bir iç denize sahip olması sebebiyle deniz kirliliği Türkiye'yi çok daha fazla ilgilendiriyor. Marmara ve Boğazlar bölgesinde endüstriyel kirlenme olduğu gibi deniz trafiğinden dolayı sintine kirliliğinin ve deniz kazalarının da önemli bir etkisi var. Ayrıca bu bölgede uluslararası deniz trafiği çok yoğun bir şekilde işliyor. Bu nedenle sık sık meydana gelen kazalar kirliliğe yol açıyor. Azeri petrollerinin Boğazlar yoluyla taşınması halinde zaten tehlikeli boyutlarda olan deniz trafiği daha da içinden çıkılmaz bir hal alacak. Diğer taraftan ülkemizi çevreleyen denizlerin açık denizlerle irtibatının çok sınırlı olması dolayısıyla kirlilik daha hızlı artıyor ve tehlikeli boyutlara ulaşıyor.
   <br/>
   <br/>
   125 çeşit balık 5'e indi
   <br/>
   <br/>
   Türkiye'de deniz kirliliği 1960'lı yıllarda sanayiin hızla gelişmesi sonucu başlamış. Öncelikle sanayiin yoğun olduğu İstanbul bölgesinde ve Marmara sahillerinde görülmüş kirlenme yoğun olarak. Haliç başta olmak üzere körfezler kirlenmenin en hızlı görüldüğü yerler. Sahillerde bulunan yerleşim merkezlerinden gelen ev ve sanayi atıkları hiç bir arıtmaya tâbi tutulmadan denize boşaltılıyor. Bunlar zamanla suyun kendi kendine özümleme kapasitesini aşarak çok küçük canlıların yok olmasına sebep oluyorlar. Dolayısıyla balıklar ve çeşitli su ürünleri gibi daha üst seviyedeki canlıların beslenmesi zorlaşıyor, ekolojik denge yavaş yavaş tahrip oluyor. Öncelikle su ürünlerinin tadı bozuluyor, canlılardan hassas olanlar elini eteğini çekiyor denizlerden. Ardından direnci daha yüksek olanlar da yok olmaya başlıyor. Böylece belirli bir süreç içinde su hayatı zarar görürken suyun rengi ve bulanıklığı artıyor, suyun üzerinde yüzen ve koku bırakan maddeler kirliliği daha tehlikeli boyutlara taşıyarak hem görüntü kirliliği oluşturuyor hem de suyun verimliliğini azaltıyor.
   <br/>
   <br/>
   Bu kirlenmenin Marmara Denizi'nde çok bariz bir şekilde görülebildiğini söyleyen Yıldız Teknik Üniversitesi Çevre Mühendisliği Bölüm Başkanı Prof. Dr. Necdet Aral 1960'lı yıllarda Marmara Denizi'nde 125 çeşit balık yaşadığını, kirlenme sonucu  120  çeşit balığın  yok olarak bu sayının 5'e indiğini belirtiyor. Aral'a göre kirlenme önlenmediği takdirde kısa zaman sonra denizde canlı yaşamı tamamen ortadan kalkabilir.
   <br/>
   <br/>
   Türkiye'deki deniz kirliliğinin her geçen gün hızla arttığını ve ciddi boyutlara ulaştığını söyleyen Çevre Uzmanı Hayriye Demiroğlu da zararlı ve çevreyi kirleten atıkların çeşitli yollardan taşınarak denizlere boşaldığını, bunun da denizlerin biyolojik yapılarına olumsuz etki yaptığını belirtiyor        .
   <br/>
   <br/>
   Demiroğlu'na göre Karadeniz'le birlikte Boğazlar ve Marmara Denizi Türkiye dışında 17 ülkenin kirlilik yükünü taşıyor. Bu nedenle uluslararası bir işbirliğine gitmek kaçınılmaz.
   <br/>
   <br/>
   Uzaktan algılamayla kirlilik tesbiti
   <br/>
   <br/>
   Denizlerde meydana gelen kirliliğin tesbiti de önemli bir konu. Bu tesbitler bilgisayar teknolojisi ve uydular vasıtasıyla çok sağlıklı bir şekilde yapılabiliyor. İstanbul Boğazı'nda kirlilik konusunda bir  araştırma  yapan  İstanbul  Teknik Üniversitesi Uzaktan Algılama Anabilim Dalı Ögretim Üyesi Doç. Dr. Gonca Coşkun, NASA'nın Landsat ve Fransa'nın Spot uydularından elde edilen verilerden yararlanarak İstanbul Boğazı'ndaki kirliliğin tehlikeli boyutlara uluştığını saptadığını belirtiyor.
   <br/>
   <br/>
   Tuzla'daki tanker yangınının faturası
   <br/>
   <br/>
   * Yüzeyde kalan petrol nedeniyle martı, karabatak gibi denizcil kuşlar etkilenecek.
   <br/>
   <br/>
   * Denizin havayla teması azalacağı için deniz canlıları oksijensiz kalacak.
   <br/>
   <br/>
   * Deniz   canlılarının   yumurtlama alanları yok olacak.
   <br/>
   <br/>
   * Balıkların bünyesine geçen petrol halk sağlığını etkileyecek.
   <br/>
   <br/>
   * Dumanın etkisiyle çevreyi ve yeşil alanları tahrip edecek asit yağmurları oluşabilir.
   <br/>
   <br/>
   * Petrolün etkisi ve denizin kendini yenilemesi 10 yıl sürecek.
   <br/>
   <br/>
   * Ekolojik denge olumsuz yönde etkilenecek.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2291), [web.archive.org (arşiv bağlantısı)](http://web.archive.org/web/20140818171024/http://www.aksiyon.com.tr:80/aksiyon/newsDetail_getNewsById.action;jsessionid=0A9C4B14C22B32EC0FE09F614F8E48DA?newsId=2291)
