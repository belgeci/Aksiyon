# Osmanlı internete sefer eyliyor

*Murat Aydın 1998.04.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Önümüzdeki yıl Osmanlı Devleti'nin kuruluşunun 700'üncü yıldönümü. Dünya tarihinin 6 asır gibi hatrı sayılır bir diliminde var olmuş bir devlet Osmanlı.
  </font>
 </div>
 <div id="newsText">
  <font class="detail-text">
   Zamanının en büyük devleti olması, bünyesinde çok çeşitli milletlerin yer alması sebebiyle dünya politikasının da mihveri olmuş aynı zamanda. Bu nedenle Osmanlı tarihi Türkleri ilgilendirdiği kadar Arapları, Rusları, Ermenileri, Yunanlıları ve diğer bir çok milleti de yakından ilgilendiriyor.
   <br/>
   <br/>
   Ne yazık ki dünya Osmanlı Devleti'ni bizzat kendi arşiv belgelerinden tanıma imkanına sahip değil bugün. Aslında 150 milyondan fazla tarihi vesikayı ihtiva eden gerçek bir tarih hazinesi Osmanlı arşivleri. Ancak devletin 1987 yılına kadar arşivler konusunda resmi bir politikası olmadığı için bu tarih hazinesi büyük bir ihmalin kurbanı olmuş; uygun olmayan ortamlarda, tozlu ve nemli depolarda çürümeye terkedilmiş. Halihazırda arşivlerin tasnif edilmiş 10 milyon kadar belgesini kapsayan cüz'i bir bölümü araştırıcıların istifadesine sunulabiliyor, ancak o da ilkel denebilecek şartlar altında.
   <br/>
   <br/>
   Elbette dünya tarihine ışık tutacak bu büyük arşivin her geçen gün yok olmasına gönülleri razı olmayan, bir an önce bir şeyler yapılması için gayret gösterenler de var bu ülkede. Türk Tarih Kurumu Başkanı Prof. Dr. Yusuf Halacoğlu yıllardan beri Osmanlı arşivlerinin bilgisayar ortamına aktarılması için çaba sarfediyor. Şimdilerde altın değerindeki arşivlerin kurtulması için görünen en iyi seçenek, bunların bilgisayar ortamına kazandırılması. 19871991 yılları arasında Başbakanlık Devlet Arşivleri Genel Müdür Vekilliği de yapan Yusuf Halacoğlu arşivlerin bilgisayar ortamına aktarılması fikrinin o yıllarda ortaya çıktığını ancak şimdiye kadar bir türlü gerçekleştirilemediğini söylüyor: "1990 yılında arşivlerin bilgisayar ortamına aktarılması için geniş çaplı bir araştırma yaptık. Japonya'ya kadar gidip konuyla ilgili teknik bilgiler aldık. Japonlar bize 15 milyon dolar civarında bir maliyet çıkardı. Ancak bu iş için devlet tarafından 15 milyon dolar tahsis edilmeyince proje iptal edildi."
   <br/>
   <br/>
   Arşivler internette
   <br/>
   <br/>
   Prof. Halacoğlu arşivlerin bir an önce elverişsiz ortamlardan kurtarılıp restorasyondan geçirilmesinin artık kaçınılmaz hale geldiğini, analitik tasnife tabi tutulmasını ve en son teknolojik imkanlar kullanılarak bilgisayar ortamına aktarılmasını hatta internete açılması gerektiğini vurguluyor: "Osmanlı arşivlerinin 1990 yılında yüzde 15'inin restorasyona ihtiyacı vardı. Bugün yüzde 70'i restorasyona muhtaç hale geldi. Demek ki arşivlerin bir beş yıl daha bu şekilde bırakılması yarısının kaybedilmesi, restorasyon bile yapılamayacak hale gelmesi demektir. Göz göre göre tarihimizin yok olmasına göz yumamayız. Artık son teknolojiyi arşivlerimizi korumak ve kurtarmak için kullanmamız gerekiyor."
   <br/>
   <br/>
   Nihayet konunun ne derece hayati bir öneme sahip olduğu kavranmaya başlanmış olmalı ki Osmanlı arşivlerinin restorasyonu, korunması ve bilgisayar ortamına aktarılması konusunda yeni bir proje uygulamaya geçiriliyor. Devlet Arşivleri Genel Müdürlüğü ve Türk Tarih Kurumu işbirliğiyle hazırlanan projenin yürütülmesi işi uzun yıllardan bu yana konuyla yakından ilgilenmesi sebebiyle TTK Başkanı Yusuf Halacoğlu'na verilmiş. Projenin uygulanmasıyla ilgili protokolün hükümet tarafından imzalandığını söyleyen Halacoğlu, bu amaçla tahsis edilen 1 trilyon liralık ödeneğin bir aylık süre içinde verileceğini ve hiç vakit kaybetmeden uygulamaya başlanacağını ifade ediyor ve ekliyor: "Önümüzdeki yıl Osmanlı Devleti'nin 700. kuruluş yıldönümü olması nedeniyle bu proje daha bir önem kazanıyor. 1999 yılında arşiv belgelerinin internete aktarılmaya başlanmasıyla birlikte bütün dünyada Osmanlı tarihi araştırma konusu olacak."
   <br/>
   <br/>
   150 milyon belge
   <br/>
   <br/>
   Tam olarak miktarı bilinemese de elde 150 milyondan fazla Osmanlı belgesi olduğu söyleniyor. Bunların tasnif edilmesi ve bilgisayar ortamına aktarılması sanıldığı kadar kolay değil. Yusuf Halacoğlu projeye başlanmasından itibaren yapılacak işlemleri belgelerin hangi safhalardan geçerek bilgisayar ekranlarından araştırıcının kullanımına sunulabileceğini şöyle açıklıyor: "Osmanlı arşivlerinin talihsizliği şu ki; tümüyle olmasa bile büyük bir çoğunluğu gayri sıhhi şartlar altında tozlu ve rutubetli depolarda bulunuyor. Bir defa bunların iyileştirilmesi lazım. Bu belgelerin konsültasyonu, toz ve mikroplardan arındırılması kuru ve çok nemli ortamlardan çıkarılıp 56 derecelik nem oranına sahip depolara konulması, ilaçlanması ve asitsiz dosyalarda saklanmasına kadar bir dizi işlemden geçirilmesi gerekiyor. Ayrıca bu belgeler analitik tasnife tabi tutuluyor. Belgelerin tam içeriği, terminolojik olarak yer isimleri, şahıs isimleri, müessese isimlerinin aynı zamanda veri tabanı olacak biçimde indekslenmesi ve özet biçimde araştırıcıya sunulabilmesi. Bu yapılan tasnifi kataloglamak, bunları basılı ve CD'lere aktarılmış bir biçimde pazarlamak ve bu belgeleri tek tek tarayıcılardan geçirerek ya da kameralar vasıtasıyla elektronik ortama aktarılmasına başlamak büyük bir oganizasyonu gerektiriyor. Bunun için tabii ki büyük bir paraya ihtiyaç var."
   <br/>
   <br/>
   Bütün bu işlemlerin yapılabilmesi için belgelerin tek tek elden geçmesi gerekiyor. Bunun için 30 tarayıcı ve kamera ile 30 ekip meydana getirilecek. Çalışma 3 vardiya halinde geceli güdüzlü devam edecek. Bir belgenin elektronik ortama aktarılmasının ortalama iki dakika süreceği hesaplanmış. Buna göre tasnif edilmiş durumda olan 15 milyon belge iki yıl içerisinde bilgisayar ortamına aktarılabilecek, arşivlerin tamamının elden geçirilmesi ise 10 yıl kadar sürecek.
   <br/>
   <br/>
   Kömürleşen tarih
   <br/>
   <br/>
   Projeyle ilgili olarak belgelerin elektronik ortama aktarılmasında sıcak ışık kaynaklı cihazların kullanılacağı ve arşivlerin bu işlemden zarar göreceği şeklinde bazı endişeler dile getirilmişti. Yusuf Halacoğlu 1990'da hazırladıkları projede bile sıcak ışıklı cihazların kullanılması tekliflerini kabul etmediğini, bu projede de belgelere zarar verecek hiç bir cihazın kullanılmayacağını, en son teknolojik imkanlardan istifade edilerek bu işlemlerin yapılacağını belirtiyor.
   <br/>
   <br/>
   Gizli belge var mı?
   <br/>
   <br/>
   "Şimdiye kadar bazı belgelerin gizli tutulması gibi bir uygulama oldu mu?" şeklindeki sorumuza konuyu en iyi bilen kişilerden biri olarak Halacoğlu, hiç bir zaman böyle bir uygulamanın olmadığı yönünde cevap veriyor: "Arşiv yapısını bilmedikleri için bu konuda bazı söylentiler ortaya çıkıyor. Mesela tasnif edilmiş belgeler araştırıcıya sunulabilir. Tasnife tabi tutulmamış belge dünyanın hiç bir yerinde araştırıcıya açılmaz. Çünkü böyle bir belgenin kimliği yoktur. Kullanıldığı zaman kaynak da gösterilemez. Ayrıca kayıtlara girmediği için kaybolabilir. Ancak tasnif edilmiş belgenin araştırıcıya açılmaması diye bir uygulama kesinlikle yok." Prof. Halacoğlu bazı ülkelerde bu gibi uygulamaların olduğunu ancak Türkiye'de böyle bir olaya hiç şahit olmadığını, hiç bir belgenin gizli tutulmadığını ifade ediyor.
   <br/>
   <br/>
   Proje kendini finanse edecek
   <br/>
   <br/>
   Bu ay içinde alınacak 1 trilyonluk ödenekle proje harekete geçirilecek. Yapılan fizibilite çalışmaları sonucunda bu çalışmanın 10 yıl süreceği ve yaklaşık 10 trilyon liraya mal olacağı hesaplanmış. Ancak ileriki yıllarda maddi sıkıntılar nedeniyle projenin aksaması meselesi var. Prof. Halacoğlu bunu da düşündüklerini ve ilk altı aydan itibaren arşivin sunacağı hizmetler vasıtasıyla gelir elde etmeye başlayacaklarını belirtiyor: "Tasnif edilen belgeleri kataloglayıp basarak piyasaya sunacağız. Ayrıca bu kataloglar CD'lere yüklenerek de satılacak. Bunların her biri arşive çok büyük gelir sağlayabilecek bir potansiyel demektir. Ayrıca internet hizmetinden de belli bir ücret alınacak. Yani döner sermaye benzeri bir sistem oluşacak ve işe başladığımızdan itibaren gelen para devamlı olarak projeyi besleyecek. Bu sistemi kurduğumuzda her yıl ortalama 800 milyar ile 1 trilyon lira arasında bir gelir sağlamayı düşünüyoruz."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E2EA78A0F8CB2C203928F8E9964F8FA?newsId=3627), [web.archive.org (arşiv bağlantısı)](http://web.archive.org/web/20140930190511/http://www.aksiyon.com.tr:80/aksiyon/newsDetail_getNewsById.action;jsessionid=5E2EA78A0F8CB2C203928F8E9964F8FA?newsId=3627)
