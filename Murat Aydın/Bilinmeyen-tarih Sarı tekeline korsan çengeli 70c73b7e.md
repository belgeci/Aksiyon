# Sarı tekeline korsan çengeli

*Murat Aydın Bilinmeyen-tarih*

<div>
 <font>
  <img border="0" height="1" src="/web/20050302223439im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223439im_/http://www.aksiyon.com.tr/resim/292/10.jpg" vspace="5"/>
  </p>
 </font>
 <font class="content">
  Taksicilerin başı bir türlü dertten kurtulmuyor. ‘Taksici cinayetleri çok şükür bitti’ derken şimdi de korsan taksiciler başlarına tebelleş oldu.
 </font>
 <br/>
 <p>
  <font class="content">
   Ticari taksi sahipleri plakasına onca para ödeyerek aldıkları sarı renkli taksileriyle müşteri bulamazken korsan taksilerin sayısı ise günden güne artıyor. Hatta bazı korsan duraklarda çalışanlar talebe cevap vermekte zorlandıklarını bile söylüyorlar. Korsan deyince işe gidiş—dönüş esnasında benzin parasını çıkarmak için arabasına yolcu alan vatandaşlar akla gelmesin. “Rent a car” tabelasını paravan olarak kullanıp korsan taksicilik yapan durakların sayısı bir hayli fazla.
   <br>
    <br>
     İstanbul, korsan taksi duraklarının en çok olduğu yer; Ankara, İzmir, Bursa gibi büyük şehirlerde de bulunduğu söyleniyor. Tam rakam verilemiyor ancak Otomobilciler Esnaf Odası’ndan aldığımız bilgilere göre İstanbul’da 200 civarında böyle ‘durak’ var. Üstelik bu duraklarda öyle üç beş tane araba çalışmıyor. Bazı duraklarda yolcu taşıyan araç sayısının 40’ı bulduğu söyleniyor.
     <br>
      <br>
       “Rent a car”adı altında mahalle aralarında kurulan korsan taksilerle sarı taksilerin rekabet etmeleri neredeyse imkansız. Çünkü fiyatlar neredeyse yarı yarıya. Mesela sarı taksilerin 4 milyon lira yazdığı yere korsan taksiler aşağı yukarı 2 milyon liraya götürüyor. Fiyatlar arasında bu kadar büyük farklar olunca otomobili olmayan aileler korsan taksileri tercih ediyor. Eğer bir kaç kişi seyahat edecekse korsan taksiler minibüslerden ve otobüslerden bile hesaplı oluyor. Sık sık taksiye ihtiyacı olan işyerleri de böyle bir korsan taksi durağı ile anlaşıp işlerini daha ucuz yoldan hallediyor.
       <br/>
       <br/>
       Müşterileri daha çok
       <br/>
       <br/>
       Korsan taksi duraklarında yani “Rent a car” tabelası altında taksicilik yapan yerlerde daha çok Şahin, Doğan, Broadway gibi ucuz arabalar bulunuyor. Bazı arabalarda araç sahipleri kendileri çalışırken bir kısmında şoför çalışıyor. Sürücü çalıştıran araç sahipleri şoföre yevmiye vermek yerine duruma göre günlük 10 veya 15 milyon lira para alıp arta kalanını şoföre bırakıyor. Araç sahipleri çalıştıkları durağa yerine göre günlük veya aylık aidat ödüyorlar. Bu aidat oldukça düşük, 2 ile 3 milyon arasında değişiyor. 30 araç çalıştıran bir durak sahibinin günlük geliri 90 milyon lirayı buluyor.
       <br/>
       <br/>
       Bazen sivil polisler müşteri kılığında telefon açıp araç isteyerek arabayı bağlattıkları için kendilerine göre güvenli bir müşteri abone sistemi kurmuşlar. Araç isteyen müşterilerin isim, adres ve telefon numaralarını kaydedip ona bir abone numarası veriyorlar. Bir çok korsan taksi durağının abone sayısı sarı taksileri kıskandıracak kadar fazla. 1500—2000 kadar abone yapabiliyorlar. Taksiye ihtiyacı olan kişi telefon açıp sadece abone numarasını söyleyince anında adrese araba gönderiliyor. Araçlar burada da taksi duraklarında olduğu gibi sırayla işe gidiyor.
       <br/>
       <br/>
       Korsan taksiler polise yakalanmaktan çekiniyorlar ancak el ilanlarını ve basılı fiyat tarifelerini açık açık dağıtıp müşteri toplamaktan da geri durmuyorlar. Bu ilanlarda taksi durağının bulunduğu yerden İstanbul’un bütün semtlerine gidişin kaç lira tuttuğu uzun bir liste halinde veriliyor. İlanın arkasında ise bu durağa ait taksilerle seyahat etmenin avantajları sıralanıyor: “Açılış ücreti alınmaz, diğer taksilere göre kilometre ücreti düşüktür, geri dönüşler tarifenin yarı fiyatınadır, gece tarifesi uygulaması kesinlikle yoktur, bagaj ücreti alınmaz.” Hatta bazı ilanlarda ‘en iyi korsan taksicilik hizmetini biz veririz’ dercesine ‘şubemiz yoktur’, ‘taklitlerimizden sakınınız’ gibi uyarılar bile var.
       <br/>
       <br/>
       Korsanların altın yılı
       <br/>
       <br/>
       Taksici esnafı ekmeklerini bölen korsan taksicilerden oldukça şikayetçi. Zaten ekonomik şartların kötü olmasından dolayı eski taksi müşterilerinin bile otobüs ve minibüsle seyahat etmeye başladığını, müşteri bulmakta sıkıntı çekerken bir de korsan taksilerin haksız rekabetiyle karşı karşıya kaldıklarını söylüyorlar. 20 yıldır taksicilik yapan bir şoför “Bu benim baba mesleğim, 20 yıldır bu işi yapıyorum. Ben 70 milyar liralık plaka ile çoluğuma çocuğuma ekmek götürmekte zorlanıyorum. Ama adam gidip iki milyara bir Şahin alıp taksicilik yapıyor, bizim ekmeğimize mani oluyor”diye dert yanıyor. İstanbul’da yaklaşık 18 bin kadar taksi plakalı ticari araç bulunduğunu söyleyen İstanbul Otomobilciler Esnaf Odası Başkanı Semih Kaçanoğlu, bir ticari takside vardiyalı olarak 3 kişi çalıştığını, ticari taksiden ekmek yiyen insan sayısının aile fertleriyle birlikte 250 bini bulduğunu belirtiyor ve taksicilerin haksız rekabetle karşı karşıya kaldıklarına dikkat çekiyor.
       <br/>
       <br/>
       Semih Kaçanoğlu’nun anlattıklarına göre korsan taksicilik 1970’li yıllardan beri farklı şekillerde devamlı olmuş. Ancak ‘rent a car’ şeklinde durak oluşturup taksicilik yapmak yeni bir korsanlık türü. Özellikle 1999 senesinin Aralık ayından sonra korsan taksicilikte bir artış olmuş. Bu yılı korsancılığın altın yılı olarak değerlendiren Otomobilciler Esnaf Odası Başkanı Semih Kaçanoğlu, bu artışı sivil trafik denetleme ekiplerinin sayısının azaltılmasına bağlıyor ve korsan taksiciliğin önlenmesi için denetimlerin artırılarak yaptırımların caydırıcı hale getirilmesi istiyor: “İstanbul çok büyük bir kent. Hayat şartları da insanları bu yola itmiş olabilir. Ancak bu tarafta da vergisini ödeyen taksici esnafı mağdur oluyor. Bunun için denetimlerin artırılması lazım. Daha da önemlisi yaptırımların caydırıcı olması şart. Polis yakalıyor ancak verilen ceza yetersiz. 70 milyon kadar para cezası veriliyor, 5—10 gün araç trafikten men ediliyor. Ama adam sonra yine aynı işi yapmaya devam ediyor. Biz diyoruz ki bunlar yakalandığı zaman maliyeye verilsin, ne lazımsa yapılsın. Bunlardan vergi alınınca işin cazibesi kalmaz. Bizim bir teklifimiz de yakalanan bu korsan taksilerin plakaları iptal edilip başka bir ilden plaka çıkarılsın.” Semih Kaçanoğlu, bu caydırıcı önlemlerin alınması halinde kimsenin korsan taksicilik yapmaya cesaret edemeyeceğini söylüyor.
       <br/>
       <br/>
       3 bin korsan taksi yakalanmış
       <br/>
       <br/>
       Korsan taksiciliğin 4 ayrı çeşidi var. İlki kendi özel arabasıyla çevresinde parayla yolcu taşıyanlar. Bunlar eskiden beri var ancak tek başlarına kendi çevrelerinde çalıştıkları için fazla dikkat çekmiyorlar. İkincisi araçlarını sarıya boyatıp sahte plaka çıkartarak ticari taksi görüntüsü altında korsan taşımacılık yapanlar. Bunlar da trafik denetlemelerinde ortaya çıkarılabiliyor. Üçüncüsü diğer şehirlerden gelen ya da plakası başka bir ile ait olan araçlarla yolcu taşıyanlar. Bu gruba girenleri yakalamak zor çünkü cevapları hazır “abi yolcu getirdim dönüyorum” diyorlar. Son olarak sayıları giderek artan ‘rent a car’ adı altında taksi durağı işletenler.
       <br/>
       <br/>
       İstanbul Emniyet Müdürlüğü’nden aldığımız bilgilere göre trafik denetleme ekipleri son aylarda 344 tane sahte plakayla korsan taksicilik yapan sarı taksi yakalamış. Korsan taksicilik yaparken sivil denetleme ekipleri tarafından yakalanan diğer araçların sayısı ise hayli kabarık. Son bir kaç ay içinde 2 bin 700’ün üzerinde araç tarfikten men edilmiş ve ceza kesilmiş. Aslında bu rakam korsan taksiciliğin de ne boyutlarda olduğunu gösteriyor. Ancak bu cezalar caydırıcı olmaktan uzak, çünkü 2918 sayılı Trafik Kanunu’nun ek 2’nci meddesine göre korsan taksicilik yaparken yakalanan kişiye 69 milyon lira para cezası kesiliyor, araç 15 gün trafikten men ediliyor. Bir de bazı taksiciler tarafından ileri sürülen bir iddia var. Korsan taksi duraklarında polislere ait araçların da bulunduğu söyleniyor ve bu nedenle bunların yakalanmadıkları iddia ediliyor. Emniyet yetkilileri, yakalananlar arasında bir kaç tane emekli polis memurunun bulunduğunu ancak bu konunun çok abartıldığını söylüyorlar.
       <br/>
       <br/>
       Bu soruna çözüm bulmanın yolu madalyonun bir de öbür yüzüne bakıp korsan taksiciliği doğuran sebepleri araştırmaktan geçiyor. Korsan taksileri tercih edenler genellikle ticari taksilerin çok pahalı olmasından yakınıyor ve bu alanda rekabetin bulunmamasını da eleştiriyorlar. Bunlardan birisi “Sarı taksilere bindiğinizde yakın bir yere gidecekseniz gideceğiniz yerin yarısı kadar açılış parası veriyorsunuz. Kilometre fiyatı da pahalı. Bu taksilerin hepsi gazlı çalışıyor. Korsan taksi yarı fiyatını alırken kâr ediyorsa sarı taksiler neden fiyatı bu kadar yüksek tutuyor” diye konuşuyor. Taksicilerin fiyatların yüksek olması konusundaki cevapları hazır “biz vergi ödüyoruz” diyorlar. Ancak bir taksinin yılda ortalama ödediği vergi 200 milyon lira. Yani kilometre ücretlerinin bu kadar yüksek olmasına gerekçe olacak kadar çok vergi ödemiyor taksiciler. Fiyatlar biraz daha makul tutulup, bir çok ülkede olduğu gibi taksicilik piyasasında da rekabete imkan tanınsa korsan taksi diye bir problem de olmaz belkide.
       <br/>
       <br/>
       E—mail: mur.aydin@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14225), [web.archive.org (arşiv bağlantısı)](http://web.archive.org/web/20050302223439/http://www.aksiyon.com.tr:80/detay.php?id=14225)
