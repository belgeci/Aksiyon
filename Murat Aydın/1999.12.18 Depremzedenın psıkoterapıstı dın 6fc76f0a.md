# Depremzedenın psıkoterapıstı dın

*Murat Aydın 1999.12.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Depremden sonra en  çok merak edilen, halk arasında en fazla konuşulan konulardan biri  şüphesiz bu büyük felaketin dinle ve metafizikle olan irtibatıydı.
  </font>
 </div>
 <div id="newsText">
  <font class="detail-text">
   Depremin fiziki boyutu en ince ayrıntısına kadar ele alındı. Sismologlar,  jeofizik uzmanları, mühendisler ekranları hiç boş bırakmadı. Ancak Türkiye'nin nüfusu en yoğun bölgesinde yaşanan ve milyonlarca insanı derinden etkileyen bu büyük felaketi sosyolojik, psikolojik ve dini yönden inceleyenler ortalıkta yoktu. Bu eksikliği farkeden iki ilahiyatçı akademisyen bölgede araştırmaya koyulmuş. Türkiye Diyanet Vakfı bünyesindeki İslam Araştırmaları Merkezi'nde (İSAM) görevli olan Doç. Dr. Ali Köse din psikolojisi, Dr. Talip Küçükcan ise din sosyolojisi alanında uzman. "Ülkemizde böyle büyük felaket yaşanınca biz buna din psikolojisi ve din sosyolojisi açısından bakma gereği hissettik. Türkiye'de bu gibi incelemeler pek yapılmıyor. Oysa Batı'da  böyle felaketler sosyolojik açıdan ve dini açıdan inceleniyor" diyorlar. Hatta deprem araştırmaları yapan sismoloji merkezlerinde bile mutlaka sosyologların bulundurulduğunu söylüyorlar.
   <br/>
   <br/>
   Araştırmacılar, YalovaÇınarcık'tan BoluGölyaka'ya kadar  depremden en çok zarar gören bölgelerde yaklaşık 1 ay boyunca incelemelerde bulunmuşlar. Bu süre zarfında 100'ün üzerinde depremzede ile görüşerek insanların depremden nasıl etkilendiklerini, bu büyük felaketi kendi zihinlerinde nasıl anlamlandırdıklarını tesbit etmeye çalışmışlar: "Görüşeceğimiz insanları seçerken başta belirli bir yöntem izlemedik. Ancak her türden insanla görüşmeye gayret ettik. Gençlerle, kadınlarla, yaşlılarla; zengin fakir her kesimden insanla görüştük. Cenazeleri defneden, insanları teskin eden din görevlileri gibi özellikle oradaki dramı iyi gözleyen insanların anlattıkları çok önemli."
   <br/>
   <br/>
   Depremin dini boyutu
   <br/>
   <br/>
   Çalışmalarını özellikle iki nokta üzerine yoğunlaştırdıklarını söyleyen Doç. Dr. Ali Köse "Birinci nokta insanların depremi dinle nasıl alakalandırdıklarıydı. Yani insanlar felaketi neye atfediyorlar? Depremde bir metafizik boyut arıyorlar mı?  Yoksa salt bir doğa olayı olarak mı görüyorlar. Araştırdığımız ikinci husus, insanların bu büyük felaketle başa çıkmaları noktasında dinin nasıl bir etkisi var. Yani din, yakınlarını depremde kaybeden, evleri yıkılan acılı insanları teselli etme noktasında nasıl destek oluyor?"
   <br/>
   <br/>
   "Deprem bölgesinde araştırmalara başlamadan önce halkın bu felaketi yorumlarken metafizik öğelere ve dini söyleme başvuracağını tahmin ediyorduk" diye konuşan Ali Köse, daha önce yaşanan benzer felaketlerde bu tür algılamaların hep olduğunu belirtiyor. Araştırmaya göre bölgede insanların yüzde 99'u gibi büyük bir kesimi depremde metafizik bir boyut olduğuna inanıyor.  Hatta bir çoğu bilimsel izahları kabul ederken, fiziki sebeplerin yanında hadisenin mutlaka dini bir yönünün de bulunduğunu söylüyorlar. Yani insanlar doğaya irade atfetmiyorlar. 'Bu bir doğa olayı, kendi kendine harekete geçiyor ve deprem oluyor' diyen insan sayısı yok denecek kadar az. Araştırmacılar bölgedeki insanların diğer yerlere nazaran daha dindar olmalarının da bu algılayış tarzında etkili olabileceğini belirtiyorlar.
   <br/>
   <br/>
   Depremden sonra yoğun bir şekilde "ceza söylemi" ortaya çıkmış. Yani insanlar toplumun bozulmasından, ahlâksızlığın yaygınlaşmasından dolayı bu felaketin Allah tarafından gelen bir ceza olduğunu, bundan ibret alınması gerektiğini düşünüyorlar. "Biz bölgedeki insanlarla konuşmadan önce onların bu ceza söylemine şiddetle karşı çıkacaklarını düşünüyorduk. Çünkü bir anlamda bu ceza söylemi o bölgedeki insanları kötüleyen bir mâna da taşıyabiliyordu. Hiç tahmin etmediğimiz oranda, görüştüğümüz insanların yüzde 30 kadarı depremin bir ceza olduğunu düşünüyor." diye konuşuyor Ali Köse. Bu büyük afeti bir ceza olarak izah edenler buna gerekçe olarak da içki ve fuhuşun artmasını, ahlâksızlığın yaygınlaşmasını gösteriyorlar.
   <br/>
   <br/>
   "Allah'ın işine karışılmaz"
   <br/>
   <br/>
   Ancak depremle din arasında ilişki kuran insanların büyük bir kısmı böyle bir afette ceza unsuru aranmasını doğru bulmuyorlar. Hatta buna ceza demeyi Allah'ın işine karışmak olarak algılayanlar da var. Bir depremzede "Bu nasıl bir ceza ki Allah suçsuz insanları, çoluk çocukları da cezalandırıyor. Depremi böyle yorumlamak çok yanlış. Haşa Allah'ın işine karışmak gibi bir şey" diyor. Ceza söylemi açısından farklı bir yaklaşım daha var. Bazıları "Biz bunu hakettik diyorlar." Yani yukarıdan aşağı değil de insanların kendilerinden yola çıkarak oluşturdukları bir ifade tarzı. Uzmanlara göre bu sözün arka planında insanların yaşadıkları toplumsal hayattan memnun olmadıkları gerçeği yatıyor.
   <br/>
   <br/>
   Halkın bu büyük afeti dinle irtibatlandırmasının sadece müslüman toplumlara özgü bir şey olmadığını söyleyen Köse, batıda ve diğer toplumlarda da felaketleri açıklarken insanların metafizik boyuta geçtiklerini söylüyor ve bu anlamda Avrupa tarihinden bir örnek veriyor: "1755 yılında Lizbon'da 8.6 şiddetinde bir deprem olmuş. 15 bin  kadar insan ölmüş. Lizbon'un bir özelliği var: Engizisyon mahkemelerinin merkezi konumunda bir yer olduğu için çok dindar katolik bir halkı var. Dini bir bayram günü insanların çoğu kilisedeyken deprem olmuş.  Bu nedenle deprem Allah'ın katoliklere bir cezası olarak yorumlanmış. Bazıları ise Lizbon'da artan ahlaksızlıktan dolayı bu felaketin yaşandığını söylemiş."
   <br/>
   <br/>
   "İnsanlar dine yöneldi"
   <br/>
   <br/>
   Deprem sonrası bölgede tesbit edilen bir konu da insanların bireysel olarak dine yönelmeleri. Mesela daha önce tesettürlü olmayan, depremden sonra başlarını örtmeye başlayan kadınlar var. Eskiden sadece cuma namazı kılan bir çok insan 5 vakit namaz kılmaya başlamış. Önceden alkol kullanıp depremden sonra içkiyi terkeden bir çok kişi bulunuyor. Ancak bunun yanında daha önce hiç alkol almayıp kendini içkiye veren az sayıda da olsa bazı insanlar da var. Bunun daha çok psikolojik sebeplere dayandığı belirtiliyor. Bunlardan bir tanesi "ben alkol almadığım zaman uyuyamıyorum, devamlı üzerime ev yıkılıyormuş gibi oluyor" diyor mesela.
   <br/>
   <br/>
   Ali Köse, bir oranlama yapılacak olursa insanların yüzde 90'ında dine yöneliş olduğunu söylüyor: "Şöyle bir kategori oluşturabiliriz. Dini hayat özlemi olan ama bazı nedenlerden dolayı başlayamayan insanlar için deprem bir vesile olmuş. Başını örten, namaza başlayan insanlar bu şekilde. İnsanlar dine yönelirken "Ben namaz kılmadığımdan, içki içtiğimden dolayı başıma bu felaket geldi" diye düşünmüyorlar. Ancak "bu bana bir ders olmalı" diyorlar. Çünkü ahiret inancı olduğu için bir çoğu kendini ölümden dönmüş olarak görüyor. Bunun kendilerine verilmiş bir fırsat olduğunu, bu fırsatı daha iyi bir hayat yaşayarak değerlendiremeleri gerektiğini düşünüyorlar. Bunu ne kadar devam ettirebilirler bu ayrı bir konu."
   <br/>
   <br/>
   Bu noktada bir anekdot aktarıyor Ali Köse: "Bir çadır kentte gençlerle konuşurken bir delikanlı 'Benim peder deprem müslümanı. Eskiden cumaya bile gitmiyordu, şimdi 5 vakit namaz kılıyor' dedi. Bir baba çocuğu tarafından böyle tanımlanıyor. Yani çok içten bir değişim olarak değil zorunlu bir dine yöneliş olarak algılanıyor. Ölüm hadisesinin çok büyük bir etkisi var. Hatta çevrenizdeki insalara baktığınız zaman bile çoğu kişinin dine yönelmesine sebep teşkil eden olay bir yakının ölümüdür." Bir de dindar olanların bu dindarlık derecelerinde daha bir artış olmuş. Çok az da olsa zaten dindar olmayıp dinden uzaklaşan insanlar da var.
   <br/>
   <br/>
   Din en büyük psikoterapist
   <br/>
   <br/>
   Deprem insanlarda onulmaz yaralar açtı. Kimi canından çok sevdiği yavrusunu kaybetti, kimi eşini. Bir çok çocuk anasız babasız kaldı. Onca can kaybının yanında insanların bir ömür boyu çalışıp didinerek kazandıkları can yongası mallar bir anda yerle bir oldu. Araştırma bu acılı insanların en büyük teselli kaynağının din ve inanç olduğunu ortaya koyuyor. Bu açıdan bakıldığında din, yaşadıkları acı karşısında depresyona sürüklenmeleri, bunalım geçirmeleri an meselesi olan insanlar için en büyük psikoterapist vazifesi görüyor.
   <br/>
   <br/>
   Araştırmaya göre çocuklarını, eşini, yakınlarını kaybeden insanlar dinin ve ahiret inancının tesellisiyle ayakta duruyorlar. Çünkü yakınlarıyla cennette buluşacakları umudu onları teskin ediyor. Bu inanç, göçük altında 36 saat kalan bir insanın kurtulma umudu gibi onlara bir metanet sağlıyor, yeniden hayata sarılmalarına vesile oluyor.
   <br/>
   <br/>
   Din adamları teselli ediyor
   <br/>
   <br/>
   Psikolojik açıdan insanları rahatlatan en önemli teselli ise diyanetin ve müftülerin "ölüleriniz şehit, telef olan mallarınız zekattır" şeklindeki fetvaları. Doç.Dr. Köse, yakınlarını, malınımülkünü kaybeden insanların en büyük teselli kaynağının din adamlarının bu yöndeki konuşmaları olduğunu söylüyor: "Hayatta kalan insanlar için en büyük psikolojik tedavi bu. İnsanlar inanç olmazsa bütün bu olanlara bir anlam veremez ve bunalıma sürüklenirler. Mesela genç bir çiftin bir kız bir oğlan iki çocukları depremde hayatlarını yitirmiş. Kadın gayet metanetli bir şekilde,'kızımı ben yıkadım, oğlumu babası yıkadı. Allah verdi yine o aldı.' diyor. Bu ne demektir: 'Ben bu hadiseyi anlıyorum, kafamda bir yere oturtabiliyorum.' demektir. Ölüm hadisesini anlamlandırmak demektir. Eğer insanlar inanç yoluyla bunu anlamlandırmasalar depresyona uğrarlar."
   <br/>
   <br/>
   Din adamlarının insanların teselli olmalarında büyük bir rolü olduğunu söyeleyen Doç. Dr. Köse,  "Orada imamlarla ve müftülerle görüştük. Kendilerine gelen insanlara çocuklarının şehit olduğunu, cennette onlara tekrar kavuşacaklarını söyleyince insanların 'elhamdülillah hocam' dediklerini, bu yaşanan sıkıntıların günahlarına kefaret olacağını söyleyince insanların tahammül gücünün arttığını söylüyorlar.
   <br/>
   <br/>
   Araştırmadan çıkan sonuç
   <br/>
   <br/>
   İki ilahiyatçı akademisyenin bölgede yaptıkları bu ilginç araştırmadan çıkan en önemli sonuç insanların büyük bir çoğunun depremle din arasında ilişki kurduklarının tesbit edilmesi. Yani ne kadar bilimsel izahı olursa olsun insanlar depremde bir metafizik boyut olduğunu düşünüyorlar. Bu işin sahipsiz olduğuna, tabiatın kendi başına hareket ettiğine inanmıyorlar.
   <br/>
   <br/>
   Bir ikinci tesbit ise insanların başlarına gelen bu büyük felaket bir çok kişinin dine yönelmesini sağlamış. Yine depremden sonra insanların en büyük teselli kaynağı din olmuş. Din adamlarının bu anlamda büyük bir rolü var. Özellikle din adamlarının ölenlerin şehit olduğu, yakınlarıyla cennette buluşacakları söylemi halk üzerinde çok büyük bir etki yapmış.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5636), [web.archive.org (arşiv bağlantısı)](http://web.archive.org/web/20130410011851/http://www.aksiyon.com.tr:80/aksiyon/newsDetail_getNewsById.action;jsessionid=D7F984DEFECDF4D72A7958DF599A3F22?newsId=5636)
