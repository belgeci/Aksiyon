# Borsanın aktörleri ağlıyor

*Murat Aydın 1996.06.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ülkenin içinde bulunduğu siyasi kriz nedeniyle sallantıda gibi gözükse, yine de başarılı bir borsamız var. 1O yıl kadar önce şimdiki durumuna nazaran ilkel denebilecek şartlarda 25 banka, 9 aracı kurum, 2 komisyoncu ve toplam 36 üye ile faaliyete geçen borsanın ne kadar mesafe katettiği açık bir şekilde görülüyor.
  </font>
 </div>
 <div id="newsText">
  <font class="detail-text">
   Şirket sayısı hiçte az değil; 200'ü geçmiş durumda. Faaliyet gösteren aracıkurum sayısı da 88'e yükseldi.Aracı kurumların sermaye piyasası içinde çok önemli bir yeri var. Borsa ve hisse senedi piyasasında şahıslar kendileri alım satım yapamıyorlar. Onların yerine bu işlemleri aracı kurumlar gerçekleştiriyor. Ayrıca hazine bonosu alıp satabiliyorlar, repo yapıyorlar, portföy yönetiyorlar, yatırım danışmanlığı yapıyorlar. Borsaya giren müşteri sayısı arttıkça aracı kurumlar da çoğalıyor. Aracı kurumlardaki bu artış bir taraftan borsanın gelişmesine katkıda bulunuyor ancak diğer taraftan bazı sorunları da beraberinde getiriyor. Bazı aracı kurumların yatırımcılarını zarara sokmaları ister istemez denetim sorununu gündeme getiriyor. Bir süre önce SPK tarafından 8 aracı kurumun bir günlüğüne kapatılmasıyla sorun iyice alevlendi. Görüşlerine başvurduğumuz ancak isim vermekten kaçınan aracı kurum yetkilileri, SPK'nın denetleme ve gözetim işlevini yerine getirmesi gerektiğini fakat ufak tefek bazı hatalar yüzünden bir günlük dahi olsa kapatılma cezasİ verilmesinin çok ağır olduğunu ve aracıkurumlara güveni sarstığını söylüyorlar. Gerçi kötü çalışan, yeterli kurumsallaşmaya ve teknik imkanlara sahip olmayıp yatırımcılarını mağdur eden kurumların cezalandırılmasını diğerleri de kabul ediyor. Bunun için kriterlerin konulmasını, en ufak bir yanlışlığın kapatılma gerekçesi olmaması gerektiğini belirtiyorlar.
   <br/>
   <br/>
   KAYDI SISTEME GEÇİLMELİ
   <br/>
   <br/>
   Piyasanın oluşumu sırasında be lirli standartların mevcut olmadığını ve birçok problemin de bundan kaynaklandığını söyleyen SPK Başkanı Ali İhsan Karacan "Eğer piyasa daha önce konulmuşstandartlar içinde gelişseydi,bugünkü aksaklıklar meydana gelmezdi.
   <br/>
   <br/>
   Hukuki altyapımızda eksiklik var. Gerçi piyasalar çok hızlı geliştiği için bu hiç bir zaman tam olmaz ama en azından gerekli düzenlemelerin zamanında ve geç,kalınmadan yapılması gerekir.Sistemin yanlışlığı şuradan kaynak lanıyor: Denetim, gözetim diyoruz ama bu sistem çalışmıyor, çünkü yatırımcı, aracı kurumla iş yapamaya başlarken bir sözleşme imzalayarak benim adıma her türlü işlemi yapabilirsin diyor. Bu durumda ne kadar denetim yaparsanız yapın eğer etik değerleri yoksa saat 4'te tertemiz bıraktığınız bir şirket bir saat içinde her türlü usulsüzlüğü yapabilir ve bunu önlemenin imkanı yok" derken bu sorunun çözüme kavuşturulması ve hem aracı kurumların hem de yatırımcıların iyiliği için işlemlerin belgeli olarak yapılmasını öngören kaydi sisteme geçilmesi gerektiğini söylüyor.
   <br/>
   <br/>
   Aracı kurum yetkililerinin en çok şikayet ettikleri konulardan biri de, bu gibi konularda bankalara daha toleranslı davranıldığı. Sermaye piyasasının oluşumunun başlangıcın da bankaların faizden kazandıkları karların azalacağından korktukları için hisse senedi piyasasına tepki gösterdiklerini söyleyen bir yetkili, aracı kurumlarla bankalar arasında örtülü bir çekişmenin süregeldiğini belirtiyor. Buna göre bankalar kendilerini bir güven kapısı gibi göste
   <br/>
   <br/>
   rirken aracı kurumlara güvenilmeyeceğini telkin ediyorlar, oysa aracı kurumlar rekabet ortamı oluşturarak piyasayı bankaların tekelinden kurtarıyorlar. Çünkü bankaların çok büyük kaynakları var. Eğer piyasaya hakim olurlarsa istedikleri gibi yönlendirme yapabilirler. "Bankalar ve ve aracı kurumlar arasında rekabet olduğunu düşünmüyorum" diyen SPK Başkanı Ali İhsan Karacan ise "Bana göre iki kurum arasında aracılık işlevi açısından pek fark yok. En azından biz SPK olarak iki kuruma farklı yaklaşmıyoruz. Bankaların fon avantajları var gibi gözükse de aracı kurumlar da hareket kabiliyet leri yüksek olduğu için esnek davranabiliyorlar. Çünkü bankalar kurumsallaşmış bir yapıya sahip oldukları için daha ağır hareket ediyorlar" diyerek kendilerinin aracıkurumların aleyhinde olmadıklarınıve böyle bir ayırım gözetmediklerini belirtiyor. Bankaların biraraya gelerek oluşturdukları Bankalar Birliği gibi aracı kurumların da belirli ilkeler çerçevesinde biraraya gelerek güçlerini birleştirmeleri gerektiğini düşünen aracı kurum yetkilileri böyle bir birlik kurulduğu zaman SPK ve diğer kurumlarla olan ilişkilerinin ve diyaloğun daha üst düzeyde olacağını ve Türkiye'de sermaye piyasasının daha sağlıklı bir şekilde gelişeceği ni ifade ediyorlar.
   <br/>
   <br/>
   AHLAKI DEĞER OLMAZSA
   <br/>
   <br/>
   Son günlerde ülke gündemindeki en önemli konular yolsuzluk ve dolandırıcılıkla ilgili. Siyasetin bu dosyalarla çalkalandığı bir zamanda o kadar ilgi çekmese de menkul kıymet piyasalarındaki etik değerlerin yoksunIuğu uzun bir süreden beri dile getiriliyor. İMKB Başkanı Tuncay Artun bile aracı kurumların yanında yer almasına rağmen bazı aracı kurumların ahlaki zaaf içinde olduklarını dile getirmeden edemiyor. Etik değer yoksunluğundan, işlemlerini dürüstçe yerine getiren aracı kurumlar da oldukça şikayetçi. Aracı kurumlara en çok zararın usulsüzlük yapan, yatırımcısını zarara uğratan kurumlar tarafından verildiğini söylüyorlar. Sermaye piyasasının güven esasına dayandığını söyleyen Ankara Üniversitesi Siyasal Bilgiler Fakültesi öğretim üyesi Prof. Dr. İsmail TÜrk, bankaların ve aracı kurumların güven duygusunu sarsacak şekilde kapaulmalarının uygunsuzluğuna değinirken bu müeyyidelerin gerektiği zaman uygulanması lazım geldiğini söylüyor ve SPK'nın piyasa üzerinde denetimini gerçekleştirebilmesi için otoritesini sağlamasını zorunlu görüyor. Eski Isparta'da sakatlara yaşama hakkı verilmediğine, sağlam fertler istendiğine değinen Prof. Türk, sermaye piyasasında da aynı kuralın geçerli olduğunu, güven duygusunu sarsan, kendisine emanet edilen hisse senetlerini satan etik değerlerden yoksun aracı kurumların ayıklanması gerektiğini belirtiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=E8BA378DFEFB152611BE5ADA93DF462B?newsId=50), [web.archive.org (arşiv bağlantısı)](http://web.archive.org/web/20140515162302/http://www.aksiyon.com.tr:80/aksiyon/newsDetail_getNewsById.action;jsessionid=E8BA378DFEFB152611BE5ADA93DF462B?newsId=50)
