# YABANCILARI GÖNDERMEK ZOR...

*Murat Aydın 2000.12.30*

<div>
 <p class="spot">
  Kaçak çalışmak, Avrupa'ya  geçmek veya fuhuş için  Türkiye'ye geliyor yabancılar.  Pasaport ve kimliklerini imha  ettikleri için de sınırdışı  edilemiyorlar!
 </p>
 <p class="metin">
 </p>
 <img border="0" src="/web/20020420202001im_/http://www.aksiyon.com.tr/2000/317/resimler/Yabanci.jpg"/>
 <p class="metin">
  Sosyologlar yabancılaşmadan bahsederlerdi bir türlü anlayamazdım ne demek istediklerini. Sonradan yabancılaşmanın sosyolojik anlamını öğrendim gerçi ama İstanbul'da adım başı bir yabancıyla karşılaşınca işte asıl şimdi "yabancılaşıyoruz" diye düşünmeye başladım kendi kendime...
 </p>
 <p class="metin">
  Son yıllarda Türkiye'ye turistik amaçlar dışında gelen yabancıların sayısında gözle görülür bir artış var. Özellikle büyük şehirlerin merkezi yerlerinde saat ve hediyelik eşya satan 'yabancı seyyar satıcılara' çokca rastlamak mümkün. Türkiye'de giderek önemli bir sorun haline gelen yabancıların çoğu dağılan Sovyetler Birliği ülkeleri başta olmak üzere, Romanya, Bulgaristan, Irak, İran, Pakistan, Bangladeş, Romanya gibi ülkelerden geliyor. Ayrıca Afrika ülkelerinden gelenlerin sayısı da giderek artıyor.
 </p>
 <p class="metin">
  Kendi ülkelerindeki iç karışıklıklar, rejim baskısı, savaş ve ekonomik kriz gibi olumsuzluklardan kaçan insanlar Türkiye'yi genellikle Avrupa ülkelerine geçmek için köprü olarak kullanıyor. İstanbul Emniyet Müdürlüğü Yabancılar Şubesi'nden alınan bilgilere göre; sadece İstanbul'da 1998 yılında 2 bin 369, 1999'da bin 569 kişi, kaçak yollarla Avrupa'ya geçmek isterken yakalanmış. 2000 yılında ise bugüne kadar 3 bin 361 kişi yakalanıp sınırdışı edilmiş.
 </p>
 <p class="metin">
  Ancak çalışma ve barınma imkanı bulup kaçak yollarla Türkiye'de kalanlar da var. Çalışma ve Sosyal Güvenlik Bakanı Yaşar Okuyan'ın tesbitlerine göre büyük bölümü İstanbul'da olmak üzere 1 milyona yakın kaçak yabancı işçi çalışıyor Türkiye'de.
 </p>
 <p class="metin">
  Sınırdışı etmek mümkün değil
 </p>
 <p class="metin">
  Sorun oluşturan bu yabancıların büyük bir kısmının pasaportlu ve vizeli olarak normal yollardan Türkiye'ye geldiklerini söyleyen İstanbul Emniyet Müdürlüğü Yabancılar Şube Müdürü Orkun Aksu, bunlardan bir kısmının giriş—çıkış yaparak kalma sürelerini uzattıklarını belirtiyor.
 </p>
 <p class="metin">
  Aksu'nun dikkat çektiği bir başka nokta ise, Türkiye'ye gelen bazı yabancıların pasaport ve kimliklerini yok ederek; ya da gizleyerek sınırdışı edilmeyi zorlaştırmaları. Aksu, pasaport veya herhangi bir kimliği bulunmayan yabancıları sınırdışı etmenin neredeyse imkansız olduğunu şu şekilde anlatıyor:
 </p>
 <p class="metin">
  Afrika'nın hangi ülkesinden?
 </p>
 <p class="metin">
  "Türkiye'de vize süresi bittiği halde kalmaya devam edenleri, kaçak olarak çalışanları tesbit ettiğimiz zaman sınırdışı ediyoruz. Ancak bazı yabancıların sınırdışı edilmesinde birtakım zorluklar var. Bunlar ülkelerine dönmek istemedikleri için kimlik ve pasaportlarını imha ediyorlar veya gizliyorlar. Hangi ülkenin vatandaşı oldukları konusunda da yanıltıcı bilgiler verdikleri için bunu tesbit etmek kolay olmuyor. Bu şekilde kimlikleri belirsiz olanları tecrübelerimize dayanarak ilgili devlet temsilciliklerine bildirip araştırtıyoruz. Ancak özellikle Afrika ülkelerinden gelen yabancıların vatandaşı oldukları ülkeyi tesbit etmek neredeyse imkansız. Çünkü bir çok Afrika ülkesinin Türkiye'de temsilciliği bile yok. Bunlarla ilgili bir muhatap bulamadığımız için sınırdışı edemiyoruz."
 </p>
 <p class="metin">
  Ülkelerine gönderilmek istemeyen yabancıların gittikleri her ülkede bu yola başvurduklarını anlatan Orkun Aksu, bu durumun Avrupa ülkelerinde de büyük bir sorun olduğunu belirtiyor. Yabancıların kullandıkları diğer bir metod da sınırdışı edildikten sonra pasaportlarında birtakım değişiklikler yaparak tekrar geri gelmek. Özellikle fuhuş yapan kadınların bu yola başvurduklarını belirten yetkililer, sınırdışı edilen bu kadınların pasaportlarında tahrifat yaptıklarını, bir harf değişikliği olması halinde bile bilgisayarlarda daha önce sınırdışı edildiğinin anlaşılamadığını aktarıyorlar.
 </p>
 <p class="metin">
  Yerliye iş yok, yabancıya çok
 </p>
 <p class="metin">
  Türkiye'de işsizlik hâlâ en büyük sorunlardan biri olmasına rağmen kaçak yabancı işçilerin sayısının her geçen gün arttığı da bir diğer gerçek. Daha çok Romanya, Bulgaristan, Azarbeycan, İran, Irak, Ermenistan, Polonya, Rusya gibi ülkelerden gelen kaçak işçiler düşük ücretlerle çalıştıkları için tercih ediliyor.
 </p>
 <p class="metin">
  Çalışma ve Sosyal Güvenlik Bakanı Yaşar Okuyan, büyük bir sorun halini alan kaçak işçiliğin önlenmesi için iş yerlerine ağır para cezaları uygulanacağını belirterek, "Tesbit ettiğimiz kaçak yabancı işçi başına 2,5 milyar lira ceza keseceğiz, ikinci defa aynı iş yerinde kaçak yabancı işçi çalıştırılırsa işçi başına 5'er milyar lira ceza kesilecek, kaçak yabancı işçi çalıştıranların kepenklerini indireceğim." diyor.
 </p>
 <p class="metin">
  Suç dosyaları kabarık
 </p>
 <p class="metin">
  Diğer taraftan turistik amaçlar dışında, fuhuş ya da kaçak çalışma amacıyla Türkiye'ye gelen yabancıların suç oranları da epey kabarık. Bu yılın ilk 5 ayında yabancıların karıştığı 5 bin 538 suç niteliğinde olay tesbit edilmiş. Bu olaylara karışarak sınırdışı edilen yabancı sayısı ise 15 bin 106. Yabancıların karıştıkları suçların başında izinsiz çalışmak ve fuhuş yapmak geliyor. Vize ihlali, sahte pasaport, hırsızlık, uyuşturucu ve kaçakçılık da işlenen diğer suçlar.
 </p>
 <p class="metin">
  Türkiye'de işledikleri suçlardan dolayı cezaevelerinde bulunan yabancı sayısı bir hayli fazla. Adalet Bakanlığı Ceza ve Tevkifevleri Genel Müdürlüğü'nden alınan bilgilere göre; 726'sı tutuklu, 365'i hükümlü olmak üzere cezaevlerindeki yabancı sayısı toplam bin 91. Bunlardan, 81'i yasa dışı örgüt mensubu olmaktan, 546'sı uyuşturucu ile ilgili suçlardan, 464'ü ise çeşitli adi suçlardan dolayı cezaevlerinde bulunuyor.
 </p>
 <p class="metin">
  Dilencileri bile var
 </p>
 <p class="metin">
  Bu arada yabancılardan bir kısmının da dilencilik yaparak Türkiye'de para kazanma yoluna gitmesi de ilgiyle karşılanıyor. İstanbul Büyükşehir Belediyesi Dilenci Toplama ve Sevk Merkezi tarafından tesbit edilen 353 yabancı uyruklu dilenci var.
 </p>
 <p class="metin">
  2000 yılının ilk altı ayı içinde İstanbul'dan 15 bin 106 yabancı ülkelerine geri gönderilmiş. Bunların sınırdışı edilme işlemleri için yapılan masrafların polis tarafından karşılanması büyük bir maddi külfet demek.  Yabancıların Avrupa ülkelerine geçmek, fuhuş yapmak ya da kaçak çalışmak amacıyla Türkiye'ye gelmesini engellemek için birtakım önlemler var. Ancak bunlar tam olarak uygulanamıyor. Mesela Pasaport Kanunu'nun 8. maddesinde Türkiye'ye turist olarak gelenlerin kaldıkları süre içinde ve dönüşleri esnasında yetecek kadar para bulundurmaları öngörülüyor. Bu tür sorun oluşturacak yabancıların ülkeye girişinin engellenmesi için sınır kapılarında kontrollerin arttırılması gerektiği belirtiliyor.
 </p>
 <p class="metin">
 </p>
 <p class="arabaslik">
  Türk cezaevlerindeki yabancılar
 </p>
 <p class="metin">
  Cezaevlerindeki yabancı sayısı	1091
 </p>
 <p class="metin">
  Tutuklu	726
 </p>
 <p class="metin">
  Hükümlü	365
 </p>
 <p class="metin">
  Yasa dışı örgüt mensubu 	81
 </p>
 <p class="metin">
  Uyuşturucu 	546
 </p>
 <p class="metin">
  Çeşitli adi suçlar	464
 </p>
 <p class="metin">
 </p>
 <p class="arabaslik">
  Yabancıların  işledikleri suçlar
 </p>
 <p class="metin">
  1999	Mayıs 2000
 </p>
 <p class="metin">
  İzinsiz çalışmak	4780	2359
 </p>
 <p class="metin">
  Fuhuş	3013	1672
 </p>
 <p class="metin">
  Vize ihlali	1511	1858
 </p>
 <p class="metin">
  Sahte pasaport	806	470
 </p>
 <p class="metin">
  Sahte Vize	370	207
 </p>
 <p class="metin">
  Hırsızlık	482	368
 </p>
 <p class="metin">
  Uyuşturucu	206	328
 </p>
 <p class="metin">
  Kaçakçılık	52	65
 </p>
 <p class="metin">
  Muhtelif	6130	7779
 </p>
 <p class="metin">
  Toplam	17350	15106
 </p>
 <p class="metin">
 </p>
 <p class="arabaslik">
  İstanbul'dan sınırdışı edilen yabancıların ülkelere göre dağılımı
 </p>
 <p class="metin">
  1999	Mayıs 2000
 </p>
 <p class="metin">
  Romanya 	7444	2955
 </p>
 <p class="metin">
  Moldova	3931	2666
 </p>
 <p class="metin">
  Ukrayna	1604	1206
 </p>
 <p class="metin">
  Irak	1162	1912
 </p>
 <p class="metin">
  Azerbaycan	664	823
 </p>
 <p class="metin">
  İran	654	1401
 </p>
 <p class="metin">
  Rusya	556	426
 </p>
 <p class="metin">
  Gürcistan	142	249
 </p>
 <p class="metin">
  Bulgaristan	87	156
 </p>
 <p class="metin">
  Bangladeş	46	302
 </p>
 <p class="metin">
  Pakistan	37	412
 </p>
 <p class="metin">
  Fas	46	154
 </p>
 <p class="metin">
  Cezayir	21	36
 </p>
 <p class="metin">
  Mısır	18	28
 </p>
 <p class="metin">
  Suriye	12	107
 </p>
 <p class="metin">
  Muhtelif	926	2273
 </p>
 <p class="metin">
  Toplam	17350	15106
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/haberler/4.htm), [web.archive.org (arşiv bağlantısı)](http://web.archive.org/web/20020420202001/http://www.aksiyon.com.tr:80/2000/317/haberler/4.htm)
