# "Post" modern kavga

*Murat Aydın 1998.04.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Her yıl yaşanan post kavgasına iyice alışmıştık. Ama bu bayram tam bir deri curcunası yaşandı.
  </font>
 </div>
 <div id="newsText">
  <font class="detail-text">
   Öyle ki vatandaşın dini bir vecibe olarak kestiği kurbanın derisi neredeyse Türkiye'nin en önemli meselesi haline geldi. Adalet Bakanlığı, İçişleri Bakanlığı ve Genelkurmay Başkanlığı ayrı ayrı genelgeler yayınladılar bayram öncesi. THK yetkilileri kırsal kesimlerde yanına jandarmayı, merkezlerde polisi alıp deri avına çıktı. Bayram boyunca deri baskınlarının ardı arkası gelmedi. Deri topladığı iddia edilen ya da vatandaşın kendi isteğiyle getirip bağışladığı derileri kabul eden bir çok vakıf ve dernek görevlisi bayramı nezarette geçirdi.  Ama bu yıl farklı olan bir şey daha vardı. Vatandaş  derisine sahip çıkıyordu. Kendi istediği yere vermek istiyor, bağışladığı yerden THK tarafından alınınca peşini bırakmayıp geri istiyordu. Bir çok kişi "bu şekilde dayatmasalar kendi isteğimle götürüp THK"ya vereceğim ama benim Allah rızası için kestiğim derinin nereye verileceğine devlet karar vermemeli" diye tepki gösteriyor.
   <br>
    <br>
     Trajikkomik olaylar
     <br>
      <br>
       Bu hengamede birçok trajikomik olay da meydana geldi. Bazı vatandaşlar kendi kurban derilerini götürürken yakalanıp kaçak toplayıcı muamelesi gördüler. Vatandaşların derilerini ellerinden zorla almak isteyen yetkililer bile çıktı. Duyarlı olanlar bağış yaptıkları camilerden zorla alınan derileri mülkiyet haklarının ihlal edildiği gerekçesiyle ısrarla geri istediler. Kimileri aldı, kimileri de adli mercilere başvurdu. Bir vakfa derilere el koymak için baskın yapan THK görevlileri halkın teker teker kendi derilerini alıp gitmesiyle elleri boş döndüler. Öyle çelişik bir durum ki insanlar derileri diledikleri yere bağışlayabilirler deniyor ancak aynı derneğe birden fazla, ikiüç deri bağışlanınca bu derneğin sorumlularına deri topluyor muamelesi yapılıyor. THK görevlileri hızlarını alamamış olmalılar ki bazı yerlerde cami derneklerine ve vakıflara bağışlanan canlı kurbanların derilerine de el koydular.
       <br>
        <br>
         Aşevinin kendi derilerine el koydular
         <br/>
         <br/>
         Yer FatihKaragümrük'te Öksüz Mehmet Paşa Camii'nin aşevi (Aslında "Öküz" Mehmet Paşa ancak bu lakabın sebebini bilmeyenlerin yanlış anlamaması için "öksüz" deniyor). Burası halka açık bir yer ve her gün en az 500 600 fakir ve muhtaç insanın karnını doyuruyor. Aşevi ihtiyaçlarını ayni ve nakdi yardımlar alarak karşılıyor. Sair zamanlarda haftada bir ya da on günde bir kurban bağışı alınıyor. Çevrede halk tarafından bilindiği ve takdir edildiği için kurban bayramında bir çok kişi kurbanını canlı olarak bu aşevine bağışlıyor. Ancak kraldan çok kralcı olan bazı görevliler nerede birkaç deriyi bir arada görseler THK adına sahipleniveriyorlar. Aşevinin sorumlusu olan vakıf başkanı Necmettin Üçyıldız, bu şekilde 120 kadar kurban bağışlandığını ve bunların derilerinin de haliyle aşevine ait olduğunu ifade ediyor:
         <br/>
         <br/>
         "Kurbanlar kesildikten sonra derileri satmak için bir depoya yerleştirdik. Ben burada yokken bir şikayet yapılmış ve Karagümrük Karakolundan polisler gelerek derilere el koymuşlar. Durumu öğrenince karakola gittik. Arkadaşlarımızın ifadelerini almışlar. Komisere 'Biz bu derileri toplamadık, hatta bağış da almadık. Bize kurbanlar canlı olarak bağış yaplıdı. 10 tane büyük baş, 110 tane de küçük baş hayvan burada kesildi, derileri de haliyle aşevine aittir. Bu nedenle el koyma hakkınız yok' dedim. Komiser kendilerine bu şekilde talimat verildiğini, kanuna göre derileri THK'ya vermek mecburiyetinde olduğunu söyledi. Biz olayın büyümesini istemediğimiz için böyle bir kanun olmadığını, haksız bir uygulama yapıldığını anlatmaya çalıştık. Komiser geri adım atmayacağını belirterek derilerin THK'ye verilmesi konusunda ısrar etti."
         <br/>
         <br/>
         Deriler geri veriliyor
         <br/>
         <br/>
         Necmettin Üçyıldız'ın itirazları sonuç vermiyor ve derileri yüklemek üzere THK'nın aracı çağrılıyor. Bu arada kurbanlarını aşevine bağışlayan ve zaten o civarda oturan halk karakolda toplanmaya başlıyor. Bağışladıkları kurbanların derilerinin de aşevine ait olduğunu başka bir yere vermek istemedikerini söylüyorlar. Komiser kalabalığın artması üzerine Necmettin Üçyıldız'dan bu insanları tanıdığı için konuşup dağıtmasını istiyor. Necmettin Üçyıldız'ın ısrarına rağmen kalabalık "Bizim bağışladığımız kurbanların derilerini kimse zorla alamaz"diyerek ısrar edince Fatih Emniyet Amirliğine haber veriliyor. Emniyet Amiri gelince durum ona da izah ediliyor. Emniyet Amiri bu durumda savcıyı arayıp aşevine canlı kurban bağışı yapıldığını ve burada bulunan 120 kurban derisine el konulduğunu söylüyor. Olay gece 10 sıralarında meydana geliyor. Fatih Nöbetçi Cumhuriyet Savcısı olayı dinledikten sonra derilerin aşevine geri verilmesi talimatını veriyor. Ve böylece bir haksızlığın önüne geçilmiş oluyor. Bayram boyunca belki bir çok yerde bu gibi haksız uygulamalar yapıldı ancak el konulan derilerden hiç biri geri verilmedi. Öksüz Mehmet Paşa Camii'nin el konulan derilerinin geri verilmesi, Türk insanına, demokratik haklarını medeni bir şekilde elde etmesi bakımından örnek bir olay.
         <br/>
         <br/>
         Diğerlerine emsal olsun
         <br/>
         <br/>
         Necmettin Üçyıldız bir çok yerde bu şekilde derilerin haksız yere alındığını belirterek "bunlar hacı hoca takımı, bir şeyden anlamazlar, derilere el koyalım" şeklinde düşünüldüğünü söylüyor ve haklarını sonuna kadar arayacaklarını ifade ediyor.
         <br/>
         <br/>
         Necmettin Üçyıldız kendilerinin bir hukuk mücadelesi verdiklerini ve sonuçta haklı oldukları için kazandıklarını söylüyor ve şöyle devam ediyor: "Belki burada büyük bir miktar sözkonusu değil. Adam mercedesle gezer, çok zengindir ama 1 milyonluk derinin mücadelesini verir, çünkü ortada bir haksızlık sözkonusu. Bu derilerden en fazla 100 milyon lira para gelir. Oysa biz cebimizden 1 milyar para harcayıp Avrupa İnsan Hakları Mahkemesi'ne kadar gidip bu haksızlığın önüne geçmeyi görev sayarız. Bizim gibi kamuya yararlı sosyal faaliyetlerde bulunan hayır kurumları, vakıflar, cami dernekleri var. Onlar da bu şekilde adli ve idari mercilere başvurarak haklarını aramalılar. Ben şuna inanıyorum ki bulundukları yerlerde haklılıklarını anlatabilirlerse sonuç alacaklardır."
         <br/>
         <br/>
         Buna benzer diğer bir hadise de bayramdan birkaç gün sonra Üsküdar'da yaşandı. Üsküdar İmam Hatip Lisesi'ne bağışladıkları derilere THK'nın el koymak istemesi üzerine vatandaşlar okula gelip derileri geri almak istediler. Halkın tepkisi geç saatlere kadar sürünce Üsküdar Kaymakamı Vahap Bahtiyar devreye girerek derilerin Üsküdar İmam Hatip Lisesi'nde kalmasına karar verdi.
         <br/>
         <br/>
         Deri toplamak yasak değil
         <br/>
         <br/>
         Kanunlarda deri toplamayla ilgili bir yasak yeralmadığı, bir yönetmelikle bu yetki THK'ya verildiği için tam bir hukuk karmaşası yaşanıyor. Marmara Üniversitesi Hukuk Fakültesi öğretim üyesi Doç. Dr. Ahmet Gökçen THK dışında kimsenin deri toplayamayacağı yönünde bir yasak olmadığını söylüyor: "1983'te böyle bir yasak getirilmişti ancak 1986 yılında kaldırıldı. Buna rağmen yönetmelikte hüküm varmış, genelge gönderilmiş gibi şeyler söyleniyor. Bu işin aslı mülkiyet hakkıdır. Malik olan istediği gibi tasarruf eder. Aslında mevzuat açısından bir problem yok. Uygulamada sorunlar çıkıyor. "
         <br/>
         <br/>
         Deri konusunda her yıl bu kargaşalar yaşanıyor ve vatandaşlar hâlâ ne yapacaklarını ve hukukun kendilerine ne gibi haklar tanıdığını bilmiyorlar. Doç. Dr. Ahmet Gökçen bu durumda yapılması gereken şeyin ilk önce derilere el konulmasına müsaade etmemek olduğunu söylüyor: "Buna rağmen zorla el konulduğu takdirde adli emanete alınmasını sağlamak lazım. Bunun hukuki niteliği el koymadır. Bu el koyma kararı ancak hakim tarafından verilebilir. Gecikme tehlikesi olduğu takdirde savcı ya da polis de yapabilir. Bir de THK'ya verilmesine engel olmak lazım. Adli emanete aldırılması gerekir. Ya da satılıp parası bankaya yatırılır. Dava açılıp sonuçlanınca para gereken yere ödenir. Derisini bağışlayanlar da kendileri adına dava açabilirler ve THK'dan ve o muameleyi yapanlardan tazminat isteyebilirler."
         <br/>
         <br/>
         Bayramda THK'nın kurban derilerine el koyması TBMM gündemine de geliyor. FP Bolu Milletvekili Mustafa Yünlüoğlu, İçişleri Bakanı Murat Başeskioğlu tarafından cevaplandırılması istemiyle bir soru önergesi vererek ne kadar deriye el konulduğunu ve bu uygulamanın hangi hukuki gerekçelere dayandırıldığını sordu.
         <br/>
         <br/>
         Camiler irtica yuvası mı?
         <br/>
         <br/>
         Diğer taraftan baskınların gerekçesi de derilerin irticai vakıflara gitmesini önlemek olarak açıklanıyor. Bu durumda cami derneklerine baskın yaparak derilere el konulmasını anlamak mümkün değil. Yoksa camiler de mi bir irtica yuvası olarak değerlendiriliyor? Demokratik, laik, sosyal bir hukuk devleti olduğumuzu söyleyip dururken halkın ibadet amacıyla kestiği ve dinin emirleri doğrultusunda bağışladığı derilere el koymak demokrasiyle, lakiklikle ve hukuk devletiyle ne kadar bağdaşıyor?
         <br/>
         <br/>
         2000'li yıllara doğru Türkiye'de yaşanan, insanların en temel haklarının bile ihlal edildiği bu görüntüleri gelecek nesiller nasıl garabetle karşılayacak kimbilir.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3650-post-modern-kavga.html), [web.archive.org (arşiv bağlantısı)](http://web.archive.org/web/20140716010015/http://www.aksiyon.com.tr/aksiyon/haber-3650-post-modern-kavga.html)
