# Inegöl köfte, Mc Donalds'a karşı

*Murat Aydın 1995.12.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Köfte denince akla önce onun adı gelir. Tadına bakmadıysa da Türkiye'nin en ücra köşesindeki insan bile duymuştur namını. Imkan bulup da yemeyen yok gibidir. Son zamanlarda gelişen mobilya sektörü o yer için daha önemli olsa da köfteyi yine de gölgeleyememiştir.
  </font>
 </div>
 <div id="newsText">
  <font class="detail-text">
   Türkiye'nin hemen her yerinde rastlarsınız 'Meşhur Inegöl Köftecisi' yazan lokantalara. Ünü  sadece Türkiye'yle sınırlı kalmamış Inegöl köftesinin. Bizi, ülkemizi temsil ediyor dışarılarda. Yalnız adı değil kendisiyle birlikte lezzeti de gitmiş ta Londra'lara kadar. Sizi şaşırtacak belki ama bu köfte adıyla birlikte anılır olduğu Inegöl'e de başka bir yerden gelmiş. Nereden mi? Tarifi gibi bunu da merak ettinizse önce tarihinden başlıyalım Inegöl Köftesi'nin, sonra oralara geliriz.
   <br/>
   <br/>
   <br/>
   <br/>
   BULGARISTAN'DAN INEGÖL'E
   <br/>
   <br/>
   <br/>
   <br/>
   Inegöl'de köfteciliği Mustafa ve Ahmet Besler adında iki kardeş başlatmış ilk olarak. Şimdi Bulgaristan topraklarında bulunan Filibe Pazarcık şehrinden 80 yıl önce göç etmişler Inegöl'e. Şehrin merkezinde, tarihi Ishakpaşa Camii'nin yanında küçük bir dükkanda başlamışlar köftecilik yapmaya. Ağızlarının lezzetini iyi bilen Inegöllüler köfteyi pek sevmişler. Köfteyi yiyip tadı damağında kalan herkes yeni açılan bu yeri başkasına anlatmadan duramamış. Derken ünü çevre şehirlerden de duyulmaya başlayınca adı Inegöl köftesi oluvermiş. Zamanla Besler kardeşlerin çocukları ve yetiştirdikleri ustalar mesleği devam ettirmişler. Şu anda Inegöl'de 200'den fazla köfteci bulunuyor. Tabii bu sadece Inegöl'le sınırlı değil, yurdun hemen her yerinde bu mesleği yapanlara rastlamak mümkün. Inegöl köftesinin çok tutulduğunu gören bütün köfteciler, tabelalarının üzerine bu ismi eklemeden edememişler. Bunların tamamının adlarına layık köfte yaptıkları ise su götürür bir gerçek.
   <br/>
   <br/>
   Köftenin ünü Türkiye'nin sınırlarını aşalı çok olmuş. Ancak nerede ne kadar aştığını bilen de hesap edebilecek olan da yok. Geçen yaz Londra'ya gittiklerinde 3 tane Inegöl köftecisi görüp şaşırdıklarını söylüyor Inegöllü köfteci Mesut Besler. Inegöl köfteciliğinin aslında bir sanat olduğunu söyleyen ustalar, köftenin her yerde meşhur olmasının kendilerini sevindirdiğini belirtirken meslekle uzaktan yakından alakası olmayan insanların bu ismi kullanarak köftenin itibarını düşürmesinden yakınıyorlar. "Bu mesleğin ucu sonunda gelip bize dayanıyor" diyen Mesut Besler,  "Inegöl köftecisi ismini taşıyan herkesin çok özen göstermesini, köftenin herkes tarafından beğenilmesini, iyi intiba bırakmasını istiyoruz" sözleriyle imajın korunması gerektiğini anlatıyor. Inegöl köftesinin asıl vatanı olan Bulgaristan Pazarcık'ta da köfteciliğin halen devam ettiğini söylüyor Mesut Besler, "Tabii adı Inegöl Köftesi değil" diye de ekliyor.
   <br/>
   <br/>
   <br/>
   <br/>
   "BIR SIRRIMIZ VARDIR BELKI"
   <br/>
   <br/>
   <br/>
   <br/>
   Kıymadan yapılıp ızgarada pişirilen her et parçasına Inegöl köftesi adının verilmesine çok kızıyor işin erbapları. Bu köftenin kendine has tadının damakta bıraktığı değişik lezzeti vermenin o kadar kolay olmadığını savunuyorlar. Bu lezzet de öyle kendiliğinden ortaya çıkmıyor tabii ki. Kendine özgü yapılışı, bir formülü var Inegöl köftesinin. Bu formül ulu orta herkese söylenmiyor. Ustadan çırağa söylene söylene bugünlere kadar gelmiş. Köfte ustaları bu yüzden hazırlama esnasında yanlarına pek kimseyi sokmazlar. Bununla da yetinmezler, etinden tutun da pişirilip sunulmasına kadar her safhasına büyük özen gösterirler. Gösterirler ki köfte Inegöl köftesi ola. Inegöl'ün adını kullanıp da yaptığı köftenin içine aburcubur şeyler koyanlardan oldukça rahatsız ustalar. Müfit Besler bunu şöyle izah ediyor: "Bazen köfteye ekmek ve baharat katıldğı şeklinde söylentiler duyuyorum. Belki maliyeti düşürmek için katanlar vardır ama bu mesleği bizim dedelerimiz başlattığı için kesinlikle ekmek, baharat gibi şeylerin katılmadığını söyleyebilirim. Başka bir katkı maddesi var mı diye sorarsanız vardır, olabilir ama bu da bizim meslek sırrımızdır. Bir güreş ustası bile 100 oyun biliyorsa bunun 99'unu öğretir birini kendine bırakır. Bunu da anlayışla karşılamak gerekir."
   <br/>
   <br/>
   <br/>
   <br/>
   YINE DE INEGÖLE BIR UĞRAYIN
   <br/>
   <br/>
   <br/>
   <br/>
   Inegöl, BursaAnkara yolunun üzerinde olduğu için buradan geçenler köfte molası vermeden edemez. Hatta Bursa, Eskişehir gibi yakın yerlerden sadece köfte yemek amacıyla Inegöl'e gelenlerin çok olduğunu da söylüyor Inegöllü köfteciler. Köfte genelde damak tadı ve zevk için tercih ediliyor. Eğer şimdiye kadar bu lezzetten mahrum kaldıysanız elinize geçen ilk fırsatı değerlendirip meşhur köfteyi siz de tadın. Şunu da söyleyelim her şeyin iyisi kendi yerindedir. Köftenin lezzetinde bu şirin ilçenin havası, suyu ve ormanlarından gelen meşe kömürünün de katkısı olsa gerek. Eğer yolunuz düşer de Inegöl'den geçerseniz köfte yemeyi ihmal etmeyin. Çünkü Inegöl köftesi Inegöl'de yenir.
   <br/>
   <br/>
   <br/>
   <br/>
   Köftenin sırrı etinde
   <br/>
   <br/>
   Meşhur köfteci Müfit Besler, ısrarımıza dayanamayarak sır gibi saklanan Inegöl Köftesi'ni okurlarımıza anlattı. Isterseniz tarifi kendi ağzından dinleyelim:
   <br/>
   <br/>
   "Bize genelde sorarlar köftenin sırrı nedir diye. Köftenin sırrı ilk önce kaliteli ve taze ettir. Bizim özel besihanemiz yok ama mümkün olduğunca kaliteli et kullanmaya çalışıyoruz. Ayrıca dana eti ve kuzu etini karıştırmak gerekiyor. Bir kilo kıymanın en az 250300 gramı kuzu eti olması lazım. Bir de hayvanın her tarafındaki eti kullanmıyoruz. Kaburga kısmından olması gerekiyor. Önce köfte için hazırlanan etteki sinir, yağ ve bunun gibi insanın ağzına hoş gelmeyecek kısımlar itina ile ayıklanır ve kıyma haline getirilir. Daha sonra bu kıymaya tuz konularak çok iyi yoğrulması gerekir. Ne kadar yoğrulacak derseniz bunun belli bir süresi yok. Etin durumuna, miktarına ve havanın sıcaklığına göre değişiyor. Et kıvamına gelene kadar yoğrulması gerekiyor. Biz bunu el alışkanlığı ve göz kararı anlayabiliyoruz. Yoğrulan kıymayı bir iki gün buz dolabında dinlendiriyoruz. Çünkü köftede dinlendirilmiş et kullanılması gerekiyor. Eti dinlendirdikten sonra günlük kullanabileceğimiz kadarını alıp içine yine göz kararı yani bir kilo kıymaya yüz gram kadar ince ince dogramış soğan katıyoruz ve yeniden yoğuruyoruz.
   <br/>
   <br/>
   Hazırlanan köftelik kıyma köfte kesme makinesinde eşit büyüklükte kesildikten sonra elde köfte haline getiriliyor. Meşe kömürünün kullanıldığı ızgarada yaklaşık kırk derece ateş üzerinde iki üç dakika devamlı çevirilmek suretiyle pişiriliyor ve servis yapılıyor. Inegöl köftesinin suyunu tamamen çekecek kadar fazla pişirilmemesi gerekiyor. Yani biraz esnek kalması lazım. Tabii bunu da soranlar var. Köfte neden lastik gibi diyorlar. Inegöl köftesinin özelliği zaten bu. Fazla pişirilip dağıldığı zaman hiç bir anlamı kalmaz."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=B6721FC14B6B7E8F6D5A209B1DF50A8F?newsId=98), [web.archive.org (arşiv bağlantısı)](http://web.archive.org/web/20141118083026/http://www.aksiyon.com.tr:80/aksiyon/newsDetail_getNewsById.action;jsessionid=B6721FC14B6B7E8F6D5A209B1DF50A8F?newsId=98)
