# Piyasa insanı keşfetti

*Murat Aydın 1997.05.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Ekmek aslanın ağzında" demiş büyüklerimiz geçim zorluğunu anlatmak için. Şimdi bu söz kâfi gelmiyor durumu izah etmeye. Aslanın çoktan midesine inmiş ekmek.
  </font>
 </div>
 <div id="newsText">
  <font class="detail-text">
   Artık en büyük zorluk iş bulmakta. Eskisi gibi zeki olmak, bir okul bitirmek yetmiyor iş sahibi olabilmek için. Gazetelerin insan kaynakları sayfalarına bakın isterseniz. Şirketler aradıkları elemanlardan neredeyse ağızlarıyla kuş tutmalarını bile isteyecekler. İşte istenenlerden bazıları: Öncelikle iyi bir üniversite mezunu olmak, en az bir yabancı dil bilmek, çok iyi bilgisayar kullanmak, deneyimli olmak, askerlik görevini tamamlamış olmak, düzgün diksiyona sahip, yoğun çalışma ortamına ayak uydurabilecek, dışa dönük, genç ve dinamik olmak...
   <br/>
   <br/>
   İş dünyasında yaşanan hızlı rekabet firmaları her yönden daha iyi olmaya zorluyor. Teknolojik yenilikleri çok yakından takip ederek aralarındaki farkı kapatabiliyorlar. Farklı kalan tek unsur insan oluyor. Bu nedenle daha yetenekli ve kalifiye elemana ihtiyaç duyuluyor. İnsan kaynakları yönetimini iyi kullanan şirketler rakipleri karşısında avantaj sahibi oluyorlar. İş arayanların iş bulmaları ne kadar zorsa firmalar açısından vasıflı eleman bulabilmek de en az o kadar zor. Ama kendini yetiştirmiş, bilgi ve becerilerini kullanabilen şahısları işletmeler havada kapıyor.
   <br/>
   <br/>
   Marmara Üniversitesi İnsan Kaynakları Yönetim ve Geliştirme Yüksek Lisans Programı Danışmanı Prof. Dr. Mehtap Köktürk, insan kaynağının gelişimiyle eğitimin bir bütün olduğunu söylerken kariyer eğitiminin gittikçe önem kazandığını belirtiyor: "İşsizliğin yükseldiği, enflasyonun kontrol edilemediği ülkemizde vasıfsız insan motivasyonu zayıf ve pesimist bir toplum meydana getiriyor. Bir tarafta iş bulamayanlar, bir tarafta buldukları işte mutsuz çalışanlar, diğer yanda ise ne yapacaklarını bilemeyenler. Eğitim kaliteli bir yaşam getirmiyorsa, meslek edinim kişisel bir gelişim sağlamıyorsa, bugünün dünyasına hizmet etmesi çok zor." Prof. Köktürk, bugün ülkelerin insan kaynağı eğitimleri için bütçelerinden büyük paylar ayırdıklarını anlatıyor.
   <br/>
   <br/>
   İnsanın bir kaynak oluşu, hiç bir dönemde şimdiki kadar önemsenmedi. 2000'li yıllara doğru bilgi çağıyla birlikte insanın da önemi giderek daha iyi kavranmaya başlandı. İnsan kaynakları terimi işletme literatüründe ilk olarak 1981 yılında kullanılmış. Netaş İnsan Kaynakları Direktörü Levent Şimşek, günümüzün modern işletmesinde insan kaynakları fonksiyonunun giderek stratejik bir önem kazandığını belirtiyor: "Personel yönetiminin geleneksel konuları, insan kaynakları için de değişime uğramaya başlamıştır. Toplam kalite yaklaşımı müşteri tatminini ön planda tutarken, buna bağlı olarak çalışanların tatmini de önem kazanmıştır. Bu anlamda klasik personel fonksiyonları yeniden tanımlanmış, kritik süreçler belirlenmiş ve bu süreçler kıyaslama çalışmaları ile sürekli geliştirilmeye çalışılmıştır."
   <br/>
   <br/>
   Türkiye'de kalite bilincinin yerleşmesinde önemli bir rol oynayan Netaş, insan kaynakları yönetimi konusunda da ilk adımı atan işletmelerin başında geliyor. İnsan Kaynakları Departmanı 1986 yılında kurulmuş. "Biz tek bir takımız, tek bir hedefimiz vardır" anlayışıyla yola çıktıklarını belirten Levent Şimşek, "İnsan kaynaklarımızın şirket başarısında stratejik bir rolü olduğu inancını benimsedik. İnsan kaynakları fonksiyonu şirket politikasına katkı sağlayan bir rol üstlendi. Bugün ulaştığımız noktada Netaş, bin 1620 çalışanı ile toplam kalite kültürünü benimsemiş ve her anlamda bütünleşmiş örnek bir kuruluştur" diye konuşuyor.
   <br/>
   <br/>
   İnsan Kaynakları Fuarı
   <br/>
   <br/>
   İnsan kaynakları yönetimi konusunda çalışmalar Türkiye'de 1980'lerin sonlarında başlamış. Bu konuda ilk defa yapılan Hures 96 İnsan Kaynakları Kişisel Gelişim ve Meslek Edinim Fuarı geçen yıl oldukça ilgi toplamıştı. Artos Organizasyon 29 Mayıs 1 Haziran 1997 tarihleri arasında İnsan Kaynakları Fuarı'nın ikincisini düzenliyor. Türkiye'nin insan kaynakları konusuna daha çok ilgi göstermesi gerektiğini söyleyen Artos Organizasyon Genel Koordinatörü Mustafa Kolcu,"İnsan kaynaklarının Türkiye için önemi açık. Doğru yerde doğru insanın istihdam edilmesi için dünya çok ileri metodlar geliştirmiş. Yaptığımız fuarlarda şunu görüyoruz ki artık bizim kendi firmalarımız da kendi insanımıza göre birtakım yeni yöntemler geliştirebiliyorlar. Çünkü üretken bir toplumuz" diyor.
   <br/>
   <br/>
   Fuar danışmanlık şirketleri, üniversiteler ve işletmelerin bir araya toplanarak buluşmasını sağlayacak. Gerek istedikleri nitelikte eleman arayan işletmeler gerekse kendilerine uygun iş arayan elemanlar açısından fuar bulunmaz bir fırsat. Eleman bulmak kadar işe uygun eleman bulabilmek de önemli. İnsanların bir konuda eğitim almış olmaları o işi çok iyi yapabilecekleri anlamına gelmiyor. İşe uygun eleman bulabilmek için fuar burada önem kazanıyor. Diğer taraftan fuarın seminer programı da oldukça yoğun. İnsan kaynaklarının palanlanmasından internet kullanımına kadar yaklaşık 30 ayrı konuda uzmanlar seminer verecek. Prof. Mehtap Köktürk bu seminerleri kısa süreli bilgi bombardımanı olarak değerlendiriyor.
   <br/>
   <br/>
   KOBİ'ler kaçırmasın
   <br/>
   <br/>
   Fuar organizasyonunu yapan Mustafa Kolcu, özellikle KOBİ'ler açısından fuarın büyük önem taşıdığını belirtiyor: "Büyük firmalar insan kaynakları problemlerini değişik yollarla kısmen aşabiliyor. Ancak küçük ve ortaboy işletmeler bu konuda büyük sorunlar yaşıyorlar. İşletmesini büyütmek isteyen, ileriye dönük hedefleri olan KOBİ'lerin bu gibi fuarları kaçırmamaları gerekir."
   <br/>
   <br/>
   Türkiye insan kaynağı açısından zengin bir ülke. Genç ve dinamik bir nüfusumuz var. Ancak bu insanların verimli olabilmeleri için eğitilmeleri gerekiyor. Gizmor Eğitim ve Danışmanlık Genel Müdürü Memduh Efendioğlu'na göre insana gerekli önemi vermeden bilgi çağını yakalamamız mümkün değil: "Bilgi toplumuna doğru gidiyoruz, bilgi asrın en önemli kavramı haline geldi. Dünyada insan merkezli işletmeler kuruluyor. Türkiye geç kalmasına rağmen büyük bir ivmeyle buna yetişmeye çalışıyor."
   <br/>
   <br/>
   İnsan kaynaklarının öneminin son zamanlarda farkedilmeye başlandığını belirten İnsan Kaynakları Uzmanı Mehtap Eliaçık, birbirine benzeyen teknolojik kapasiteleri aynı olan iki firmayı birbirinden ayıran tek şeyin insan faktörü olduğunu söylüyor.
   <br/>
   <br/>
   Gelecek eğitimli insanda
   <br/>
   <br/>
   İnsan kaynakları yönetimi konusunda firmaların önüne çıkan problemlerden biri de çalışanların eğitilmesi. Şirketler artık modası geçmiş yöntemlerle değil en yeni tekniklerle çalışmak istiyorlar. Amerika'da şirketlerin insan kaynakları bölümünde çalışan yeni tip bir görevli var. Bu kişinin tek bir görevi bulunuyor: Şirketlerinin hangi işletme okullarıyla çalışacağına karar vermek. Bu görevli okulları ziyaret ediyor, derslere katılıyor ve bir tüketici kılavuzu hazırlıyor.
   <br/>
   <br/>
   İşletmeler hızla değişen ve gelişen dünya ekonomisinde yer alabilmek için ellerindeki en önemli kaynak olan insandan son derece verimli bir şekilde istifade etmenin yollarını arıyorlar. Bir çok firma kendi bünyesinde insan kaynakları departmanını oluşturmuş. Şirketlere bu konuda yardımcı olmak için bir çok danışmanlık kuruluşu birbirleriyle kıyasıya yarışıyor. İnsan kaynakları konusunda danışmanlık yapan firmaların çoğu insanın organizasyonlar için asıl rekabet unsuru olduğuna inanıyor. İnsan kaynaklarının eğitimini sağlayan üniversiteler de bu konuya eğilmeye başladılar.
   <br/>
   <br/>
   Artık parayı bilgi çekiyor
   <br/>
   <br/>
   Marmara Üniversitesi'nde İnsan Kaynakları Yönetimi ve Gelişimi Yüksek Lisans Programı adı altında bir bölüm oluşturulmuş. 1985 yılından beri faaliyet gösteren programın amacı tüm kaynaklar arasında en güçlü dönüşüm esnekliğine sahip insan kaynağının öneminin görülmesine ve insana yatırım yapmadan hiç bir kaynağın zenginleşmeyeceğinin bilincine varılmasına yardımcı olmak. Gazeteler de iş ve eleman arama ilanlarını diğerlerinden ayırarak insan kaynakları adı altında yeni bölümler açmaya başladılar. Bir zamanların para parayı çeker sözü artık demode olmaya başladı. Artık parayı bilgi çekiyor.
   <br/>
   <br/>
   İster işveren olun isterse iş arayan, 2. İnsan Kaynakları Fuarı'nı sakın kaçırmayın. Fuar 29 Mayıs1 Haziran 1997 tarihleri arasında Mecidiyeköy FM Meliha Avni Sözen Fuar Merkezi'nde düzenleniyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2644-piyasa-insani-kesfetti.html), [web.archive.org (arşiv bağlantısı)](http://web.archive.org/web/20140507054744/http://www.aksiyon.com.tr:80/aksiyon/haber-2644-piyasa-insani-kesfetti.html)
