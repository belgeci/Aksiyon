# Din eğitimimiz havada

*Murat Aydın 1998.02.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son zamanlarda önemli gündemler oluştu ülkemizde. Ama Susurluk dahil hiç birisi 8 yıllık eğitim kadar halkın geneli tarafından konuşulmadı.
  </font>
 </div>
 <div id="newsText">
  <font class="detail-text">
   Çünkü yediden yetmişe herkesi ilgilendiriyordu bu konu. En önemlisi de din eğitiminin nasıl yapılacağıydı. "Bu durumda imamhatipler ve Kur'an kursları ne olacaktı?" sorusu kurcalıyordu bir çok velinin kafasını. Oysa Anayasamız başta olmak üzere BM Çocuk Hakları Sözleşmesi ve belli başlı diğer ululuslararası sözleşmelerde çocuğa din eğitimi verilmesi konusunda yönlendirme yetkisinin anababaya ait olduğu vurgulanıyor.
   <br/>
   <br/>
   Din eğitiminde belirsizlik
   <br/>
   <br/>
   Eğitimin kesintisiz 8 yıl olmasıyla birlikte Kur'an kursları fiilen işlevsiz hale geliyordu. Çünkü bu durumda bir çocuk 15 yaşına kadar bu eğitimi alamayacaktı. Uzmanlara göre 15 yaşından sonra hafızlık eğitimi mümkün değildi. Çünkü hafızlık eğitiminin en geç 1011 yaşında başlatılması gerekiyordu. 8 yıllık ilköğretimi bitirip bu yaştan sonra öğrenim hayatlarını sürdürmek isteyenler Kur'an kurslarında vakit kaybetmeden liseye devam edecekler, etmeyenler de büyük ihtimalle iş hayatına atılacaklardı. Yani resmen olmasa da fiilen Diyanet'e bağlı 5 binden fazla Kur'an kursu fonksiyonunu kaybediyordu. Her yıl 3 binin üzerinde hafız yetişiyordu ancak bundan sonra hafız yetişmesi de imkansız hale gelecekti. Tepkiler karşısında yeni bir düzenleme yapıldı. Hazırlanan 4'üncü maddeye göre din eğitiminde doğan boşluk hafta sonu ve yaz tatillerinde Kur'an kurslarında verilen eğitimle doldurulacaktı.
   <br/>
   <br/>
   Yönetmelikle halledilmiyor
   <br/>
   <br/>
   Din eğitiminin ciddiyetini yok eden, hafta sonu ve yaz tatiline mahkum eden bu düzenlemeye halk tapki gösteriyordu: "Madem tatillerde eğitim görülebiliyordu bu tatiller niye vardı? Eğer tatiller çocukların dinlenmesi için gerekliyse niye din eğitimi bu zamanlara bırakılıyordu?"
   <br/>
   <br/>
   Korkut Özal, Ali Coşkun, Cemil Çiçek gibi dönemin ANAP milletvekilleri  bu tasarıya karşı çıkanlardandı. CHP ise din eğitiminin tatillerde  verilmesine de karşı çıkarak bu maddeye itiraz ediyordu. Sonuçta 4. madde Meclis'ten geçmedi. ANAP Genel Başkan Yardımcısı Agah Oktay Güner bu maddenin reddedilmesinin ardından, "Biz onu yönetmelikle hallederiz" diyordu.
   <br/>
   <br/>
   Gerçekten de Diyanet İşleri Başkanlığı'nın Kur'an Kursları Yönetmeliğinde şöyle bir değişiklik yapıldı: "Okulların tatil olduğu hafta sonlarında veya yaz aylarında, ilköğretimin 5'inci sınıfını tamamlayan öğrenciler için kanuni temsilcilerinin istemine bağlı olarak Kur'anı Kerim'i ve mealini öğrenebilmeleri ve dini bilgilerini geliştirebilmeleri amacıyla kurslar düzenlenir."
   <br/>
   <br/>
   Kur'an eğitimi nasıl yapılacak
   <br/>
   <br/>
   Maalesef bu yönetmeliğin ömrü de fazla uzun sürmedi. Yönetmeliğe CHP karşı çıkıyordu ancak iptal ettirmek Veli Göndelen isimli bir şahısla Barış Partisi'ne nasip oldu. Açılan Davayı 8. Danıştay Dairesi temel eğitimin 8 yıla çıkarılmasıyla Kur'an kurslarına katılabilmek için ilköğretim diploması alınmasının gereğine işaret ederek iptal etti. Kararda "Önceden 5 yıllık temel eğitimi tamamlayanlar katıldığına ve şimdi temel eğitim 8 yıla çıktığına göre; bundan sonra kurslara bu eğitimi tamamlayanlar katılabilir. Aksi durum temel eğitimin ruhuna ters düşer" denildi ve öğrencilerin sağlığını bozacağı ve eğitimlerini engelleyeceği gerekçesiyle tatillerde verilmesi öngörülen kurslar da sakıncalı bulundu.
   <br/>
   <br/>
   Konuyla ilgili olarak görüşlerine başvurduğumuz Diyanet İşleri Başkanı M. Nuri Yılmaz iptal haberini basından öğrendiklerini belirterek "Nihai karar verildiğinde konu başkanlığımızca değerlendirilerek Kur'an eğitim ve öğretiminin aksamaması için alınması gerekli her türlü tedbir alınacaktır" diyor.
   <br/>
   <br/>
   Hukukçular Danıştay tarafından alınan bu iptal kararına yapılan itirazın büyük bir ihtimalle reddedileceğini ve din eğitiminde büyük bir boşluk doğacağını belirtiyorlar. Yani artık 15 yaşından önce tatillerde bile Kur'an kursları eğitim veremeyecek. Diyanet yetkilileri velilerin çocuklarını 15 yaşından sonra artık Kur'an kurslarına göndermeyeceklerini ifade ediyorlar.
   <br/>
   <br/>
   İşin bu dereceye varması iktidarın büyük ortağı ANAP'ta ister istemez rahatsızlıklara yol açıyor. İl ve ilçe başkanları sık sık halkın tepkilerini genel merkeze ulaştırarak bir şeyler yapılmasını, hızla kan kaybına uğradıklarını dile getiriyorlar. Milletvekilleri de ANAP Grup toplantısında konuyu gündeme getirip çözüm aranmasını istediler. Genel Başkan Mesut Yılmaz'ın değerlendirmesi şöyle: "Kur'an kurslarında doğan boşluğun giderilmesi için öncelikle Danıştay'ın nihai kararını bekleyeceğiz. Kur'an kurslarında doğan sıkıntı giderilecek, gerekirse bu konuda bir yasa çıkarabiliriz." Konuyla ilgili olarak Avni Akyol tarafından bir yasa tasarısı hazırlandı. Bu tasarıya göre de 8 yıllık eğitimi bitirmeyenler kurslarda eğitim göremeyecekler. Sadece 5. sınıfı bitiren öğrenciler ancak yaz tatillerinde kurslara gidebilecekler.
   <br/>
   <br/>
   Din eğitiminin tatile bırakılmasından dolayı daha önce 4. maddeye de muhalefet eden Ali Coşkun "Ben o zaman grup toplantısında yönetmelikle Kur'an eğitiminin olamayacağını yüksek sesle ifade etmiştim. Çünkü yönetmelik halkı uyutmak amacını taşıyordu" diyor ve " Kur'an eğitimi 15 yaş sonrasına bırakılamaz. Bu uygulamayla toplum büyük yara alacak. Gençlik milli ve manevi yönden çökecek. Kur'an'sız gelecek nesil mahvolur. Materyalist düzeni Türkiye'ye dayatmasınlar. Bu düzen Türkiye'de tutmaz. Avrupa'da dini değerlere geri dönüş başlarken Türkiye'de öz değerlerden kaçış gerçekten düşündürücü" şeklinde konuşarak konuya dikkat çekiyor.
   <br/>
   <br/>
   Diğer taraftan cami hocalarının da her ne şekilde olursa olsun camilerde Kur'an eğitimi vermeleri yasaklanmış durumda. Diyanet İşleri Başkanlığı'ndan müftülüklere gönderilen bir genelgeyle vekil Kur'an kursu öğretmenlerine maaş yerine verilen ek ders ücretleri de kesildi. Önümüzdeki yıllarda kesintisiz eğitim nedeniyle Kur'an kurslarında öğrencilerin azalması durumunda diğer öğretmenlerin durumu merak ediliyor.
   <br/>
   <br/>
   İmam hatiplerde son durum
   <br/>
   <br/>
   8 yıllık eğitim gündeme geldiğinde imamhatiplerin, Kur'an kurslarının bundan zarar görmeyeceği tekrarlandı hep. Ama  yönetmeliğin iptaliyle Kur'an kursları fiilen kapanmaya yüz tuttu. Bu yıl imam hatiplerin orta kısmına öğrenci alınmadı. En önemlisi de bu liselere artık eskiden olduğu gibi "alan" verilmiyor. Ayrıca Milli Eğitim Bakanlığı tarafından imamhatip liselerini iki aşamalı bir planla yeniden yapılandırmak için çalışma başlatıldığı söyleniyor. Buna göre yeni okul açılışı plana bağlanacak. Yılda 2 bin 288 imam ve hatip ihtiyacı olduğu gözönüne alınarak ortalama 50 bin mezun veren okulların kontenjanı imam ve hatip ihtiyacına göre sınırlandırılacak.
   <br/>
   <br/>
   Bütün bu uygulamalar sonucunda bir çok öğrenci geleceklerini düşünerek okullarını değiştirmeye başladılar. Bir gazetenin bu olayı veriş tarzı gerçekten ilginç. "İmamhatipten büyük firar" başlığını taşıyan haberde "Milli Eğitim Bakanlığı'nın imamhatiplerle ilgili gizli rakamlarına göre çocuğunun imamhatip liselerine devam etmesini istemeyen velilerin sayısında patlama oldu. Geçen yıl toplam 511 bin 502 öğrencinin okuduğu bu okullardaki sayı, bu yıl 387 bin 278'e düştü" deniliyor.
   <br/>
   <br/>
   Bu süreci bizzat yaşadıkları için en iyi gözlemleyenler imam hatip öğretmenleri olsa gerek. Lise kısımlarının kapanmamasına rağmen meydana getirilen tedirginlik ve imamhatip karşıtı kampanya sonucu okullarda büyük bir huzursuzluk meydana geldiğini belirten öğretmenler "Üniversitede mühendislik, hukuk, tıp gibi ilahiyat harici bölümlere gitmek isteyen zeki öğrenciler haklı olarak diğer liselere geçiş yapıyorlar" diye dert yanıyorlar.
   <br/>
   <br/>
   Anayasa ne diyor?
   <br/>
   <br/>
   Türkiye'de İHL ve Kur'an kurslarının durumu tartışılıken Amerika'da Clinton tarafından şöyle bir düzenleme yapıldı: "Memurlar işyerlerine başörtülü veya cübbeli gelebilecek, boyunlarına haç takabilecek ve iş arkadaşlarına dini metinler dağıtabilecek."
   <br/>
   <br/>
   Türkiye'deki son uygulamalar ise Anayasaya uygunluk durumunu gündeme getirdi. Anayasamızın 24. maddesinde din eğitim ve öğretimi ancak kişilerin kendi isteğine ve küçüklerin de kanuni temsilcilerinin talebine bağlıdır deniyor. Anayasada yer alan bu ifade, kanuni temsilcileri 15 yaşından önce çocukların din eğitimi almasını istemesi durumunda nasıl olacaktı? Ayrıca Anayasa'nın 2. maddesinin gerekçesinde laiklik ilkesinin dinsizlik anlamına gelmeyeceği, inanç ve ibadet özgürlüğünün güvence altında olduğu ifade ediliyor. Olağanüstü hallerde temel hak ve hürriyetlerin kullanılmasının durdurulması ile ilgili 15. maddede bu durumda bile din ve vicdan özgürlüklerine dokunulamayacağı belirtiliyor.
   <br/>
   <br/>
   Çocuk Hakları Sözleşmesi
   <br/>
   <br/>
   Diğer taraftan bu uygulamalar Türkiye'nin de altına imza koyduğu Birleşmiş Milletler Çocuk Hakları Sözleşmesinin 5, 12, 14 ve 18. maddeleri ile de uyuşmuyordu. Sözleşme çocuğun yetiştirilmesi, geliştirilmesi ve yönlendirilmesi hak ve sorumluluğunun ana babaya verilmesi üzerinde önemle duruyor. Bununla birlikte taraf devletlerin, çocuğun düşünce, vicdan ve din özgürlükleri hakkına saygı göstermeleri gerektiği vurgulanıyor. Avrupa İnsan Hakları Sözleşmesi, İnsan Hakları Evrensel Bildirisi gibi bir çok uluslararası sözleşmede de buna benzer maddeler var.
   <br/>
   <br/>
   Ülkemizde din etrafında dönen tartışmalar galiba laikliğin farklı yorumlarından; din ve vicdan özgürlüğünün iyi anlaşılmamasından kaynaklanıyor. Bu kavramlara ülkemizin gerçeklerini de gözönüne alarak evrensel ilkeler doğrultusunda yorumlar getirebilsek meseleyi büyük ölçüde halletmiş olacağız.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3495-din-egitimimiz-havada.html), [web.archive.org (arşiv bağlantısı)](http://web.archive.org/web/20121220004230/http://www.aksiyon.com.tr:80/aksiyon/haber-3495-din-egitimimiz-havada.html)
