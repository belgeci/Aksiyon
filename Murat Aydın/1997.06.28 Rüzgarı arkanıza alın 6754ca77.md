# "Rüzgarı arkanıza alın"

*Murat Aydın 1997.06.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Belki zamanında ülkemiz bürokrasisinin bir çarkında adam yerine konulmamak suretiyle kapı dışarı edilmiş, yabancıların biraz da tesadüfen keşfedip baştacı ettiği,
  </font>
 </div>
 <div id="newsText">
  <font class="detail-text">
   kendi ülkesinde hizmet ettirdiği birçok değerimiz var. Dünya ekonomi çevrelerinin yakından tanıdığı bilimadamımız Coşkun Şamlı da, belki benzerleriyle aynı kaderi yaşamamış olsa bile, gurbetteki alın aklarımızdan biri. Türkiye'den Amerika'ya, oradan da dünyaya açılmış bu değerli beyin maalesef birçok benzeri gibi kendi memleketi Türkiye'de fazla bilinmiyor. Amerika'da North Florida Üniversitesi'nde Pazarlama ve Uluslararası ticaret alanında araştırma profesörü olan Coşkun Şamlı, işletme dünyasının Gazi Yaşargil'i olarak adlandırılıyor. Prof. Şamlı aslen Fatsalı ama hayatı dünyayı dolaşarak geçmiş. Bir çok ülkede dersler, seminerler vermiş, yüzlerce küçük ve orta boy işletmeye danışmanlık yapmış.
   <br/>
   <br/>
   "Küçük işletmelere danışmanlık yapmayı çok severim, insanlara faydalı olmak kadar güzel bir şey yok" diye konuşuyor. 250'den fazla bilimsel makale, 12 kitap ve 30 monografiye imza atmış. 18 bin öğrencisi var dünyanın bir çok yerinde. Halen Uluslararası Yaşam Kalitesi Çalışmaları Topluluğu( ISQOLS)'nun başkanlığını yürütüyor. Anlayacağınız dünya üniversite ve iş çevreleri onu dinliyor, onun eserlerini okuyor. Dünyanın fırtınalı pazarlarında ayakta kalma mücadelesi veren işletmelere yol gösteriyor. Türkiye'ye Gizmor Danışmanlık'ın daveti üzerine gelen Coşkun Şamlı 27 28 Haziran 1997 tarihlerinde "Stratejik Pazarlama Fırtınalı Pazarlarda Başarı İçin Bir Proaktif Oyun Planı" konulu bir seminer verecek. Prof. Şamlı ile ayağının tozuyla Türkiye'ye geldiği gün görüştük.
   <br/>
   <br/>
   Önce politik istikrar
   <br/>
   <br/>
    Uzun bir süreden beri Amerika'da yaşıyorsunuz. Dışarıdan bakınca Türkiye nasıl görünüyor?
   <br/>
   <br/>
   Pek iyi göründüğünü söyleyemem. Siyasi istikrarsızlık ülkenin imajını zedeliyor, bir parça gözden düştük. Batıya tamamen açılmak doğru değil belki ama, tamamen kapanmak da doğru değil.
   <br/>
   <br/>
   Özellikle 80'li yılların sonlarına doğru Türk işadamları dünya pazarlarına açılmaya başladılar. Bu gelişmeleri izliyor musunuz?
   <br/>
   <br/>
   Son yıllarda Türkiye'deki gelişmeler dışarıda bir hayli ilgi çekmeye başladı. Türkiye'nin hisse senetleri ve bonoları çok rağbet görüyor. Amerika'da bir TV programında yatırımcılara kârlı olduğu için Türk borsasındaki hisse senetleri tavsiye ediliyordu. İlk defa böyle bir şey duydum ve çok heyecanlandım. Türk işadamlarının en büyük dezavantajlarından biri enflasyon. Enflasyon olunca fiyatları kontrol edemiyorsunuz. İstikrar sağlanamıyor, bu nedenle dışarıda iş yapamıyorsunuz. Bir de politikada istikrar olmazsa ekonominin gelişmesi çok zor. Hangi parti olursa olsun politik istikrarın sağlanması lazım. Particilikle de ilgili değil bu. Eğer memleket gelişmezse hiç bir partinin başarısından söz edilemez.
   <br/>
   <br/>
   Müteşebbislerimiz kendi çabalarıyla uluslararası pazarlarda varlık gösterebiliyorlar, ancak altyapı eksik. Bu konuda neler yapılabilir?
   <br/>
   <br/>
   Altyapı özel sektör tarafından yapılamaz ki. Devletin altyapıyı hazırlayarak özel sektörün önünü açması lazım. Ama her şeyi devletten beklemek de yanlış. Bu konuda özel sektör devlete ne yapılması gerektiği konusunda yardımcı olmalı, devlet de üzerine düşeni yapmalı. Özelleştirme çok konuşuluyor, neredeyse ayağa düştü. Sadece özelleştirme özelleştirme demekle bir yere varılamaz. Daha çok geliştirme geliştirme diye bunun üzerinde durmamız lazım.
   <br/>
   <br/>
   Türkiye'nin genç ve dinamik bir nüfusu var. Girişimci potansiyeli de oldukça yüksek. Türkiye bu avantajlarını nasıl değerlendirmeli?
   <br/>
   <br/>
   Bir memleketin en mühim kaynağı insanlarıdır. Bir defa bunun öneminin anlaşılması ve insan kaynaklarının geliştirilmesi lazım.
   <br/>
   <br/>
    İnsan kaynakları nasıl geliştirilebilir?
   <br/>
   <br/>
   Üniversitelerde gruplar kurularak araştırmalar yapılabilir. Küçük işletme idaresine yönelik çalışmalara, eğitim seminerlerine ağırlık verilmeli. Çek Cumhuriyeti'nden genç idareciler geliyor bize; bir hafta ders alıyorlar, ondan sonra 3 hafta bir işletmeyle çalışıyorlar. Bunlar oldukça ufuk açıcı oluyor.
   <br/>
   <br/>
   Bir ülkenin insan kaynaklarına nasıl bir yatırım yapması lazım?
   <br/>
   <br/>
   Elindeki bütün imkanları yatırsa bile insan kaynakları için yine de yetersizdir. En mühim mesele kaliteli eğitim. Ayrıca insanların idealist olmaları gerekir.
   <br/>
   <br/>
   Fırtınalı pazarlar
   <br/>
   <br/>
    Dünyada hızla değişen ve dönüşen pazarlar için fırtınalı pazarlar deyimini kullanıyorsunuz? Pazarlarda nasıl bir fırtına esiyor?
   <br/>
   <br/>
   Teknolojinin hızla gelişmesi fırtınanın başlıca kaynağı. Önceden teknolojinin bu kadar ilerleyeceğini hayal bile edemezdim. İhtiyaçlar değişti, makineler değişti. İşletme eğer değişime ayak uyduramıyorsa birden bire duraklıyor.
   <br/>
   <br/>
   İkincisi dünya açıldı, artık global rekabet var. Bir bakıyorsun senin karşında Japon firması var. Artık hem uluslararası rekabet, hem de bu uluslararası rekabete karşı lokal rekabet oluyor.
   <br/>
   <br/>
   Üçüncüsü modern tüketicinin etkisi. Bugünün tüketicisi hem daha akıllı hem daha bilgili ve bilinçli. İhtiyaçları çok daha fazla. Bugünün tüketicisi işletmeye ihtiyaçlarını söyleyen bir tüketici. Artık satıcı pazarlamasından alıcı pazarlamasına doğru bir geçiş var. İşletmeler geleneksel çalışma sistemleriyle mallarını satamazlar artık.
   <br/>
   <br/>
   Fırtınanın bir diğer kaynağı güç dengelerinin değişmesi. Güç dengeleri nasıl değişiyor? Pazarda kuvvetli olan iki firma birleştiği zaman birden bire tekel gibi bir güç oluyor ve denge bozuluyor tabii. Bu dengelerin sarsılmasından en çok küçük işletmeler zarar görüyor.
   <br/>
   <br/>
   Ayrıca nüfusun değişkenliği ve göçler ile de tüketicinin yapısı, ihtiyaçları değişiyor. Son yıllarda Rusya'da muazzam değişmeler oldu. Hong Kong'un Çin'e devriyle de muazzam değişiklikler olabilir. Bunların hepsi bir fırtına kaynağıdır.
   <br/>
   <br/>
   Bu fırtınalı pazarlarda işletmelerin nasıl bir starateji takib etmeleri gerekiyor?
   <br/>
   <br/>
   Pazarı çok iyi bilip, olabilecek değişiklikleri fırtına çıkmadan fark ederek proaktif bir tutum takınmak lazım.
   <br/>
   <br/>
   Poroaktif olmak nedir?
   <br/>
   <br/>
   Proaktif olmak demek değişiklik olacağını önceden kestirebilmek ve fırtınayı işletme için bir avantaj olarak kullanabilmektir.
   <br/>
   <br/>
   Rüzgarı arkaya almak gibi bir şey?
   <br/>
   <br/>
   Tamamen öyle. Ancak bunu başarabilmek için işletmenin esnek bir yapıya sahip olması, pazarı çok iyi bilmesi, yeni ürünler, yeni yatırımlar lazımsa çok hızlı karar verebilme kaabiliyetine sahip olması lazım. Son zamanlarda daha çok finansmana ehemmiyet veriliyor. Finansmana ehemmiyet verilince maliyeti azaltmak tek hedef oluyor. Maliyeti azaltmak önemli ama pazarda kuvvet kazanmak daha da önemli.
   <br/>
   <br/>
   Pazarda kuvvet kazanmak için işletmelerin nasıl davranması gerekiyor?
   <br/>
   <br/>
   Tüketicilerin işletmeyi anlamasıyla, üründen memnun olmasıyla pazarda kuvvet kazanabilirsiniz. İşletmenin devamlı surette pazara kıymet satması lazım. Kıymet kalitenin ötesinde bir şeydir. Kalitenin yüksek olmasıyla birlikte çeşit olmalı, görselliği olmalı, tüketiciyi tatmin etmeli. Hepsini bir araya getirerek, 'Biz mal satmıyoruz, değer satıyoruz' diyebilmeli işletmeler.
   <br/>
   <br/>
    Tükiye'de büyük işletmeler gelişmelere ayak uydurabiliyorlar ancak KOBİ denilen küçük ve orta boy işletmelerde bu konuda problemler çıkıyor.
   <br/>
   <br/>
   Benim kanaatimce bir ülkenin kalkınması, toplumun gelişmesi küçük işletmelerin büyümesine bağlıdır. Çünkü hem tüketiciye daha yakın ve içiçedirler hem de büyümeye açıktırlar. Tabii küçük işletmelerin gelişebilmesi için altyapı desteğinin olması lazım. Bu işletmelerin ihtiyacı olan altyapı henüz iyi anlaşılmamıştır bile. Ayrıca bu tür işletmeler kendi aralarında işbirliği yaparak bir çok sorunun üstesinden gelebilirler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-2717-ruzgari-arkaniza-alin.html), [web.archive.org (arşiv bağlantısı)](http://web.archive.org/web/20140507055356/http://www.aksiyon.com.tr:80/aksiyon/haber-2717-ruzgari-arkaniza-alin.html)
