# Kesıntısız enflasyon

*Murat Aydın 1997.08.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyada enflasyonun tarihe karıştığı, Batının "0" enflasyona hazırlandığı şu günlerde biz, ekonomiden sorumlu bakanımızın verdiği demecin de etkisiyle yeniden üç rakamlı oranlara doğru tırmanışa geçtik.
  </font>
 </div>
 <div id="newsText">
  <font class="detail-text">
   Üstüne üstlük yüzde 32'lik akaryakıt zammından sonra tarihimizin en yüksek temmuz enflasyonuna da tanık olduk. Şimdiye kadar ortalama yüzde 3 gibi devamlı düşük olan temmuz enflasyonu tüketici fiyatlarıyla yüzde 6.3 oldu. Yavaş yavaş gerilediğini sandığımız canavar birden hortladı ve yüzde 85'e tırmandı. Şimdilik milletçe kesintisiz 8 yıl problemiyle meşgul olduğumuz için, enflasyonu kendi haline bıraktık.
   <br/>
   <br/>
   Başka hiç bir konuda bu kadar istikrarlı olmadı Türkiye, enflasyonda olduğu kadar. 1968 yılında yüzde 3 gibi şimdi hayal bile edemediğimiz kadar düşük oranlarda olan yıllık enflasyon o gün bugündür sürekli bir biçimde yükseliyor. Yaklaşık 20 yıldan beri de ortalama yüzde 70 olan kronik bir enflasyonla birlikte yaşıyoruz.
   <br/>
   <br/>
   Garip ama gerçek: Yüksek enflasyonla bu kadar uzun süre birlikte yaşayabilen bir başka ülke yok dünya üzerinde. Az gelişmiş diye adlandırılan ülkeler bile enflasyonlarını tek haneli rakamlara indirmeyi başardı. Gelişmiş Batı ülkelerinde ise artık "0" enflasyon ve fiyatlardaki gerileme tartışılıyor, "enflasyonun ölümü" adlı kitaplar yazılıyor. İsmi istatistiklere geçmeyen ülke var mı bilmiyorum ama mevcut istatistiklere göre enflasyon şampiyonluğunu kimseye kaptırmamakta hâlâ kararlıyız. Velhasılı enflasyonun son kalesi bir Türkiye kaldı. Enflasyonla birlikte yaşamaya neredeyse alıştık. 20 yıldan beri sırtımızda taşıdığımız bu canavardan kurtulmak da bir o kadar zorlaştı. Bu alışkanlığın faturasını her geçen gün fazlasıyla ödüyoruz. 7'sinden 70'ine hemen herkesin en önemli gündemi enflasyon. Yapılan kamuoyu yoklamalarında birinci sıra hep onun. Başta politikacılar olmak üzere herkes bu acımasız canavardan şikayetçi. Başka hiç bir konuda böyle bir mutabakat yok ama neden çözüm bulunamadığını anlamak mümkün değil.
   <br/>
   <br/>
   Enflasyonun sebebi politik
   <br/>
   <br/>
   Halk arasında hayat pahalılığı diye bilinen enflasyon fiyatlar genel seviyesindeki yıllık ortalama artış hızı olarak tarif ediliyor. Enflasyona yol açan en önemli sebep ise kamu açıkları. Devletin giderleri gelirlerinden fazla olduğu için bütçe devamlı açık veriyor. Bu açığını da kamu mallarına zam yaparak ve karşılıksız para basarak kapatmaya çalışıyor. Vatandaş hiç farkında olmadan cebindeki para eksiliyor. Türk parasının satın alma gücü her geçen gün biraz daha azalıyor. Aslında Türkiye'de enflasyonun kronik bir hal almasının temel sebebi politik. Prof. Dr. Erdoğan Alkin yıllardır çözülemeyen bu problemin baş sorumlusunun devlet olduğunu söylüyor.
   <br/>
   <br/>
   Canavarla yaşamasını öğrendik
   <br/>
   <br/>
   Zamanın Cumhurbaşkanı Kenan Evren, "Enflasyon yükselir düşer o kadar önemli değil; ama ya biz enflasyonla yaşamaya alışırsak işte asıl problem o zaman başlar" diye dert yanıyordu. Netekim Kenan Paşa'nın dediği çıktı. Millet olarak enflasyonla yaşamaya alıştık. Enflasyon kronik hale geldiği için insanlar ister istemez kendilerini koruma yöntemleri geliştirmeye başladılar. Ticaret sektöründe firmaların tamamı önceden belirlemiş vade farklarına göre iş yapıyor. Taksitli satışlar da aynı şekilde enflasyon beklentilerine göre belirleniyor. İnsanlar ellerine para geçer geçmez dövize çeviriyor. Enflasyonla birlikte döviz büroları ayrı bir sektör haline geldi. Diğer ülkelerde böyle adım başı döviz bürosuna rastlamak pek mümkün değil. Kiralar bile artık yavaş yavaş dövizle alınmaya başlandı. Kimse kimseye Türk parasıyla borç vermiyor. Ekonomiden sorumlu devlet bakanının bile televizyonlardan aldığı konuşma ücretlerini dolar olarak istemesi toplum için çok manidar. Ekonomiyi yöneten bakanının güvenmediği Türk parasına vatandaş niye güvensin? Psikiyatrist Dr. Haluk Savaş ekonomiden sorumlu bir bakanın dolarla alışveriş yapmasının insanların psişik yapıları üzerinde olumsuz bir etki yaptığını belirtiyor.
   <br/>
   <br/>
   Enflasyonun kaymağını kim yiyor?
   <br/>
   <br/>
   Enflasyonist ortamda bir kesim devamlı zarar görürken diğer bir kesim de fırsatları kendi lehine kullanarak kârlarını yükseltiyor. Enflasyon canavarının gücü dar ve sabit gelirli kesimi ezmeye yetiyor. Ellerinde imkan olan zengin kesim değişik şekillerde kendilerini enflasyona karşı koruyabiliyorlar. Hatta enflasyonu bir avantaj haline getirip kârlarını katlayabiliyorlar.
   <br/>
   <br/>
   Kronik enflasyon sonunda kendini destekleyen bir lobi bile oluşturdu. Dünya Bankası eski Başkan Yardımcısı Prof. Dr. Atilla Karaosmanoğlu, ekonomi politikalarındaki bozukluktan ve enflasyonist ortamdan çıkar sağlayan bir "enflasyon lobisi"nin varlığından bahsediyor. Halen İstanbul Sanayi Odası danışmanı olan Karaosmaoğlu finans sektörü ve bankalar başta olmak üzere ellerinde likit kaynaklara sahip sanayi ve ticaret grupları ile rant geliri sağlayan gayrimenkul sahiplerinin enflasyonist ortamdan büyük miktarda çıkar sağladıklarını belirtiyor.
   <br/>
   <br/>
   Türkiye'deki enflasyon lobisinin başını bankalar çekiyor. Çünkü bu ortamda devlete yüksek faizlerle borç vererek kolay ve risksiz bir biçimde kârlarını katlıyorlar. Mali derinlik sağlıyamamalarına rağmen dünyanın en kârlı bankalarının arasında geliyor bizimkiler. Kendisi de bir bankacı olmasına rağmen İsmet Alver en büyük enflasyon lobisinin bankalar olduğunu ifade ediyor. Tekstilbank eski Genel Müdürü İsmet Alver bankacılıktaki çarpık gelişmelerden şikayet ederken, sektörün bankacılık faaliyetlerinden para kazanmadığını söylüyor: "Bankalar yatsın kalksın uygulanan yanlış politikalara dua etsinler. Biz bankalar olarak kazançlarımızın çoğunu aktifte oluşturduğumuz devlet kağıtlarından sağladık. Bankaların en büyük korkusu enflasyonun tek haneli rakamlara inmesidir. Enflasyonun 23 haneli olduğu dönemlerde ekonomi bozulmuştur ama bankalar büyük kârlarla kapatmışlardır bu dönemi. Bugün çok başarılı görülen bankacıları enflasyonun tek hanelere indiği zamanlarda da görmek istiyorum."
   <br/>
   <br/>
   Enflasyonun düşmesine lobiler engel
   <br/>
   <br/>
   İstanbul Üniversitesi İktisat Fakültesi öğretim üyelerinden Prof. Dr. Haşmet Başar, enflasyonun düşmesine bundan çıkar sağlayan lobilerin engel olduğunu, bu lobilerin özellikle sıcak para yoluyla yüksek oranlarda gelir elde ederek zenginleştiklerini ifade ediyor.
   <br/>
   <br/>
   "Bugünkü enflasyonist koşullardan en fazla yararlanan, enflasyonist ortamın sürmesi nedeniyle sorunları gün ışığına çıkmayan tek sektör mali sektördür. Bu açıdan baktığınızda mali sektörün yapısı ve yaklaşım tarzı da Türkiye'de enflasyonun düşmesine çok önemli bir engel teşkil ediyor." Bu sözler Türkiye'deki mali sektörün yapısını en iyi bilenlerden Sermaye Piyasası Kurulu Başkanı Ali İhsan Karacan'a ait. Karacan, enflasyonun düşmesine engel olarak sadece mali sektörün bulunmadığını aynı zamanda bu ortamdan kazanç sağlayan kişilerin de enflasyonun durmasını istemediklerini belirtiyor ve "O bakımdan ben Türkiye'de kamuoyunun enflasyonun ciddi biçimde düşürülmesini arzuladıklarını zannetmiyorum. Herkes kendisi için bir şeyler istiyor, kimse fedakarlık yapmak istemiyor "diye konuşuyor.
   <br/>
   <br/>
   Bazı kesimlerin enflasyonist ortamdan yararlandıklarını anlatan İstanbul Üniversitesi İktisat Fakültesi Öğretim Üyesi Prof. Dr. Erdoğan Alkin ise bunların zarar görmekten korktukları için enflasyonun birden bire düşmesini istemediklerini belirtiyor. Alkin,"Ama ben enflasyondan çıkar sağlayan kesimlerin anlaşarak bir lobi oluşturup enflasyonla mücadeleyi engellediklerini zannetmiyorum. Çünkü aklı başında olan işadamları da bilirler ki kısa vadede çıkar sağlasalar da uzun vadede herkesin olduğu gibi enflasyon onların da zararınadır. Zaman zaman enflasyondan yarar sağlayanlar bile 'şimdi bizim kârımıza ama şu meret yavaşlasa da hesaplarımızı daha sağlam yapabilsek' diye yakınıyorlar."diye konuşuyor.
   <br/>
   <br/>
   Enflasyonla mücadele esnasında başarı sağlanabilmesi için ilk başta sanayi sektörünün bu işe destek vermesi gerekiyor. Ancak son yıllarda bir çok sanayi şirketi kârlarının büyük bir bölümünü üretim faaliyetlerinden değil de para ticaretinden elde etmeye başladı. Bu da sonuçta enflasyonu yükselten bir etken haline dönüşüyor. İş dünyası olarak enflasyonla mücadelenin her zaman yanında olduklarını söyleyen Türkiye İşveren Sendikaları Konfederasyonu Genel Başkanı Refik Baydur, enflasyonun dar ve sabit gelirlileri etkilediği kadar kendilerini de etkilediğini söylüyor: "Enflasyon lobilerinden bahsediliyor ancak ben belirli bir enflasyon lobisi olduğunu düşünmüyorum. Bu ortamdan çıkar sağlayanlar olabilir. Ama her zaman bir kesim devamlı bu durumdan fayadalanır diye bir şey söz konusu değil. Bunlar zamanla değişebilir. Bazen tekstil sektörü bundan yarar görürken, başka zaman diğer bir sektörün lehine dönebilir."
   <br/>
   <br/>
   Yabancıları bile zengin ediyoruz
   <br/>
   <br/>
   Belki şaşıracaksınız ama enflasyonu sırtında bir kambur gibi taşıyan bu halk sadece Türk rantiyesini değil yabancı fırsatçıları da zengin ediyor. Atilla Karaosmanoğlu yabancıların bu fırsatı nasıl değerlendirdiklerini şöyle anlatıyor: "Enflasyon döviz rayiçlerinin değişmesinden daha hızlı olduğu sürece, yani reel faizler yüksek olduğu sürece diğer ülkelerde yatırım yapan kurumsal yatırımcılar ellerindeki likit kaynaklardan bir kısmını fazla gelir veren ülkelere gönderiyorlar. Sıcak para geliyor deniyor ya, işte bu olay. Bugün dolara dışarıda yüzde 5'ten fazla faiz alamazsınız. Türkiye'de bu, yüzde 1520'lere kadar çıkabiliyor. Yani biz enflasyonumuzla sadece Türk rantiyelerini değil diğer dünya ülkelerinin rantiyelerini de zengin ediyoruz. "
   <br/>
   <br/>
   Enflasyon en çok devlete yarıyor
   <br/>
   <br/>
   Enflasyon eskiden adı konmamış bir vergi olarak değerlendiriliyordu ama artık iktisat literatürüne bir vergi çeşidi daha girdi: Enflasyon vergisi. Atilla Karaosmanoğlu bunun adaletten en uzak vergi olduğunu ifade ederken "Hayatınız pahalılaştığı sürece vergi veriyorsunuz. Sağa sola imkan dağıtan devletin açıklarını enflasyon vergisiyle kapatıyorsunuz" diye konuşuyor. Devlet bu yöntemle büyük miktarda gelir sağlıyor. Eğer bir enflasyon lobisinden bahsedilecekse bu lobinin başında olsa olsa devlet olur. Çünkü enflasyonist ortamdan en fazla çıkarı o sağlıyor. Devlet kamu açıklarını başlıca dört yoldan kapatmaya çalışıyor. Bunlar para basmak, mevcut döviz rezervlerini kullanmak, dış borç bulmak ve iç borç almaktan oluşuyor. Başta para basmak olmak üzere bütün bu işlemler enflasyona yol açıyor. Enflasyon tıpkı bir vergi gibi işliyor. Enflasyondan bu kadar çıkar sağlayan bir devletin bu probleme çözüm bulmasını beklemek nafile bir ümitten başka bir şey olmasa gerek.
   <br/>
   <br/>
   Ülke kaybediyor
   <br/>
   <br/>
   Türkiye'nin enflasyonu 80'li yılların sonlarına doğru kolayca durdurabileceğini ancak bu yapılmadığı için en az 10 yıllık bir geçikme olduğunu söyleyen Prof. Dr. Asaf Savaş Akad "Türkiye bugün enflasyonu Batı Avrupa düzeylerine çekse ortalama büyüme hızında benim hesaplarıma göre yüzde 2 artış olacak. Yani aynı şart ve imkanlar altında fiyat istikrarının getirdiği avantajlardan dolayı bizim ortalama hızımız 2 puan artıyor. Bu, yılda 4 milyar dolar eder. Demek ki biz 10 yıl önce hiç bir şey yapmayıp sadece enflasyonu önlemiş olsaydık 40 milyar dolar kârımız olacaktı. Günlük hayatta bunun farkına varamayabiliriz ama 10 yıl geçince hesap ortaya çıkıyor" diyor.
   <br/>
   <br/>
   Zannedildiği gibi sadece ekonomik bir olgu değil enflasyon. Siyasi, hukuki, sosyolojik, psikolojik, dini, ahlaki bir çok boyutu var. "Bütün kötülüklerin anası diye bildiğimiz içki"nin neredeyse yerini alacak kadar belalı bir şey. Hırsızlıktan gaspçılığa, rüşvetten yolsuzluğa, psikolojik bunalımlardan aile geçimsizliklerine hatta intihar girişimlerine kadar bir çok probleme yol açıyor. Türkiye'nin baş belası PKK terörünün sebepleri arasında bile var enflasyon. Nereden bakarsanız bakın bir toplum için tam bir hastalık.
   <br/>
   <br/>
   Yargı enflasyon mağduru
   <br/>
   <br/>
   Adalet Bakanı Oltan Sungurlu basına yansıyan bir demecinde yargının yavaş işlemesinden yakınırken enflasyonun yargıyı iyice çıkmaza soktuğunu belirtiyor. Enflasyonla yargının ne ilişkisi var diyebilirsiniz. Bakın, Bakan Sungurlu bunu nasıl açıklıyor: "Diyelim ki birinden alacağın var alamıyorsun. Haklı olarak mahkemeye gideceksin. Mahkeme bir yıl sürerse alacağının neredeyse yarısı enflasyonda erimiş olacak. Dava bir yılda biterse öp başına koy. İki yıl sürdüğünü düşünelim. Senin paranın en az yüzde 75'i eridi gitti. Doğru mu? Borçlu davayı uzatmak için elinden geleni yapıyor. Yargının en büyük problemlerinden biri enflasyon. Böyle bir durumda alacaklı ne yapacak? Ne yapacağı belli, mafyaya gidecek. Çek senet mafyası da alacağı tahsil edecek."
   <br/>
   <br/>
   Ayrıca adliyeye intikal eden olayların büyük bir çoğunluğu yine geçim sıkıntısının yol açtığı problemlerden kaynaklanıyor.
   <br/>
   <br/>
   Toplumu yok eden canavar
   <br/>
   <br/>
   Enflasyonun toplumu yok eden iktisadi bir canavar olduğunu söyleyen İstanbul Üniversitesi İlahiyat Fakültesi Öğretim Üyesi Doç. Dr. Abdülaziz Bayındır konuyla ilgili şu ayeti hatırlatıyor: "Mü'minler, mallarınızı aranızda haksızlıkla yemeyin. Karşılıklı rıza ile yaptığınız alım satım olursa o başka. (Haksız yollara sapıp da )Kendi kendinizi öldürmeyin. Allah size karşı çok merhametli(olduğu için bu emri vermekte)dir." (Nisa 5/29). Abdülaziz Bayındır enflasyonun asıl sebebinin İslam'ın yasakladığı faiz olduğunu, faiz problemi çözülmedikçe enflasyonun da önlenemeyeceğini belirtiyor.
   <br/>
   <br/>
   Bayındır, enflasyonun en büyük tahribatı ahlaki ve manevi değerler arasında yaptığını söylüyor ve bu problemleri şöyle sıralıyor:
   <br/>
   <br/>
   "Tahribattan en büyük payı iş, meslek ve ticaret ahlakı alır. Enflasyonist ortam zahmetsizce, kolay ve kısa yoldan kazanç sağlama imkanlarını bir kısım insanların önüne serdiğinden normal ve meşru yollardan gelir ve servet elde etmek uzun ve zahmetli bir iş olmaya başlar. Çünkü enflasyonist gidişin akımına kapılmış insanlar beklemeye ve yorulmaya tahammül göstermezler. Helal olup olmadığına bakmaksızın kısa ve kolay yoldan kazanmak ve köşeyi dönmek isterler.
   <br/>
   <br/>
   Bu ortamda aşırı talep olduğu için piyasayı kalitesiz ve bozuk mallar doldurur. Ticari hizmetlerde titizlik ve dürüstlük kalkar.
   <br/>
   <br/>
   İşçi ve memur da bu kötü gidişe ayak uydurur. Gelir seviyesi gittikçe düştüğünden rüşvet ve haksız kazanç sağlama yoluna başvururlar. Enflasyonist ortamlarda cinayetlerin, hırsızlık ve soygunların, intiharların, fuhşun, uyuşturucu madde ve alkollü içki kullanımının artması enflasyonla bu olaylar arasında bir ilgi olduğunu gösterir.
   <br/>
   <br/>
   Zahmetsiz kazanma hastalığı, spor toto, loto, milli piyango, at yarışları gibi kumarların giderek yaygınlaşmasının sebeplerinden biri de enflasyondur. "
   <br/>
   <br/>
   Sefaletle sefahat bir arada
   <br/>
   <br/>
   Ekonomik bir olay olmasına rağmen enflasyonun sosyal etkileri de oldukça fazla. Sosyal yapıyı, sosyal sınıflar ve gruplar arasındaki ilişkileri olumsuz yönde etkiliyor. Gelir dağılımını gttikçe bozarak başlı başına bir gerginlik ve huzursuzluk kaynağı oluyor. Bir taraf enflasyon sebebiyle içine düştüğü sıkıntının altında ter dökerken öbür taraf önemli bir çaba sarfetmeden zengin olmanın keyfini yaşıyor. Sefaletle sefahat bir arada yaşanıyor.
   <br/>
   <br/>
   Enflasyon karıkoca arasını açıyor
   <br/>
   <br/>
   Başbakanlık Aile Araştırma Kurumu'nun yaptığı "Enflasyon ve Aile" konulu araştırmaya göre ailelerin yüzde 4'ünün tartışma nedeni enflasyon. Enflasyondan en çok etkilenen ailelerin yüzde 12.1'inde baba ile çocuk arasında fiziksel şiddeti içeren tartışmalar yaşanıyor. Çocukların yüzde 57.1'i de bu yüzden okullarını terk ediyor. Enflasyondan etkilenme oranı arttıkça karı koca arasındaki tartışma şiddeti de artıyor ve dayak devreye giriyor.
   <br/>
   <br/>
   Enflasyonun zararları bu kadarla bitmiyor. Biraz abarttığımızı zannedebilirsiniz ama psikolojik hastalıklara bile sebep oluyor. Psikiyatrist Dr. Haluk Savaş enflasyonun sosyal bir hastalık olduğunu ancak bu hastalığın psişik köklerinin bulunduğunu söylüyor. Haluk Savaş'a göre enflasyon nedeniyle insanlar hep birlikte kötü bir gidişi önceden bekler hale geliyorlar. Ve bu beklenti insanlarda sürekli bir endişeye ve strese yol açıyor: "Enflasyon tek başına hastalık yapıyor demek yanlış olur. Ancak bir çok psikolojik rahatsızlığın sebepleri arasında enflasyonun yol açtığı problemler var. Enflasyon dolayısıyla borca giren, geçim sıkıntısı çeken, temel ihtiyaçlarını karşılamakta zorlanan insanlar bütün bunların oluşturduğu stres ve üzüntüye başka etkenlerin de eklenmesiyle hastalanabiliyorlar."
   <br/>
   <br/>
   Psikolojik rahatsızlıklardan dolayı doktora başvuran hastalardan bir çoğu sorunları arasında ekonomik sıkıntılarını da dile getiriyor. Haluk Savaş, enflasyonun tek başına intihara yol açmadığını söylerken toplumda meydana gelen şiddet ve intihar olaylarının artışında kötü ekonomik koşulların ve enflasyonun etkili olduğunu belirtiyor.
   <br/>
   <br/>
   Enflasyon düşürülmek istenmiyor
   <br/>
   <br/>
   Anlatmakla bitecek gibi değil bu enflasyonun kötülükleri. Bazı çıkar grupları hariç hemen hemen toplumun her kesimi enflasyonun kötü bir şey olduğu, bir an önce önlenmesi gerektiği konusunda hemfikir. Yaklaşık 20 yıldan beri şikayet etmemize rağmen enflasyonun bir türlü düşürülmemesine şaşmamak mümkün değil. Canalıcı soru şu: Türkiye'de enflasyon neden bir türlü önlenemiyor?
   <br/>
   <br/>
   Prof. Dr. Asaf Savaş Akad, "Birbiri ardına gelen hükümetler enflasyonla mücadele etmek yerine enflasyonu yükselteceğini hatta azdıracağını bilmelerine rağmen popülist politikalar uygulamayı tercih ediyorlar" diye cevap veriyor bu soruya. "Bu kadar yıldan beri enflasyonla yaşayınca beklentilerimizi değiştirmek zorlaşıyor" diyen Hazine eski Müsteşarı Prof. Dr. Mehmet Kaytaz'a göre "Belirli gruplar kendilerini enflasyona endekslemeye başlıyor, böyle olunca enflasyonu düşürmek zorlaşıyor."
   <br/>
   <br/>
   Enflasyondan en çok etkilenen kesimin başında gelen işçiler enflasyonun bir türlü önlenememesinden oldukça muzdarip. HAKİŞ Genel Başkanı Salim Uslu enflasyonun şimdiye kadar uygulanan yanlış politikalar nedeniyle kronik bir hal aldığını ve kontrol altına alınmasının zorlaştığını belirtiyor. Enflasyonun en önemli nedeninin kamu açıkları olduğunu söyleyen TÜRKİŞ Başkanı Bayram Meral "Kamu açıklarının ülke ekonomisi açısından sağlıklı ve çalışanlar açısından sorun çıkarmayacak bir biçimde kapatılması belirli çevrelerin önemli ölçüde rahatsız olmasına yol açıyor" diye konuşuyor. DİSK Genel Sekreteri Kemal Daysal da uygulanan politikaların yanlışlığına dikkat çekiyor: "Büyük ve yaldızlı sözlerle gözler boyanmakta ve resmi politika olarak IMF ve Dünya Bankası destekli reçeteler gündeme getirilmektedir. Bu politikanın özü gelir artışlarının durdurulmasına dayanmaktadır. "
   <br/>
   <br/>
   Dünya sıfır enflasyonu tartışıyor
   <br/>
   <br/>
   ABD'de toptan eşya fiyatları altı aydır düşüyor. Bir çok ülkede sıfır enflasyon olasılığı tartışılıyor. Osman Ulagay'a göre bir ülkede enflasyon sorun olmaktan çıkarken bizim hâlâ yüzde 80'lerde bir enflasyonla yaşamamız Türkiye'yi uygar dünyanın dışına itiyor. Zorunlu zamları yapıp gerisini getiremeyen Türkiye bir kez daha bu kısır döngünün içine girip enflasyon sorununu çözemezse kısa süre sonra hastalıklı ülke sayılıp iyice dünyadan dışlanacak ve diğer sorunlarını da çözemeyecek.
   <br/>
   <br/>
   Latin Amerika ülkeleri enflasyona karşı başarılı bir mücadele sergilediler. Şili, Brezilya, Bolivya, Arjantin teker teker enflasyon kamburunu sırtlarından attılar. Cem Kozlu bu ülkelerde enflasyona karşı girişilen mücadelenin başarıyla sonuçlanmasını şöyle değerlendiriyor: "Bu ülkelerde idareciler 'ben size acı ilaç içireceğim, ancak bunun sonunda da enflasyonu sıfırlayacağım' diyerek önce kendilerini ve yapacaklarını halka anlattılar. Enflasyonla yaptıkları savaşta vatandaşı yanlarına çekmeyi başardılar. Ayrıca teknisyen ve siyasetçiler birlikte çalışarak enflasyonun üstesinden geldiler."
   <br/>
   <br/>
   Bağımsızlıklarını kazandıktan sonra girdikleri ekonomik bunalımdan kısa sürede çıkmayı başaran Gürcistan, Ermenistan ve Azerbaycan'ın enflasyona karşı verdikleri mücadele bu konuda güzel bir örnek. Üç ülke de alıp başını giden enflasyonu dizginlemeyi başardı. 1994 yılında Gürcistan, Azerbaycan ve Ermenistan'da sırasıyla yüzde 6476, yüzde 1664 ve yüzde 5060 olan enflasyon bugün sırasıyla yüzde 11, yüzde 6.8 ve yüzde 18.7'ye gerilemiş bulunuyor.
   <br/>
   <br/>
   Halk artık inanmıyor
   <br/>
   <br/>
   Şimdiye kadar bir çok kere enflasyonu önlemek için tedbir alındı ve bu tedbirlerin faturasını hep fakir halk ödedi ama enflasyon yine düşmedi. 1983'te Özal televizyondan halka seslenirken çeşitli acılar çekileceğini fakat enflasyonun mutlaka düşeceğini söylüyordu. Enflasyon düşmeyince halk aldatıldığı hissine kapıldı. 1991'de iktidara gelen Demirel de aynısını yaptı. Artık halk politikacılara yalancı çoban misali güvenmiyor. Güneş Taner de daha önce benzer sözler vermiş ama enflasyonu yükseltmişti. Enflasyonu önleyeceğiz diye işbaşına gelen hükümetler bunu başaramayınca bahane üretmekte hiç de zorlanmıyorlar. Enflasyonu neden önleyemediklerini bin dereden su getirerek anlatmaya çalışıyorlar.
   <br/>
   <br/>
   Geçtiğimiz günlerde Merkez Bankası ile Hazine arasında "enflasyonla ortak mücadele ve parasal politikalarda işbirliği protokolü" imzalandı. Gazeteler bu protokolü sanki daha önce bu gibi icraatlar yapılmamış gibi "Enflasyonla mücadele için tarihi uzlaşma" gibi başlıklarla verdiler. Ekonomistlere göre bu protokol olumlu bir adım ancak tek başına bir şey ifade etmiyor. Atilla Karaosmanoğlu bu girişimi "Böyle bir anlaşma yoluyla enflasyonla mücadele etmeyi azgın bir boğanın kuyruğuna yapışıp sakinleştirme ve barınağına sokma gayreti olarak görüyorum" şeklinde değerlendiriyor.
   <br/>
   <br/>
   Enflasyon önlenir yeter ki istensin
   <br/>
   <br/>
   Peki bütün politikacıların önleyeceklerini söyleyerek iktidara geldikleri ama yükselterek bıraktıkları bu canavarın önüne nasıl geçilecek? Konuyla ilgili görüşlerini aldığımız iktisatçı, işadamı, politikacı, bürokrat ve sendikacılar bir noktada birleşiyorlar: "Eğer istenirse enflasyon önlenir." Ancak enflasyondan en büyük çıkarı devlet sağlıyor. Diğer taraftan bankalar ve isimleri gizli ancak söz sahibi rantiyeciler bu enflasyon lobisinin en güçlü temsilcileri. İşte bunlar istemediği için enflasyon önlenemiyor. Eğer bu lobi "razı edilirse" gerisi kolay. Ancak yine de dikkatli olmak gerekiyor.
   <br/>
   <br/>
   Enflasyonun siyasi, sosyal, psikolojik bir çok boyutu var. Bu nedenle güçlü bir siyasi irade olmalı ve mücadeleye karar verdikten sonra bunu açık bir şekilde anlatıp halkın desteğini almalı. Bu temel nokta haricinde nasıl yapılacağı konusunda değişik görüşler var. Ancak önerilen modellerin çoğu zaten enflasyonun sıkıntısını çeken insanların bu mücadele esnasında fedakarlık yapmasına dayalı. Enflasyonun önlenmesi konusunda oldukça ilginç görüşler de var.
   <br/>
   <br/>
   Enflasyon yasaklansın
   <br/>
   <br/>
   Ege Cansen enflasyonun anayasaya madde konularak yasaklanmasını öneriyor. Bir başka görüşe göre ise enflasyonun önlenmesi için siyasi istikrar şart. Siyasi istikrar da ancak başkanlık sisteminde sağlanabileceğinden bir an önce bu sisteme geçmek gerekiyor. Ama şu bir gerçek Türkiye kesintisiz 8 yıl konusundaki inanılmaz gayreti enflasyon konusunda gösterseydi bu canavarı şimdiye kadar çoktan tarihe gömmüştü.
   <br/>
   <br/>
   Enflasyonun artık çığırından çıktığını, bir an önce önlem alınması gerektiğini gören Yavuz Gökmen, gazetesindeki köşesinde Türkiye'yi kurtarmak için müthiş bir çaba içinde olanları enflasyonu önlemeye çağırıyor: "Maaş aldığım gün dolar yükselişe geçiyor. Maaşım her gün dolar karşısında düşüyor. Türkiye'nin dar ve sabit gelirli insanlarını düşünmeden edemiyorum. Türkiye'yi kurtarmak için müthiş bir çaba içinde görünenlerden bu konuda imdat bekliyorum. Ne olursunuz diyorum, şu doları emredin de durduruverin. Bir de onu fişleyin. Bu konudaki belgeler ortaya çıkarsa suç duyurusunda bulunun. Yoksa sekiz yıl değil 80 yıl eğitim yapsanız, netice değişmeyecek. Dolar her şeyi ezip geçecek. Ülkeyi enflasyon bitirecek. Türkiye'yi şeriatçılar değil kurtarıcı rolündekiler yıkacak. Enflasyona karşı iman dolu göğsümüz ve silahlarımızla duramayacağız. Hep beraber enkazın altında kalacağız."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A7934E1EE56761F8F613F6CBB2FC22CE?newsId=2871), [web.archive.org (arşiv bağlantısı)](http://web.archive.org/web/20130913050458/http://www.aksiyon.com.tr:80/aksiyon/newsDetail_getNewsById.action;jsessionid=A7934E1EE56761F8F613F6CBB2FC22CE?newsId=2871)
