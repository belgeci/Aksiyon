# Bızım de jürımız olsun

*Murat Aydın 2000.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adalet teşkilatı adalet dağıtmaktan iyice uzaklaştı. "Geciken adalet adalet değildir" şeklindeki temel hukuk prensibine göre zaten Türkiye'de adil bir mahkeme kararından söz etmek zor.
  </font>
 </div>
 <div id="newsText">
  <font class="detail-text">
   Çünkü gecikmeden verilen bir karara rastlamak mümkün değil. Ancak problem bununla kalmıyor. Bari mahkemeler bu kadar uzamasına rağmen verilen kararlar adil olsa. Maalesef o da yok. Hakimler baklava çalan çocuklara sanki adam öldürmüşçesine ceza verirken kararın adil olduğuna kendileri dahil kimse inanmıyor. Ya da şiir okuduğu için başarılı bir belediye başkanının cezaevine tıkılıp siyasi hayatına son verilmesi, bu ülkede milli eğitim bakanlığı yapmış bir siyasetçinin düşünceleri yüzünden cezaevinde bulunması, eski bir başbakanın aynı muameleye tabi tutulmak istenmesi insanlardaki adalet duygusuna ters düşüyor.
   <br/>
   <br/>
   Genellikle kamu vicdanını rahatsız eden bu tür mahkeme kararları konusunda kanunlar suçlanıyor. Oysa suç sadece eskimiş kanunlarda değil bu kanunları uygulayan, yorumlayan hakimlerin de bunda büyük bir payı var. Yargıtay Onursal Üyesi Çetin Aşçıoğlu bu noktaya dikkat çekerek "memurlaştırılmış yargıçlar"dan bahsediyor: "İşin kolay yanı yasaları olaylara uygulamaktır; verirsin hükmünü, görev yerine gelmiştir. Eleştirileri yanıtlamak da kolay olur: Ne yapalım, yasaların buyruğu böyle". Oysa yargılama bu kadar kolay bir şey değil Çetin Aşçıoğlu'na göre, bir sanat: "Yargılama bir sanattır, başka bir deyişle zor işlerin alanıdır. Olayları yasalara uygulamak ya da yasaları olaylara göre yorumlamak zor iştir. Bilgi ister, genel kültür ister, yüreklilik ister, vicdan denilen kendini sorgulama gücünün yarattığı sorumluluk bilinci ister". Bugün ülkemizde yargının en büyük sorunun bu olduğunu söyleyen Aşçıoğlu "Memurlaştırılmış yargıçlarla ne yargılama sanatından söz edilir, ne de kamu vicdanını rahatsız etmeyecek adaletten" diyor.
   <br/>
   <br/>
   Bürokratik zihniyet
   <br/>
   <br/>
   Yargının en önemli özelliği bağımsız olmasıdır. Oysa Türkiye'de yargının bürokratik bir kurum haline geldiği noktasında ciddi eleştiriler var. Hakimlerin memur gibi hareket etmesinin, kanunlara dar ve yasakçı yorumlar getirilmesinin temelinde de bu bürokratik zihniyet yatıyor. Yargının Anayasa'da belirtildiği gibi halka dayandırılması ve daha demokratik bir yapıya kavuşturulması için jüri sistemine yer verilmesi gerektiği belirtiliyor. Demokrasilerde egemenliğin bir görünümünün de yargılama olduğu bu nedenle yargılama faaliyetlerine hakimlerin halk tarafından seçilmesi ya da juri sistemi şeklinde halkın katılımının önemli olduğu vurgulanıyor.
   <br/>
   <br/>
   Yargının demokratikleşmesini savunan bazı hukukçular arada bir jüri sistemini gündeme getiriyorlar ancak buna karşı olanlar yargının diğer sorunlarını ortaya koyup, bu sistemin Türkiye'de uygulanamayacağını söyleyerek tartışmayı daha başlamadan bitiriyorlar. Bu nedenle yargıyı demokratik bir yapıya kavuşturmak için teklif edilen jüri sistemi ne getirip ne götüreceği noktasında ayrıntılı bir biçimde tartışılamıyor.
   <br/>
   <br/>
   Jüri ne demek
   <br/>
   <br/>
   Jüri sistemi 16'ncı yüzyıldan itibaren İngiltere'de gelişmiş. Bugün en yoğun olarak ABD'de uygulanıyor. Avrupa'nın bir çok ülkesinde de değişik şekillerde uygulanıyor jüri sistemi. ABD'de jüri denilince halkın arasından seçilen 12 kişilik kurul akla geliyor. Ancak uyuşmazlığın oluştuğu yerin dışındaki kentlerde oturanların arasından seçilen "yabancı jüri", beyaz ve zencilerden oluşan "karma jüri", kuşkulu ölümleri inceleyen "koroner jürisi", çözümü güç sorunlarda taraflardan birinin isteği üzerine 48 kişilik liste içinden davacı ve davalı taraflarca seçilen ve toplanması mahkemece emredilen 12 kişilik "eleme jürisi" gibi çeşitli şekillerde jüri kurulları oluşturuluyor. Ayrıca sayıları eyaletlere göre değişen 12 ile 23 kişiden oluşan büyük jüriler var. Bu jüriler savcılar gibi büyük suçlar hakkında dava açma yetkisine de sahip.
   <br/>
   <br/>
   Küçük jüri ise, geleneksel olarak 12 kişiden oluşuyor. Hukuk ve ceza davalarında olaya ilişkin gerçekleri saptamak üzere iki aşamada seçiliyorlar. İlkin mahkemelerin görev yapacakları her dönemin başında jüri üyesi olacak dürüst, ergin, iyi huylu ve yeter zekalı yurttaşlar bu göreve çağrılıyorlar. Hükümlüler, akıl hastaları ve kimi meslek mensupları dışında herkes jüri üyesi olabiliyor. Adaylar, seçmen kütükleri, vergi cetvelleri ve tavsiyelere göre belirleniyor. İkinci aşamada, bu aday listeleri içinden jüri üyeleri seçiliyor. Seçilmeden önce yargıç ve uyuşmazlığın taraflarınca sorguya çekilerek tarafsız olup olmadıkları belirleniyor. Tarafların jüri üyelerini kabul ve reddetme hakları var. Üyeler and içtikten sonra göreve başlıyorlar.
   <br/>
   <br/>
   Suçluyu jüri belirliyor
   <br/>
   <br/>
   Jürilerin yargılamaya katılmaları iki şekilde gerçekleşiyor. En yaygın olarak uygulanan sistemde fiili sorunu yani olayın suç olup olmadığını ve suç ise onun sanık tarafından işlenip işlenmediğini jüri belirliyor. Yani jüri sanığın suçlu olup olmadığına karar veriyor. Jüri üyeleri aralarında yaptıkları görüşme sonucu oybirliği ile sanığın suçlu olduğuna kanaat getirirlerse bunu hakime bildiriyorlar. Hakimin görevi bundan sonra başlıyor. Jüri tarafından suçlu olduğu tesbit edilen kişiye kanunlarda öngörülen cezaların infazına hakim karar veriyor. Jüri sanığı suçlu bulmazsa sanık tahliye ediliyor.
   <br/>
   <br/>
   Türkiye'de jüri sistemini üst düzeyde ilk defa Yargıtay eski başkanlarından Hilmi Öztörük dile getirmiş. 19481949 yargı yılının açılış konuşmasında jüriyi demokrasinin bir aşaması olarak savunmuş. Günümüzde ise jüri sistemini savunanların başında yine bir Yargıtay Başkanı var: Sami Selçuk. Anayasasında "yargılamanın halk adına yapıldığı" belirtilen bir ülkede jürinin gerekli olduğunu vurguluyor. Jüri sestemine yapılan eleştirilere rağmen bu sistemin salt demokrasiye katkı yapmasının ötesinde bir anlam taşıdığını söyleyen Sami Selçuk: "Çünkü ilkin jüriyle adalette çabukluk gerçekleşecektir. Zira duruşmayı tek oturumda bitirme zorunluluğu duyulacak, bu ise duruşmanın temeli olan, yüzyüzelik, doğrudanlık, yoğunluk ilkelerinin gerçekleşmesini sağlayacaktır" diyor.
   <br/>
   <br/>
   Kanun değişince iş bitmiyor
   <br/>
   <br/>
   Türkiye'de yargının tamamen bürokratik bir yapıya büründüğünü, hakimlerin de devlet memuru gibi hareket ettiklerini söyleyen Av. Kazım Berzeg, yargının demokratikleşmesi, halkın yargıya katılımının sağlanması için jüri sisteminin gerekli olduğunu belirtiyor. Türkiye'de hep mevzuatın suçlandığını, kanunların değiştirilmesiyle meselelerin de hallolacağı şeklinde yanlış bir anlayış olduğunu söyleyen Av. Berzeg'e göre asıl sorun, kanunları uygulayan zihniyetten kaynaklanıyor.
   <br/>
   <br/>
   Jüri sisteminin uygulanması halinde halkın yargıya katılacağı, kanunların dar yorumlanmasından ve katı uygulamalardan kaynaklanan adaletsiz sonuçların ortadan kalkacağı savunuluyor. Mesela Türkiye'de jüri sistemi uygulanıyor olsaydı 312. maddeden dolayı haklarında dava açılan bir çok kişi ceza almadan kurtulabilirdi. Jüri sistemi konusunda araştırmaları olan Av. Kazım Berzeg, halkın arasından seçilen jüri üyelerinin daimi bir yargı mensubu olmadıkları için siyasi otoritenin baskısı altında kalmadan karar verdiklerini belirtiyor ve "jüri sistemi uygulansaydı Hasan Celal Güzel, Tayyip Erdoğan, Akın Birdal gibi 312'nci madde mağdurları ceza almayabilirlerdi" diyor.
   <br/>
   <br/>
   Jüriye karşı olanlar ise bu sistemin Türkiye'ye uymayacağını ileri sürüyorlar. Getirilen eleştirilerin başında davaların zaten çok geciktiği, bu uzun süren davalarda jüri sisteminin daha büyük sorunlara yol açacağı ve masrafları artıracağı düşüncesi var. Jüri üyelerinin güvenliğini sağlamak da ayrı bir sorun. Jürinin yargı sistemi ve geleneği ile ilgili bir konu olduğunu söyleyen ceza hukukçusu Ord. Prof. Dr. Sulhi Dönmezer, tamemen farklı bir yargı sisteminin bir parçası olan jürinin tek başına alınıp bugünkü şartlarda Türkiye'de uygulanmasının mümkün olmadığını söylüyor.
   <br/>
   <br/>
   Çapraz sorgu yapılsın
   <br/>
   <br/>
   Avukat Başar Yaltı, jüri sisteminin hem toplumsal yapımız hem de yargı mekanizmasının işleyişi açısından Türkiye'de sağlıklı sonuçlar vermeyeceğini söylüyor. Jüri sisteminde birtakım pazarlık usülleri uygulanarak sonuca ulaşıldığını, yargıya duygusallık karıştığını söyleyen Av. Başar Yaltı, bu sistemde olayların derinliğine araştırılmasının nedeninin çapraz sorgulama yöntemi olduğunu belirtiyor ve jüri sistemi uygulanmadan da çapraz sorgu yönteminin Türk yargısına alınabileceğini ifade ediyor.
   <br/>
   <br/>
   Adına adalet sarayı denilen köprü altı binalarından tutun, cüzdanı ile vicdânı arasında sıkışan hakimlere kadar yargının o kadar çok sorunu var ki; jüri teklifi "kel başa şimşir tarak" misali lüks karşılanıyor. Ancak yargının gitgide halktan koptuğu, mahkeme kararlarının kamu vicdanını tatmin etmediği de bir gerçek. İnsanların artık haklarını aramak için başka yollara başvurduğu bir zamanda "adaletin kestiği parmak acımaz" dedirtecek bir yargıya acilen ihtiyaç var.
   <br/>
   <br/>
   Email: mur.aydin@usa.net
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6065-bizim-de-jurimiz-olsun.html), [web.archive.org (arşiv bağlantısı)](http://web.archive.org/web/20120701092234/http://www.aksiyon.com.tr:80/aksiyon/haber-6065-bizim-de-jurimiz-olsun.html)
