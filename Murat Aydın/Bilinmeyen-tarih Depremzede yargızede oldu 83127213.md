# Depremzede yargızede oldu

*Murat Aydın Bilinmeyen-tarih*

<div>
 <font>
  <img border="0" height="1" src="/web/20050302173501im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173501im_/http://www.aksiyon.com.tr/resim/303/14.jpg" vspace="5"/>
  </p>
 </font>
 <font class="content">
  Art arda iki büyük deprem yaşadı Türkiye. Binlerce bina yerle bir oldu. Resmî olmayan rakamlara göre 30 binden fazla  insanımız hayatını kaybetti
 </font>
 <br/>
 <p>
  <font class="content">
   Felaketin ardından gazete ve televizyonlarda arz—ı endam eden uzmanlarımızın sık sık tekrar ettikleri bir söz vardı; “Deprem öldürmez, bina öldürür” diyorlardı üstüne basa basa. Madem bu kadar insanın ölmesi binaların depreme dayanıksız olmasından kaynaklanıyordu, o halde sorumluların da hesap vermesi gerekiyordu. Depremden bir kaç gün sonra, acı felaketin şoku henüz atlatılmadan mahkemelerin yolunu tutmuştu vatandaşlar. Kimi yakınlarının ölümünden sorumlu tuttuğu müteahhitlerin cezalandırılmasını istiyor, kimi yıkılan binasının hasarını tesbit ettirmeye çalışıyordu. Bu arada henüz yıkıntıların altındaki cesetler çıkarılmadan enkazı kaldırıp delilleri yok etmenin telaşına düşenler de vardı.
   <br>
    <br>
     Deprem bölgelerindeki adliye binalarının hasarlı olması da işi zorlaştırıyordu. Adapazarı’ndaki mahkeme binası enkaz haline gelmişti. Avcılar’da avukatlar hasarlı makemede duruşmaya girmeyi can güvenliği nedeniye raddediyorlardı. Bu hengamede hasar tesbit başvuruları yapılmaya başlandı. Dünyanın dört bir tarafından bölgeye  yardım yağarken İstanbul Barosu ve yakın illerin baroları tarafından halka hukuki yardım için avukatlar gönderildi. İlerleyen aylarda hasar tesbiti için yapılan başvuru sayısı 20 bine yaklaştı. Ancak bu başvuruların büyük bir kısmı davaya dönüşemedi. Bir çok depremzede mahkeme harcını yatıracak para bulamadığı için dava açamadı, bazıları da hasar tesbiti sırasında bile bürokrasi zincirine takıldığı için “Bu işten bir sonuç çıkmaz” diye mahkeme yollarına düşmekten vazgeçti. 20 bini bulan başvuru sahibinden ancak 2 bin 700 kadarı dava açtı. Toplam bin 191 ceza davası açılırken bin 500 civarında da tazminat başvurusu oldu.
     <br>
      <br>
       Depremzede şimdi de yargızede
       <br/>
       <br/>
       Depremin üzerinden 1 yıldan fazla zaman geçti. Bu arada zamanaşımı süresi de bitti. Yani bu bir yıllık süre içinde dava açmayanlar bundan sonra haklarını aramak için mahkemeye başvuramayacaklar. Başlanan hukuk mücadelesinde ne kadar mesafe katedildiği sorusu ise cevapsız. Binaların yıkılmasından sorumlu oldukları tesbit edilen Veli Göçer gibi bir kaç isim tutuklandı. Bazı müteahhit ve teknik sorumluların ise gıyabi tutukluluğuna karar verildi. Ancak kaçak sanıklar bulunamadığı gibi, tutuklular da teker teker serbest bırakıldı. Şu anda çürük binaların altında can veren insanların ölümünden sorumlu olup tutuklu bulunan bir kişi bile yok.
       <br/>
       <br/>
       İstanbul’un depremden en çok zarar gören  Avcılar ilçesinde depremzedelerin haklarını aramalarında öncülük yapan Kazmaz Hukuk Bürosu’ndan Avukat Remzi Kazmaz, aradan bir yıl geçmesine rağmen hukuk adına umut verici bir mesafe katedilmediğini söylüyor: “Bize depremden sonra hasar tesbiti için yaklaşık 600 kadar başvuru yapıldı ancak bunlardan 30 tanesi dava açtı. Açtığımız davalarda da bir çok problemle karşılaşıyoruz. Mesela açılan ceza davaları Türk Ceza Kanunu’nun 455’inci maddesinden açılmıştı. Ancak Yargıtay geçen hafta bu davaların TCK, 383. maddeye göre açılması gerektiği yönünde bir karar verdi. Yaklaşık 1 yıldan bu yana sürmekte olan bu kadar dava asliye mahkemelerinden ağır cezaya gidip silbaştan tekrar  görülecek.”
       <br/>
       <br/>
       Davalar uzayacak
       <br/>
       <br/>
       Türk Ceza Kanunu’nun 455’inci maddesi “Tedbirsizlik veya dikkatsizlik veya meslek ve sanatta acemilik sonucu bir kimsenin ölümüne sebebiyet vermek”ten dolayı 10 yıla kadar hapis cezası öngörüyor. Ancak burada verilen ceza “ağır hapis cezası” niteliğinde olmadığından bu cezalar paraya çevrilebiliyor. 383. maddeye göre ise sanıklar en çok 5 yıla kadar ağır hapse mahkum edilebilecek. Ancak bu durumda yargılama asliye ceza mahkemelerinde değil ağır ceza mahkemelerinde görülecek. Ayrıca verilecek 5 yıllık ağır hapis cezası da paraya çevrilemediği için bu maddenin uygulanması ile suçluların cezalandırılması olumlu bir gelişme olarak değerlendiriliyor. Davaların uzamasına ise kesin gözüyle bakılıyor. Sakarya Cumhuriyet Başsavcısı  Hüseyin Özbakır, “Yargıtay tarafından verilen bu karar davaların bir çoğunun asliye cezalardan ağır ceza mahkemelerine  naklini gerektireceğinden davalar daha da uzayacak” şeklinde görüşünü dile getiriyor.
       <br/>
       <br/>
       Depremzedenin hukuk mücadelesi esnasında bir çok engelle karşılaştığını söyleyen Avukat Remzi Kazmaz, başvuru prosedürünün zorluğu ve 1 yıllık zamanaşımı süresinin kısa olması nedeniyle bir çok kişinin dava açamadığını söylüyor ve “Vatandaş zamanaşımının ne olduğunu bile bilmiyor, aradan bir yıl geçtiği için  bu hakkı kaybetmesine rağmen hâlâ dava açacağını söyleyen insanlar var” diye konuşuyor. Kazmaz ikinci büyük handikapın da sorumlular noktasında ortaya çıktığını söylüyor. Depremin ardından bir yıl geçmesine rağmen sorumluların hâlâ bulunamadığını söyleyen Kazmaz, bu konuda yargının nasıl bir tutum takınacağını da merak ettiklerini ifade ediyor: “Acaba Danıştay depremin bir mücbir sebep olduğunu söyleyip insanların bunda bir sorumluluğu yoktur mu diyecek, yoksa binaların yıkılmasında müteahhitlerin, belediye yetkililerinin ve teknik uzmanların sorumluluğunu kabul edecek mi? Biz diyoruz ki her ne kadar deprem bir doğal afet ise de yanlış imara açılan yerlerin, binaların eksik ve kalitesiz malzemeyle çürük yapılmasının, kaçak kat çıkılmasının meydana getirdiği bir cinayet ve felaket var ortada.”
       <br/>
       <br/>
       Sorumlular ortada yok
       <br/>
       <br/>
       Hukukçular binaların yıkılmasından ve insanların ölmesinden sorumlu olanlar noktasında tam bir belirsizlik yaşandığını söylüyorlar. Mal sahipleri müteahhitleri suçluyor, müteahhitler sorumluluğu belediyeye ve teknik sorumlulara havale ediyor. Oysa ortak bir kusur sözkonusu olduğu için üç ana sorumlu bulunuyor. Birincisi politik çıkarlar için kaçak yapılaşmaya göz yuman belediye başkanları ve meclis üyeleri; ikinci olarak projelerin hazırlanmasında ve binanın yapılmasında inceleme ve denetleme görevi üstlenen teknik uygulama sorumlusu olan mimar, mühendis ve belediye görevlileri; bir de eksik ve kalitesiz malzeme kullanan mal sahibi ve müteahhitler. Deprem sonrası şöyle bir manzara ortaya çıktı: Sanki binaların yıkılmasında belediye yetkililerinin ve teknik sorumluların hiç bir kusuru yokmuş gibi sadece müteahhitlere yükleniliyor. Avukat Remzi Kazmaz, Avcılar’ın kaçak kat cenneti olarak bilindiğini, 4 kata kadar izin verilmesine rağmen yıkılan binaların çoğunun 8—9 katlı olduğunu söylüyor ve bunun asıl sorumlusunun belediye olduğuna dikkat çekiyor.
       <br/>
       <br/>
       Büyük bir felaketin ardından ilk aylarda birtakım aksaklıkları normal karşıladıklarını ancak bir yıldan fazla zaman geçmesine, hatta zamanaşımı süresinin dolmasına rağmen hâlâ işlerin rayına oturmadığını söyleyen Avukat Rıza Pehlevi Şat, açılan deprem davalarıyla ilgili ciddi bir karışıklık olduğunu belirtiyor. Başta mevzuatın uygulanmasından kaynaklanan karışıklığın bile henüz halledilemediğini söyleyen Şat, gıyabi tutukluların yakalanamadığını, tazminat davalarının tebliğatların yapılamaması dolayısıyla sürüncemede kaldığını, yerel yöneticiler hakkında açılan idari soruşturmaların bir türlü bitirilmediğini vurguluyor. “Binaların yıkılmasından ve insanların ölmesinden sadece müteahhitler sorumlu değil. Yerel yöneticilerin de yargılanması lazım. Bunun için açılan idari soruşturmalar fazla uzatılmadan konu yargıya intikal ettirilmeli” diye konuşan Rıza Pehlevi Şat, ortada aslında cinayet niteliğinde bir suç olduğunu, bu nedenle sorumluların “tedbirsizlik ve dikkatsizlik sonucu ölüme sebebiyet vermek”gibi suçu tanımlamayan bir ceza maddesi yerine yeni bir düzenleme yapılarak “kasta yakın adam öldürme” suçundan dolayı daha ağır bir cezaya çarptırılmaları gerektiğini söylüyor.
       <br/>
       <br/>
       Depremin sembolü Veli Göçer
       <br/>
       <br/>
       Depremden sonra hukuk alanında kamuoyuna yansıyan en somut gelişme Veli Göçer davası olsa gerek. Soyadına yaraşır tarzda yaptığı konutların çökmesiyle yaklaşık 166 kişinin ölümünden sorumlu tutulan  Veli Göçer davası adeta depremin simgesi haline geldi. Depremden sonra bir süre ortaya çıkmayan Veli Göçer 6 Eylül 1999 tarihinde tutuklandı ve 197 gün sonra tahliye edildi. Göçer kendini savunurken depremin günah keçisi ilan edildiğini söylüyor: “Yaptırdığım 10 binadan sadece ikisi yıkıldı. Oysa hepsine aynı malzeme kullandım, hepsini aynı işçiler yaptı. Suç bende değil, bu zemine ruhsat veren belediyelerde. Depremin günah keçisi ilan edildim” diye kendini savunuyor. Veli Göçer davasının müdahil avukatlarından Rıza Pehlevi Şat, bütün zorluklara rağmen bu davayı sonuçlandırmaya kararlı olduklarını çünkü bunun artık bir sembol haline geldiğini söylüyor ve Veli Göçer’in cezalandırılması halinde bunun diğer davalara da bir emsal teşkil edeceğini belirtiyor.
       <br/>
       <br/>
       Uzmanlar “deprem öldürmez bina öldürür”derken yerleşime uygun olmayan bölgelerin imara açılması, ruhsatların kurallara uygun bir biçimde verilmemesi, denetimlerin gerektiği gibi yapılmaması, eksik ve kalitesiz malzeme kullanılması gibi konulara dikkat çekmişlerdi. Binlerce binanın enkaz haline gelmesi depremin değil bir ihmalin doğal sonucuydu. Bu ağır ihmal cezasız kalmamalıydı. Hatta bazı hukukçuların dikkat çektikleri gibi burada “sonucu öngörülebilir ihmal ve kusur olduğu için kasda yakın bir adam öldürme suçu” söz konusuydu. Bu cinayetlere sebep olanlar cezasız kalmamalıydı. Diğer taraftan perişan olan binlerce insanın uğradığı maddi ve manevi zararı kim tazmin edecekti. İşte adalet burada devreye giriyordu. Başta anayasa hükümleri olmak üzere, 11 kanun, 1 yetki kanunu ve buna dayanılarak çıkarılan 18 adet KHK, 10 adet Bakanlar Kurulu Kararnamesi, 6 tüzük, 17 yönetmelik ve 4  Bakanlık Tebliği olmak üzere depreme ilişkin yüklü bir mevzuatımız vardı. Ancak depremzede her nasılsa hukuk bolluğu içinde hukuksuz kaldı. Aslında dava açmak için ille de bir depremde binanın yıkılmasını beklemek gerekmiyor. Eğer bir kaçak yapı sözkonusu ise, bina projeye ve teknik esaslara uygun yapılmamışsa hemen ilgili mercilere başvurup sorumluların ortaya çıkarılmasını sağlamak en doğru yol olsa gerek.
       <br/>
       <br/>
       e—mail: mur.aydin@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13929), [web.archive.org (arşiv bağlantısı)](http://web.archive.org/web/20050302173501/http://www.aksiyon.com.tr:80/detay.php?id=13929)
