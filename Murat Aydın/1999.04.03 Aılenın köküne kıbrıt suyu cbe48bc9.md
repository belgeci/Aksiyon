# Aılenın köküne kıbrıt suyu

*Murat Aydın 1999.04.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Medyanın da katkısıyla bir süreden beri "nikahsız birliktelikler" meşrulaştırılmak isteniyordu. Derken Anayasa Mahkemesi imdada yetişti.
  </font>
 </div>
 <div id="newsText">
  <font class="detail-text">
   Önce erkeğin, ardından kadının zinası suç olmaktan çıkarıldı. Böylece toplumsal yapımızın en önemli taşı aile kurumunun köküne kibrit suyu dökülmüş oldu
   <br/>
   <br/>
   Zina artık suç değil. Garip ama gerçek. Tarih boyunca, İslam öncesi Türk toplulukları tarafından bile büyük bir suç kabul edilen zinaya devlet ceza vermekten vazgeçti. Pek alışılmadık bir şekilde; yani bir suç parlamento tarafından değil Anayasa Mahkemesi tarafından ortadan kaldırıldı. İlginçtir ama başta amaç zinanın suç olmaktan çıkarılması değildi. Anayasa Mahkemesi kadınlara göre daha farklı olan erkeğe zina cezasının da aynı şekilde uygulanmasını istiyordu. Ama, mahkeme tabiri caizse "kaş yapayım derken göz çıkardı". Hiç kimsenin beklemediği şekilde zina önce erkek, bir süre sonra da kadın için suç olmaktan çıkıverdi.
   <br/>
   <br/>
   Ceza kanununda evli olan kişiler için öngörülen bir suç olsa da genel anlamda zina, aralarında meşru bir evlilik bulunmayan bir kadın ve erkeğin cinsi münasebette bulunmaları olarak tanımlanıyor. Zinayı suç olmaktan çıkaran süreç Çankırı Şabanözü Mahkemesi'nin 1996 yılında Anayasa Mahkemesi'ne başvurmasıyla başladı. Türk Ceza Kanunu'nun zina ile ilgili maddelerinde kadın ve erkeğin zinası farklı biçimde değerlendiriliyordu. 441'inci madde, kocanın zinasını "birlikte yaşama" şeklinde şarta bağlıyordu. 440'ıncı madde ise, "karının zinasını hiç bir hal ve yer gibi şarta bağlamadan", doğrudan "zina eden kadın" diye tanımlıyordu. İkinci eşitsizlik ise kadının zinasının gerçekleşmesi için birlikte olduğu erkeğin evli veya bekar olması önemli değilken, erkeğin zinasının gerçekleşmesi için zina yaptığı bayanın evli olması şart koşuluyordu.
   <br/>
   <br/>
   Maksat eşitlik olsun...
   <br/>
   <br/>
   Yasadaki bu hükümleri Anayasa'nın herkesin din, dil, ırk, mezhep ve cinsiyet yönünden kanunlar önünde eşit olduğunu öngören 10'uncu maddesine aykırı bulan Çankırı Şabanözü Mahkemesi, Anayasa Mahkemesi'ne başvurdu. Anayasa Mahkemesi de 29 Eylül 1996 tarihinde iptal kararı vererek, 1 yıl içinde yeni düzenleme yapılmasını istedi. Kanun zina cezası erkeklere daha farklı uygulandığı için iptal edilmişti. Ancak bu boşluk doldurulmayınca eşitsizlik daha da büyüdü, yani erkeğin zinası tamamen cezasız kaldı.
   <br/>
   <br/>
   Bu sefer de Torbalı Asliye Ceza Mahkemesi, TCK'nın 441. maddesinin iptal edildiğini, bu nedenle bakmakta olduğu bir davanın konusu olan TCK'nın 440. maddesinin yürürlükte kalmasının Anayasa'nın eşitlik ilkesine aykırı olduğunu savunarak, söz konusu maddenin "iptali" istemiyle Anayasa Mahkemesi'ne başvurdu. İtirazı inceleyen Anayasa Mahkemesi, "Yayım tarihinden itibaren bir yıl geçmesine karşın, yasa koyucu tarafından yeni bir düzenleme yapılmadığından, kocanın zinası suç olmaktan çıkmış, buna karşılık TCK'nın 440. maddesi uyarınca kadının zinası suç sayılmaya devam etmiştir" diyerek yine Anayasa'nın eşitlik ilkesine aykırı olduğu için bu sefer de kadının zinasını suç olmaktan çıkardı.
   <br/>
   <br/>
   Oysa, Anayasa'mız "Aile Türk toplumunun temelidir" hükmünü içeriyor. Zina suçu da aileyi korumak amacıyla kabul edilmiş. Zaten zinayla ilgili maddeler de TCK'da "adabı umumiye ve nizamı aile aleyhine işlenen cürümler" arasında yer alıyor. Bu durumda zinanın suç olmaktan çıkarılmasının, toplumun temeli olan aile kurumunu zayıflatacağı kesin.
   <br/>
   <br/>
   Anayasa'daki "Aile toplumun temelidir" ilkesinin evrensel tabii hukuktan geldiğini söyleyen Prof. Dr. Hüseyin Hatemi, zinanın ahlâka ve toplumun temel menfaatlerine aykırı bir suç olduğunu, toplumu temelden sarsacak böyle bir suçun cezasız kalmasının son derece zararlı olduğunu vurguluyor.
   <br/>
   <br/>
   Marmara Üniversitesi Hukuk Fakültesi öğretim üyesi Prof. Dr. M. Akif Aydın ise, zina cezasının kaldırılmasının son derece sakıncalı olduğunu belirtiyor ve "Batı ülkelerinde zina suç olmaktan çıkarılınca aile kurumu çözülmeye başladı. Aile yapısının korunması açısından zinanın cezalandırılması gerekir. Mesele bu fiilin sadece suç olmaktan çıkması değildir. Gayri meşru ilişkiler sanki hoş görülmesi gereken ferdi tercihler olarak yorumlanmaktadır" diyor. Bizim kültür değerlerimizde dinin çok önemli bir yeri olduğunu söyleyen Prof. Aydın, İslam dinine göre zinanın en büyük günahlardan biri olduğunu ve bir hukuk sisteminin getirdiği düzenlemelerin herşeyden önce o toplumun değerleriyle paralellik göstermesi gerektiğini vurguluyor.
   <br/>
   <br/>
   Zina her dinde suç...
   <br/>
   <br/>
   Aslında İslam, Hıristiyanlık ve Musevilik'te olduğu gibi Budizm'de de büyük suç sayılan zina, son asra kadar toplumların büyük çoğunluğu tarafından cezaya çarptırılmıştı. 1900'lü yılların başlarına kadar Avrupa'da da suç olarak kabul edilen zina; Norveç'te 1927, İsveç'te 1937, Polonya'da 1950, Çekoslovakya'da 1951, Almanya'da 1969, Hollanda ve İtalya'da 1971, Fransa'da 1975 ve İsviçre'de 1989 yılında suç olmaktan çıkarıldı. Rusya ve Japonya'da da zina suç değil. Ancak Japon kadını kocasıyla ilişkiye giren kadın hakkında tazminat davası açabiliyor. Avrupa ülkelerinden sadece Belçika ve İspanya'da zina halen suç olarak kabul ediliyor. ABD'de eyaletlerin hukuk sistemleri farklı, ancak çoğunda zina suç olarak kabul ediliyor. İslam ülkelerinin tamamında zina suç. Zinayı suç olmaktan çıkaran bazı ülkeler bu fiili başka kalıplar altında cezalandırıyorlar. Mesala İngiltere'de zina hakaret suçu kapsamına sokularak ceza verilebiliyor.
   <br/>
   <br/>
   Almanya'da zina suçunun kaldırıldığı sıralarda oradaki tartışmaları yakından izlediğini söyleyen Prof. Dr. Tufan Yüce de, zinanın cezasız kalmasına karşı olan Alman profesörlerin o zaman söyledikleri sakıncaların hepsinin daha sonra ortaya çıktığını belirtiyor. Prof. Yüce, bu tartışmanın Avrupa'da hâlâ devam ettiğini, hatta ailenin bozulması karşısında zinanın suç olmasını savunanların arttığını söylüyor. "Zinanın suç olmaktan çıkmasıyla birlikte aile mefhumu tamamen yok olmaya başladı. Birlikte yaşama adı altında evlilik dışı kısa süreli beraberlikler arttı. Oysa Türk toplumunun en önemli güç kaynaklarından biri aile kurumunun bozulmamış olmasıdır" diyen Yüce, "Tabii bunda dini inanç ve ahlâki değerlerin büyük bir rolü var. Ancak, zinanın suç olması da caydırıcılık yönüyle aile kurumunun bozulmasını önlüyor. Bu nedenle zina suçuna karşılık hem erkeğe hem de kadına eşit ceza verilmesi gerekir" şeklinde konuşuyor.
   <br/>
   <br/>
   Zinanın suç olmaktan çıkarılmasını değerlendiren Sosyolog Prof. Dr. Ümit Meriç ise, zinanın hem toplumun hem de bireyin sağlığı açısından iyi bir şey olmadığını ifade ediyor ve zinayı hukuki bir suç olmaktan çok ahlâki bir kusur olarak değerlendiriyor. Ümit Meriç, "Dışarıdan caydırıcı bir hükmün olması olayın seyrini pek fazla değiştirmez. Önemli olan insanların vicdanlarıyla başbaşa kaldıkları zaman kendi yüzlerine bakabilmeleridir. Mahkeme de aldatılabilir, insanlar da aldatılabilir ama kendi kendinizi aldatmanız mümkün değildir. Bu ahlâki bir konudur, hukuki bir yaptırım etkili olur ama zina fiilini ortadan kaldırmaz" tespitinde bulunuyor.
   <br/>
   <br/>
   Ancak, zinayı suç saymanın aileyi korumak gibi hiç bir fonksiyonunun olmadığını, hatta zarar bile verdiğini söyleyen bilim adamları da var. Zinayla ilgili cezanın yaklaşık bir seneden bu yana zaten fiilen kalktığını söyleyen Ordinaryüs Prof. Sulhi Dönmezer de bunlardan birisi. "Ben bakıyorum, bir senedir zinanın suç teşkil etmemesi dolayısıyla Türkiye'nin toplumsal düzeni bozulmadı. Bu müeyyide yok diye zina edenlerin sayısında bir artış olduğunu da sanmıyorum" diyen Sönmezer, zinanın suç teşkil etmesinin toplumsal bakımdan bir etkisinin olmadığını iddia ediyor. Prof. Dönmezer, cezalandırmak suretiyle zinayı önlemeye çalışmanın komik olduğunu, insanların ceza korkusuyla değil, mensup oldukları dinin, örf ve adetlerinin etkisiyle ve aileden aldıkları terbiye sonucu zina yapmaktan kaçındıklarını ifade ediyor.
   <br/>
   <br/>
   Gözler yeni Meclis'te
   <br/>
   <br/>
   Ankara Üniversitesi Hukuk Fakültesi hocalarından Prof. Dr. Zeki Hafızoğulları da zinanın suç sayılmasına karşı; "Çünkü ben zinayı suç haline getirip bu fiili işleyenleri hapse atmakla ailenin korunabileceğine inanmıyorum" diyor. Prof. Hafızoğulları da Prof. Sönmezer gibi, aileyi koruyan ve insanların zina yapmasını önleyen asıl faktörün cezadan ziyade dini ve ahlâki duygular olacağını kaydediyor.
   <br/>
   <br/>
   Zinanın suç sayılıpsayılmaması ile ilgili tartışmalar bu şekilde devam ederken, "aileye karşı işlenen suçlar" adı altında yeni bir "zina suçu" tasarısı Meclis raflarında bekliyor. Yeni tasarı kadına da erkeğe de eşitlik sağlayarak, cinsiyet ayrımı yapmaksızın "altı aydan, iki yıla kadar hapis cezası" öngörüyor. Bakalım seçimlerden sonra oluşacak yeni Meclis ve hükümetler bu hassas konuya nasıl ve ne zaman el atacaklar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4906-34-ailenin-kokune-kibrit-suyu.html), [web.archive.org (arşiv bağlantısı)](http://web.archive.org/web/20131025041704/http://www.aksiyon.com.tr:80/aksiyon/haber-4906-34-ailenin-kokune-kibrit-suyu.html)
