# İnegöl İtalya'ya kafa tutuyor

*Murat Aydın 1995.09.02*

<font class="agenda2NewsSpot">
 Düğünlerine bir ay bile kalmamıştı genç çiftin. Zor zahmet bir ev bulmuşlardı başlarını sokacak; ama ev bulmakla iş bitmiyordu ki. Boş evde, çıplak duvarlar arasında yaşanmazdı herhalde. En azından bir kaç sandalye, bir dolap, şöyle misafirleri ağırlayacak kullanışlı bir koltuk takımı, güzel bir sehpa gerekiyordu.
</font>
<font class="newsDetail">
 Bir kaç mobilya mağazasını gezmişlerdi; ancak fiyatlar gözlerini iyice korkutmuştu. Kara kara düşünürken gazetede mobilya fuarından bahseden bir ilan gördüler. Fuar İnegöllü mobilyacılar tarafından düzenleniyordu. Mobilyayı kendileri imal ettikleri için fiyatlar da olqukça uygundu. Üstüne üstlük mobilyayı İnegöl'den eve kadar getirip, evin en uygun köşesine kuracaklarını söylüyorlardı. Ödeme kolaylıkları da sağlanınca bu fırsat kaçırılmazdı.
 <br/>
 <br/>
 Köftesiyle, mehteriyle adından sıkça söz ettiren İnegöl, Türkiye'nin en önde gelen mobilya merkezlerinden biri aynı zamanda. Şehrin girişine yerleştirilen büyük ağaç levhadaki "Mobilya şehri İnegöl'e hoş geldiniz" yazısı, bunu anlatmaya yetiyor. Etrafının ormanıada kaplı olması nedeniyle ilçede mobilyacılık kısa zamanda büyük gelişme göstermiş. Ormanlar kereste için oldukça elverişli olduğundan Osmanlı donanmasının kereste ihtiyacının bir kısmı buradan karşılanıyormuş. İnegöl'de her ne kadar eskiden beri çeyiz sandığı, at arabası, sofralık gibi ağaç ürünleri imal ediliyorsa da modern anlamda mobilyacılığın temelleri 1940'lı yıllarda, Bulgaristan'dan getirtilen bir İtalyan ustanın sandalye imalatını başlatması ile atılmış. Daha sonra Mehmet Güryıldız ilk mobilya dizaynını çıkarıp, yeni modeller geliştirerek mobilyayı ilçe halkına tanıtmış. 70'li yıllarda ilçe sınırlarını aşıp çevre şehirlere açılmış. İnegöl'ün Türkiye'de en eski ve en önemli mobilya merkezi olduğunu söyleyen Mobilyacılar OdasıBaşkanı Habil Kosova, "Şu anda başta İstanbulolmak üzere Türkiye'nin bir çok yerine, hatta yurtdışına mobilya satıyoruz" diyor.
 <br/>
 <br/>
 INEGÖL'ÜN EKEĞI MOBILYADAN
 <br/>
 <br/>
 Mobilyasıyla ismini duyuran ilçede ekonomi büyük oranda bu sektöre dayanıyor. Belediye Başkanı Hikmet Şahin'in verdiği rakamlara göre mobilya sektörü 20 binden fazla istihdam kapasitesine sahip. Bu, 110 bin olan ilçe nüfusunun yarısından çoğunun geçimini mobilyacılıktan temin ettiği anlamına geliyor. Mobilya sektörünün meydana getirdiği istihdam imkanı nedeniyle Türkiye'nin değişik yerlerinden buraya hızlı göç yaşanıyor. Oda Başkanı Habil Kosova, mobilya sanayiinde yaklaşık 4 bin imalatçı, bine yakın da mağaza bulunduğunu belirtirken, "Mobilya İnegöl için vazgeçilmez bir öneme sahip" diye ekliyor.
 <br/>
 <br/>
 İnegöl'ün önemli özelliklerinden birisi de organize sanayi bölgesi kurulan ilk ilçe olması. Burada yaklaşık 100 fabrika üretim yapıyor. Organize Sanayi Bölgesi'nde kaplama, sunta gibi ağaç endüstrisi dışında; tekstil, gıda, cam ve demirdöküm fabrikaları da faaliyet gösteriyor. İlçenin gelişmesinde Ankara-Bursa-İstanbul karayolunun üzerinde bulunmasının etkisi büyük. Gemlik ve Mudanya limanlarına yakınlığı ilçeyi daha cazip hale getiren diğer bir avantaj. Üretim ve ihracat olarak Türkiye ekonomisindeki payı da oldukça yüksek olan İnegöl'de özel sektör kuruluşları, geçen yıl 2.5 trilyon lira vergi ödeyerek bir çok ili geride bırakmış.
 <br/>
 <br/>
 TÜRKiYE'NIN HER KÖŞESINE SERVIS
 <br/>
 <br/>
 Aslında Türkiye mobilya sektöründe üç isim var: Ankara, İnegöl ve Eskişehir. Ankara, kapasite olarak İnegöl'den daha büyük. Son yıllarda İnegöl'ün teknolojik imkanları iyi kullanması, Ankara ile İnegöl'ün adının birlikte anılır. hale gelmesini sağlamİş. Jmnda ardarda düzenlenen fuarların da rolü olmuş. "Bundan bir kaç yıl öncesine kadar İnegöl mobil yasının kalitesi düşük şeklinde yanlış bir imaj vardı; ama artık silindi" diyen Yerekonmazlar Mobilya Müdürü İrfan Aydınlı, sebebini şöyle izah ediyor: "Son bir kaç yıldır mobilya sanayiimiz büyük bir gelişme gösterdi. Şu anda gerek kalite, gerek kapasite olarak Ankara ve Eskişehir'den daha ileride olduğumuzu söyleyebilirim. Biz, bir tek firma olarak sadece İstanbul'da 500'e yakın mağazaya mal veriyoruz. Bizim gibi 15-20 firma olduğu düşünülürse İstanbul piyasasının hemen hemen tamamına İnegöl'ün hitap ettiği görülür."
 <br/>
 <br/>
 Y aptıkları mobilyaların Ankara ve Eskişehir'e göre birtakım avantajlara sahip olduğu için fiyat olarak da ucuz olduğunu söylüyor, İnegöllü mobilyacıların temsilcisi Habil Kosova: "İnegöl etrafı ormanlarla çevrili bir ova olduğu için her türlü ağaç sanayii burada mevcut. Keresteden suntaya, kaplamaya kadar mobilya için gerekli olan hammadde buradaki fabrikalarda üretiliyor. Kaliteli malı ucuza temin edebiliyoruz. Ankara-Bursa karayolu üzerinde bulunmamız dolayısıyla ulaşım kolaylığımız var. Bir de mobilya için çok önemli olan, iyi nakliyat sistemine sahibiz. 20'den fazla nakliyat firması var. Her firmada en az 10-15 kamyon bulunuyor. Bu firmalar İnegöl'deki mağazalardan diğer şehirlere gidecek mobilyalarızarar görmeyecek şekilde itina ile ambalajlayıp gideceği eve, mağaza ya kadar götürüp bırakıyorlar. Sehpa gibi bir tek kalem malı bile ta Edirne'ye kadar, Rize'ye kadar gönderme imkanına sahibiz. Sadece Istanbul'a günde 50 kamyondan fazla mobilya gönderiyoruz." Kalite, zarafet ve estetiği bir araya ge tiren İnegöl mobilyasının kullanışlı olmakla beraber en önemli özelliği fiyatlarının uygunluğu.
 <br/>
 <br/>
 HEDEF; ITALYA'YA IHRACAT
 <br/>
 <br/>
 İnegöl mobilyasının ünü sadece Türkiye ile sınırlı değiL. Büyük firmalar doğrudan kendileri yurtdışına ihracat yaparken bazı firmalar da İstanbul'daki aracı firmalar vasıtasıyla diğer ülkelere mobilya gönderiyorlar. Arap ülkelerine, Türk cumhuri. yetlerine, Rusya'ya, Ukrayna'ya, Balkanlar'a, son zamanlarda da çeşitli 4vrupa ülkelerine ihracat yapılıyor. "Biz firma olarak mobilyayı dışarıya tanıtmaya çalışıyoruz" diyen Nurhas Mobilya Yönetim Kurulu Başkan Vekili Mehmet Çetinkaya, " Yurtdışına ihracatı ilk biz başlattık. Zaten yıllardır Suudi Arabistan'a mobilya ihraç ediyoruz. Arkasından Balkanlar'a ağırlık verdik. Şimdi ise yeni hedefimiz Avrupa. Belçika ve Hollanda'ya ihracata başladık. Avrupa'dan geri sayılmayız. Yalnız ihracatta birtakım engellerle karşılaşıyoruz. Gümrük ve vize gibi birtakım bürokratik engeller aşılırsa Inegöl moblyasının ihracat kapasitesinin bir hayli artacağına ve dünyada söz sahibi olacağına inanıyorum" şeklinde oldukça iddialı konuşuyor. Dünyada mobilya sektörünün en önde gelen ismi İtalya. Hedeflerinin İtalya'yı yakalamak hatta bu ülkeye ihracat yapmak olduğunu söyleyen İnegöllü mobilyacılar önemle işçilik üzerinde duruyor. Mobilya sektöründe çalışanlara çıraklık, kalfalık ve ustalık eğitimi verilerek kalitede zirveye ulaşmak hedefleniyor. Birbirinden güzel tasarım ve modeııeriyle İnegöl mobilyası kısa zamanda dünya mobilya piyasalarında kendini kabul ettirmeye aday görünüyor.
 <br/>
 <br/>
 6-11 Eylül tarihleri arasında yapılan İnegöl Kurtuluş Şenlikleri çerçevesinde büyük bir mobilya fuarı düzenleniyor. Eğer mobilyaya ihtiyacınız varsa İnegöl Mobilya Fuarı'na uğramayı sakın ihmal etmeyin.
 <br/>
 <br/>
 Hikmet ŞAHİN (İnegöl Belediye Başkanı): inegöl mobilyasını dünyaya tanıtacağız
 <br/>
 <br/>
 Çok eskilere dayanan mobilyacılık, 1970'lerden sonra gelişme göstermeye başladı. 4 binden
 <br/>
 fazla mağaza ve imalatçının olduğu ilçemizde mobilya yerini almış durumda. 20 bin insanın ekmek kapısı. Son bir kaç yıldır Türkiye'de bir ihracat seferberliği söz konusu. İnegölümüz de mobilyasıyla bu ihracat seferberliği içerisinde aktif bir biçimde yer alıyor. Türk cumhuriyetlerine, Rusya'ya, Bulgaristan'a Yugoslavya'ya, Yunanistan'a, Makedonya'ya, ve Orta Doğu ülkelerine mobilya ihraç ediyoruz. Sektörümüz fevkalade gelişmektedir. Bizim amacımız, dünyada mobilya sek töründe en ileri seviyede olan İtalya'yı yaklamak. Ve bu gün kalitesiyle, estetiğiyle, zarafetiyle, güzelliğiyle yakalamış sayılırız. Çok daha ileri gitmek istiyoruz. İtalya'yı İnegöl'de oluşturınak düşüncesindeyiz. Bunun için mobilyamızın tanıtımının çok iyi yapılması gerekiyor. İnegöl'de ve dışarıda düzenlediğimiz birtakım fuarlarla İnegöl mobilyasınıherkesin tanımasını amaçlıyoruz. İnegöl'ün mobilyacılıktaki uzmanlığını Türkiye tanıdı; şimdi hedefimiz, dünyaya tanı tmak. İhraca tımızı artırarak dünya mobilya piyasalarında İnegöl damgasını vuracağız."
 <br/>
 <br/>
 Habil KOSOVA (İnegöl Mobilyacılar Odası Başkanı): Kaliteye önem veriyoruz
 <br/>
 <br/>
 İnegöl Türiye'nin ilk ve en önemli mobilya merkezi sayılır. Bugün Türkiye'nin heryerindeki mağazalarda ve evlerde buradan giden mobilyalan görmeniz mümkün. Hatta son yıllarda yurt dışına mobilya ihracatımızda hızlıbir artış görülüyor. Böylece ülke ekonomisine de büyük bir katkı sağlıyoruz. Sayı olarak Ankara mobilyası belki bizden büyüktür. Ancak son yıllarda mobilyacılarımızın çabaları ve fuarlara ağırlık vermemiz sonucunda İnegöl mobilyası imajı ön plana çıkmaya başladı. Çünkü ilçemizin özellikle mobilyacılık sektöründe bir çok avantajı var. İnegö l'ün etrafı ormanlarla çevrili. Kaplama sunta, kereste gibi mobilya için gerekli her türlü hammadde ilçemizde üretilebiliyor. Bunun sonucunda daha kaliteli mobilyayı daha ucuza ve seri bir şekilde üretebiliyoruz. Sadece mobilya taşımacılığı yapan nakliyat sistemimiz sayesinde Türkiye'nin her köşesine mobilya gönderme i(IJ.kanına sahibiz. Ayrıca kaliteyi artırmak için çıraklık ve kalfalık eğitimi veriyoruz. Her mobilyacının kaliteli üretim yapması üzerinde hassasiyetle duruyoruz. Çünkü bir İnegöl mobilyası imajı var, bu imajı kimsenin sarsmasını istemiyoruz.
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-980-34-inegol-italyaya-kafa-tutuyor.html), [web.archive.org (arşiv bağlantısı)](http://web.archive.org/web/20101113060704/http://www.aksiyon.com.tr:80/aksiyon/haber-980-34-inegol-italyaya-kafa-tutuyor.html)
