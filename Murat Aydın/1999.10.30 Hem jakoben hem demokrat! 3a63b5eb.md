# Hem jakoben hem demokrat!

*Murat Aydın 1999.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye Ekonomik ve Sosyal Etüdler Vakfı (TESEV) tarafından geçtiğimiz hafta düzenlenen "Türkiye'de Anayasa Sorunu ve Başka Deneyimlerden Çıkan Dersler" konulu seminerde ilginç polemikler yaşandı.
  </font>
 </div>
 <div id="newsText">
  <font class="detail-text">
   Bunlardan en çok dikkat çeken Etyen Mahçupyan ve Mümtaz Soysal arasında yaşanan atışmaydı. Bir ara dinleyiciler arasında oturan Mete Tunçay da dayanamayıp, Soysal'la polemiğe girdi.
   <br/>
   <br/>
   Programdaki katılımcılara bakınca toplantının tartışmalı geçeceği daha baştan belli oluyordu. Seminere konuşmacı olarak katılan Prof. Dr. Mümtaz Soysal, Yargıtay Başkanı Sami Selçuk'un açış konuşması yapmak yerine tartışmacı olarak katılması gerektiğini söylemişti, TESEV yetkililerine. Ama buna gerek kalmadı, çünkü Sami Selçuk toplantıya katılamadı.
   <br/>
   <br/>
   Ancak Soysal'ın yıldızının parladığı tek çıkışı bu olmayacaktı. Prof. Dr. Borwornsak Uwanno'nun yeni Tayland Anayasası'nı nasıl yaptıklarını ayrıntılı bir şekilde anlattığı konuşmasının ardından yapılan birinci oturumda Mümtaz Soysal, "Türkiye'nin savaş ve ihtilal sonrasında kurulmuş bir cumhuriyet olduğu" şeklinde ilginç bir tesbit yaptı ve devletin temel diyalektiğinin Müslüman bir ülkede laik bir cumhuriyetin kurulmasına dayandığını savundu. Yargıtay Başkanı'nın yeni adli yıl açılışında dile getirdiği liberal görüşleri de bu sebeple eleştiren Soysal, 1982 Anayasası'nın yetersizliğinin ortada olduğunu ancak yeni yapılacak anayasa çalışmalarında bu ülkenin savaş ve ihtilal sonrasında kurulmuş bir cumhuriyet olması niteliğinin öncelikle dikkate alınması gerektiğini belirtti ve  "eğer cumhuriyeti laik olarak muhafaza etmek istiyorsanız bu dengeyi korumanız gerekir" dedi.
   <br/>
   <br/>
   Bu jakoben yaklaşımlardan sıkıldığı anlaşılan yazar Etyen Mahçupyan, "ortada bir entellektüel ahlaksızlık sorunu var" diyerek konuşmaya başlayınca salonda gergin bir hava oluştu. Oldukça bozulan Soysal araya girerek "hakaret etmeden konuşunuz" uyarısında bulundu Mahçupyan'a. Oturum başkanının da ricası üzerine Mahçupyan, "sözümü entellektüel kelimesiyle birlikte geri alıyorum" diye ilginç bir karşılıkla konuşmasına devam etti. Mahçupyan, "Cumuriyetin temelinde savaş ve ihtilal var diyorsunuz. Ve yeni anayasayı bu dönemin olağanüstü şartlarıyla hazırlamak istiyorsunuz. Peki bu niteliğin sürüp sürmediğine kim karar veriyor? Cumhuriyetin bu niteliği ve bu laik anlayış devam etsin derken aslında bu otoriter çizgi de devam ettirilsin deniyor. Bir de jakoben yaklaşımlarınızı 'bu söylediklerimiz antidemokratik gelebilir ama aslında demokratiktir' diyerek gizlemeye çalışıyorsunuz. Bunu anlamak mümkün değil. Demokrat olunur ya da olunmaz. Hiç olmazsa açıkça antidemokrat olduğunuzu söyleyin. Çünkü demokrat olmak gibi bir zorunluluğunuz yok" diye konuştu.
   <br/>
   <br/>
   İnsanlardan bağımsız bir Anayasa yapmanın mümkün olmadığına dikkat çeken Etyen Mahçupyan, "yoksa toplumsal sözleşmeden, o toplumun bir anayasasından bahsedilemez" dedi ve şunları ekledi: "Demokrat zihniyetin altında gerçeklikliğe ilişkin bir bilgi kuramı yatıyor. Hiç bir nesil bir sonraki nesille ilgili karar alamaz. "
   <br/>
   <br/>
   Bu eleştirilerden sonra cevap için yeniden söz alan Soysal, "Entellektüelliğim elimden alındığı için sadece jakoben olarak konuşacağım" diyerek Mahçupyan'a göndermede bulundu. Müdahalecilik ve doğallık arasında bir tartışma ve mücadele yaşandığını söyleyen Soysal, kendilerinin jakoben ve müdahaleci olduklarını, kendi doğruları çerçevesinde toplumu değiştirmek istediklerini ifade etti ve "İslam dini yapısı itibariyle laiklikle çelişiyor. Bu toplumda hâlâ değiştirilmesi gereken çok şey var" dedi. Ne var ki Soysal, bütün bu söylediklerinin demokrasiyle çelişmediğini savunurken oldukça zorlandı.
   <br/>
   <br/>
   Jakobenliğin aslında ne kadar gerekli ve iyi bir şey olduğunu anlatırken de "Arap harflerinden latin alfabesine geçmeseydik Türkiye bu seviyeye gelebilir miydi, burada böyle bir tartışma yapabilir miydik?" şeklinde garip bir örnek verdi. Bu örneğe dinleyiciler arasında oturan Prof. Dr. Mete Tunçay dayanamayıp müdahale etmek zorunda kaldı, "Ezberden konuşuyorsunuz sayın Soysal, gelişmenin harflerle ilgisi yok. Pekala Arap harfleriyle daha ileri bir seviyede bile olabilirdik. Bu arada Taylandlı konuğumuza da ayıp oluyor, çünkü hâlâ o garip alfabelerinde ısrar ediyorlar" diye uyarıda bulunarak tartışmaya nihai noktayı koymuş oldu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5495-34-hem-jakoben-hem-demokrat.html), [web.archive.org (arşiv bağlantısı)](http://web.archive.org/web/20120609074711/http://www.aksiyon.com.tr:80/aksiyon/haber-5495-34-hem-jakoben-hem-demokrat.html)
