# Din eğitimi yeni baştan

*Murat Aydın 2000.02.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Su günlerde 3'üncü yılını dolduran 28 Şubat sürecinin bitip bitmediği tartışıladursun etkileri birçok alanda hâlâ hissediliyor. Bu sürecin en somut icraatı kamuoyunun onca muhalefetine rağmen 8 yıllık zorunlu eğitimin kesintisiz olarak yürürlüğe girmesidir herhalde.
  </font>
 </div>
 <div id="newsText">
  <font class="detail-text">
   Aslında 8 yıllık zorunlu eğitime karşı çıkan kimse yoktu. Tartışma bunun 5+3 şeklinde kesintili mi, yoksa kesintisiz mi olacağı noktasında düğümleniyordu. Halk bu yeni düzenlemeden İmamHatip Liselerinin ve Kur'an Kurslarının zarar göreceğini, kapanma noktasına geleceğini söyleyerek kesintisiz eğitime karşı çıkıyordu. Dönemin koalisyon ortakları ise böyle bir şey olmayacağını savunuyorlardı. Ama çok şey oldu. Bundan en büyük zararı ise bugünlerde çeşitli vesilelerle yeniden gündeme gelen ve boşluğu daha çok hissedilen "din eğitimi" gördü.
   <br/>
   <br/>
   Türk insanının en önemli ihtiyaçlarının başında sağlıklı bir din eğitiminin geldiğini, ancak bu konunun hep ihmal kurbanı olduğunu söyleyen uzmanlar özellikle sekiz yıllık kesintisiz eğitimin yürürlüğe girmesinden sonra din eğitimi alanında büyük bir boşluk meydana geldiğini belirtiyorlar. İçişleri Bakanı Sadettin Tantan da, "hizbulvahşet"le ilgili olarak medya mensupları için düzenlediği "bilgilendirme" toplantısında dinin doğru olarak anlatılmasının ve din eğitiminin önemi üzerinde özellikle vurgu yapmıştı.
   <br/>
   <br/>
   Gerçekten de şu anda çocuğunun dini eğitim almasını isteyen bir çok veli ne yapacağını bilemez durumda. Az çok dini bilgisi olan annebabalar bu eksikliği aile eğitimi yoluyla doldurmaya çalışıyor. Ancak bir çok veli "Kendimiz bir şey bilmiyoruz ki çocuklarımıza öğretelim. Biz cahil kaldık hiç olmazsa çocuklarımız dinini öğrensin" diye dert yanıyor. İlkokullar 8 yıla çıkarıldıktan sonra İmamHatip Liselerinin orta kısımları kapandı. İmamHatip Lisesi mezunlarının da İlahiyat Fakültesi dışında diğer üniversitelere gitmeleri zorlaştırıldığı için lise bölümüne kayıt yaptıran öğrenci sayısı yok denecek kadar az, mevcut öğrencilerin bir çoğu da okul değiştirerek düz liselere geçiş yaptılar. Oysa bir kaç yıl öncesine kadar bu okulların önleri çocuklarını kaydettirmek için gelen velilerle dolup taşıyordu. Mesela iki yıl önce 4800 mevcudu olan Bakırköy İmamHatip Lisesi'nin öğrenci sayısı bu yıl 2 bine kadar gerilemiş. Eğer yeni bir düzenleme yapılmazsa bu sayının önümüzdeki yıl binin altına düşeceğini söylüyor okul yöneticileri. Yurt genelindeki diğer İmamHatip okullarının durumu da pek farklı değil. 1997'de bu okullarda 511 bin öğrenci eğitim görürken bu yıl rakam 150 bine kadar inmiş. Halkın dişinden tırnağından artırarak yaptığı okul binalarının büyük bir kısmı önümüzdeki yıldan itibaren öğrencisizlikten atıl hale gelecek.
   <br/>
   <br/>
   Yeni düzenlemelere göre Kur'an Kursları da ilköğretim okulunu bitiren, 15 yaşını doldurmuş öğrencilere hizmet verebiliyor ancak. Diyanet İşleri Başkanlığı'ndan aldığımız bilgilere göre ülke genelinde 3296 Kur'an Kursu var. 102.861 öğrencinin eğitim gördüğü bu kurslarda 4820 öğretici görev yapıyor. Daha önce 45 sınıf öğrencisi bulunan bir çok kurs bu yıl tek sınıfla hizmet veriyor. İlk öğretim okullarında ise 4'üncü sınıftan itibaren haftada 2 saat olarak verilen dini eğitimin ise hem müfredat hem de süre olarak yeterli olmadığı ifade ediliyor. Dini eğitimin küçük yaşlarda verilmesi gerektiğini söyleyen din eğitimi uzmanları 15 yaş sonrasına bırakılan dini eğitimden gerekli faydanın sağlanamayacağını belirtiyorlar. Bazı ilahiyatçılar yeni düzenlemeyle birlikte din eğitimi konusunda 1950 öncesine dönüş olduğunu, bunun böyle sürmesi halinde çeşitli sıkıntıların doğacağını ve yeraltı faaliyetlerinin artacağını söylüyorlar.
   <br/>
   <br/>
   Din bir ihtiyaç
   <br/>
   <br/>
   İlahiyatçılar din duygusunun fıtridoğuştan gelen bir duygu olduğunu, bu nedenle hem fert hem de toplum açısından zaruri bir ihtiyaç olduğunu belirtiyorlar. Tarihin hiç bir döneminde dinsiz bir toplumun olmadığı bilimsel araştırmalar sonucunda ortaya çıkmış bir gerçek. Türk toplumu açısından dinin daha farklı bir boyutu ve anlamı var. İslam dini bu toplumun mayası. Milli kültürümüzün de, kimliğimizin de temel taşı din. Bu kültürden dini çıkarırsanız, geriye pek bir şey kalmaz. Çünkü bilim, edebiyat, sanat, tarih, örf, ahlak hep dinle iç içe geçmiş, İslam kültürüyle yoğrulmuş durumda. İslam'ın toplumun hücrelerine kadar nüfuz ettiği böyle bir toplumda din eğitimi olmadan dünyevi eğitimin de eksik kalacağı, gençlerin kimlik bunalımına sürükleneceği ifade ediliyor.
   <br/>
   <br/>
   Din eğitiminin sadece Müslümanlar için değil bütün dinlerin mensupları için önemli bir konu olduğunu söyleyen Marmara Üniversitesi İlahiyat Fakültesi Din Eğitimi Anabilim Dalı Öğretim Üyesi Doç. Dr. Yaşar Fersahoğlu, bugün Müslümanların geri kalmasının sağlıklı bir din eğitimi olmamasından ve dinin yanlış anlaşılmasından kaynaklandığını söylüyor: "Din eğitimi yapılmaktadır ancak İslam'ın istediği kalitede bir din eğitimi verilememektedir. Hayatta ikame kanunu vardır. Yani hayat boşluk kabul etmez. Gerçek anlamda sağlıklı bir din eğitimi veremiyorsanız, burada bir boşluk varsa başkaları gelir bu boşluğu doldurur. Siz sağlıklısını, doğrusunu veremezseniz, sağlıksız olan, yanlış olan gelir onun yerine geçer. Yasak koyarsanız, kapatma yoluna giderseniz bu sefer insanları illegal yollara yönlendirirsiniz. Çünkü inancı hapsetmek, dini yasaklamak mümkün değildir." Daha önce azınlık liseleri ve imamhatipler dahil bir çok eğitim kurumunda görev yapan Doç. Dr. Fersahoğlu, bu problemin çözümünün yasal yollarla sağlıklı bir din eğitimi vermek olduğunu ve insanların başka yollar aramasına ihtiyaç bırakmamak gerektiğini ifade ediyor.
   <br/>
   <br/>
   Yeni yetişen nesillere hurafelerden arınmış, yanlışlardan uzak iyi bir din eğitimi vermek gerektiğini söyleyen Uludağ Üniversitesi İlahiyat Fakültesi Öğretim Üyesi Prof. Dr. Yunus Vehbi Yavuz, "Günümüzün ihtiyaçlarına cevap verecek şekilde gerçek bir din eğitimi verilmeyince sapmalar oluyor. Manevi yönden tatmin edilemeyen gençlerin bir kısmı Hıristiyanlığa yöneliyorlar. Gençlerin Satanistlik gibi sapkın yollara yönelmesinin nedeni de yine bu manevi tatminsizlik. Dini eğitim yeterli olmayınca din ile günlük siyasi yorumları birbirine karıştıran anlayışlar ortaya çıkıyor. Hizbullah gibi din adına hareket ettiklerini söyleyen ancak başta İslam'a ve Müslümanlara zarar veren uç grupların ortaya çıkmasının en önemli sebeplerinden biri de yine İslam'ın yanlış anlaşılması ve anlatılmasıdır" diye konuşuyor.
   <br/>
   <br/>
   1950 öncesine dönüş
   <br/>
   <br/>
   Din eğitimi meselesi Osmanlı Devleti'nin son dönemlerinden itibaren hep sorunlu bir konu olmuş. Medreselerin kapatılmasıyla bu alanda büyük bir boşluk meydana geliyor. Kapatılan medreselerin yerine aydın din adamları yetiştirmek amacıyla İmam ve Hatip Mektepleri açılmaya başlanıyor. Bu mektepler yeni açılan bir okul olmaktan ziyade Osmanlı'daki Dar'ül Hilafeti'l İslamiye Medreseleri'nin isim ve program değiştirmesi şeklinde oluşturuluyor. İlk olarak 19231924 yıllarında eğitime başlayan 29 İmam ve Hatip Mektebine toplam 2268 öğrenci kayıt yaptırıyor. Ancak bu İmam ve Hatip okulları 1930 yılına kadar kademe kademe kapatılıyor. Yine 1924 yılında Tevhidi Tedrisat Kanunu'nun amir hükmü gereği açılan Dar'ül Fünun (İstanbul Üniversitesi) İlahiyat Fakültesi 1933 yılına kadar eğitim ve öğretim faaliyetlerini sürdürebiliyor. İlk Kur'an Kursu da 1925 yılında devrin Diyanet İşleri Başkanı Rıfat Börekçi'nin girişimiyle hafız yetiştirmek amacıyla açılıyor. Kurs 9 kişiyle hizmete başlıyor ancak harf inkılâbından sonra bu kurs da kapatılıyor. 10 Aralık 1930 tarihli bir yazıda "12 yaşından küçüklere hiç bir şey öğretilmemek, 12 yaşından büyüklere ise sadece Kur'anı Kerim ve namaz sure ve dualarını sıkı kontroller altında öğretebilmeleri için bazı hocaefendilere izin verildi" şeklindeki bir yazıyla Kur'an Kursları yeniden açılıyor. 1934 yılında kurs sayısı 19'a kadar yükseliyor. 1940'lı yıllar ise din eğitimi alanında tam bir mahrumiyet dönemi olmuş. İnsanlar çocuklarına Kur'an'ı ve dini bilgileri gizli gizli öğretmek zorunda kalmışlar. Öyle ki bir çok köyde, namaz kıldıracak, cenazeleri kaldıracak kimse bulunamaz hale gelmiş. Zamanın İstanbul milletvekillerinden Hamdullah Suphi Tanrıöver, Cumhuriyet Halk Partisi'nin 1947'de toplanan 7'nci kurultayında, TBMM'de görevli 6 tane meclis hademesinin yanına gelerek gözleri yaşlı olduğu halde şunları anlattıklarını söylüyor: "Vallahi billahi altı köyümüzde bir tek imam kaldı. Ölülerimize nöbet bekletiyoruz. Ondan kalkıp bu köye geliyor ve boyuna köy değiştiriyor. Eğer bize imam vermezseniz ölülerimizi köpek leşi gibi toprağa gömeceğiz."
   <br/>
   <br/>
   1946 yılında çok partili hayata geçilmesi ile birlikte Tevhidi Tedrisat Kanunu yeniden ele alınıyor. Gençliğin ahlakının bozulduğu, komünizm tehlikesinin kapıda olduğu endişesi ile din eğitimi yeniden ele alınmak isteniyor. Din eğitimiyle ilgili bu olumlu hava karşısında dönemin Başbakanı Recep Peker, Meclis kürsüsünden; dinin zehir olduğunu, komünizm zehrinin başka bir zehirle tedavi edilemeyeceğini söylüyor. Yine de 1947 yılında toplanan CHP kurultayında İmamHatip Okulları açılması, ilkokullara din dersi konulması, ilahiyat fakültesi kurulması kararlaştırılıyor. Ancak son anda yapılan bir değişiklikle açılması tasarlanan İmamHatip Okulu kursa çevriliyor. Ancak bu kurslara katılabilmek ortaokul mezunu olmak ve askerliğini bitirmiş olmak gibi o dönem için zor kabul edilebilecek şartlara bağlandığı için kurslar ilgi görmüyor.
   <br/>
   <br/>
   Nihayet 1950 yılında Demokrat Parti'nin iktidara gelmesiyle İmamHatip Okullarının açılması kararlaştırılıyor ve 1951 yılında 7 İmamHatip Okulu eğitimöğretime başlıyor. Yıllardır dini eğitim almaktan mahrum olan insanlar çocuklarının da bu mahrumiyeti yaşamaması için imamhatip okullarına sahip çıkıyorlar. Binalarının yapımından, her türlü araç gerecine kadar halkın sahip çıktığı okulların sayısı yıldan yıla artarak 1997 yılında 605 gibi yüksek bir rakama ulaşıyor.
   <br/>
   <br/>
   Dindar mühendis, dindar doktor
   <br/>
   <br/>
   İmamHatip Okulları ile ilgili yapılan eleştirilerde bu okulların politize olduğu iddiaları gündeme getiriliyordu. Doç. Dr. Mustafa Öcal, Türkiye'deki diğer okullarda olduğu gibi bazı İmamHatip Liselerindeki öğretmenlerin mesleki bilgi ve kültür bakımından zayıflıklarını örtbas edebilmek için işin kolayına yönelerek zaman zaman siyasi ve ideolojik yönlerini ön plana çıkarmış olabileceklerini belirtiyor: "Ancak bazılarının iddia ettikleri gibi, bu okullarda yalnız belli bazı siyasi parti ve ideolojik grupların değil, diğer liselerde de görüldüğü gibi, bütün siyasi ve ideolojik grupların görüş ve düşüncelerine sempati duyanlar olabilmiştir. Fakat bunların bir iki tanesi biraz daha fazla dikkat çekmiş, devamlı öne çıkarılmış ve kasıtlı olarak öyle gösterilmeye çalışılmıştır."
   <br/>
   <br/>
   Çocuklarını İmamHatip Lisesine gönderen bir çok veli onların imam ya da din görevlisi olmasını istedikleri için değil aksine hem lise seviyesinde bir eğitim yapsın hem de dinini iyi bir şekilde öğrensin diye gönderiyor. Anne babalar çocuklarının kabiliyetleri doğrultusunda mühendis, öğretmen, avukat, doktor olmasını istiyor ancak bunun yanında dini eğitim almasını da arzu ediyor. Mustafa Öcal, diğer ilk ve ortaöğretim kurumlarında okutulan Din Kültürü ve Ahlak Bilgisi derslerinde verilen bilgilerin çok yetersiz olduğunu, bu nedenle velilerin çocuklarını ısrarla İmamHatip Lisesine göndermek istediklerini belirtiyor ve "bir hukuk devletinde böyle bir arzuya, üstelik binasını yapıp araç ve gereçlerini sağlamak suretiyle destek sağlayarak ortaya konulan böyle bir talebe saygı duyulur. Bu tür arzuyu izhar eden vatandaşına devletin köstek değil destek olması gerekir." diyor.
   <br/>
   <br/>
   Kurslar yeniden ele alınsın
   <br/>
   <br/>
   İmamHatip Liseleri gibi Kur'an Kursları da 8 yıllık eğitimin yürürlüğe girmesinden sonra sadece 15 yaş ve üstündeki gençlere hitap edebilecek duruma geldi. Oysa Kur'an ve hafızlık eğitiminin küçük yaşlardan itibaren başlatılması gerekiyor. Mevcut uygulamaya göre 15 yaş sonrasına kaldığı için Kur'an Kurslarına yöneliş büyük ölçüde azaldı. Yeni bir düzenlemeyle Kur'an ve hafızlık eğitimine imkân hazırlanması gerektiği vurgulanıyor. Ancak Kur'an Kurslarının daha fonksiyonel hale getirilmesi için binalarından müfredatına kadar yeniden ele alınması gerektiği belirtiliyor. 1924 öncesinde bir ihtisas medresesi niteliğinde olan Kur'an eğitimi müesseseleri bu tarihten itibaren bir kurs statüsüne düşürüldüğü için asıl fonksiyonlarından uzaklaştırılmış. Prof. Dr. Cahit Baltacı, bu müesseselerin Ulumu'l Kur'an (Kuran ilimleri) denilen bir dizi ilmin tahsili için kurulmuş müesseseler olduğunu ve bu anlamda yeniden yapılandırılması gerektiğini ifade ediyor.
   <br/>
   <br/>
   Mevcut düzenlemeye göre çocuklar 15 yaşına gelene kadar ilkokullarda verilen Din Kültürü ve Ahlak Bilgisi ile yetinmek zorunda. İlköğretim okullarındaki din derslerinin ise yeterli olmadığı, özellikle uygulamaya dönük olmadığı için çocukların abdest almasını ve namaz kılmasını bile öğrenemedikleri belirtiliyor.
   <br/>
   <br/>
   İlkokullara din dersi ilk kez 1949 yılında, Halk Partisi iktidarında konulmuş. Yayınlanan genelgede "Velilerin yazılı isteği bulunmak ve ders zamanları dışında uygulanmak şartı ile ilkokulların 4 ve 5'inci sınıflarında haftada iki saat olarak okutulması kararlaştırılmıştır." deniyor. 12 Eylül İhtilali'nden sonra ilkokullarda ve liselerde din dersleri zorunlu hâle getiriliyor. Din Kültürü ve Ahlak Bilgisi dersleri ilköğretimin 4'üncü sınıfından itibaren haftada iki saat olarak okutuluyor. Liselerde ise haftada birer saat din dersi var. Din Kültürü ve Ahlak Bilgisi dersinin genel amacı ise şöyle açıklanıyor: "Temel eğitim ve ortaöğretimde öğrenciye, Türk milli politikası doğrultusunda onun genel amaçlarına, ilkelerine ve Atatürk'ün laiklik ilkesine uygun, din, İslam dini ve ahlak bilgisi ile ilgili yeterli temel bilgi kazandırmak; böylece Atatürkçülüğü, milli birlik ve beraberliğin, insan sevgisinin dini ve ahlaki yönden pekiştirilmesini sağlamak, iyi ahlaklı ve faziletli insanlar yetiştirmektir."
   <br/>
   <br/>
   12 Eylül ihtilalinin ardından zorunlu hale getirilen Din Kültürü ve Ahlak Bilgisi dersleriyle ilgili müfredatın iki ay gibi kısa bir süre içinde belirlendiğini ve kitapların apar topar hazırlandığını söyleyen Ankara Üniversitesi İlahiyat Fakültesi Dekanı Prof. Dr. M.Sait Yazıcıoğlu, "Aradan 18 yıl geçti hâlâ o dönemin şartlarında aceleyle hazırlanmış kitaplar okutuluyor. Türkiye değişti, dünya değişti, çocukların beklentileri, merakları ihtiyaçları farklılaştı." diyor. Yazıcıoğlu, 18 yıl önce hazırlanan din dersi müfredat ve kitaplarının günümüzün ihtiyaçlarına cevap vermediğini, velileri ve öğrencileri tatmin edecek yeni çalışmalar yapılması gerektiğini belirtiyor. Eğer ilköğretim okullarında ve liselerde iyi bir din eğitimi verilirse insanların çocuklarına dinlerini öğretmek için başka yollar aramalarına gerek kalmayacağını söylüyor.
   <br/>
   <br/>
   Din dersleri dini öğretmiyor
   <br/>
   <br/>
   Marmara Üniversitesi İlahiyat Fakültesi Öğretim Üyesi Doç Dr. İlyas Çelebi, din ve ahlak öğretiminin genel amaçlarına bakıldığı zaman, bu dersin verilmesinde dini ve ahlaki amaçların geri planda kaldığını, bunun yerine siyasi ve sosyal amaçların öne geçtiğini söylüyor: "Evrensel bir mesaj getirmiş olan İslam dininin kendi doğrularının öğretilmesinden daha çok, sosyal ve siyasi yapıyı bu dine onaylatma hedefi güdülmüştür. Bu da, bu derse karşı bir güvensizliğin bulunduğunu göstermektedir. Bizce bu güvensizlik hem derse karşı, hem de ders öğretmenine karşı sözkonusudur. Karşılıklı güvenin sağlanması, dersin başarısı açısından büyük bir önem arzetmektedir."
   <br/>
   <br/>
   Din Kültürü ve Ahlak Bilgisi dersi müfredatlarında bol miktarda tekrar olduğunu, dini ve ahlaki konularla örtüşmeyen bilgilere yer verildiğini ifade eden Doç. Dr. İlyas Çelebi, dinin eğitim ve uygulamaya dönük yönünün de eksik kaldığını söylüyor. Çelebi, "Din eğitimi yerine din öğretimi ifadesini dikkatlere sunmak isterim. Bir defa pedagojik olarak bazı konuların öğrenilmesi uygulamalı olarak daha kolay olmaktadır. Örneğin abdest almasını veya namaz kılmasını teorik olarak anlatmak suretiyle öğrenme ile uygulamalı olarak öğrenme aynı şey değildir. "Öğretim" tabirine takılarak uygulamaya karşı çıkılmıştır. Ayrıca müfredatta namaz konusu olmakla beraber, bir çok okulda namaz dualarının öğretilmesine engel olunmaktadır. Kıraatsiz namaz olmadığına göre, öğrencilere dua öğretmeden namaz kılmaları nasıl öğretilecektir?" diye konuşuyor.
   <br/>
   <br/>
   Din Kültürü ve Ahlak Bilgisi dersi öğretmenleri özellikle ibadet konularının teorik anlatımının yeterli olmadığını ancak uygulamalı yapmak istediklerinde çeşitli sıkıntılarla karşılaştıklarını söylüyorlar: "Mesela abdest almayı konu olarak anlatmak farklı, götürüp bir çeşmede göstererek uygulamalı olarak anlatmak daha farklı. Kitaptaki namaz konusunu işlerken bir öğrenciyi sıranın üzerine çıkarıp nasıl namaz kılındığını uygulamalı olarak göstermekten korkuyoruz. Çünkü bu durum yöneticilerin kulağına gidince hakkımızda soruşturma açılıyor, müfettişler takibata geliyor."
   <br/>
   <br/>
   Sömürü aracı haline geldi
   <br/>
   <br/>
   Din eğitimine şimdiye kadar hep şüpheci bir anlayışla yaklaşılmış. Bu nedenle insanların hayatında çok önemli bir yere sahip olan bu konu ihmalin kurbanı olmuş. Din eğitimiyle ilgili bazı problemlere dikkat çeken Selçuk Üniversitesi İlahiyat Fakültesi Öğretim Üyesi Prof. Dr. Abdullah Özbek bunları şöyle sıralıyor: "Din eğitimi genel eğitimin dışında düşünülüyor. Ülkemizde din eğitiminin hukuki, psikolojik, tarihi ve kültürel dayanakları vardır. Buna rağmen din eğitimi hâlâ kaçak ve suçlu muamelesi görmektedir. Genel eğitimin dışında düşünülmesi dini bir sömürü aracı haline getirmiştir. Aynı zamanda bu anlayış dinin cahiller eline geçmesine yol açmıştır. Bu da dini, taassup ve hurafeye teslim etmek demektir. Dinin ilerlemeye engel olarak gösterilmesi din eğitiminin önündeki problemlerden biridir. Ayrıca din eğitimi meselesi bazı çevrelerce kasıtlı olarak "irtica, taassup, muhafazakârlık, çağdaşlık, laiklik, antilaiklik, şeriat, Alevilik ve Sünnilik" gibi hassas kavramlarla birlikte gündeme getirilmektedir. Batıda laiklik anlayışı gereği devlet, dinler, siyasi ve felsefi görüşler karşısında tarafsızdır. Biz de ise dini eğitim, hem felsefi ve politik görüşlerin baskısına terkedilmiş, hem de hedef tahtası haline getirilmiştir. Din eğitimini genel eğitimin içinde düşünmek gerekir. Fakat ülkemizde din eğitimi meselesine, genellikle, Kur'an kursu, belirli okullar ve dersler, siyasi anlayışlar, cami, cenaze, mezarlık, fakir fukara isteği, köylü tercihi, nostaljik bir duygu vs. olarak bakılmaktadır. Bu da konuyu ister istemez ilim dışı bir sahaya itmektedir."
   <br/>
   <br/>
   Önce kaliteli öğretmen
   <br/>
   <br/>
   Türkiye'de din eğitimi alanında hep olumsuz şeyler olmuyor tabii ki. Mesela iki yıl önce başlatılan Açık Öğretim Fakültesi bünyesinde kurulan din görevlilerinin kayıt yaptırabildiği İlahiyat Önlisans Programında okuyan 5 bin kadar din görevlisi var. Milli Eğitim Bakanlığı Din Eğitimi Genel Müdürlüğü ilköğretim okulları ve liselerdeki din kültürü ve ahlak bilgisi dersleriyle ilgili müfredatın geliştirilmesi konusunda ciddi çalışmalar yapıyor. İlahiyat Fakültelerinde de daha kaliteli ve nitelikli din görevlileri ve öğretmenler yetiştirmek için yeni çalışmalar yapılıyor. Ankara Üniversitesi İlahiyat Fakültesi Dekanı Prof. Dr. M. Sait Yazıcıoğlu, fakültenin ders programlarında iki yıl önce köklü bir değişikliğe gittiklerini, 15 yıldır değişmeyen programı güncelleştirerek günün ihtiyaçlarına cevap verecek tarzda yeniden düzenlediklerini söylüyor: "Bir özeleştiri yaparsak ilahiyatlarda biraz arkeolojik bir eğitim veriyoruz. Konular güncelleştirilmeden geleneksel metodlarla işleniyor. Yeni program değişikliğiyle birlikte şöyle bir hedef belirledik: Kültürel mirasımızı değerlendirebilen, hayatı yorumlayıp problemlere çözüm üretebilen, olgulara Kur'an referanslı bakabilen kaliteli ilahiyatçılar yetiştirmeyi hedefliyoruz."
   <br/>
   <br/>
   Din eğitiminde en önemli konunun, iyi yetişmiş kaliteli öğretmenler olduğunu vurgulayan Sait Yazıcıoğlu, "eğer öğretmenleri iyi yetiştiremiyorsanız ders saatlerini artırıp en iyi müfredatı bile koysanız verim alamazsınız" diyor ve günümüzün ihtiyaçlarına göre eğitim görmüş, pedagojik formasyon almış nitelikli öğretmenlerin mevcut derslerde bile öğrencilere iyi bir dini eğitim verebileceklerini ifade ediyor.
   <br/>
   <br/>
   Diyanet İşleri Başkanlığı da, hem din görevlilerine hem de halka yönelik olarak "cami dersleri" adı altında yeni bir çalışma başlatarak camileri bir okul haline getirmeyi amaçlıyor. Bu çerçevede din görevlilerine yönelik olarak haftada 8 saat, halk için ise hafta sonlarında 4 saat camilerde ders yapılacak. Prof. Dr. Sait Yazıcıoğlu, Diyanet İşleri Başkanlığı yaptığı dönemde imamların eğitim ve bilgi seviyesinin yeterli olmadığını gördüğü için o dönemde iki yıllık bir eğitim imkânı hazırladıklarını ve 12 bin kişinin bu imkândan yararlandığını söylüyor. Geçen yıl Açık Öğretim Fakültesi bünyesinde açılan İlahiyat Önlisans programının ise Diyanet İşleri tarafından yeterli bilgilendirme yapılmadığı için öğrenci sayısının 5 binde kaldığını belirtiyor. Camilerin bir okul olabilmesi için önce bu okullara öğretmen olacak imamların çok iyi yetiştirilmesi gerektiğini söyleyen Yazıcıoğlu, halâ ilkokul mezunu 10 bin kadar imam olduğuna dikkat çekiyor.
   <br/>
   <br/>
   Din eğitimi diğer ülkelerde de
   <br/>
   <br/>
   sorun mu?
   <br/>
   <br/>
   Acaba Türkiye'de bir türlü çözülemeyen din eğitimi problemi diğer ülkelerde nasıl? Din eğitimiyle ilgili olarak her ülkenin siyasi sistemine, din ve mezhebine göre farklı uygulamaları var. Prof. Dr. Niyazi Öktem Batılı ülkelerdeki din eğitimiyle ilgili olarak Katolik ve Protestan ülkelerde farklı uygulamalar olduğunu söylüyor. Katolik ülkelerde lise eğitiminden sonra belirli mezheplerin manastırlarında din eğitimi verildiğini, ayrıca isteyen ailelerin kiliseler etrafında kurulan dini okullara tatillerde ya da okuldan sonra dini eğitim için çocuklarını gönderdiklerini söylüyor. İtalya, Fransa, İspanya gibi ülkelerde lise seviyesinde dini eğitim veren ayrı bir dini okul yok. Ancak kiliselere ait okullarda seçimlik olarak okutulan din dersleri mevcut.
   <br/>
   <br/>
   ABD'de okullarda din eğitimi verilmiyor. Burada da kiliseler tarafından kurulan müesseseler tarafından isteyen ailelerin çocuklarına dini eğitim veriliyor. Bir çok ülkede kiliselere bağlı üniversiteler var. Batıda laiklik gereği devlet kendisi din eğitimi vermiyor. Ancak kiliseler tarafından açılan okullarda ailelerin isteğine bağlı olarak din eğitimi verilmesine de karışmıyor. Bazı ülkede dini vakıflar tarafından açılan okulların diplomaları devlet tarafından belirlenen belli standartlarda eğitim vermek şartıyla tanınıyor. Dini eğitim konusunda her ülkenin kendi dinine, mezhebine, toplumun istek ve ihtiyaçlarına göre değişik uygulamalar mevcut.
   <br/>
   <br/>
   Türkiye'deki azınlık okullarında da ilkokul dördüncü sınıftan itibaren din dersi okutuluyor. Kendi dillerinde hazırlanan kitaplar var. Bu okullarda ruhbanlar ders veremiyor ancak ayrı din dersi öğretmenleri bulunuyor. Görüşlerine başvurduğumuz azınlık cemaatlerinin mensupları dini eğitim açısından bir sorun yaşamadıklarını, çocuklarının yeterli dini eğitim aldığını söylüyorlar.
   <br/>
   <br/>
   "Din Eğitimi Şûrası" toplansın
   <br/>
   <br/>
   Türkiye'nin kendi şahsına münhasır bir laiklik anlayışı var. Batıda olduğu gibi dinin devlete karışmadığı, devletin de dine müdahale etmediği bir anlayış benimsenmiyor. Türkiye'de din devlete karışamıyor ancak devlet dini her açıdan kontrol altında tutuyor. Din eğitimiyle ilgili yaşanan sıkıntının temelinde de bu anlayış var. Devlet dini eğitim konusunda vatandaşı tatmin edecek çözümler üretmediği gibi halkın kendi gayret ve çabalarıyla oluşturmak istediği müesseselere de geçit vermiyor. İmamHatip Okulları ve Kur'an Kurslarının kapanma noktasına getirilmesiyle din eğitiminde büyük bir boşluk meydana geldiğini söyleyen Doç. Dr. Mustafa Öcal, "Eğer yeni bir düzenleme yapılmazsa din eğitim ve öğretimi yer altı faaliyeti haline dönüşecektir, dinimiz ve devletimiz adına asıl tehlike o zaman çıkar" diye konuşuyor. Türkiye'de din eğitimi ve öğretimi konusunun yeni bir sürece girdiğini söyleyen Mustafa Öcal, Milli Eğitim Bakanlığı, Din Öğretimi Genel Müdürlüğünün koordinasyonunda acilen bir Din Eğitimi ve Öğretimi Şûrası'nın düzenlenmesi gerektiğini belirtiyor: "Şûra da İmamHatip liselerinin, Kur'an Kurslarının ve Din Kültürü ve Ahlak Bilgisi derslerinin isimleri dahil programları, eğitim ve öğretim sistemlerinde yapılabilecek her türlü köklü değişiklik teklifleri ele alınıp tartışılmalıdır. Bütün dini eğitim ve öğretim faaliyetleri kendi içerisinde bir bütünlük arzedecek şekilde yeni baştan organize edilmelidir." Mustafa Öcal'ın teklifleri arasında bir Din Eğitimi Danışma Kurulu oluşturulması, ilkokullara Kur'an dersi konması gibi konular var.
   <br/>
   <br/>
   Ankara Üniversitesi İlahiyat Fakültesi Öğretim Üyesi Prof. Dr. Beyza Bilgin, toplumun dini yönden eğitilmesi konusunda yapılan okullardaki din derslerinin artırılması, medyada etkili hatiplerin sık sık dini konuşmalar yapmalarının tek başına yetmeyeceğini söylüyor: "Disiplinler arası ve kurumlar arası çalışmaya ihtiyacımız var. İmam ve hatipleri yetiştirmekten sorumlu olan Milli Eğitim Bakanlığı, din görevlilerini istihdam eden, kontrol eden ve halkın sorunlarına bugünün fetvası olarak algılanan cevaplar vermekten sorumlu olan Diyanet İşleri Başkanlığı ve din görevlilerini yetiştiren İlahiyat Fakültelerinden sorumlu olan YÖK biraraya gelmelidirler ve ortak bir strateji belirlemelidirler."
   <br/>
   <br/>
   Herkes bir ucundan tutmalı
   <br/>
   <br/>
   "En küçük köylerimize kadar Türkiye'nin her yerinde din görevlilerimiz vardır, vardır da niçin halkımız dinini doğru dürüst öğrenememektedir? İslam'da şiddet ve terör yoktur da Müslümanlarda niçin terör vardır? Toplumumuz mu hastadır, tek tek insanlarımız mı? Nerededir bizim ilahiyat fakültelerimizin din sosyologları ve din psikologları?" şeklinde bir dizi soru soran Prof. Beyza Bilgin herkesin din eğitimi konusunda işin bir ucundan tutması ve sorumluluk alması gerektiğini belirtiyor.
   <br/>
   <br/>
   Din Kültürü ve Ahlak Bilgisi dersi müfredatının gereksiz teferruatlardan arındırılması gerektiğini söyleyen Doç. Dr. İlyas Çelebi, din ve ahlakın özü ile günlük hayata yansıyan yönlerinin açık, anlaşılır ve sınıf seviyesine göre mantık, maksat ve hikmeti ile ortaya konularak anlatılması gerektiğini vurguluyor. "Bir öğrenci din kültürü dersini niçin okur? sorusunun sorulup bu soruya cevap aranarak ona göre öğrencilere hem genel bir din kültürü, hem İslam dini ile ilgili temel bilgiler, hem de günlük hayatında dini vecibeleri yerine getirmek isteyenlere bunları nasıl yapacakları öğretilmelidir."diyor.
   <br/>
   <br/>
   Doç. Dr. Yaşar Fersahoğlu, milli şairimiz Mehmet Akif'in "asrın idrakine söyletmeliyiz İslam'ı" şeklinde mısrasını hatırlatarak dini eğitimin asrımıza uygun, yeni yöntemler kullanılarak yapılması gerektiğini belirtiyor ve "İslamın reforma ihtiyacı yok ama Müslümanların köklü bir zihniyet değişikliğine gitmeleri şart. Bir İslam toplumunda ne
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5899-26-din-egitimi-yeni-bastan.html), [web.archive.org (arşiv bağlantısı)](http://web.archive.org/web/20130529014550/http://www.aksiyon.com.tr:80/aksiyon/haber-5899-26-din-egitimi-yeni-bastan.html)
