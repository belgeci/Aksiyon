# Kasımda seçime hazırız

*Murat Aydın 1998.07.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakan Yardımcısı Ecevit'in kasımda seçim istemesine sebep olan "belirsizlik" aslında  24 Aralık 1995 erken genel seçimlerinin hemen ardından başladı.
  </font>
 </div>
 <div id="newsText">
  <font class="detail-text">
   Seçim sonuçlarına göre hiç bir parti tek başına iktidar olamıyordu. İşin kötü yanı istenmeyen bir parti sandıktan birinci çıkmıştı. Hal böyleyken erken seçimin hemen ardından yeni bir erken seçim tartışmaları başladı. Bu arada önce ANAYOL, ardından REFAHYOL hükümetleri kuruldu. Derken döneme damgasını vuran 28 Şubat süreci başladı. Arkasından ANASOLD hükümeti geldi. Tabii bu arada seçim tartışmaları hiç bitmedi. Nihayet Başbakan Yılmaz ve CHP Genel Başkanı Baykal seçimin 1999 Nisan'ında yapılması konusunda mutabakata varmışlardı ki Bülent Ecevit "belirsizlik"ten yakınarak  seçimin kasımda yapılmasını gündeme getirdi.
   <br/>
   <br/>
   Bu gelişmeler olup biterken bir şey unutuluyordu. Seçim nasıl yapılacaktı, öyle ha deyince olup bitecek miydi? Üstüne üstlük Anayasa gereği iki seçimin birarada yapılması gerekiyordu: "Milletvekili seçimlerinden önceki veya sonraki bir yıl içinde yapılması gereken seçimler milletvekili genel veya ara seçimleri ile birlikte yapılır." Üç ay gibi az bir zaman kalmışken Kasım 98'de iki seçimin birarada yapılması zor olmayacak mıydı? Nihayet seçimlerin yükünü omuzlayan YSK (Yüksek Seçim Kurulu) bu işe ne diyordu?  YSK Başkanı Tufan Algan'a sorduk:
   <br/>
   <br/>
   Daha önce Nisan 99 olarak kararlaştırılan seçim tarihi bu yılın kasım ayına çekilmek isteniyor. Üç ay gibi kısa bir süre kaldığını hesaba katarsak sizce kasımda seçim mümkün mü?
   <br/>
   <br/>
   Seçimin ne zaman yapılacağına Meclis karar verir. YSK olarak bizim görevimiz de belirlenen tarihe göre gereken hazırlıkları yapmaktır. Biz zaten erken seçim ihtimalini her zaman gözönünde bulundurduğumuz için birtakım hazırlıkları  üçdört aydan beri yapıyoruz. En büyük sıkıntımız hazırlıklar için para verilmemesiydi. Bu hafta aldığımız parayla çalışmalarımızı hızlandırdık.
   <br/>
   <br/>
   Seçimle ilgili haberlerde Tufan Algan ismi daha çok hükümetten talep ettiğiniz trilyonlar nedeniyle geçti. Eskiden para konusu bu kadar gündeme gelmiyordu.
   <br/>
   <br/>
   Doğrudur, üç dört aydan beri devamlı surette Yüksek Seçim Kurulu olarak para verilmediğinden yakınıyoruz. Geçmiş seçimlerde bu denli para sıkıntısı olmamıştır. Önceden  her yıl haziran ve kasım aylarında ara seçimler vardı. O nedenle her yıl YSK'ya bütçeden para ayrılırdı. Bu paralarla aynı zamanda genel seçimlere de hazırlık yapılırdı. Daha sonra haziran ve kasım aylarındaki ara seçimler kaldırıldı. Hükümletler bütçelerin sıkışıklığı nedeniyle gündemde seçim olmayınca para vermiyorlar. 99'da yapılacak mahalli seçimler için 98 bütçesine para konulmasını istedik ama bu da yapılmadı. En son kasımda seçim gündeme gelince 4,5 trilyon lira alabildik.
   <br/>
   <br/>
   Seçim için para bu kadar önemli mi?
   <br/>
   <br/>
   Seçim demek para demek, parasız bir şey olmuyor ki. Daha önceki seçimde 312 bin sandık kullanılmış. Şimdi iki seçim birarada yapıldığı takdirde 730 bin sandık kullanılacak. 400 binden fazla yeni sandığa ihtiyacımız var. 160 milyon oy zarfı ve oy pusulası basılacak. Oy torbaları, mühür, stampa,  görevli ücretleri, malzemelerin dağıtılması hepsi paraya dayanıyor.
   <br/>
   <br/>
   Adalet Bakanı seçim sandıklarının cezaevlerinde mahkumlar tarafından yapılabileceğini söyledi.
   <br/>
   <br/>
   Evet öyle ama bu sandıkların masraflarını yine biz veriyoruz. Bir sandık yaklaşık 5 milyon liraya mal oluyor. Bize seçimler için 4,5 trilyon lira verildi ama sadece sandıkların maliyeti 2 trilyon lirayı geçiyor. İki seçim birarada olunca masraflar da otomatikman iki katına çıkıyor.
   <br/>
   <br/>
   Seçimin maliyeti ne kadar olur?
   <br/>
   <br/>
   Siyasi partilerimizin liderleri kasım ayında erken genel seçimlerden söz etmeye başladılar. Biz de iki seçim birarada yapılacakmış gibi mali hesaplarımızı çıkarıp bu parayı acilen talep edeceğiz ve hazırlıklarımızı buna göre yapacağız. Ancak bunun kaç liraya mal olacağı konusunda bir çalışmamız olmadı. Bir rakam vermek gerekirse eğitime harcanacak masrafları da hesaba kattığımızda 15 trilyon lira olabilir.
   <br/>
   <br/>
   İki seçim birarada
   <br/>
   <br/>
   Son yapılan sayıma göre kaç seçmenimiz var?
   <br/>
   <br/>
   Toplam seçmen sayımız 35 milyon. Ancak seçmen kütükleri güncelleştirildiği zaman daha da artacak. Çünkü bu tesbit yapıldıktan sonra 18 yaşını dolduranlar, askerden terhis olanlar, cezaevinden çıkan mahkumlar da seçmen kütüğüne yazılacak.  Bu rakam 36 milyona kadar çıkabilir.
   <br/>
   <br/>
   İki seçimin birarada yapılması sıkıntılı olur mu?
   <br/>
   <br/>
   Daha önce hiç bir dönemde mahalli seçimlerle milletvekili seçimleri birarada olmadı. Tüm yurt genelinde, Hakkari'den Edirne'nin bir köyüne kadar,  aynı gün, aynı saatte, aynı eğitimi almış olan memurlar, aynı araçgereç, basılı evrak ve tutanaklarla bir seçim yapılacaktır. Mesela sandık sayısı iki katına çıkacak ama bu sandıkların konulacağı mahaller yok. 94 mahalli genel seçimlerinde Çankaya'da 1700 küsur sandık kullanmışız, bu sandıkları koyacak mahal bulamamışız. Bugün iki seçim birarada yapıldığında Çankaya'da 3 bin küsur sandığı nereye koyalım? Bunların hepsi kendi başına bir problemdir.
   <br/>
   <br/>
   Çöpten oy nasıl çıkar?
   <br/>
   <br/>
   Geçmiş seçimlerde mükerrer oy kulanmalar, çöpte bulunan oylar gibi birtakım problemler yaşanmıştı, bunların önüne nasıl geçilecek?
   <br/>
   <br/>
   Seçimin sağlıklı ve dürüst yapılmasını sağlamak bizim görevlerimiz arasındadır. Sahtekarlık olmaması için tüm  oy pusulalarımızın, oy zarflarımızın tamamını  devlet matbaalarında bastırabilmemiz lazım.  İkincisi seçimde görev alacak personeli, sandık kurulu başkanlarını iyi bir şekilde eğitebilirsek bu aksaklıkların önüne geçebiliriz. Bir diğer önemli nokta  bu zarf ve oy pusulalarını muhafaza edebilecek depo verilmesidir. Bizim en önemli sorunumuz hükümet binalarında seçim kurullarına yer verilmemektedir. Dışarıda tutulan binalar güvenli olmuyor, hırsızlık olaylarına açık olabiliyor. Seçimden sonra da sağlıksız, anahtarı dahi olmayan binalara konuyor oy torbaları. Böyle olunca kötü niyetli kişiler oy pusulalarını değiştirme imkanı bulabiliyorlar.
   <br/>
   <br/>
   Yeni oy pusulasını nereden bulup değiştiriyorlar?
   <br/>
   <br/>
   Değişik şekillerde elde edebiliyorlar. Eğer pusulalar devlet matbaasında basılmazsa bu tür yolsuzluklara kapı açılmış demektir. O nedenle seçim çalışmalarına zamanında başlanmalıdır. Bunun yanında  eğitimin büyük önemi vardır. Herhangi bir problem çıkınca sandık başkanının, görevlilerin ne yapacaklarını bilmesi lazım. Öyle oluyor ki bir çok seçim görevlisi tutanağın nasıl tutulacağını, işlemlerin nasıl yapılacağını bilmiyor.
   <br/>
   <br/>
   Bir de seçimden sonra seçim kurullarında izdiham meydana geliyor. Bu konuya bir çözüm getiriyor musunuz?
   <br/>
   <br/>
   Bütün sandık başkanları ve üyeleri sandık torbalarını teslim edebilmek için seçim kurulu binasına gelirler. İlçe Seçim Kurulu'nda tek bir hakim olması nedeniyle bunların hepsini kontrol edip almakta güçlük çekiyor, izdiham oluyor. Sıra gelmeyince sandık başkanı kalkıyor evine gidiyor, seçim torbasını da evine götürüyor. Biz bu izdihamı önleyebilmek için geçici ilçe seçim kurulları oluşturmak istiyoruz. Bütün bu işlemleri bir hakim değil 4 veya 5 hakim yapsın. Böylece izdiham olmasın, sandık kurulu başkanı torbayı evine götürmesin, dışarıda kötü niyetli kişilerle muhatap olmasın ve çeşitli şaibe va kuşkulara yol açmasın.
   <br/>
   <br/>
   Gurbetçiler oy oy
   <br/>
   <br/>
   Bu seçimlerde geçmiş seçimlere nazaran bir değişiklik olacak mı, teknolojik imkanlardan faydalanacak mısınız?
   <br/>
   <br/>
   Bu bizim de büyük bir sıkıntı duyduğumuz, yapmak istediğimiz ama para verilmediği için gerçekleştiremediğiniz bir konudur. Bilgisayara geçilmesi konusunda 96 yılında bir rapor hazırladık. Bilgisayara geçildiği takdirde seçimler daha sağlıklı olur, mükerrer oy kullanma olmaz. Bu şekilde seçime gölge düşürecek kuşkular ortadan kalkar ve daha süratli bir şekilde işlemler tamamlanır. Bunun için para istedik ama bırakın bu çalışmaları yapmayı, seçim için gerekli para bile verilmiyor. Yurt dışındaki seçimlere Meclis UyumKomisyonu üyeleri  kendileri gittikleri halde, oralarda gözlem ve inceleme yapmak için YSK başkanını veya hiçbir üyesini davet etmemişlerdir.
   <br/>
   <br/>
   Yurt dışında yaşayan vatandaşlarımızın oy kullanması için yapılan çalışmalar ne aşamada?
   <br/>
   <br/>
   Meclis Uyum Komisyonu'nun bu konuda çalışmaları var. Buraya biz de davet ediliyoruz. Teknik bakımdan yardımcı olmaya çalışıyoruz. Fakat henüz bir tasarı gündeme getirilmedi. Bu konuda teklif edilen 4 sistem var. Sandıkta, mektupla, gümrük kapılarında ve vekaletle oy kullanma sistemleri. Gümrük kapılarında oy kullanma  zaten şimdiye kadar uygulanıyordu. Şimdi bunlardan birini kanunla belirleyecekler, tercih edecekler biz de ona göre tatbikatı için gerekli işlemleri yapacağız?
   <br/>
   <br/>
   Vekaletle oy kullanma konusunda çekinceleriniz var sanırım.
   <br/>
   <br/>
   Biz vekaletle oy kullanmanın mevcut şekliyle çok sıkıntılı ve kapsamının dar olacağını düşünüyoruz. "Yurt dışındaki vatandaşımız ikinci dereceye kadar olan bir akrabasına konsoloslukta tanzim ettireceği bir vekaleti gönderir. Gönderilen kişi yurt içinde müvekkili adına, vekil veren adına oyunu kullanır" deniliyor. Bizim çekincelerimiz şunlar: Birincisi bu uygulama oyun gizliliği ilkesine ters düşer.  İkincisi vatandaşımızın konsolosluğa gitmesi, burada kendisine ikinci dereceye kadar akraba olan bir şahsı belirlemesi, bunu belgelemesi kolay olmaz. Almanya'daki vatandaş bu belgeleri nasıl temin edecek. Bunu yüz kişiden iki üç kişi ancak yapar, geniş katılım yine sağlanmaz.
   <br/>
   <br/>
   Mektupla oy kullanma konusunda ne düşünüyorsunuz?
   <br/>
   <br/>
   Mektupla oy kullanma daha geniş bir seçmen kitlesine hitab etmesi ve kolaylığı açısından tercih edilebilir. Hazırlıkları biz üstleneceğimiz için  seçmen vatandaş sadece oy pusulasını işaretleyip ağzını yapıştırıp postaya verecek. Her vatandaş bunu rahatlıkla yapabilir.
   <br/>
   <br/>
   Bunun sakıncaları yok mu, başkasının yerine oy kullanma nasıl önlenecek?
   <br/>
   <br/>
   Mektupla oy kullanma konusunda yurt dışındaki illegal örgütlerin seçmen iradesine tesir edebileceği tenkidi getiriliyor. Bu eleştirinin haklılık payı var ancak aynı şey yurt içinde de olabilir. Oy zarf ve pusulalarının seçmene verilmesi konusunda bütün hazırlıkları biz yapacağımız için en sağlıklı yolun bu olduğunu düşünüyoruz.  Aslında en sağlıklısı sandık ama Almanya ve bazı diğer ülkeler sandığa müsaade etmiyorlar.
   <br/>
   <br/>
   Bir de oy vermeyenler için bir ceza vardı fakat uygulanmıyordu, bu ceza yine olacak mı?
   <br/>
   <br/>
   O tamamen oy vermeyi teşvik etmek, katılımı artırmak için getirilmiş bir düzenleme.
   <br/>
   <br/>
   Faydası oluyor mu?
   <br/>
   <br/>
   Seçmenler çeşitli nedenlerle oy kullanmaya gitmek istemiyor ama bir para cezası söz konusu olunca caydırıcılık oluyor ve seçime gidiyor. Kısmen de olsa katılımı artırıyor.
   <br/>
   <br/>
   Geçersiz oy sayısı artar
   <br/>
   <br/>
   Geçmiş seçimlerde yanlış oy kullanma sonucu geçersiz sayılan oylar var. Şimdi 7 çeşit oy kullanılacak diyorsunuz. Bu durumda karıştırma ve yanlış oy kullanma artmaz mı, bunun için ne gibi bir önlem düşünüyorsunuz?
   <br/>
   <br/>
   İki seçim birarada yapılınca karıştırma ihtimali artar. Şu anda seçime girebilecek 14 parti var, oy pusulası üzerinde bunların hepsi olacak. Ayrıca 7 ayrı oy kullanılacak. Bu konuda meydana gelecek problemleri sandık kurul başkanını ve kurul üyelerini eğitmek suretiyle gidermek istiyoruz. Ayrıca seçmenlerin de bilgilendirilmesi gerekiyor. .
   <br/>
   <br/>
   Seçim sisteminin değişmesi sizin çalışmalarınızı etkiler mi?
   <br/>
   <br/>
   Seçim kanunlarındaki değişikliği Meclis yapar. Ancak şu an için böyle bir konu gündemde yok. Seçim kasımda olursa bundan sonra bir değişiklik yapılsa da seçime yansımaz.
   <br/>
   <br/>
   Yani kasımdaki seçime mevcut sistemle gidilecek.
   <br/>
   <br/>
   Durum onu gösteriyor.
   <br/>
   <br/>
   Bahattin Şeker askere
   <br/>
   <br/>
   Bahattin Şeker'in milletvekilliğini düşürecek misiniz?
   <br/>
   <br/>
   Bahattin Şeker'in askerliği Milli Savunma Bakanlığı'nca dövizle askerlik yapma kapsamından çıkarıldı. Ancak milletvekili olduğu için askere alınamadı. Şeker, bu tasarrufu aleyhine işlemin iptali için Askeri Yüksek İdare Mahkemesi'ne dava açtı. Milli Savunma Bakanlığı "biz bunu askerlik yapmamış kabul ediyoruz ancak milletvekili olduğu için askere alamıyoruz, milletvekilliğini sona erdirin askere alalım" diye bizden talepte bulundular. Meclis başkanı da bu şekilde talepte bulundu. Bizim anayasa gereğince vereceğimiz karar kesindir. Biz milletvekilliğini sona erdirdiğimizde şayet yarın Askeri Yüksek İdare Mahkemesi, Milli Savunma Bakanlığı'nın işlemini iptal ederse geriye dönüş imkanı yok. Bu durumda Şeker'in yeniden milletvekilliğine dönmesi söz konusu olamaz. Mahkemenin kesin kararından sonra  askerliğini yapmamış kabul edilirse milletvekilliğini düşürürüz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3949-kasimda-secime-haziriz.html), [web.archive.org (arşiv bağlantısı)](http://web.archive.org/web/20121001023053/http://www.aksiyon.com.tr:80/aksiyon/haber-3949-kasimda-secime-haziriz.html)
