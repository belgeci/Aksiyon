# Anayasa Mahkemesi, anayasa hocasına hapis istiyor

*Murat Aydın 2002.01.19*

<div>
 <p>
  <font>
   Yazı ve konuşmalarında hukuka aykırı uygulamalara karşı çıktığı için disiplin soruşturmaları geçiren, hakkında 5 ayrı dava açılan Prof. Dr. Mustafa Erdoğan’a son olarak Anayasa Mahkemesi üyeleri bir tazminat, bir de ceza davası açtı
   <br/>
   <br/>
   Zor zamanda konuşmak, yapılan hukuksuzluklara karşı çıkmak her hukukçunun harcı değil şüphesiz. Türkiye’de liberal düşüncenin önde gelen isimlerinden biri olan, anayasa hukukçusu  Prof. Dr. Mustafa Erdoğan gibi bu cesaretin bedelini de göze almak gerekiyor çünkü.  Hukuka aykırı uygulamalara karşı çıkarak  demokrasiyi ve hukukun üstünlüğünü savunan Erdoğan, yazılarında dile getirdiği eleştiriler nedeniyle disiplin soruşturmalarından ve hakkında açılan  davalardan bir türlü yakasını kurtaramıyor.  Anayasa hukukçusu olması nedeniyle, görevi gereği devletin hukuka aykırı tutum ve kararlarını eleştirdiği için şimdiye kadar 5 ayrı davaya muhatap olan Hacettepe Üniversitesi öğretim üyesi Prof. Dr. Mustafa Erdoğan’ın başı şimdi de Anayasa Mahkemesi’yle dertte.
   <br>
    <br>
     Anayasa Mahkemesi’nin 4 üyesi, Fazilet Partisi’ni kapatma kararını hukuka aykırı bularak kendilerini eleştiren Prof. Erdoğan’a  5 milyar liralık tazminat davası açtı. Mahkeme başkanı Mustafa Bumin’in de aralarında olduğu üyelerden bir kısmı da yazısında mahkeme üyelerine sövdüğü gerekçesiyle Erdoğan’ı savcılığa şikayet ederek, ceza davası açılmasını istedi.  Anayasa Mahkemesi üyeleri Yalçın Acargün, Fulya Kantarcıoğlu, Rüştü Sönmez ve Ahmet Akyalçın tazminat davası dilekçesinde Erdoğan’ın kendilerini “hukuk kıyıcılığıyla, etkilere açık olmakla, hukuk, demokrasi ve laiklik bilgisine sahip olmamakla” itham ettiğini ileri sürdüler. Davacılar, Erdoğan’ın kullandığı ifadelerin toplumda kendilerine karşı olan güveni sarstığını belirterek, kişilik haklarına saldırıda bulunulduğunu iddia ettiler.
     <br>
      <br>
       Her yazıya bir dava
       <br>
        <br>
         Hukuksuz uygulamalara karşı düşüncelerini dile getirdiği için Mustafa Erdoğan hakkında ilk defa açılmıyor bu tür davalar. 1998 yılından bu yana çalıştığı üniversite tarafından açılan soruşturmalar ve ceza davaları peşini bırakmadı. Türk Ceza Kanunu’nun (TCK) 159’uncu maddesine göre “Cumhuriyeti ve devletin askeri kuvvetlerini alenen tahkir ve tezyif etmek” suçlamasıyla hakkında 5 ayrı dava açıldı. Ilk olarak 1998’de Konya’da yaptığı ‘Cumhursuz Cumhuriyet’ başlıklı konuşması ve bu konuşmanın günlük gazetede yayınlanan metni kendi üniversitesi tarafından ihbar edildi ve hakkında TCK 159’uncu  maddeden toplam 12 yıl hapis istemiyle dava açıldı. Daha sonra 1999 seçimleri öncesinde “Seçimlere Sıkıyönetim” başlığını taşıyan bir yazıda o sırada yayınlanan  Başbakanlık genelgesinin hukuka aykırı bir biçimde seçimlere müdahale niteliği taşıdığını yazdığı için yine TCK 159’a göre mahkemelik oldu. Bir başka konuşmasında Milli Güvenlik Kurulu’nun sistem içindeki yerini eleştirdiği için devletin askeri kuvvetlerini tahkir ve tezyif etmekten bir dava daha açıldı. Bu davalardan bir kısmı daha sonra basın yoluyla işlenen suçların affı kapsamına girdiği için düştü.
         <br/>
         <br/>
         “Benim başıma bu işlerin gelmeye başlaması 1998 yılında YÖK Başkanı’na yazdığım açık mektuptan sonra oldu” diyen Erdoğan, başörtüsü yasağının hukuka aykırı olduğunu vurguladığı o yazı aleyhine bir dava açılmadığını ancak daha sonraki süreçte başka vesilelerle her fırsatta soruşturma başlatıldığını ya da dava açıldığını söylüyor. Erdoğan, daha sonra 1999 yılında Kanal 7’de Iskele Sancak programında, Türkiye’deki hukuksuzluğu açık sözlü bir biçimde dile getirdiği konuşmasının da bu süreci tahrik ettiğini belirtiyor. O zamana kadar üniversitede hiç işletilmeyen kuralların aleyhine kullanılmaya başlandığını anlatan Erdoğan, ilk disiplin soruşturmasının yazısı ya da konuşmasına değil, “Şehir sınırlarını izinsiz terk etme” gerekçesine dayandırıldığını ve bu nedenle maaştan kesme cezası verildiğini söylüyor. Konuşma yapmak için bir yere giderken üniversite yönetiminden izin almak zorunda olduğunu anlatan Erdoğan, hatta nereye gideceğini, hangi programa katılacağını belirten belgelerin izin dilekçesine eklenmesinin istendiğini kaydediyor.
         <br/>
         <br/>
         Bana öcü gibi bakıyorlar
         <br/>
         <br/>
         “Öğretim üyeleri çevresinde bana öcü gibi bakanlar çok” diyen Erdoğan statükonun baskı ve şartlandırmalarının herkesi etkilediğini, aynı üniversitede çalıştıkları hocaların selam vermekten, kendisiyle birlikte görünmekten çekindiklerini anlatıyor. Erdoğan, bunun temel nedenini ise şöyle açıklıyor: “Bunun nedeni, hasbel kader benim son dönemde özgürlüklerini savunduğum kişilerin dindar kesim olması. Başka ideolojik bir kesim olsaydı bu baskılar olmazdı. Çünkü bu kesimi savunuyor olmak, dincilerin ekmeğine yağ sürmek demek ve kimilerine göre en büyük suçlardan birisi. Benim bu tavrım nedeniyle bazen tehditvari mesajlar da geliyor. Buna karşılık halktan e—mail, mektup ve telofonla büyük bir yakınlık ve  destek görüyorum.”
         <br/>
         <br/>
         Yapılan hukuksuz uygulamaları eleştirerek hukukun üstünlüğünü savunmasına rağmen aynı hukuksuzluğun kendisini de mağdur ettiğini anlatan Erdoğan, “Bir Anayasa hukukçusu olarak bu yapılanlara göz yummam mümkün değil. Bariz bir hukuka aykırılık gördüğüm zaman vicdanım elvermiyor, bunu söylemeden edemiyorum. Ahlaki olarak bu sorumluluktan kaçılamayacağını düşünüyorum. Bu hukuka aykırı uygulamalara karşı çıkmayan hukukçuların da yapılanlara destek olduklarına ve ahlaki davranmadıklarına inanıyorum” diye konuşuyor.
         <br/>
         <br/>
         Liberal Düşünce Dergisi’nde yayınlanan ve Anayasa Mahkemesi üyelerinin tepkisine neden olan “Fazilet Partisi’ni Kapatma Kararı Işığında Türkiye’nin Anayasa Mahkemesi Sorunu” başlıklı makalede Erdoğan, mahkemenin kararının hiçbir maddi ve hukuki temeli olmadığını savunuyordu.
         <br/>
         <br/>
         Dile getirdiği bilimsel ve hukuki eleştiriler karşısında Anayasa Mahkemesi üyelerinin kendisine karşı açtığı davayı üzücü ve düşündürücü bulan Prof. Dr. Mustafa Erdoğan, “Mahkeme üyelerinin kendi kararlarının hukuki gücüyle konuşmayı tercih etmek ya da bilimsel tartışmaya girmek yerine bu tür dava yoluna başvurmaları aslında benim eleştirilerimde haklı olduğumun göstergelerinden biridir” diyor. Mahkeme üyelerinin açtığı tazminat davasının her şeye rağmen yine de anlaşılabilir bir tarafı olduğunu ifade eden Erdoğan, ancak suç duyurusunda bulunarak ceza davası açılmasını istemelerini anlayamadığını söylüyor:  “Anayasa Mahkemesi üyeleri kendilerini yazı yoluyla, hukuki açıdan eleştiren bir anayasa hocasının hapsedilmesini nasıl isteyebiliyorlar, anlamak gerçekten zor. Üyeler kendi kararlarının ikna ediciliğine, eleştiriler karşısında ayakta kalabileceğine kendileri de inanmıyor olsa gerek ki bu tür davalar açma ihtiyacı duyuyorlar.”
         <br/>
         <br/>
         Dava konusu olan yazısında Anayasa Mahkemesi’ne yönelik sert bir eleştiri yaptığını kendisi de kabul eden Erdoğan, bunun dava açılacak türden eleştiri sınırları dışına çıkan bir yazı olmadığını ifade ediyor. “O yazıda asıl mesele bir infialdir” diyen Erdoğan’a göre Anayasa Mahkemesi’nin gerçek işlevine uymayan anti—demokratik bir gidişatı var. Bu  gidişatının yanlış olduğunu, mahkemenin bir çok kararını inceleyerek dile getirdiğini kaydeden Erdoğan, mahkeme üyelerinin hukuka göre davranmak zorunda olduklarını, dünya görüşlerine ve kişisel ideolojilerine göre karar verme lükslerinin  bulunmadığını söylüyor. Erdoğan, şöyle konuşuyor: “Ben istiyorum ki Anayasa Mahkememizin kararlarıyla övüneyim, ben derslerimde niye Amerikan Yüksek Mahkemesi’nin, AIHM’in ictihatlarına atıfta bulunmak zorunda kalayım. Istiyorum ki kendi Anayasa Mahkememizin icitihatlarına atıfta bulunarak  anayasa dersimi anlatabileyim. Ama mahkemenin gidişatı ve alınan hukuka aykırı kararlar nedeniyle  buna imkan yok. Infiale kapılmamın bir nedeni de bu.”
         <br/>
         <br/>
         Anayasa Mahkemesi özgürlükleri daraltamaz
         <br/>
         <br/>
         Anayasa Mahkemesi’nin demokrasi açısından hayati bir kurum olduğunu vurgulayan Mustafa Erdoğan, Türkiye’nin çok ciddi anlamda bir Anayasa Mahkemesi sorunu olduğunu belirtiyor. Dava konusu yazıda da bu soruna dikkat çektiğini anlatan Erdoğan, Anayasa Mahkemesi’nin  işlevi konusunda şunları söylüyor: “Anayasa Mahkemesi’nin asıl işlevi devlet karşısında özgürlüklerin güvencesi olmaktır. Iktidar sahipleri, devlet adına yetki kullananlar, bu yetkilerini kötüye kullanabilirler. Temel hakları, keyfi olarak makul olmayan ölçüde kısıtlayabilirler. Onun  için diyorum ki Anayasa yargısı iktidara karşı yurttaşların hak ve özgürlüklerinin korunması için  bir güvence olarak işlemek durumundadır. Anayasa Mahkemesi kurulu düzenin bir bekçisi değildir. Sistemdeki aşırı kısıtlamaları, özgürlük karşıtı genel eğilimi frenlemek için işlev görür. Yoksa Anayasa Mahkemesi kurmanın anlamı yoktur.”
         <br/>
         <br/>
         Dünyadaki örneklerinin tersine Türkiye’de Anayasa Mahkemesi’nin hak ve özgürlükleri koruyup genişletmek yerine daraltma ve sınırlandırma görevi gördüğünü anlatan Prof. Erdoğan, “Bizim anayasamız ve kanunlarımız zaten yasaklarla dolu. Bir de Anayasa Mahkemesi özgürlükleri kısıtlamak için yeni gerekçeler üretiyor. Mesela özgürlük tanıyan bir kanun çıkarılıyor. Mahkeme bu kanunu iptal ederek ‘Bu özgürlüğü tanımaman gerekirdi’ diyor. Başörtüsü konusunda mahkemenin kararları buna örnektir”diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 53 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21779), [web.archive.org (arşiv bağlantısı)](http://web.archive.org/web/20060422175945/http://www.aksiyon.com.tr:80/yazdir.php?id=21779)
