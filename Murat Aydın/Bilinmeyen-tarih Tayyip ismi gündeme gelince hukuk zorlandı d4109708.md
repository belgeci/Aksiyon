# “Tayyip” ismi gündeme gelince hukuk zorlandı

*Murat Aydın Bilinmeyen-tarih*

<div>
 <font>
  <img border="0" height="1" src="/web/20050211233328im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050211233328im_/http://www.aksiyon.com.tr/resim/409/36.jpg" vspace="5"/>
  </p>
 </font>
 <font class="content">
  Recep Tayyip Erdoğan’ın Siirt’te okuduğu bir şiirin ardından mahkum olmasıyla başlayan yasak süreci başından beri mahkemelerin çelişkili kararlarına ve tartışmalara sahne oldu. Erdoğan’ın avukatı Hayati Yazıcı, adım adım izlediği davanın beş yıllık serüvenini anlattı.
 </font>
 <br/>
 <p>
  <font class="content">
   Bir elinde kılıç, diğer elinde terazi tutan “adalet perisi”nin gözleri de sıkıca bağlanmıştır; sanığın kim olduğuna bakmadan, tarafsız bir şekilde karar versin diye. Oysa, okuduğu bir şiir nedeniyle mahkum edilen ve siyasetten yasaklanan Recep Tayyip Erdoğan’la ilgili dava sürecinde verilen tartışmalı kararlar, adalet perisinin gözündeki bağın altından baktığı izlenimini uyandırıyor.
   <br>
    <br>
     Adalet ve Kalkınma Partisi’nin (AK Parti) Genel Başkanı Recep Tayyip Erdoğan’ın milletvekili adaylığının reddedilmesi yurt içinde olduğu gibi Amerika Birleşik Devletleri ve Avrupa Birliği çevrelerinde de antidemokratik bulunarak eleştirildi. ABD Dışişleri Bakan Yardımcısı Elizabeth Jones, Erdoğan’ın seçime katılmamasıyla ilgili olarak ‘Biz, Amerikan Hükümeti olarak demokratik bir sistem içinde bütün tarafların seçim sürecine katılmasını destekleriz’’ dedi. Türkiye’nin demokratikleşme konusunda tam olarak istenen yönde gelişme kat etmediğini belirten Avrupa Komisyonu Genişlemeden Sorumlu Üyesi Günter Verheugen de buna örnek olarak YSK kararıyla Erdoğan’ın seçimlere sokulmamasını gösterdi.
     <br>
      <br>
       Tayyip Erdoğan’a Meclis yolunu kapatan bu yasak Türkiye’nin en ünlü 6 ceza hukuku profesörünün “suç unsuru yoktur” dediği şiirli bir konuşmaya dayanıyordu. Türk Ceza Kanunu’nun (TCK) 312’nci maddesinin ikinci fıkrasına göre “Halkı din ve ırk farkı gözeterek kin ve düşmanlığa açıkça tahrik” suçundan verilen mahkumiyete dayanan bu yasağın daha önce çıkan erteleme yasasına ve 312’nci maddede yapılan değişikliğe rağmen bir türlü kaldırılmaması akla yargının siyasallaşmasıyla ilgili birtakım soru işaretleri getiriyor. Erdoğan’ın, 6 Aralık 1997’de İstanbul Büyükşehir Belediye Başkanı olduğu sırada Siirt’te katıldığı bir mitingde okuduğu şiirle başlayan ve milletvekili adaylığının yasaklanmasına kadar varan ilginç dava seyrini avukatı Hayati Yazıcı’yla konuştuk.
       <br/>
       <br/>
       Hukuk zorlandı
       <br/>
       <br/>
       Davanın bütün aşamalarını yaklaşık 5 yıldır takip eden Av. Yazıcı, davanın ilk kararı veren Devlet Güvenlik Mahkemesi’nden en son Yüksek Seçim Kurulu’nun verdiği red kararına kadar çelişki ve hukuka aykırı uygulamalarla dolu olduğunu öne sürüyor. En temel hukuk ilkelerinin bile ihlal edildiğini ileri süren Yazıcı “Erdoğan’ın önünü kesmek için hukuk kuralları yasaklama yönünde zorlanarak uygulandı. ‘Tayyip’ ismi işin içine girince yıllardır aynı şekilde uygulanan kanunlar bile birden bire farklı anlaşılmaya başlanıyordu” diyor.
       <br/>
       <br/>
       Yazıcı, toplantıyı izleyen hükümet komiserlerinin ‘yasalara aykırı bir hususun saptanmadığını’ ve ‘mitingin olaysız sona erdiğini’ resmi tutanaklarla tespit ettiklerinin altını çiziyor. Aynı zamanda eski bir hakim olan Yazıcı’nın anlattıklarına göre bu konuşmadan dolayı soruşturma başlatılması o sırada sürmekte olan Refah Partisi’nin kapatılması davasıyla yakından ilişkiliydi. İstanbul Büyükşehir Belediyesi’ndeki başarılı çalışmalarından dolayı potansiyel lider olarak görülen Erdoğan’ın o sıralarda Siirt’te yaptığı konuşma hemen incelemeye alınıyor.
       <br/>
       <br/>
       Dönemin Yargıtay Başsavcısı Vural Savaş’ın, konuşmanın kasetini istemesi üzerine Diyarbakır DGM soruşturma başlatıyor ve TCK’nın 312’nci maddesine göre “Halkı din ve ırk farklılığı gözeterek kin ve düşmanlığa açıkça tahrik etmek” suçundan dava açılıyor. Duruşma savcısı Abdurrahim Yaman da Erdoğan’ın birlik ve beraberliğe davet eden bir konuşma yaptığını belirterek sanığın beraatini talep ediyor. Profesörlerin hukuki mütalaalarına ve savcının beraat talebine rağmen Diyarbakır 3 No’lu DGM bire karşı iki oyla Erdoğan’ı 10 ay hapis cezasına çarptırıyor.
       <br/>
       <br/>
       Karar çıkmadan İstanbul’a beraat müjdesi
       <br/>
       <br/>
       “Beraat çıkacağına kesin gözüyle bakarken mahkumiyet kararını duyunca hayal kırıklığına uğradık” diyen Hayati Yazıcı, karar için duruşma arası verilince bir avukat arkadaşının İstanbul’u arayıp beraat müjdesi bile verdiğini anlatıyor.
       <br/>
       <br/>
       Temyiz başvurusunu yapan Hayati Yazıcı, o sırada adli tatil olmasına rağmen Vural Savaş’ın Ankara’ya geldiğini ve zehir zemberek bir tebliğname düzenlediğini söylüyor. Yargıtay 8’inci Ceza Dairesi 23 Eylül 1998 tarihinde gündeminde bulunmamasına rağmen dosyayı ele alıyor ve onama kararını yazıyor. Bundan sonra yapılan karar düzeltme talebini Vural Savaş’ın reddetmesi nedeniyle Erdoğan’ın mahkumiyet kararı kesinleşiyor.
       <br/>
       <br/>
       Ceza bitti ama yasak sürüyor
       <br/>
       <br/>
       Avukat Hayati Yazıcı, Siirt’te okunan şiir nedeniyle Erdoğan’ın mahkum olduğu hapis cezasını Pınarhisar Cezaevinde çektiğini ancak bundan sonra siyaset yasağıyla ilgili olarak çok daha ilginç gelişmelerin yaşandığını anlatıyor. Hapis cezasının infaz edilmesinden sonra 4454 sayılı Basın Yoluyla İşlenin Suçların Ertelenmesi’ne dair yasada yapılan değişiklikle toplantı ve mitinglerde yapılan ve suç kapsamına giren konuşmalar erteleniyor. Yazıcı “Her ikisinin de hukuki durumu aynı olmasına rağmen Anayasa Mahkemesi Hasan Celal Güzel’i erteleme yasasından yararlandırırken Erdoğan’ın bu yasa kapsamında olmadığına karar verdi” diyor. Yüksek Mahkeme 4’e karşı 7 oyla Güzel’in suçunu erteleme kapsamına almasına rağmen, Erdoğan 5’e karşı 6 oyla erteleme yasasından yararlandırılmıyor.
       <br/>
       <br/>
       312 değişikliği Erdoğan'a işlemiyor
       <br/>
       <br/>
       Af diye bilinen erteleme yasasından yararlanması da engellenen Erdoğan’ın siyasi yasağının kalkması için TCK’nın 312’nci maddesinde yapılan değişiklikle bir umut daha doğuyor. 19 Şubat 2002 tarihinde yapılan yasa değişikliğinden sonra Yargıtay 8’inci Ceza Dairesi sanık lehine yapılan değişiklik nedeniyle bazı mahkumiyet kararlarını bozuyor. Bunun üzerine Erdoğan’ın avukatları da Diyarbakır 3 No’lu DGM’ye başvurarak adli sicil kaydının silinmesini talep ediyor. 3 No’lu DGM’nin kararı reddetmesinin ardından itiraz başvurusu üzerine Diyarbakır 4 No’lu DGM Erdoğan’ın adli sicil kaydının silinmesine karar veriyor.
       <br/>
       <br/>
       Ancak Yargıtay Başsavcısı Sabih Kanadoğlu hızla devreye girerek bu kararın yok hükmünde olduğu gerekçesiyle Yargıtay 8’inci Ceza Dairesi’ne tebliğname gönderiyor. Başkanlığını Naci Ünver’in yaptığı 8’inci Daire de 312’nci maddenin sadece unsurlarının değiştiğini, suçun ortadan kalkmadığını ve Erdoğan’ın cezasının infaz edilmiş olması nedeniyle kanunda yapılan değişiklikten yararlanamayacağını belirtiyor. Yargıtay Başsavcısı’nın bir mahkeme kararını yok sayma yetkisi olmadığını söyleyen Av. Hayati Yazıcı hem Başsavcı’nın hem de 8’inci Ceza Dairesi’nin açıkça hukuku çiğnediklerini ileri sürüyor.
       <br/>
       <br/>
       Son olarak YSK’nın 3’e karşı 4 oyla Erdoğan ve Erbakan’ın milletvekili adaylıklarını reddettiğini hatırlatan Yazıcı’ya göre bu karar YSK’nın daha önce verdiği Behice Boran ve Ahmet Karavar hakkındaki ictihatlarıyla da çelişiyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1945), [web.archive.org (arşiv bağlantısı)](http://web.archive.org/web/20050211233328/http://www.aksiyon.com.tr:80/detay.php?id=1945)
