# Gene laf var, düşünce yok

*Murat Aydın 1999.08.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Yaşamımı cehenneme çeviren bu canilerin idam edilmesini görmek için yaşıyorum. Eğer hükümet getirilecek olan afla cezalarını indirir ya da serbest bırakırsa onları ben öldürürüm" diye feryat ediyor acılı anne.
  </font>
 </div>
 <div id="newsText">
  <font class="detail-text">
   Anaokulu öğretmeni kızı Serpil Yeşilyurt'la birlikte dört tinerci çocuk tarafından kaçırılıp tecavüze uğrayan Hanım Yeşilyurt "Kim kimi nasıl affediyor?" diye soruyor: "Olaydan sonra ölmek istedim. Kızımın çığlıklarını, yalvarışlarını unutamıyorum. Önce tecavüz ettiler, sonra vahşice öldürdüler. Hepimizin çocukları vardı. Ama bunlar çocuk olamaz. Hükümet yetkililerine sesleniyorum: Bugün benim ve kızımın yaşamını söndüren bu canilerin yarın bir başkasının canını yakmayacağı garantisini nasıl verecekler? Sonra kim kimi neden affedecek? Tecavüze kurban gidenler, yakını öldürülenler, soyulanlar, yaralananlar ve sakat kalanlar suçluları affedecek mi? Ben ve benim gibiler hayatı bize zehir eden katilleri hiçbir zaman affetmeyeceğiz."
   <br/>
   <br/>
   Af konusu gündeme geldiğinden bu yana bir yılı aşkın zaman geçti. Geçen yıl DSP Genel Başkan Yardımcısı Rahşan Ecevit tarafından gündeme getirilen af konusu ilk defa 30 Mayıs 1998 tarihli Aksiyon Dergisi'nde yer almıştı. Rahşan Ecevit, 12 Eylül sonrasında Bülent Ecevit'in hapiste olduğu yılları anlatırken af talebini gündeme getirerek şunları söylemişti: "Bugün hâlâ mahkumları ve onların hasretini çeken aileleri düşünürüm. Hükümetimiz her türlü çıkarcı baskılara kulaklarını tıkayıp Türkiye'nin, Türk insanının geleceğini adeta ince ince dokuyor. Ve ben, bir gün bu hükümet, ailesine ekmek götürebilme uğruna hapse düşmüş insanlarımız için bir affı da mutlaka çıkarır diye ümitle bekliyorum."
   <br/>
   <br/>
   10 yılda bir af yapılıyor
   <br/>
   <br/>
   Rahşan Hanım'ın bu temennisi kısa bir zaman içinde o zamanki AnasolD hükümeti tarafından af tasarısına dönüştürüldü. Ancak yaklaşan seçimler nedeniyle yasalaşamayan tasarı DSP'nin seçim vaadi halini aldı. Ve şimdi DSP'li Adalet Bakanı Hikmet Sami Türk, yeni bir tasarı ile seçim öncesi verdikleri bu sözü yerine getirmeye çalışıyor.
   <br/>
   <br/>
   Af söylentisi bir çıkmayagörsün, neredeyse bundan etkilenmeyen insan kalmıyor. Cezaevi sakinleri akşam afla yatıp sabah af umuduyla kalkıyorlar. Mahkum ailelerinin gözleri bir yıldır cezaevi kapılarında. Mağdurlar da af tartışmalarını yakından takip ediyorlar. Hayatlarını zehir eden insanların hakettikleri cezayı çekmeden hapisten çıkması bir kabus onlar için. Hatta bir kısmı hayatlarının kararmasına yol açan bu canilerin salınması halinde onların cezasını kendi elleriyle vereceklerini söylüyorlar.
   <br/>
   <br/>
   Dünyada çok ender olarak başvurulan af, Türkiye'de çok sık kullanılıyor. Şimdiye kadar genel ve özel nitelikte toplam 43 af çıkarıldı. Cumhuriyetin 10'uncu, 25'inci ve 50'nci yılları münasebetiyle genel aflar yapıldı. Bu güne kadar en kapsamlı af 14 Temmuz 1950 yılında Demokrat Parti iktidarı döneminde gerçekleştirildi. Bu geleneği sürdürmek için 75. yıl nedeniyle geçen sene yapılamayan af bu yıl yeniden gündemde.
   <br/>
   <br/>
   Adalet Bakanlığı tarafından hazırlanan ve partilere görüş bildirmeleri için gönderilen af tasarısına göre cezası 12 yıla kadar olan suçlara af geliyor. Cezası 12 yıldan fazla olan suçlar ise, indirime tabi tutuluyor. İdamlar 36 yıl hapis cezasına dönüştürülürken, müebbet hapis 25 yıla indiriliyor. 12 yıldan çok cezaya tabi olan suçlarda hangi oranda indirim yapılacağı ise, henüz netleşmiş değil. Tasarı 1115 yaş grubundaki suçlu çocuklara sınırsız af getiriyor. Hazırlanan tasarı halen hapiste olan gazeteciler için de 3 yıl içinde aynı suçu tekrarlamama koşuluyla af getiriyor.
   <br/>
   <br/>
   Af kapsamına giren suçlardan bazıları şunlar: Trafik suçları, çocuk kaçırma, ruhsatsız silah taşıma, fuhuş, kadın ticareti, sahtecilik ve kalpazanlık. Tasarıya göre adam öldürme suçu affedilmiyor, ancak cezası indiriliyor. Devlet aleyhinde işlenen suçlar, yüz kızartıcı suçlar, orman ve terör suçları ise af kapsamı dışında kalıyor. Anayasa'nın 14. maddesi ve ilgili ceza kanunu kapsamına giren düşünce suçları da af kapsamı dışında bırakılıyor. Tasarı sadece cezaevindeki mahkumları kapsamına almakla kalmıyor, ayrıca okuldan atılan üniversite öğrencilerine iki sınav hakkı daha veriyor.
   <br/>
   <br/>
   58 bin kişi yararlanacak
   <br/>
   <br/>
   Affın 18 Nisan'a kadar işlenen suçlar konusunda geçerli olacağı belirtiliyor. Ayrıca af kapsamına girenlerin 3 yıl içerisinde yeni bir ceza almaması şartı getiriliyor. İktidar partileri arasında bir mutabakat sağlanamadığı için tasarı Meclis tatilinin sonrasına bırakılıyor. Bu durumda tasarı en erken ekim ayında Meclis'te görüşülebilecek. Af tasarısı yasalaştıktan sonra hangi mahkumların bu tasarıdan yararlanacağı mahkemeler tarafından tesbit edilip tahliye işlemleri yapılacak. Genel af kapsamına 26 bin 538 mahkumun girdiği ve yasa çıktıktan sonra bunların tahliye olabilecekleri belirtiliyor.
   <br/>
   <br/>
   Af çerçevesinde yapılan tartışmalar genellikle af tasarısının kapsamı ve suçların niteliği ile ilgili. Oysa "Af gerekli mi, değil mi? Bu konuda gerçekten toplumsal bir ihtiyaç söz konusu mu?" diye kimse sormuyor. Bu da aslında affın genel olarak toplum tarafından tasvip edildiği izlenimini doğuruyor. Mesela düşünce suçları, baklava çalan çocukların ağır bir şekilde cezalandırılmaları, ekonomik şartlar nedeniyle suça itilmiş kader mahkumları gibi konularda af savunuluyor. Türkiye'de adaletin yeterince işlememesi, ceza sistemindeki çarpıklıklar nedeniyle insanların çok ağır cezalara çarptırılması affı gerekli kılıyor. Ancak şahıslara karşı suç işleyip, insanların ölümüne, sakat kalmasına yol açan, aileleri perişan eden, hatta suç işlemeyi alışkanlık haline getiren suçluların affedilmesine karşı büyük bir tepki var. Prof. Bahri Öztürk başkanlığındaki CEKİNHAD tarafından yapılan bir kamuoyu araştırmasına göre bütün, mahkumları kapsayan bir genel af çıkarılmasına, ankete katılanların yüzde 13'ü "evet" derken yüzde 78'i karşı çıkıyor.
   <br/>
   <br/>
   Cezaların caydırıcılığı yok oluyor
   <br/>
   <br/>
   Affa karşı olduğunu vurgulayan İstanbul Üniversitesi Hukuk Fakültesi Ceza Hukuku öğretim üyesi Prof. Dr. Erol Cihan'a göre, af cezanın caydırıcılığını, etkinliğini kökünden yok ediyor : "Bana göre af zorunlu şartlar olmadıkça uygulanmamalıdır. Aksi halde suçların önüne geçemeyiz. Elbette devletin ceza verme, cezaları affetme yetkisi vardır. Ancak bu yetkiler, çok istisnai şartlarda, özenle ve dikkatle uygulanmalıdır. Batıda genel aflar son derece olağanüstü durumlarda, istisnai olarak, o da ancak 60 yılda, 100 yılda bir uygulanır."
   <br/>
   <br/>
   Dokuz Eylül Üniversitesi (DEÜ) Hukuk Fakültesi Ceza Hukuku Anabilim Dalı Başkanı Prof. Dr. Bahri Öztürk, Türkiye'de her 10 yılda bir af çıkarılmasının, halk nezdinde mahkeme kararları ve kanunların itibarını düşürdüğünü, suç işlemeyi teşvik eder bir nitelik kazandığını söylüyor.
   <br/>
   <br/>
   Aslında affın, cezaların caydırıcılığını azalttığına dair Adalet Bakanlığı'nın elinde bir çalışma mevcut. Adalet Bakanlığı Adli Sicil ve İstatistik Genel Müdürü Mustafa Tören Yücel'in yaptığı bir araştırma hükümlü ve tutuklulara getirilen affın işe yaramadığını ve her 5 kişiden birinin 2 yıl içinde yeniden suç işleyerek cezaevine döndüğünü ortaya koyuyor. Aftan sonra aynı kişiler tarafından tekrarlanan suçların büyük bir bölümünü hırsızlık, ırza geçme, gasp, sarkıntılık ve uyuşturucu suçları oluşturuyor. Resmi verilere göre, 1974 yılında çıkarılan genel aftan yararlanan 20 bin 969 hükümlüden 4 bin 463'ü (yüzde 21.3) yeniden suç işleyerek cezaevine dönmüş. Aynı kişiler tarafından yeniden işlenen suçlar arasında ilk sırayı mala karşı işlenen suçlar oluşturuyor. Sapıklık derecesinde cinsel suçları işleyen kişilerin yaklaşık yüzde 50'sinin de cezaevinden çıktıktan sonra aynı suçu yeniden işlediği belirtiliyor. 1973 yılında cezaevlerinde 27 bin 210 olan mahkum sayısı 1974'teki genel aftan sonra 5 bin 101'e düşüyor. Ancak aradan 3 yıl geçmeden cezaevlerinin nüfusu yeniden 27 bine ulaşıyor.
   <br/>
   <br/>
   Devlet kendine karşı suçları affetmeli
   <br/>
   <br/>
   Prof. Bahri Öztürk tasarı ile ilgili başka bir gerçeğe daha dikkat çekiyor: "Tasarıda, suç grupları belirlenirken büyük adaletsizlikler yapılmıştır. Örneğin düşüncesinden ötürü sanık durumuna düşmüş veya mahkum olmuş kimseler ceza indiriminden yararlanamazken, ağır suçlar işlemiş bulunan adi mahkumlar indirimden yararlanmaktadır. Bunu kabul etmek mümkün değildir" diye konuşuyor.
   <br/>
   <br/>
   İstanbul Barosu Başkanı Yücel Sayman ise, af tasarısını "talihsiz bir girişim" olarak değerlendiriyor: "Tasarının ciddi, elle tutulur bir felsefesi, toplumsal barış, uzlaşma sağlama amacı yok. Tersine bu yasa tasarısı toplumdaki huzursuzlukları ve çelişkileri daha da artıracak niteliktedir."
   <br/>
   <br/>
   "Cumhuriyetin 75. yılı nedeniyle ilan edilecek bir genel af toplumsal barışın sağlanmasına katkıda bulunacaktır" diyen TBMM Anayasa Komisyonu Başkanı Ertuğrul Yalçınbayır ise, mevcut tasarıyı yetersiz bulduğunu belirtiyor. Yalçınbayır'ın, üzerinde iki yıldır çalıştığı Toplumsal Barış Projesi, tasarının aksine devlete karşı işlenen suçlar ile TCK'nın 312. maddesiyle işlenen suçlara da af getiriyor. Buna karşılık bireye yönelik adam öldürme, ırza geçme, hırsızlık, rüşvet ve yolsuzluk suçları af kapsamı dışında bırakılıyor. Yalçınbayır, anayasa gereği affedilmeyen "Temel Hak ve Hürriyetlerin Kötüye Kullanılması" başlıklı 14. maddenin değiştirilmesini öneriyor.
   <br/>
   <br/>
   Ord. Prof. Dr. Sulhi Dönmezer, af tartışmalarıyla ilgili başka bir noktaya dikkat çekiyor: "Bir memlekette bir defa af çıkacağı yetkili merciler tarafından ilan olunduğu zaman, artık 'Af çıksın mı, çıkmasın mı?' diye tartışma yapılmaz. O af yapılır, yapılması lazımdır. Aksini iddia etmek, memlekette tatsızlık çıkarır."
   <br/>
   <br/>
   Amaç cezaevlerini boşaltmak
   <br/>
   <br/>
   Her ne kadar açık açık söylenmese de Türkiye'de çıkarılan afların temelinde cezaevlerindeki yığılmanın azaltılması çabası yatıyor. Sayısı 565 kadar olan cezaevlerimizin kapasitesi 70 bin civarında. Şu anda buralarda kalan mahkum sayısı ise 69 bin 382. Hazırlanan tasarıya göre genel aftan yararlanacak olan 26 bin 538 mahkum cezaevinden çıkacak. İndirimden yararlanacak olan 31 bin 980 mahkum ise tenzil edilmiş cezalarını çektikten sonra çakacaklar. Yani cezaevlerinde büyük bir rahatlama olacak. Aynı zamanda devlet büyük bir maddi yükten de kurtulacak. Çünkü her bir mahkumun devlete yıllık maliyeti 1 milyar lirayı buluyor. Adalet Bakanlığı ayrıca, mahkumlar için Ceza ve Tevkif Evleri Genel Müdürlüğü bünyesinde 23 bin 321 personel istihdam ediyor. Cezaevlerinde yer kalmadığını, buraların ıslah kurumu olmaktan uzak olduğunu kabul eden Adalet Bakanı Hikmet Sami Türk, "Af bu nedenle yapılmıyor ama sonuç olarak cezaevleri boşalmış olacak" diyor.
   <br/>
   <br/>
   Ancak yine Adalet Bakanlığı'nın yapmış olduğu bir başka çalışma, affın cezaevlerini sadece geçici olarak boşalttığını gösterdiğine göre, asıl yapılması gereken, suç işlenmenin önüne geçebilecek düzenlemeler yapmak. Suçlu üreten sistemi değiştirip insanları suça sürükleyen şartları ortadan kaldırmak. Bir de köklü bir ceza reformu. Başta ağır cezaların indirilmesi gerekiyor. Özellikle düşünce suçlarının artık suç olmaktan çıkarılması şart. Ama bunlar bir temenniden öteye geçmiyor. Çünkü bırakın düşüncenin suç olmaktan çıkarılmasını, devletimiz kendisini eleştiren düşünceyi affa bile yanaşmıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5507C26BF3ED74DF3BC87EC474E2DAAB?newsId=4664), [web.archive.org (arşiv bağlantısı)](http://web.archive.org/web/20140909131649/http://www.aksiyon.com.tr:80/aksiyon/newsDetail_getNewsById.action;jsessionid=5507C26BF3ED74DF3BC87EC474E2DAAB?newsId=4664)
