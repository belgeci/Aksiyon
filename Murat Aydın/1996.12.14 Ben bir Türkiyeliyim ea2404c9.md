# Ben bir Türkiyeliyim

*Murat Aydın 1996.12.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Etyen Mahçupyan. Ermeni asıllı bir ailenin "Türkiyeli"çocuğu. Türkiyeli olmanın, bu topraklarda yaşamanın apayrı bir anlamı var Mahçupyan için.
  </font>
 </div>
 <div id="newsText">
  <font class="detail-text">
   Siyasi ve felsefi olaylara çocukluğundan beri olan merakı daldan dala sürüklemiş onu. Önce mühendislik okumuş. "Mühendisliğin sınırlı olduğunu görünce işletme okumaya karar verdim"diyor. İşletme de tatmin etmemiş bu kanı kaynayan genci. Derken bilim felsefesinin ve tarihin daha önemli olduğuna karar vermiş. Bunu "Çocukluğumdan beri giderek açılan bir çizgi yaşadım"şeklinde izah ediyor. İmamhatipler ve başörtüsü gibi konularda İslamcı çevrelere yakın görüşleri savunduğu için bazı çevrelerin şimşeklerini üzerine çekse de demokratlığın gereği neyse onu yaptığına inanıyor. Demokrasiyi, "kendin için istediğini başkaları için de istemek" diye tarif ediyor.
   <br/>
   <br/>
   Mahçupyan'la laikliğin kıskacında demokrasinin peşinde koşan Türkiye'yi konuştuk:
   <br/>
   <br/>
     Herkesin demokrasi havariliğine soyunduğu, ancak bir türlü demokrat olamayan bir ülke Türkiye. Sizce Türkiye demokrasinin neresinde?
   <br/>
   <br/>
   Şöyle söyleyeyim. Liberal demokrasinin neresinde diye sorarsak, Türkiye liberal demokrasinin şekilsel yanlarını alıyor, almış ve kullanıyor. Bizde de seçimler var, bizde de siyasi partiler var, bizde  de seçimlerde  çoğunluğu sağlayan koalisyon kuruyor ya da başa geçiyor vs. Fakat bunlar sathi olaylar. Kimliksel özellikleri önemsiz sayıyor. Esas mantık, çoğunluğun iktidar olup tekrar seçimde kazanamayınca da gitmesi üzerine kurulu. Esas dinamik bu. Demokratlığa gelirsek, demokrat mantalitenin oluşturacağı bir mekanizma nasıl olur dersek, o zaman Türkiye bunun daha yanına bile gelmemiş durumda. Çünkü demokrat zihniyet üzerine kurulmuş olan bir demokrasi mekanizması, çok daha katılımcı bir sistematik üretmek zorunda. Yani sadece seçim sistemiyle değil, ara kademelerde de toplumun karar mekanizmalarına katılmasını sağlamak zorunda. Daha ademi merkeziyetçi bir anlayış sergilemek zorunda. Şeffaf bir anlayış sergilemek zorunda vs. Kısacası demokrasinin henüz çok başındayız.
   <br/>
   <br/>
     Türkiye'de birçok kesim demokratik hak ve taleplerini dile getirirken, oluşmasını istedikleri demokratik ortamdan diğer kesimlerin de aynı ölçüde istifade etmesini pek de istiyor sayılmazlar. Bu konjonktürde demokratik ortam nasıl oluşabilir?
   <br/>
   <br/>
   Bu böyle devam ettiği sürece tabii ki oluşmaz. Bahsettiğiniz talep zaten demokratik bir talep değil. Çünkü demokratik talep, kendin için istediğini başkaları için de istemek demektir. Eğer bunu istemiyorsan sen aslında demokratik bir talepte bulunmuyorsun, sen kendin için daha sarbestiyet istiyorsun demektir. Kendin için serbestiyet istemenin de demokratlıkla bir ilgisi yoktur.
   <br/>
   <br/>
     Peki niye böyle bir şey oluyor Türkiye'de?
   <br/>
   <br/>
   Devlettoplum arasındaki otoriter yapılanma ve bunun çatışmacı bir noktaya gitmesi, toplumun içindeki kesimlere de yansıyor. Ve o toplumsal kesimler de birbirine karşı otoriter ve çatışmacı bir anlayışla bakıyorlar. Dolayısıyla kendi varlıklarını sanki ötekinin aleyhine kurabileceklerini düşünüyorlar. Sanki bir kızmabirader oyunu gibi; ya birisi kazanacak, ya ötekisi kazanacak. İkisinin birlikte ortak bir çözüme ulaşmasını sanki gündem dışında tutan bir tavır bu. Bunun da altında bir tür korku var. Yani kendileri için hak talep ediyorlar ama bu hakların başkalarına verilmesinden korkuyorlar. Çünkü  başkalarının bu hakkı nasıl kullanacağını bilmiyorlar, kendilerine karşı kullanma ihtimali olabilir diye bir şey var kafalarında.
   <br/>
   <br/>
      Bu sadece bir korkuya mı dayanıyor sizce?
   <br/>
   <br/>
   Toplumun çok derinine işlemiş  bir tedirginlik ve bir korku olduğunu düşünüyorum. Ama  siyasetçiler bunu kullanıyor. Türkiye'deki esas problemlerden biri bu. Ne yapalım, korku dediğimiz şey  varsa var. Tarihsel olarak gelmiş. Tarihi de geri çeviremeyeceğimize göre, bu ülkede İslami kesim de var, laik kesim de var, Türkler de var, Kürtler de var. Bunu biz nasıl kullanıyoruz diye baktığımız zaman esas sorumluluk orda. Türkiye'deki siyasetçilerin büyük bir kısmı bu farklılığı çatışmacı bir noktaya iterek kullanıyor.
   <br/>
   <br/>
     Yani kendi varlıklarını bu karşıtlığa mı dayandırıyorlar?
   <br/>
   <br/>
   Evet. Ancak böyle bir tavır  onlara kolay geliyor. En kolayı bu çünkü. Sadece bir şekilde karşı çıktığınız zaman onu tanıma çabasını, onunla ortak bir yol çizme çabasını bırakıp reddettiğiniz zaman işiniz kolaylaşıyor.  Bu durum Türkiye'de maalesef siyaset adına kullanılıyor ve medya da buna alet oluyor. Bütün bunları yarmak ve hakikaten ben öbür kesimdeki insanlara el uzatacağım demek, çok kolay bir şey olmaktan çıkıyor.
   <br/>
   <br/>
      Devlet tüm toplumsal kesimlere hitap edemiyor. Devletle değişik toplumsal kesimler arasındaki bu kopukluk neden kaynaklanıyor?
   <br/>
   <br/>
   Bu, devletin zihniyetinden kaynaklanıyor. Devlet toplumun doğal bir parçasıdır. Toplumun kendi kendine organize ettiği, kendini düzenlemesi için kurduğu bir mekanizma. Toplumun çıkarına, lehine davranmak zorunda. Toplumsal farklılıkların üzerini kapatan değil, bunların hepsini temsil edebilen, toplumsal farklılıklar varsa bunların arasını bulmaya çalışan, hakemlik yapan bir mekanizma olmalı. Fakat Türkiye'deki hem tarihsel birikim, hem şu andaki siyasi aktörlerin davranışları maalesef buna yönelik değil.  Devlet ve devletçiliği kesin olarak ayırmamız gerekiyor. Devleti ancak devletçiliğe karşı çıkarak koruyabiliriz.
   <br/>
   <br/>
   Devletin neyi temsil ettiği beli değil. Devlet bir tek kendini temsil ediyor. Devletle toplum arasında büyük bir kopukluk ortaya çıkıyor.
   <br/>
   <br/>
     Osmanlı Devleti geniş bir coğrafyada, farklı etnik kökenli, değişik dinlere mensup, ayrı dilleri konuşan birçok toplumsal kesimi birarada yönetebilmiş. Bu yönüyle  Osmanlı bugün için bir model oluşturabilir mi?
   <br/>
   <br/>
   Osmanlı Devleti yönetim açısından bir model oluşturamaz, ama kültürel normlar açısından bazı modeller, bazı ilkeler ve ipuçları getirebilir.
   <br/>
   <br/>
   Osmanlı sistemi milletler halinde ayrımlaşmaya dayanıyordu, her mezhebi kendi içinde tutarlı bir bütünsel  varlık olarak düşünüyordu. Kendi içinde hiyerarşik bir yapı olarak algılıyordu. İç yönetimi de kendilerine teslim etmişti. Bir özgürlük alanı bırakmıştı cemaat içinde. Bunları da mezhepsel olarak yapmıştı, çünkü mezhepler hukuk oluşturan kaynaklardır. Her mezhebin bir hukuku vardır. Osmanlı için hiçbir dert değildi bu. Yepyeni insanlar girse ülkeye, ben bambaşka bir dindenim dedikleri zaman Osmanlı'ya, iyi o zaman siz de böyle bir hukuk kurun diyordu Osmanlı. Devlet için önemli olan o cemaatlerin arasında kalan kamu sahasıydı. Cemaatlerin içi devleti ilgilendirmiyordu. Vergiyi aldığı sürece, harkes yerli yerinde işini yaptığı sürece problem çıkmıyordu. Dolayısıyla devlet tüm bu parçalı mozaiksel yapının tümünün menfaatiyle ilgili alanlarda faaldi. Ulus devlete geldiğimiz zaman bu o kadar mümkün değil. Devletler bir ulusla birebir kendilerini tanımlıyorlar. O devletteki herkes şu veya bu nedenle kendini o ulusun üyesi hissetmeyebilir. Ve siz ona zorla, ille de kendini İngiliz hissedeceksin diyemezsiniz. Maalesef ulus devlet dediğimiz şey zaten bir taraf. Çünkü bir ulusun devleti. O zaman devlet, toplumun bir bölümünün devleti haline geliyor. Tüm toplumu kapsayan bir ulus devlet kurmazsanız toplumun bir kısmını devlete karşı bir pozisyon almaya sürüklüyorsunuz demektir.
   <br/>
   <br/>
      Başörtüsü olayı ve  imam hatipler konusunda daha çok İslamcı çevrelere yakın görüşleriniz var. Bu düşünceleriniz demokratlığınızın bir sonucu mu?
   <br/>
   <br/>
   Eğer ille de düşünceleri bir zihniyete veya bir siyasi pozisyona bağlayacaksanız şunu söyleyebilirim; demokratsanız, evet bunları böyle savunmanız lazım. Ama ille de her başörtüsünü savunan demokrat demek değildir. Çünkü demokratsanız çok açık bir şey var; bir insanın kılık kıyafetine karışılması o kadar abes bir şey ki, bunun çok tartışılacak bir tarafı olduğunu sanmıyorum. Önemli olan şey tabii şurda geliyor: Bu insanların kamu sahasındaki kıyafetleri nasıl olacak? Kamu sahası sokak değil sonuçta. Mesela devletin kurduğu kurumların içinde bu başörtüsü takılacak mı takılmayacak mı veya takılmamalı mı sorusu tartışılıyor. Buradan tabii şuraya geliyoruz. Devlet toplumu temsil etmesi gerekmesine rağmen toplumun karşısında ve kendinden mülhem bir kılık kıyafet nizamı anlayışına sahip. Bu kılık kıyafet nizamı diyor ki; devletin kurduğu kurumsal yapılar içinde şöyle şöyle giyinilir, böyle böyle giyinilmez. Bu otoriter bir devlet anlayışı. Otoriterliği bunu bir emir olarak vermesinden kaynaklanmıyor, bunu bir hak olarak kendinde görmesinden kaynaklanıyor. Yani, devlet ben toplumun nasıl giyineceğine karar verebilirim diye düşünüyor.
   <br/>
   <br/>
     Bu problemin diğer bir versiyonu da imam hatipler.
   <br/>
   <br/>
   Laik kesimdeki insanlar sanıyorlar ki, imam hatip okulları özel bazı sermayelerin beslemesiyle siyasi olarak kuruluyor. Halbuki öyle değil. İmam hatip okullarının birçoğu toplumun kendi kendinin kurduğu yapılar. Toplum bunu talep ediyor. Siz istediğiniz kadar onu şu veya bu sermayeyle kurun, oraya insan göndermezler. Toplum bunu niçin talep ediyor? Bütün dünyada artık ahlaki bir arayış var çünkü. İnsanlar şu ana  kadar geçirdiğimiz bu modern çağların bizi tatmin edecek kadar ahlaki düzenler yaratmadığını düşünüyorlar. Böyle bir noktada var olan resmi eğitim sistemi bu ahlakçı anlayışı veremiyorsa her toplumda olduğu gibi nerden bulacak toplum bu ahlaki referansı, tabii ki dinden bulacak. Siz öbürünü meydana getiremiyorsanız o zaman tabii ki toplum kendi referanslarına dönecektir ve en tabii hakkıdır bu. İmam hatip okullarının varlık nedenine baktığımız zaman bu okullara giden insanlar sadece din eğitimi almaya gitmiyorlar. Tam aksine feniyle sosyaliyle bütün eğitimi almak, ayrıca bir de din eğitimi almak için bu okullara gidiyorlar. Aileler çocuklarını bu yüzden oraya gönderiyor. Aileler din eğitimini seküler eğitime tercih etmiyor. Seküler eğitimi de aynen istiyor. Dolayısıyla burada sağlıklı bir talep var, tamamen çağdaş bir talep.
   <br/>
   <br/>
     Son olaylardan sonra çok karamsar bir tablo ortaya konuyor. Türkiye'nin geleceğini nasıl görüyorsunuz?
   <br/>
   <br/>
   Bütün bu olayların  içinde yaşadığımız için bizi karamsar yapması normal. Bunların dışına çıkıp bakarsak veya bir yabancıya sorarsanız, hiçbir yabancı kötümser değil Türkiye'yle ilgili. Biz de dışarıda yaşıyor olsaydık büyük bir ihtimalle Türkiye'yle ilgili böyle düşünmeyecektik. Susurluk gibi olayların ortaya çıkarttığı şey aslında bir hızlanma, bir çürüme, bir yozlaşma belirtiyor. Ama bu aynı zamanda  bir ayıklanma, bir temizlenme de ifade ediyor.
   <br/>
   <br/>
     Ermeni asıllı bir aileye mensupsunuz? Türkiye'de Ermeni olmak nasıl bir şey?
   <br/>
   <br/>
   Şöyle söyleyeyim. Kendi çevremde büyüklerimle konuştuğum zaman; anneanneme, babaanneme, kendime ait hatıralara baktığım zaman, gördüğüm şey şu: Bu topraklarda Ermeni olmak çok zevkli bir şeymiş. Geçmişte. Herkesin anlattığı şeyler ve gelenek olarak bugüne taşınan şeyler çok hoş şeyler, çok hoş anekdotlar, hikayeler. Kaynaşan insanların maceraları yani.  Bazı olaylar yaşanmış. Tabii bunları olmamış saymak mümkün değil. Kim olursa olsun bunları birbirine yaparmış gibime geliyor bazen.
   <br/>
   <br/>
   Ben Ermeni cemaatinin şu anda epeyce buruk olduğunu izliyorum. Laik bir yönetim olmasına rağmen cumhuriyetten sonra gelen yönetimin Osmanlı'dan daha geri uygulamaları var. Böyle olunca Ermeniler kendilerini bütünün bir parçası olarak hissedemediler. Bir sürü insan göç etti. Tabii bu bir zenginlik kaybıdır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=2041), [web.archive.org (arşiv bağlantısı)](http://web.archive.org/web/20140607171458/http://www.aksiyon.com.tr:80/aksiyon/newsDetail_getNewsById.action;jsessionid=2F7A8B04285B189B8526DEC669B3E9C4?newsId=2041)
