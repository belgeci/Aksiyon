# Peri padişahının sarayı: İshakpaşa

*Sinan Gül 1995.08.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tarihi saraylarımızın bugüne ulaşabilmiş az sayıda örneklerinden, belki de en mükemmellerinden biridir İshakpaşa Sarayı. İstanbul'da TopkapıSarayı ne ise Doğu Anadolu'da da Ishakpaşa Sarayı'nın o olduğunu söylerler. İshakpaşa sadece saray değil, bünyesindeki avluları, haremi, selamlığı, merasim salonu, camii, türbesi, hamamı, aşevi, cephaneliği, fırını, zindanı ile tam manasıyla bir külliyedir.
  </font>
 </div>
 <div id="newsText">
  <font class="detail-text">
   Saray, Doğubeyazıt'ın 5 km doğusunda, Şeytan Kayalıkları'nın yamacında yeralır. Harem dairesindeki kitabede kayıtlı olduğuna göre Hicri 1199- Miladi 1784 tarihinde yapılmıştır. Yapımına sancak beylerinden Çolak Abdi Paşa zamanında başlanmış. Çolak Abdi Paşa LV. Murad'ın İran seferine öncü kumandanı olarak iştirak etmiş. Bir kalenin fethinde bütün komutanların başarısız kalması üzerine padişah Abdi Paşa'yı vazifelendirmiş. Kale kapılarını açan paşa, bu arada kolunu da kaybetmiş. Muharebeden sont:a Abdi Paşa padişahın huzuruna çıktığında sol koluyla selam layıp dışarıya çıkmış. Bunun üzerine huzurdaki beyler gülüşmüşler. LV Murad paşayı tekrar çağırıp niçin sol eliyle selamladığını sormuş. Paşa, "Padişahım sağ olsun. Sağ kolumu kaybettim. Utandığımdan sol kolumla selam verdim" demiş. Paşanın gösterdiği kahramanlıklardan çok memnun kalan padişah kendisini o mıntıkanın beyi olarak tayin etmiş. Abdi Paşa'nın ölümüyle yarım kalan saray oğlu Mahmuut Paşa tarafından da ta mamlanamayınca 93 sene sonra İshak Paşa zamanında bitirilebilmiş. O gün bugündür de İshak Paşa'nın adıyla anılmakta.
   <br/>
   Anlatılanlara göre yaptırdığı sarayın bir benzerinin daha olmasını istemeyen, sarayıyla birlikte adının her zaman anılmasını arzulayan İshak Paşa, inşaat bittikten sonra ustabaşını çağırarak sormuş:
   <br/>
   -Bu sarayın bir benzerini başka bir yerde daha yapar mısın?
   <br/>
   Ustabaşı, "Paşam" demiş; "Bizler geçimimizi el emeğiyle sağlayan emir kullarıyız. Sizin ardınızdan bir bey yerinize geçse, ya da bir başka diyarın beyi kaçırıp memleketine götürse ve böyle bir başka saray yapmamıistese elim mahkum yaparım."
   <br/>
   -"Gözünü oydururum, yapamazsın" demiş Paşa.
   <br/>
   -"Aklımla tasarlar, elimle yaparım."
   <br/>
   -"Ellerini kestiririm."
   <br/>
   -"Tarif eder başka ustalara yaptırırım."
   <br/>
   -"Dilini kestiririm."
   <br/>
   -" Ayağımla işaret ederim, netice de böyle bir sarayortaya çıkar.sonunda başedemeyeceğini anlayan Ishak Paşa iyice sinirlenerek ustabaşını katlettirmiş. Paşanın, kendi yaptırdığı sarayı Topkapı Sarayı'yla kıyasladığı devrin padişahının kulağına gidince padişah paşayı Beyazıt'tan Hasankale'ye sürdürmüş. Anlatılanlar ister doğru olsun, ister olmasın bu dünyanın kimseye yar olmadığı, yapılanlann yapanın yanına kar kalmadığı aşikar.
   <br/>
   KALMIŞ DAĞLAR BAŞINDA
   <br/>
   İshakpaşa Sarayı vaktiyle eski Beyazıt şehrinin merkezinde yer almaktaymış. Beyazıt, Çaldıran Savaşı'ndan sonra Osmanlı idaresine girmiş. Daha sonraları İstanbul'daki Beyazıt'la karıştırılmaması için adı Doğubeyazıt olarak değiştirilen Beyazıt, Cumhuriyet devrinde daha aşağılara taşınınca saray yalnız kalakalmış ıssız dağların başında. Bu haliyle Ishakpaşa Sarayı'nı karşıdan görenler ilk anda onu Binbirgece Masalları'ndan arta kalmış Kaf Dağı'ndaki peri padişahının sarayı zannederler. Yapıldığı yerin meyline uygun inşa edilmiş muhkem duvarları insanda heybet uyandırır. Zamanla farkedilir mimarisindeki zarafet. İlk andaki heybet ve korku hissi yerini huzur ve süküna bırakır. Gerçekten de dağın yamacına kurulmuş, sessiz, sadasız bekleyen haliyle sükünetin temessül etmiş halidir denebilir İshakpaşa için.
   <br/>
   18. yüzyıl Osmanlı mimarisinin  en güzel örneklerinden olan sarayın mimarisinde Osmanlı, Fars ve Selçuklu medeniyetinin ortak etkisi vardır. İleri Osmanlı devrine ait bir eser olmasına rağmen Selçuklu tesiri daha ağır basar. Sarayı inşa eden Ahıskalı ustalar Selçuklu mimarisinin özelliklerini tam beş asır sonra uygulayarak gelenekten gelen üslubu yaşadıkları döneme başarıyla taşımışlar. Türk saray geleneğine bağlı olarak inşa edilen sarayın kapladığı alan 7600 metrekare. Bugün büyük kısmı yıkık olduğundan toplam kaç bölümden, odadan meydana geldiği kesin olarak bilinmiyor. Halkın anlattığına göre saray 360 oda ve salondan meydana gelmekte imiş. Eskiden 2 ya da 3 katlı olduğu tahmin edilirse bu rakam pek de abartılı gelmiyor. İshakpaşa Sarayı doğudan batıya meyilli arazi üzerine yüksekliği 10-15 metreyi bulan kalın duvarlar ile yerleştirilmiş. Bu haliyle hem azameti, hem de güzellik ve inceliği birlikte bünyesinde taşıyor.
   <br/>
   Bugüne kadar ayakta kalmayı eniyi başaran bölüm cami. Kubbe ve minaresiyle zamanın tahribatına direnen cami diğer yapılara hakim olmuş. Sahipsiz kaldığı yıllar boyunca İshakpaşa Sarayı'nı yağmalayanlar manevi bir korku ile camiye pek dokunmamışlar. Altından olduğu söylenen çıralıklarından, kurşun kaplamalarından eser kalmamış tabii ki. Sivrice kubbesiyle, klasik Türk üslubunun bütün karakteristik özelliklerini taşıyan minaresiyle cami bir zarafet abidesi. Caminin kıble duvarında türbe yer alır.
   <br/>
   Selçuklu türbeleri gibi iki katlı olarak inşa edilen türbede kimilerine göre Abdi Paşa ile hanımı, kimilerine göre de İshak Paşa yatmaktadır.
   <br/>
   Ayrıca halen ayakta olan tak kapı da sarayın en göz alıcı bölümlerinden. Mükemmel bir taş işçiliğine sahip olan cümle kapısınıı1 kapı kanatları eskiden altın kaplama imiş. 1877-78 Osmanlı-Rus Harbi'nde buraları işgal. eden Ruslar geri çekilirken pek çok değerli eseri beraberlerinde götürmüşler. İshakpaşa Sarayı'nın altın kaplamalı kapıları da maalesef bu eserlerle birlikte yağmalanmış.
   <br/>
   İshakpaşa Sarayı'nın en önemli hususiyetlerinden birisi de sarayın kış aylarında kalorifer teşkilatına benzer merkezi bir sistemle ısıtılmış olması. Ne yazık ki yüzyıllar önce gerçekleştirilen bu sistem hakkında hiçbir bilgi ve kalıntı zamanımıza intikal edememiş.
   <br/>
   İshakpaşa Sarayı en büyük tahri: batı Rus işgalleri sırasında görmüş. Doğubeyazıt, 1828-29, 1854 ve 1877-78 yıllarında üç kere Rus işgalinde kalmış. 1.Dünya Savaşı'nda tekrarRus hakimiyetine giren Doğubeyazıt ancak Bolşevik İhtilali'nden sonra işgalden kurtulabilmiş. Bu tarihten sonra tam bir harabe halinde teslim alınan İshakpaşa Sarayı bir müddet süvari kışlası olarak kullanılmış. 1950'li yıllara kadar bakımsız kalan sarayotarihlerde restore edilmiş. En son olarak 1994 yılında başlayan geniş çaplı bir restorasyon ise halen devam ediyor. Bugün turistlerin yoğun olarak ziyaret ettiği İshakpaşa Külliyesi Doğubeyazıt'ın sembolü olmuş durumda.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-945-34-peri-padisahinin-sarayi-ishakpasa.html), [web.archive.org (arşiv bağlantısı)](http://web.archive.org/web/20120813224638/http://www.aksiyon.com.tr:80/aksiyon/haber-945-34-peri-padisahinin-sarayi-ishakpasa.html)
