# ‘BEN DE SİZDEN BİRİYİM’

*Ekrem Dumanlı 2001.07.14*

<div>
 <p class="spot">
  Arkeoloji çalışmaları sırasında  İslam medeniyetine rastlar  profesör Mitten. Araştırınca karşısına dupduru bir sima  çıkar: Hazret—i Muhammed.  'O'nun hayatını okuyunca  adeta büyülendim' diyor. Ve  ekliyor; 'Karım sadece İsa'yı  seviyordu, ben ise  peygamberlerin hepsini; hele  de Muhammed'i.…  Bu ne  mükemmel insan diyordum,  şaşırıp kalıyordum  yaptıklarına'
 </p>
 <p class="metin">
 </p>
 <img border="0" src="/web/20020425040508im_/http://www.aksiyon.com.tr/2001/345/resimler/ben.jpg"/>
 <p class="metin">
  Adı David Mitten, yaklaşık 40 yıldır Harvard Üniversitesi'nde öğretim görevlisi. 65 yaşında. Kaleme aldığı kitaplar, verdiği konferanslar ve telif ettiği makaleler ile tanınan ünlü bir arkeolog o. Yetiştirdiği arkeologlar dünyanın her yerinde önemli çalışmalara imza atmış. Emekliliği —en azından şimdilik— düşünmeyen ünlü hoca, dünyanın her yerinde konferanslar veriyor. Mitten aslında bizden biri, meslek hayatının başında geldiği Türkiye'den bambaşka bir insan olarak dönmüş ülkesine ve o gün bu gündür 'Ben kendimi Müslüman bir Türk olarak görüyorum' diyor..
 </p>
 <p class="metin">
  Bir akşam sofrasında buluşuyoruz, hemen herkesin gözü bu sevimli bilim adamında.
 </p>
 <p class="metin">
  'Bismillahirrahmanirrahim' diye başlıyor söze. Kibar bir tebessümle misafirlere kendisini davet ettikleri için teşekkür ediyor. Çoğunluğunu Türklerin oluşturduğu topluluğu görünce 'Sizinle 31 yıl önce yaşadığım dönüm noktasını paylaşmak istiyorum' diyor. Dedelerinin aslen İrlandalı olduğunu, Amerika'nın Ohio eyaletine nasıl yerleştiklerini, Katolik inancına çok bağlı olduklarını söylüyor.
 </p>
 <p class="metin">
  İrlanda nere, Türkiye nere? Önce bu uzun mesafeye vurgu yapıyor ünlü arkeolog; sonra şirin bir Türkçe cümleyle sözlerine devam ediyor: "Kendimi Türk hissediyorum."
 </p>
 <p class="metin">
  Çocukluk döneminde şahit olduğu aile içi dini havadan etkilenmiş Mitten. İncil'in etkisiyle eski medeniyetlere merak sarmış ve arkeolojiye öyle başlamış. Çocukluk dönemindeki huzur verici dini havayı asla unutamadığını söylüyor açıkça.
 </p>
 <p class="metin">
  Arkeoloji çalışmaları sırasında İslam medeniyetine rastlar profesör Mitten. Araştırınca karşısına dupduru bir sima çıkar: Hazret—i Muhammed. 'O'nun hayatını okuyunca adeta büyülendim' diyor. Ve ekliyor; 'Karım sadece İsa'yı seviyordu, ben ise peygamberlerin hepsini; hele de Muhammed'i.…  Bu ne mükemmel insan diyordum, şaşırıp kalıyordum yaptıklarına.'
 </p>
 <p class="metin">
  'Harvard Üniversitesi, benim için bir dönüm noktası oldu' diyor ve sebebini açıklıyor. 'Harvard'da iki yıl çalıştım, o dönemde Hıristiyanlıkla ilgili bazı problemler yaşadım ve kendi kendime ben din adına satıcı ya da pazarlamacı değilim, din Allah ile kul arasında çok özel bir alandır' dedim.
 </p>
 <p class="metin">
  İşte tam o noktada karşısına Türkiye'de yapılacak bir araştırma çıkar ve her şey birden değişmeye başlar. Salihli ile Turgutlu arasındaki bir bölgede arkeolojik araştırma yapmak üzere Türkiye'ye doğru yola çıkar.
 </p>
 <p class="metin">
  İlk şaşırdığı şey, bizdeki dolmuş taşımacılığıdır; çünkü insanların minibüse tıka basa doldurulup bir yerden bir yere —hem de ücretle— taşınacağını hayal bile edemez genç Amerikalı. Belki de o yüzden Mitten, hâlâ güzel bir Türkçe'yle 'dolmuş' diyor, onu karşılayacak İngilizce kelime bulamıyor.
 </p>
 <p class="metin">
  Harvard'da kariyerine yeni başlayan bir genç için Türkiye yolculuğu neden çok önemliydi. 'Çünkü' diyor Mitten; 'Bu Ohio'lu bir çocuğun ilk yurt dışı seyahatiydi.'
 </p>
 <p class="metin">
  İnsanların kendisine hemen ısınmasına, hatta 'Dayı, amca, Davud' diye seslenmelerine şaşırır ilkin; şaşılmayacak gibi de değildir bir yabancı için. Köye gelen yabancıyı insanlar parmaklarıyla birbirine gösterip kırk yıllık ahbap gibi şakalar yapıyormuş.
 </p>
 <p class="metin">
  60 kişinin kürek salladığı bir arkeolojik çalışmanın içindeydi David. Çalışmalar 30 yıl öncesinin sıcak bir ramazan gününe rastlayınca bazı şeylerin farkına varmaya başlar genç arkeolog. Ramazanın başında İbrahim Akyar isimli bir başçavuşa rastlar ve Müslümanların bir ay boyunca oruç tuttuğunu ilk defa o zaman öğrenir. Çalışanlar arasında kimlerin oruçlu olduğunu öğrenir ve onlara gölgede iş yapmalarını söyler. Kavurucu sıcağın altında bir yudum su, bir lokma ekmek demeden çalışan insanlardan etkilenmiştir. Bu ne etkili bir inançtır ki insanlar cehennemi sıcağa rağmen bir lokma ekmek, bir yudum suya tenezzül etmemektedir…
 </p>
 <p class="metin">
  'Hergün defalarca duyduğum bir kelime vardı' diyor David ve o kelimeyi halisane bir üslüpla birkaç defa tekrar ediyor: 'Allah!' İnsanların bu kelimeyi bu kadar sıkça kullanması dikkatini çekmiş ve araştırma lüzumu duymuş. 'O kadar tabii söyleniyordu ki!' diye ekliyor David: Her yemeğe başlarken insanların ağzından 'Bismillah' ı duymaktadır. Bir gün yemeğe başlarken içinden bismillah demek geçer David'in ve dudaklarından besmele dökülüverir. Beraber çalıştığı bir dostu hemen atılır ve 'Kardeşim Davud, sen de bizden birisin artık' deyiverir. O anı asla unutamayacağını söyleyen kırk yıllık Harvard profesörü o dönüm noktasının altını şu cümleyle çiziyor 'İlk defa o gün kendimi Müslüman hissettim'. İki şahit bulurlar ve onların huzurunda kelime—i şehadet getirir. Kendisine Müslüman olduğu hem de Hanefi olduğu söylenir. 'Hanefinin ne demek olduğunu bilemedim ama dedim; 'Okey, Müslümanım hem de Hanefiyim.'
 </p>
 <p class="metin">
  Müslüman olmasında Türk milletinin payını hiç unutmaz profesör Mitten; 'Ben kendimi daima Müslüman Türk olarak hissettim, çünkü Türkiye'yi, Türkleri çok sevmiştim. Düşünebiliyor musunuz, bazen sokakta yürürken Türkçe bir kelime duyuyorum, hemen dikkat kesiliyorum. O dakikada hissettiğim şey şu oluyor: İşte benim Türk kardeşlerim.'
 </p>
 <p class="metin">
  Bir Amerikalı'nın gizli Müslamanlığı
 </p>
 <p class="metin">
  Bir ara, bir Türk kızına da aşık olur David; hatta evlenmek için harekete geçer ama nasip.…  Hiç gücenmez David, kadere, nasibe inanmıştır bir kere. 1969'da Müslüman olmasından hemen iki hafta sonra Harvard'da hocalığa başlar. Amerika'ya dönen David değişmiştir. Ailesi olan bitene bir mânâ veremez. Etrafındaki insanlar David'in yaşadığı değişiklik karşısında şaşırıp kalmıştır. Belki de etrafından aldığı tepkiler üzerine Müslüman olduğunu kimseye söylemek istemez David. Ta ki 6 yıl öncesine kadar…
 </p>
 <p class="metin">
  Ocak 1995'te Harvard Crimson adlı Harvard Üniversitesi'ne ait günlük gazetede bir habere rastlar. Habere göre Müslüman öğrenciler kendilerine tahsis edilen bir bodrum katında namaz kılıyorlardı. Odanın mescit olma şartları ibadete çok da müsait değildi. Bu haber üzerine harekete geçmeye karar veren Mitten, Harvard İslamic Society diye anılan Müslüman öğrenci derneği ile irtibata geçer, onlara yardım etmek istediğini söyler. Öğrenciler kendilerine yardım etmek isteyen profesörlerine nasıl teşekkür edeceklerini bilemez, insan haklarından, din ve düşünce özgürlüğünden bahsetmek isterler. Sonunda dayanamaz Mitten ve sırrını faş eder: 'Kardeşim ben zaten Müslümanım, Kur'an'a ve Muhammed'e inanıyorum.' Yana yakıla kendilerine destek arayan Müslüman öğrenciler, karşılarında Müslüman bir Amerikalı Harvard profesörünü bulunca hayretler içinde kalmıştır. Prof. Mitten ise duygularını şöyle dile getiriyor: "Karşımda Harvard'da eğitim yapan, derslerinde başarılı, Kuran'a sımsıkı bağlı kahramanlar vardı. Hele bir Taha kardeş vardı ki hiç unutmam, New York doğumlu zenci bir kardeşti. Hem ailesi hem de kendi Sünni bir Müslümandı. Gerçek Müslüman nasıl olmalı ondan öğrendim. Mezun oduğunda babasına dedim ki Allah sana öyle bir evlat vermiş ki ne kadar sevinsen azdır, binlerce insan onun için dua ediyor..."
 </p>
 <p class="metin">
  Öyle derinden inanıyorum ki
 </p>
 <p class="metin">
  'Öyle derinden inanıyorum ki' diye başlıyor sözlerine Prof. Mitten ve birkaç defa aynı noktayı işaretliyor; 'Allah'ın bana en büyük hediyesi İslamdır ve Allah beni bu amaç için Harvard'a, oradan da Türkiye'ye göndermiştir. İslam'ı öğrenmede 40 yıldır taşıdığım akademik kariyerin önemli olmadığını, altı yaşındaki bir çocukla eşit mesafede olduğumu biliyorum.' İslamdaki eşitlik kavramına hayran kaldığını belirten Prof. Mitten, Malcom X'i yad etmeyi de unutmuyor ve diyor ki 'Malcom'un hacda hissettiği şeyleri her gün hissetmek ne kadar güzel bir duygu anlatamam.' Malcom X'i bu kadar iyi anlamasında Mitten'in hacca gitmesinin, ihramlarına sarılmış yüzbinleri lebbeyk derken müşahede etmesinin payı büyük. Medine'yi gördüğünü, çok sevdiğini söylüyor. İstanbul'dan çok etkilendiğini de sözlerine eklemeyi unutmuyor…
 </p>
 <p class="metin">
  Türkiye'de üç altın kural öğrendim
 </p>
 <p class="metin">
  Bilgisayar mühendisi bir arkadaşım muzip bir tebessümle sohbetin arasına giriyor ve kritik bir soruyu yapıştırıyor: 'Efendim ülkemizle ilgili çok güzel şeyler konuştunuz, şaşırdık, yani hiç olumsuz bir olay geçmedi mi başınızdan?'
 </p>
 <p class="metin">
  Zeki bir gülümsemeyle karşılıyor soruyu, sonra kibarca devam ediyor. 'Ben Türkiye'de 3 altın kural keşfetmiştim. Eğer Türkiye'de başın belaya girmesin istiyorsan 3 şeye dikkat etmek lazımdı: 1—Kimsenin namusuna ters bakma. 2—Mustafa Kemal'in aleyhinde bulunma. 3—Türkiye Cumhuriyeti aleyhinde herhangi bir söz sarf etme.' Bu 3 altın kuralı iyi uygulamış Prof. Mitten ve başına bela gelmemiş. 'Bir kere cüzdanım çalındı ama biliyorsunuz bu tür şeyler dünyanın her yerinde oluyor' diyor.
 </p>
 <p class="metin">
  Sohbet erbabından bir başkası merak edip Arap Müslümanlığı hakkında soru sorunca 'Maalesef diğer ülkelerdeki Müslümanlığı yakından tanıma imkanım olmadı. Ben Müslümanlığı Türkiye'de öğrendim ve Türk Müslümanlığını çok sevdim diyor.' Bütün müminleri kardeş olarak gördüğünü sözlerine eklemeyi unutmuyor. Sonra geriye dönüp sözü Yunus Emre'ye, Mevlânâ'ya, tasavvufa getiriyor. Onlardan bahsederken heyecanlanıyor, ilahilere atıfta bulunuyor, kimi cümleleri Türkçesinden okumaya başlıyor. 'Yunus Emre 7 asır öteden benimle direkt konuşuyor' demeyi de ihmal etmiyor.
 </p>
 <p class="metin">
  Gerçekten de Yunuslar, Mevlânâlar, Yeseviler direkt konuşuyordu David Mitten'le, sonra o da bir Yunus olup dikiliyordu karşımıza, Mevlânâ olup sevgi tohumu ekiyordu ve çoğalıyordu asırları aşan sesler, yankılar yeni doğumlar müjdeliyordu…
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/345/haberler/5.htm), [web.archive.org (arşiv bağlantısı)](http://web.archive.org/web/20020425040508/http://www.aksiyon.com.tr:80/2001/345/haberler/5.htm)
