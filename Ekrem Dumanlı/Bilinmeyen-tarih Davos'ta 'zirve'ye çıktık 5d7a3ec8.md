# Davos’ta ‘zirve’ye çıktık

*Ekrem Dumanlı Bilinmeyen-tarih*

<div>
 <font>
  <img border="0" height="1" src="/web/20031024084832im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024084832im_/http://www.aksiyon.com.tr/resim/41/36.jpg" vspace="5"/>
  </p>
 </font>
 <font class="content">
  Türkiye geçtiğimiz hafta Davos’ta görücüye çıktı. Ünlüler geçidine sahne olan Davos zirvesinin içeriğinde gelecektede tartışılacak fikirler vardı.Türkiye’ye ise daha ziyade mankenli defililer ve eğlenceli görüntüler yansıdı. 1971’den beri Davos, Dünya Ekonomik Forumu’na ev sahipliği yapıyor. Zirvenin resmi bir bağlayıcılığı yok; çünkü temel amaç, dünyanın değişik ülkelerinden üst düzey katılımcıları bir araya getirerek fikir alış verişini sağlamak. Reel sonuçları tabii ki bu kadar basit değil. Davos’ta tohumu atılan projeler, daha sonra dünyanın en çok tartışılan düşünceleri arasına giriyor.
 </font>
 <p>
  <font class="content">
   Bu yılki zirveye Türkiye damgasını vurdu. Çünkü Forum devam ederken Türkiye, altı Arap ülkesinin dışişleri bakanını bir araya getirmişti. Ayrıca Başbakan Abdullah Gül, barış gayretlerinin global figürü haline gelmişti adeta. Zirve devam ederken Dışişleri bakanları ortak basın toplantısı yapmış ve dünyanın en önemli haber kanallarında bu toplantı canlı yayın ile duyurulmuştu. Türkiye’nin her şeye rağmen barış alternatifini bu kadar zorlaması ve bu konuda bir mesafe alması, dünya çapında ilgi odağı haline gelmesine neden olmuştu.
   <br/>
   <br/>
   Savaşın soğuk nefesini ensesinde duyan dünya sermayesi, Alp Dağları’nın eteklerinde bir araya gelir de global ekonomiyi temelden sarsabilecek savaş ve barış tercihlerini merak etmez mi? İşte Türkiye bu yıl Davos’a böyle bir rüzgarı arkasına alarak gelmişti. Kıbrıs, Davos katılımcıları için ayrıca bir merak konusuydu. Çünkü AB süreci için her yolu deneyen Türkiye, Kıbrıs sorununu çözmek için kendisine verilen tarihe uymak istiyordu.
   <br/>
   <br/>
   Batılı katılımcılar, AK Parti’yi anlamaya çalışıyordu. Bir zamanlar ‘İslamcı’ kimliği ile tanınan, şimdilerde tek parti iktidarına yürümüş AKP’yi  merak etmelerinden daha doğal bir şey olamazdı. Hele bu parti, iktidara gelir gelmez Avrupa ile bütünleşmenin en somut sembolü AB üyeliğine, geçmiş hükümetlerden daha hararetle sahip çıkmış ise.
   <br/>
   <br/>
   11 Eylül’den sonra ‘fundamentalist İslami örgütler’ dünyanın gündemine oturmuş oldu. Bu arada İslam ve demokrasi üzerine yapılan hararetli tartışmalar devam ediyor. Bu noktada Türkiye’nin ‘İslam dünyası için model’ olabileceği öne sürüldü. Bu nedenle AKP, Batılılar için önemli bir örnek teşkil ediyordu... ‘Biz bize’ değil, hep beraber
   <br/>
   <br/>
   Türkiye, bu yılki Davos’a bu tür avantajlar ile geldi. Zaten toplantının üst başlığı Güvenin İnşaası (BuildingTrust) olarak seçilmişti. İyi bir tercih! Çünkü ‘Global Köy’ rüyasının ilk reel tabirleri Davos’ta yapılmıştı. Başta ışıltılı bir ufuk, önünde durulamaz bir gelişme gibi görünmüştü globalleşme. Fakat her şey dijital gerçekliğe uygun gelişmemiş, dünya ‘medeniyetler çatışması’nın eşiğine gelmişti. ‘Global terörden’ ‘küresel emperyalizm’e kadar uzanan değişik algılama ve yorumlama biçiminin global güvensizlik meydana getirdiğinde kuşku yok.
   <br/>
   <br/>
   Dünyanın hemen her ülkesinden 2 bin 500’den fazla katılımcı vardı. Hal böyle olunca siyasetten sosyal olaylara kadar pek çok konuya temas edildi, fikir alış verişinde bulunuldu. Son Davos Zirvesi vesilesiyle bir kere daha anlaşıldı ki Türkiye’de detay bilinmeden bir konu hakkında yazan, konuşan, hüküm veren çok insan var. Zirve’yi ekran başında takip edenlerin eleştirileri, toplantıyı yerinde takip edenler için gülünç ayrıntılar taşıyordu.
   <br/>
   <br/>
   Ekranlara yansıyan magazin görüntüler üzerine ciddi politikalar  üretilen ender ülkelerdeniz. Magazin üzerine öyle vurgu yapılıyor ki bazen neyi tartıştığımızı bile unutup gidiyoruz. Mesela Davos toplantısı defile renklerine öylesine boğuldu ki, sanırsınız günlerce süren diplomatik temaslar hiç yapılmadı. Halbuki Türkiye, en üst düzeyde kişilere Irak konusundaki tezlerini anlatma fırsatı yakaladı. Türk ekonomisinin avantajları birinci dereceden muhataplarına ifade edildi. Yabancı sermayenin Türkiye’ye daha rahat gelmesi için yapılacak yapısal değişiklikler dünyaca ünlü şirketlere ifade edildi.
   <br/>
   <br/>
   Forum’un son gününde yapılan Türk gecesi ve bir gün sonra çıkılan şehir turu, ‘güven inşaasını’ târumâr etti. Türk medyası kökü derinlerde olan refleksle yaklaştı olaylara. Belli ki Türk Gecesi’ne ‘başörtülü eşler’in katılması birilerini öfkelendirmişti. Ayrıca defile düzenlenmesi de hatta semazen gösterilerinin yapılması da tepkiden nasibini aldı. Türk gecesine basının tepki göstereceği baştan belliydi. Mesela Sabah’tan bir yazar iddiaya bile girmişti. ‘Bu tür geceler biz bize geçiyor. Geçmişte de Davos’ta Türk gecesi yapıldı. Sadece Türk heyeti ve Türk basın mensupları katıldı. Yabancı konukların birkaçı şöyle bir uğrayıp kayboldu.
   <br/>
   <br/>
   Göreceksiniz, yine öyle olacak. Davos’un yıldızlarının (Başkan Lula, Clinton, Bill Gates gibiler) biri bile ilgi göstermeyecek’ diyen yazar, hem haklı çıktı hem haksız. Haklı çıktı, çünkü Clinton Davos’a gelmedi, Microsoft’un efsanevi patronu Bill Gates Ekonomiden sorumlu Bakan Ali Babacan ile görüşme yaptı ama geceye gelmedi. Ancak geceye katılanlar hiç de ‘Biz bize’ bir gece izlenimi vermedi. Çok sayıda yabancı konuk vardı salonda.
   <br/>
   <br/>
   Defile yok, resmi geçit var
   <br/>
   <br/>
   İktidarla muhalefetin arasını açacak ölçüde abartılan defile görüntüleri Davos’ta elde edilen kazanımları perde gerisine itti. Halbuki ortada defile yoktu. Gecenin organizatörü VİP Turizm firması yetkililerine göre mankenlerin gösterisi ‘defile değil, resmi geçit.’ Çünkü herhangi bir şirketin ya da modacının ürünleri tanıtılmıyor gecede. Müzelerden emaneten alınmış geleneksel kıyafetler ile yapılan gösteriyi defile saymıyor uzmanlar. Ayrıca gösteri toplam 20 dakikaya sıkıştırılmıştı. Bu kısa sürede Mevlevi gösterisi yapılmıştı.
   <br/>
   <br/>
   Davos zirvesinin eleştirilecek yönleri yok muydu? Tabii ki var. Üst düzey devlet adamları ve seçkin iş adamlarının katıldığı zirvede sivil toplum kuruluşları yoktu. Halbuki Forum’a 74 sivil toplum kuruluşu lideri, 13 sendika yöneticisi katılmıştı. Avrupa standartlarında sivil toplum kuruluşu bulmak zor olsa gerek. Türkiye’den dini lider yoktu
   <br/>
   <br/>
   Dünya Ekonomik Forumu’nun verdiği resmi bilgiye göre toplantıya 36 dini lider katılmış. Gerçi bizde devlet memuru olmayan dini lider yok; ama farz edin ki Diyanet İşleri Başkanı bu toplantıya katılsaydı ne olurdu? Düz bir mantıkla bakıldığında ‘siyasal İslam’ suçlamasına muhatap olan AKP’nin manken değil, dini lider götürmesi gerekmiyor muydu. Gerçi iyi ki böyle bir yola başvurulmadı. Semazen, manken, başörtüsü üçgeninde toplantının esas amacını çoktan unutmuş medya ve siyaset dünyamız için tansiyonu yüksek bir tartışma başlayabilirdi. Her ne kadar Forum tarafından yayınlanan listede İsrail’den, İngiltere’den, Rus Federasyonu’ndan, İtalya’dan, Japonya’dan, Mısır’dan dini liderlerin katıldığı yazıyorsa da; burası Türkiye.
   <br/>
   <br/>
   Davos’un temel mantığına karşı olabilirsiniz. İsviçre’nin karlı dağlarında yapılan görüşmelere kuşkuyla yaklaşabilirsiniz. Bu tür düşünceleri anlamak, hatta saygı duymak zor değil. Dünyada bunu yapan, hadiseye felsefi ve siyasi açıdan bakan ve toplantıyı eleştiri yağmuruna boğan kişiler çok.
   <br/>
   <br/>
   Fakat, başbakan düzeyinde katılımın yapıldığı toplantılar zincirini bir defilenin cicili bicili görüntüsüne boğmak, ‘başörtülü eşler’ sendromuna çevirmek hiç de hoş bir tavır değil. Ne yazık ki Davos Zirvesi de iç politikaya malzeme edildi.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2365), [web.archive.org (arşiv bağlantısı)](http://web.archive.org/web/20031024084832/http://www.aksiyon.com.tr:80/detay.php?id=2365)
