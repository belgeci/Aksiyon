# ‘Sonsuzluk’ eski sandıklardan çıkıyor

*Jülide Güngör 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   18-21 Nisan tarihleri arasında İstanbul Kongre Merkezi’nde düzenlenecek All Arts İstanbul fuarı; geleneksel sanatlarımızı kapalı kutulardan, eski sandıklardan ve merdiven altı atölyelerden çıkarıyor.
  </font>
 </div>
 <div id="newsText">
  <font class="detail-text">
   <p>
    Çağdaş sanatçı Haluk Akakçe, geçmişle geleceğin bizim kontrolümüzde olmayan bağlantısından, geçmişin şimdimizi ve geleceğimizi etkilemesinden ama daha gelmemiş geleceğin de boş durmayarak şimdimizi ve hatta geçmişimizi yönlendirmesinden bahsederken, “Batı’da zaman neden düz bir çizgide akar, hiç düşündün mü?” diye sormuş ve eklemişti: “Hâlbuki Doğu’da, İslami sanat anlayışında zaman çok yönlüdür, geniştir, sonsuzdur. Ben artık sanatım dümdüz aksın, bir çerçeve içinde kısıtlı kalsın istemiyorum; sonsuza uzansın istiyorum, tıpkı hat gibi...”
    <p>
     Sakıp Sabancı Müzesi Müdürü Dr. Nazan Ölçer de bambaşka bir gün ve saatte; Akakçe’nin söylediklerini hissetmiş gibi, “Hat, sanatçılar için büyük bir ilham kaynağı ama ne yazık ki pek azı keşfetti onu. İslam sanatının diğer formları da öyle aslında; ortası, kenarı, bitişi, çerçevesi yok; sonsuzluğa uzanıyor. Sonsuzluk da öyle mühim bir his ki!” demişti.
     <p>
      O mühim hissi hakkıyla keşfettiğimiz günlerdeyiz sonunda. Haberler sıra sıra... Önce Sakıp Sabancı Müzesi, Kitap Sanatları ve Hat Koleksiyonu’nu ziyarete açtı. Sonra Paris’teki Louvre Müzesi, 18 bin parçalık İslam eserleri koleksiyonunu sergilemeye başladı. Bir büyük müze daha yolda: Türkiye’nin önemli hat koleksiyonerlerinden Demet-Cengiz Çetindoğan çifti Haliç’te büyük bir müze açarak 400 parçalık Osmanlı hat, ferman, hilye-i şerif ve Kur’an-ı Kerim koleksiyonunu sergileme hazırlığında.
      <p>
       Şimdi bunlara bir de fuar eklendi. Sadece hat değil, tüm geleneksel sanatlarımıza kapılarını sonuna kadar açan… İsmi All Arts İstanbul. 18-21 Nisan tarihleri arasında İstanbul Kongre Merkezi’nde düzenlenecek fuar, bir bölümünü tamamen geleneksel Türk sanatlarına ayırdı. Türkiye’nin dört bir yanından gelecek 80 kadar usta, zanaatkâr ve sanatçının üretimi fuar kapsamında bir araya gelecek. Bu minvalde; hat, yazma, halı, bakır, keçe, cam, mücevher, tesbih, tezhip, minyatür, sedef, kat’ı, ebru, kalem işi, cilt, dokuma, ahşap oyma, seramik ve çini olmak üzere 18 ayrı sanatla aynı anda kaynaşma fırsatımız olacak.
       <p>
        Sadece klasik Türk sanatları ustalarını ağırlamakla kalmayacak fuarın bir bölümü antikaya; yani resim, çini, efemera, nümizmatik, kuyum ve halıya; bir bölümü de modern ve çağdaş sanat örneklerini ağırlayan galerilere ayrılacak. Fuarın bir başka bağımsız bölümündeyse özel koleksiyon sergilerine yer verilecek. Bunlar, Remzi Gür’ün Sultan Fermanları Koleksiyon seçkisi ile Yusuf İyilik’in Klasik Türk Hat Sanatları Koleksiyon seçkisi.
        <p>
         <strong>
          Sergileme, tanıtma ve pazarlama
         </strong>
         <p>
          Fuarın Yönetim Kurulu Başkanı Ali Güreli; sanatçılar, sanat kurumları, sanat yayınları, kitapçı ve sahaflarla birlikte 100’ün üzerinde katılımcıyı ağırlayacak All Arts İstanbul’un nihai hedefini şöyle özetliyor: “Ölmeye yüz tutmuş sanatlarımızın yeniden canlandırılması ve onlara yeni ve çağdaş anlamlar yüklenmesi çok önemli. Çünkü ticaretleri ancak o zaman mümkün olabilecek. Eski örneklerin tekrarı yerine bu sanatlarımızın güncel anlayış ve yorumlarını gündeme getirmeli ve teşvik etmeliyiz ki önce ciddi bir ilgi oluşsun; sonra da ticareti başlasın.”
          <p>
           Fuarın koordinatörü Hasan Bülent Kahraman da yine ticari anlamda bir başka noktaya, Ortadoğu’daki müze yatırımlarına çekiyor dikkati: “İslam sanatlarıyla yakından ilgilenen Ortadoğu müzeleri alışverişlerini Avrupa ülkelerinden yapıyor. Antikaya da belli bir ağırlık verdiğimiz fuar, İstanbul’u bu trafiğin kavşağı yapabilir. Ayrıca uzun dönemli bir hedefimiz daha var; klasik Türk sanatlarının çeşitli ülkelerde sergilenmesi, tanıtılması ve tabii ki pazarlanması.”
           <p>
            Her türlü görsel tasarımı Bülent Erkmen tarafından yapılan fuarın danışma kurulunda Beşir Ayvazoğlu, Haldun Dostoğlu, Prof. Uğur Derman, Prof. Dr. Mustafa İsen, Prof. Hüsamettin Koçan, Doç. Dr. Nazan Ölçer, Doç. Dr. Ahmet Haluk Dursun, Fehmi Koru ve Ömer Faruk Şerifoğlu gibi isimler yer alıyor. Fuar; katılımcılarına, sanatçıların stüdyolarına ziyaretler, müze ve özel koleksiyonlara rehberli turlar yanı sıra seminer, konferans ve atölye çalışmaları gibi pek çok paralel etkinlik sunuyor. Konferans programı kapsamında ‘Restorasyon ve Konservasyon’, ‘Oryantalist Resmin Türk Resmi Üzerindeki Etkisi’, ‘Geleneksel ve Klasik Sanat Eserlerinde Ekspertiz’ ve ‘Geleneksel Sanatlarda Sanat Eleştirisi’ gibi konu başlıkları bulunuyor. Tüm bunlar, yani her şey Nazan Ölçer’in bahsettiği o sonsuzluk hissi için…
           </p>
           <p>
            <strong>
             ZONARO’NUN TORUNU DA GELİYOR
            </strong>
            <p>
             Uluslararası sanat fuarı All Arts İstanbul; II. Abdülhamit döneminde saray ressamı olarak Osmanlı sarayına hizmet vermiş oryantalist ressam Fausto Zonaro’nun eserlerini de ağırlıyor. Bu vesileyle Zonaro’nun torunu Cesare Mario Trevigne fuar kapsamında İstanbul’da olacak.
             <p>
              <strong>
               ATLI KÖŞK’TE HAT KOLEKSİYONU
              </strong>
              <p>
               Sakıp Sabancı Müzesi, ‘Kitap Sanatları ve Hat Koleksiyonu’nu Emirgan’daki Atlı Köşk’te geçen yıl ziyarete açtı. Koleksiyonda, İslam sanatının 14. yüzyıldan 20. yüzyıla kadar uzanan dönemine ait 200’den fazla eser bulunuyor. Serginin bir bitiş tarihi yok, tıpkı hat sanatı gibi o da sonsuz.
               <p>
                <strong>
                 Dr. Hasan Bülent Kahraman (Eleştirmen): Ciddi bir ilk adım
                </strong>
               </p>
               <p>
                Geleneksel sanat etkinliklerinin sürdürülmesi çok önemli. Çünkü bir pazarı, bir galerisi, bir destekleyicisi olmayan bu sanatlar kendi kapalı mecralarında alınıp satılıyor; dışarı açılamıyor. Hâlbuki içine girdiğinizde ne kadar zengin olduklarını görüyorsunuz. Tezhipten ebruya, çiniden minyatüre… Her türlü dışlama ve içe kapanıklığın ortadan kalkması ve coğrafyamızın çeşitliliğinin gözler önüne serilmesi gerekli. All Arts belki de ciddi bir ilk adım…
                <p>
                 <strong>
                  Prof. Hüsamettin Koçan (Sanatçı): Tekrar, geleneğin düşmanı
                 </strong>
                </p>
                <p>
                 Toplumun bir bedeni, bir yürüyüşü, doğal bir refleksi var. Onu anlamadan toplumla ilişki kurmak mümkün değil. Bu coğrafyada yapılmış her şey yan yana geliyor ve bizim sanatsal belleğimizi oluşturuyor. Biz bunu algılayamadık epey süre. Algılamadan işe koyulunca da yanlışa düştük, tekrar ettik. Tekrar, geleneğin düşmanı. Ancak gelenekten yola çıkarak yapılmış yenilik geleneği sürdürüyor.
                 <p>
                  <strong>
                   Hasan Çelebi (Hattat): Çok şükür, zamanı geldi
                  </strong>
                 </p>
                 <p>
                  Yıllarca bekledik. Bir dergide, bir programda, bir köşe yazısında… Yani medyada sanatımızdan konuşulmasını… ‘Sanat’ denince radyoya, televizyona kulak kesilirdik; belki hattan bahsederler diye. Tiyatroyu, müziği, resmi, hatta karikatürü bile anlatırlardı ama hattın adı geçmezdi. Çok şükür… Zamanı geldi. Tezhip ve ebru, eskiyi bile geçti. Şimdi Anadolu’nun çok yerinde ebru sanatçısı var. Hat henüz o kıvama gelmedi ama yakındır. En azından artık geriye gitmez.
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35335-sonsuzluk-eski-sandiklardan-cikiyor.html), [web.archive.org (arşiv bağlantısı)](http://web.archive.org/web/20130601121609/http://aksiyon.com.tr/aksiyon/haber-35335-sonsuzluk-eski-sandiklardan-cikiyor.html)
