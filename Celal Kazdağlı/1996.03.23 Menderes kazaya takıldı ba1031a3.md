# Menderes kazaya takıldı

*Celal Kazdağlı 1996.03.23*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <!--- Resim Burada ---------->
  </p>
 </font>
 <font class="content">
  Aydın Menderes ömrü boyunca, babasından miras kalan siyaset aşkıyla, kasketlilerin çocuklarıyla kucaklaşmak, onları tekrar iktidar yapmak için hazırladı kendini. Ama önüne hep engeller çıktı. Sonunda beklediği fırsatı yakalamak üzereydi ki bu sefer de trafik canavarı yolunu kesti
 </font>
 <p>
  <font class="content">
   Necmettin Erbakan’ın yakasına taktığı rozetten sonra mikrofonu eline alan Aydın Menderes’in, evin en kıymetli vazosunu kıran muzip çocuk edasıyla, “Pazara kadar değil mezara kadar Refah Partiliyim” diye haykırışı, tam anlamıyla siyaset dünyasına bir bomba gibi  düşüverdi. Bir cuma günü haberi alan herkes, “Aydın Menderes ne yapmak istiyor?” diye soruyordu. Gerçekte bu sorunun cevabını çok kişi bilmiyordu. Ama zaman içinde öğrenecekti.
   <br>
    <br>
     Bu tavır, Aydın Menderes’in kitleleri şaşırtan ilk davranışı değildi. 12 Eylül ihtilalinin milletvekili ve AP Genel Idare Kurulu Üyesi olarak Aydın Menderes de diğer siyasiler gibi 10 yıl yasaklılar kısmındaydı. 1987 referandumunda dönemin yasaklı lideri Süleyman Demirel ile birlikte yasakların kalkması için mücadele etmiş, gerek beraber ve gerekse tek başına meydan mitinglerine çıkmıştı. Manisa ve Samsun’da düzenlediği mitinglerde parlak bir konuşmacı olduğunu göstermiş ve siyaset sahnesinde yer alacağının işaretlerini vermişti. Ancak yasaklar referandumla kalktı ama tüm ısrarlara rağmen Menderes aktif siyasete dönmedi. Halkın oylarıyla kaldırdığı yasağı bu kez kendisi koydu. Süleyman Demirel’in tüm ısrarlarına rağmen DYP’ye katılmadı. Yollarını Demirel’den ayırdı. Insanlar ilk kez o zaman sordu: “Aydın Menderes ne yapmak istiyor?” diye.
     <br/>
     <br/>
     Gerçekte Aydın Menderes’in yaptığı ve yapmak istediği belliydi. O siyasetin içine doğmuştu. Başka şey yapması mümkün değildi. Doğduğu 1946 yılından beri etrafında hep siyaset konuşulmuş, ülke meseleleri tartışılmıştı. Çocuk yaşta kulağında ninni sesleri yerine babası Adnan Menderes’in ülke sorunlarını tartışan sözleri yer etmişti. Böyle bir ortamda yetişen birinin siyaset dışında yapacağı başka bir şeyi olamazdı.
     <br/>
     <br/>
     <br/>
     <br/>
     SIYASETIN UMURUNU DA                              ACISINI DA GÖRDÜ
     <br/>
     <br/>
     <br/>
     <br/>
     27 Mayıs darbesi  olduğunda Istanbul Robert Kolej’de öğrenci olan Aydın Menderes, bu okulu bırakmak zorunda kalarak Ankara’ya dönmesiyle birlikte siyasetin acı gerçeğiyle ilk kez tanışmış oluyordu. Artık yalnızdılar. Uzun süre bu yalnızlık devam etti. Babasının idam haberi geldiğinde Ankara Koleji öğrencisiydi. Ilk çocukluk yıllarında gördüğü umura, ilk gençlik yıllarında acı, hüzün ve yalnızlık eklendi. Babasını kendisinden ayıran siyaset, bütün ağırlığıyla Aydın Menderes’in etrafında dönüp duruyordu.
     <br/>
     <br/>
     Yüksek öğrenimine başladığı ODTÜ’de de siyaset o’nu yalnız bırakmadı. Siyasi olayların arttığı dönemde, “Başına bir iş gelmesinden” korkulduğu için Aydın Menderes ODTÜ’yü bıraktı ve Ankara Iktisadi ve Ticari Ilimler Akademisi’ne başladı. Çoğu zaman da Aydın’da oturmak zorunda kaldı.
     <br/>
     <br/>
     Aydın Menderes, ilk çocukluk yıllarını siyasetin zirvelerinde yaşadıktan sonra ilk aktif siyasi hayata ise, tam tersi zirveden değil, en alt kademeden başladı. AP’den ayrılanların kurduğu Demokratik Parti’nin Aydın il teşkilatında çalıştı ve bu partinin il başkanı oldu. “Büyük tecrübe kazandım” dediği  bu görevden sonra Demokratik Parti’nin tekrar AP’ye katılması üzerine yeniden siyasete ara verdi. Ancak bu uzun sürmedi. Askerlik dönüşü Süleyman Demirel, Aydın Menderes’i  Konya’dan milletvekili adayı gösterdi ve seçildi. Ardından da AP’nin Genel Idare Kurulu üyeliğine getirdi.
     <br/>
     <br/>
     Böylece Aydın Menderes, tekrar siyasetin zirvelerinde dolaşmaya başladı. Ancak bu da uzun sürmedi. 12 Eylül 1980 ihtilali Menderes’i bir kez daha siyasetten ayırdı. Ihtilal yönetimi diğer siyasi liderler gibi kendisini 10 yıl siyaset yasağına çarptırdı. En çok sevdiği iş elinden 10 yıl süreyle alınmıştı.
     <br/>
     <br/>
     <br/>
     <br/>
     ADETA BIR ŞEHZADE GIBI
     <br/>
     <br/>
     <br/>
     <br/>
     Bu dönemde Aydın Menderes kendini okumaya araştırmaya verdi. Güneri Civaoğlu’nun deyimiyle “Adeta bir şehzade gibi” gelecek günler için hazırlık yaptı. Siyaset yasağı 1987’de milletin oyuyla kalktığı zaman, Aydın Menderes’in herkesi şaşırtan “DYP’ye katılmama” kararının altında henüz şartları kendisi için yeterli görmeyişi yatıyordu.
     <br/>
     <br/>
     1987 genel seçimlerde DYP’nin beklenen desteği görmeyişi ve 1989 yerel seçimlerde ise ANAP’ın hezimete uğraması, Aydın Menderes’i harekete geçmek için ümitlendirdi. Kendisinin siyaset yapabileceği şartlar yavaş yavaş ortaya çıkıyordu. Bunu hissediyordu. Bir yandan Anadolu’yu dolaşıyor, bir yandan da toplumun çeşitli kesimleriyle beraber oluyordu. Özellikle “sivil gruplar”la temasa geçiyor ve onların desteğini alıyordu. Artık Aydın Menderes yeni bir siyasi oluşumun içindeydi. Bunu herkes görüyordu.
     <br/>
     <br/>
     Tam bu noktada sürpriz teklif Turgut Özal’dan geldi. Özal, “Gel ANAP’ın başına geç” dedi. Menderes’in cevabı hazırdı. Tıpkı 1987’de Süleyman Demirel’e dediği gibi Özal’a da “Hayır” dedi. Onun istediği iki parçadan birinin başına geçmek değildi. O iki parçayı bileştirebilecek bir arayışın içindeydi. Ancak bir türlü onun çıkışını bulamıyordu.
     <br/>
     <br/>
     1992’de kapatılan partilerin tekrar açılması üzerine Adalet Partisi’nin canlandırılması gündeme geldi. Dönemin Başbakanı Süleyman Demirel AP’yi açmak yerine DYP’ye katmayı tercih etti. Menderes ise AP’nin açık kalmasını ve merkez sağın birleşeceği bir çatı olmasını önerdi. Kongrede yaptığı 10 dakikalık konuşması etkileyiciydi ama sonuç almaktan yoksundu. AP Demirel’in isteği doğrultusunda DYP’ye katıldı. Menderes kendisine yeni bir araç bulmak zorundaydı.
     <br/>
     <br/>
     <br/>
     <br/>
     ÖZAL ÖLÜNCE PLAN BOZULDU
     <br/>
     <br/>
     <br/>
     <br/>
     Tam bu sırada Cumhurbaşkanı Turgut Özal, yeni bir hazırlık içindeydi. ANAP’ın tıkandığını gören Özal, Ikinci Değişim Programı’nı başlatmak istiyordu. Hayata geçirmek istediği bu proje içinde Aydın Menderes’e de yer vermeyi planlıyordu. Zaten Menderes’in kafasına da Türkiye’yi dönüştürmek vardı. Ancak bu beraberlik uzun sürmedi. Cumhurbaşkanı Özal’ın vefatı ile Menderes bir kez daha yalnız kaldı.
     <br/>
     <br/>
     Aydın Menderes, Ikinci Değişim Programı çerçevesinde çok öne çıkmış; kitleler önünde kendini bağlamıştı. Özal’ın ölümü ile siyasete ara vermesi gerekiyordu ama bir kere ok yaydan çıkmıştı. Parti kurma sözü verilmişti. Bundan geri adım atması zordu. Nitekim geri adım atmadı. Menderes Büyük Değişim Partisi’ni kurdu. BDP, Anadolu’da beklemediği ilgiyi gördü. Ancak Turgut Özal’ın ölümü ile siyasetteki taşlar yerinden oynamıştı. Süleyman Demirel Cumhurbaşkanı olunca yerine Tansu Çiller DYP Genel Başkanı ve Başbakan oldu. Bu siyasette yeni bir isimdi ve kitleler yeni başkana avans vermekten yanaydı.
     <br/>
     <br/>
     <br/>
     <br/>
     MERKEZ SAĞDAKI BOŞLUĞU DOLDURACAKTI
     <br/>
     <br/>
     <br/>
     <br/>
     Siyasetteki bu değişiklik Aydın Menderes’in önünü tıkadı. Merkez sağ kitleler beklemeyi tercih etti. Tansu Çiller onlar için yeni bir ümitti. Oysa Menderes’in beklemeğe tahammülü yoktu. BDP ile fazla ileri gidemeyeceğini görünce Aydın Menderes babasının kurduğu DP’ye katıldı ve Genel Başkan seçildi.
     <br/>
     <br/>
     DYP ve ANAP olarak ikiye bölünen merkez sağ giderek zayıflıyordu. Iki  partinin liderler seviyesindeki çatışması kitleleri merkez sağdan uzaklaştırıyor, bir başka çekim merkezi oluşmadığı için de ezilen, itilen, kakılan, hakkı yenen, yoksul insanlar hızla RP’ye kayıyordu. DP ise misyonun kaynağı olmasına rağmen DYP ve ANAP’ın yer alacağı bir çatı olmaktan uzak görünüyordu.
     <br/>
     <br/>
     <br/>
     <br/>
     KASKETLILER..
     <br/>
     <br/>
     <br/>
     <br/>
     Oysa Aydın Menderes, çıkış arayan milyonları arkasına almadan halkı birleştiremeyeceğini, siyasetteki dağınıklığı ortadan kaldıramayacağını çok iyi biliyordu. Tıpkı babası gibi halkı iktidar yapmak istiyordu. Binlerce kasketli insanın doldurduğu o muhteşem meydan mitinglerinin gösterildiği siyah—beyaz filmleri hatırladıkça babasının 10 yıllık iktidarını neye borçlu olduğunu daha iyi anlıyordu.
     <br/>
     <br/>
     Işte Menderes halka seslenmek istiyordu. Babası kasketlilere seslenmiş ve kazanmıştı. Kendisi de onların, yani kasketlilerin çocuklarına seslenmek ve kazanmak istiyordu. Ama kasketlilerin çocuklarına seslendikçe, ezilenlere, kaybedenlere, kimsesizlere yöneldikçe Aydın Menderes önünde medya blokunu buldu. Fikirlerini kitlelere duyuramadı.
     <br/>
     <br/>
     Sonunda Menderes kararını verdi: “Ölene kadar RP’liyim.”
     <br/>
     <br/>
     Herkesi şaşırtan bu söz, aslında Menderes’in medya blokuna ve kitlelerle arasına giren siyasi mihraklara verdiği bir cevaptı.
     <br/>
     <br/>
     Genlerine işlemiş olan siyasi öngörüsü, önüne çıkartılan her türlü engeli aşarak o’nu Meclis kürsüsünden kitlelerle buluşturmuştu. Vuslat tam da Menderes’in istediği gibi olmuştu. Bu vuslatın coşkusuna siyasi rakipler bile alkış tutarken birileri fırsat kolluyordu. Trafik canavarı Menderes ile milyonların arasına, yeni bir engel olarak, beklenmedik bir anda giriverdi.
     <br/>
     <br/>
     Siyasette önündeki engelleri aştığına inanan Aydın Menderes, şimdi önüne konan farklı bir engelle karşı karşıya. Bu engeli aşmak için mücadele etmek Menderesin elinde değil. Artık Allah’ın takdiri ne ise o olacak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21719&yorum_id=1), [web.archive.org (arşiv bağlantısı)](http://web.archive.org/web/20060117130259/http://www.aksiyon.com.tr:80/detay.php?id=21719&yorum_id=1)
