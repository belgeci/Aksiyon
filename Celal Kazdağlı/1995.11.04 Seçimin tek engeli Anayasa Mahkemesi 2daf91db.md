# Seçimin tek engeli Anayasa Mahkemesi

*Celal Kazdağlı 1995.11.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Seçimlere iktidarda gitmek için CHP'yle bir kez daha ortaklığa bile katlanan Çiller'i önemli bir viraj bekliyor; Anayasa Mahkemesi. Muhalifler, seçim tarihinin iptali için başvuru hazırlıklarını sürdürüyor. Imza sayısı 'şimdilik' az. Ancak seçim listelerinden umduğunu bulamayacak küskünlerle birlikte  90 imzayı bulacaklarından eminler. Bulurlarsa siyaset denklemi daha da karışacak
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Daha düne kadar hiç kimse seçim yapılacağına, Çiller'in restinin gerçek olacağına inanmıyordu. Herkes son dakikada seçimden vazgeçileceğine inanmış gibiydi.
   <br>
    <br>
     Ama bütün bu beklentiler yanlış çıktı. Başbakan Tansu Çiller herkesi şaşırtan bir kıvraklıkla Meclis’ten bir çırpıda seçim kararını çıkartıverdi. Daha seçime bir yıl varken kendi “idam fermanlarını” imzalamaz gözüyle bakılan milletvekilleri, liderlerinin istekleri doğrultusunda davrandılar ve hiç fire vermeden seçime evet oyu verdiler.
     <br>
      <br/>
      Gerçekte Başbakan Tansu Çiller bu kararı almakla kendini kurtarmış oldu. Yoksa Çiller için hazırlanan plan adım adım işliyordu. Artık oyunun son perdesi oynanıyor ve Çiller’in devre dışı kalması ihtimal dahiline giriyordu. Çiller, rakiplerinden önce oyunu farketti ve planı beklenmedik şekilde bozdu.
      <br/>
      <br/>
      <br/>
      <br/>
      AMAÇ RP IKTIDARINI ÖNLEMEK
      <br/>
      <br/>
      <br/>
      <br/>
      Türkiye’de yaşanmakta olan parçalanmış bir siyasi yapı karşısında RP derli toplu duran haliyle büyük başarı göstermiş ve son yerel seçimlerde Osmanlı’nın başkenti Istanbul ile cumhuriyetin başkenti Ankara’da belediyeleri kazanmıştı. RP’nin bu beklenmedik zaferi toplumun büyük bir kesimine adeta şok etkisi yaptı. Başta toplumun duyarlı çevreleri olmak üzere, toplumun hemen her kesimi muhtemel RP iktidarını önlemek için harekete geçti.
      <br/>
      <br/>
      Ilk iş RP’ye karşı, cepheden saldırmak oldu. Başta medya olmak üzere RP’yi eleştiri bombardımanına tuttular. Ancak bu bir işe yaramadı. RP’liler dağılmak yerine daha çok birbirlerine kenetlendiler. Onun üzerine Bosna meselesi başta olmak üzere bir çok konuda çamur atma kampanyası başlatıldı. Bu da sonuç vermedi. RP’yi önlemek için seçim kanunu üzerinde oynamanın da bir fayda etmeyeceği çoktan anlaşılmıştı. Çünkü RP en büyük parti olduğu için hiç bir seçim kanunu onun önünü kesemiyordu.
      <br/>
      <br/>
      Bu durumda RP’nin yükselişini önlemek için, geriye, bir tek demokratik çözüm kalıyordu: O da RP karşısında parçalanmış olan merkez sağı birleştirmek. Bunun için uzun  süredir DYP ve ANAP beraberliği isteniyordu. Özellikle TÜSIAD çevrelerinin önderlik ettiği bu beraberlik bir türlü gerçekleşmedi. Medya baskısına rağmen DYP ve ANAP’ın iki lideri biraraya gelip işbirliğine gitmedi. Tam tersi aralarındaki husumeti artırmaya yönelik çaba harcadılar. Uzlaşma yerine  sürekli kavgayı tercih ettiler.
      <br/>
      <br/>
      Birbirine çok yakın iki partinin birleşmesinin önündeki en büyük engel partinin liderleriydi. Her iki lider merkez sağın birleşmesini istiyordu. Ama ikisinin de bir şartı vardı: Birleşme kendi liderliği altında olsun. Hem Çiller, hem de Yılmaz liderlikten vazgeçmeyince merkez sağın birleşmesi bir türlü gerçekleşmiyor, dolayısıyla RP’nin önü de bir türlü kesilemiyordu.
      <br/>
      <br/>
      DYP—CHP koalisyonunun 20 Eylül’de bozulması iki merkez sağ partinin işbirliği yapması için uygun bir fırsat meydana getirdi. Hiç olmazsa DYP ve ANAP hükümeti kurulabilirse bu beraberlik seçim işbirliğini de gündeme getirir; böylece iki büyük parti gizli ya da açık seçim ittifakı yapınca RP küçültülmüş olurdu.
      <br/>
      <br/>
      Ancak bu formüle de iki lider yanaşmadı. Mesut Yılmaz bir adım atarak, DYP içinden herhangi bir ismin başbakanlığı altında her türlü işbirliğine hazır olduğunu açıkladı. Bunun adı “Çiller’siz Hükümet Formülü”ydü. Böyle bir hükümet kurulabilse merkez sağ kendisine yeni bir lider bulabilecek ve merkez sağın birleşmesi gerçekleşecekti. En azından birlikte hareket RP’nin önünün kesilmesine yetecekti. Bu da maksadın hasıl olması demekti.
      <br/>
      <br/>
      <br/>
      <br/>
      ÇILLER ÇOK HIZLI DAVRANDI
      <br/>
      <br/>
      <br/>
      <br/>
      Ama bu formülün ilk önce Tansu Çiller’i siyasi hayattan tasfiye anlamına geleceği kısa sürede farkedildi. Çiller bunun üzerine azınlık hükümeti güvenoyu alamayınca hemen DYP Genel Idare Kurulu’nu topladı ve Çiller’siz hükümet formülüne karşı olduklarını ilan ettiler. Çiller’in başbakan olmadığı hiç bir hükümet formülüne DYP’nin katılmayacağı açıklandı.
      <br/>
      <br/>
      Böylece Çiller merkez sağın iki büyük partisinin işbirliğini bir kez daha önlemiş oldu. Ama bununla yetinmedi, ne olur ne olmaz diyerek hükümeti kurma görevinin Mesut Yılmaz’a verilmesini engellemek için CHP ile hükümet pazarlığına oturdu ve CHP’yi tatmin eden bir formülü kabul etti. Böylece Hüsamettin Cindoruk ve arkadaşlarının çıkışından sonra Yılmaz’ın DYP grubuna vuracağı darbeleri ve belki de DYP’nin ortasından ikiye bölünmesi ihtimalini önlemiş oldu.
      <br/>
      <br/>
      Çiller bununla da yetinmedi. Grubunu dağılmadan önlemek için hemen seçim kararını aldırdı. Bu aşamada erken seçime karşı çıkarak Çiller’den ayrılacak milletvekillerini rakipleri çok bekledi. Ama Çiller ve grubu fire vermedi. Alelacele bir seçim kanunu hazırladı ve 24 Aralık  seçim tarihini Meclis’ten iki defa çıkarttı.
      <br/>
      <br/>
      Şimdi muhalifler seçim tarihinin ve kanunun iptali için Anayasa Mahkemesi’ne başvurmak için hazırlanıyorlar. Çiller, Yılmaz, Baykal, Erbakan ve Türkeş seçimlerin 24 Aralık’ta yapılmasını istiyorlar. O yüzden milletvekillerine Anayasa Mahkemesi’ne iptal başvurusu için imza vermemelerini telkin ediyorlar. Hüsamettin Cindoruk, Mümtaz Soysal ve Bülent Ecevit’in başını çektiği grup 90 imza için çaba harcıyor. Ümitleri milletvekili seçim listelerinin ilan edilmesinden sonra seçilemeyecek olan milletvekillerinde. O zaman 90 imzanın bulunacağına inanıyorlar.
      <br/>
      <br/>
      Bu grubun inandığı bir başka şey var: O da 90 imza ile Anayasa Mahkemesi’ne başvurulduğunda mahkemenin bu kanunu iptal edeceği.
      <br/>
      <br/>
      Zaten Meclis’te bir çok milletvekili seçimlerin iptal edileceğine inanıyor. Seçimlerin iptal edilmesi, merkez sağın yeniden birleşme ümidini yeşerteceği için bu sonucu bekleyen çok sayıda insan var. Bu grup kesinlikle seçimin 24 Aralık’ta olmayacağını söylüyor.
      <br/>
      <br/>
      Ancak liderler seçimden yana gözüküyordu. Çünkü bu sayede gruplarındaki milletvekilleri yenilenecek. Bunun anlamı, seçilen milletvekilleri bundan böyle daha çok lider sultası altında kalacaklar. Çünkü onları oraya seçtiren güç, genel başkanlar olacak.
      <br/>
      <br/>
      Hemen seçim kararı ile Tansu Çiller ve Mesut Yılmaz kendi konumlarını korumuş olacaklar. En azından genel başkanlıkları devam edecek. Aynı şekilde Necmettin Erbakan da durumundan memnun olanlar arasında yer alıyor. Erbakan’a göre merkez sağın dağınık olması kendi lehine. Kazara bunlar birleşirse RP’nin oy kaybedeceğine inanıyor.
      <br/>
      <br/>
      Ankara’da oynanan siyaset oyununda şimdilik Tansu Çiller kazanmış görünüyor. Ancak bu oyunun henüz birinci perdesi. Ikinci perde ise Anayasa Mahkemesi’ne iptal başvurusu ile başlayacak. Başvuru gerçekleşirse işte o zaman ikinci perde gerçekten başlayacak ve kazanmış görünen Tansu Çiller kaybedecek. Ve asıl oyun o zaman başlayacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21666), [web.archive.org (arşiv bağlantısı)](http://web.archive.org/web/20060422063303/http://www.aksiyon.com.tr:80/detay.php?id=21666)
