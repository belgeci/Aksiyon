# Devlet sırları işportada

*Celal Kazdağlı 1994.12.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Milli Savunma Bakanlığı’nda askeri törenle karşılanan misafir, o dönemki Bakan Nevzat Ayaz’ın odasına girdiğinde, bütün diplomatik teamülleri bir kenara bırakarak, tuvaletin yerini sordu. Yan taraftaki tuvalete giden misafir, bu süre içinde odadaki heyeti ayakta bekletmekten çekinmedi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu misafir, geçen yılın mayıs ayında 34 kişilik kalabalık bir heyetle Türkiye’ye gelen Rusya Federasyonu Savunma Bakanı Orgeneral Pavel Graçev’den başkası değildi. Tipik bir Rus olan tıknaz orgeneralin aykırı davranışı bununla kalmadı. General Pavel Graçev, Türkiye’yi kastederek, biraz da gözdağı verir bir eda ile, “Bazı ülkeler Azerbaycan’ı silah yardımı yapmaktadır ve bu bizi çok üzmektedir” diye konuştu. Bizimkiler bu iddiayı ancak cılız bir şekilde yalanlayabildiler. Çünkü bir süre önce Hürriyet gazetesi manşetten, “Azerilere roket gönderdik” haberini vermiş ve her türlü ayrıntıyı da unutmamıştı.
   <br>
    Hürriyet gazetesinin diğerlerini atlatma duygusuyla verdiği haber dönüş dolaşıp, Milli Savunma Bakanlığı’nın odasında Türkiye’nin aleyhine bir delil olarak kullanılmış; Türkiye de buna fazla ses çıkaramamıştı. Gazetecilik adına yapılan bir yayın Türkiye’ye zarar vermişti. Oysa sadece Körfez Savaşı, bile gazetecilerin savaşı riske sokmamak için öğrendikleri birçok şeyi yazmadıklarının örnekleriyle doluydu. Belirli hayati konularda suskun kalmayı tercih etmişlerdi.
    <br>
     Batılı gazeteciler, bu tecrübenin üstünden henüz iki yıl bile geçmemişken, bu defa, TSK’nin en üst düzeyinden yeni emekli olmuş Orgeneral Doğan Güreş’in, herkesi hayrete düşüren, açıklaması geldi. Güreş açıkça şunu söyledi: “Bosna–Hersek’e gizli silah yardımı yaptık. Ancak silahların büyük kısmına Hırvatistan el koydu.”
     <br>
      Güreş’in bu açıklaması etkisini göstermekte gecikmedi. Haber ajansları ve BBC gibi ünlü televizyon kanalları açıklamayı hemen haber yaptılar. Uluslararası platformlarda tepkiler gelmeye başladı. Ingilizlerin Independent gasetesi, “Güreş’in açıklaması Ankara’yı zora soktu. Bu Türkiye’nin Karabağ’a Barış Gücü gönderme isteğini olumsuz yönde etkiler” diye yazdı. Türkiye’nin, “Rusya Ermeniler’e silah verdiği için Barış Gücü gönderemez” tezini artık savunamayacağını belirtti.
      <br/>
      Doğan Güreş’in bu açıklaması dışarda Türkiye aleyhine kullanılmaya başlarken, içerde de “Askerler ne kadar konuşmalı” tartışmasını başlattı. Milli Savunma Bakanı Mehmet Gölhan hiç gecikmeden tepkisini ortaya koydu ve “Böyle bir şey söylenir mi?” diye sordu. Güreş’in bu sözleri “Ağzından kaçırmış” olması temennisinde bulundi. Gazeteci Mehmet Ali Birand, Güreş’in açıklamasını tek kelimeyle “gaf” olarak niteledi ve değerlendirmeyi yaptı: “Güreş, Türkiye’nin devlet sırrı olarak kalması gereken bir hususu açıklamış ve normal koşullarda suç işlemiştir. Nitekim, Ingiliz BBC bu haberi kaçırmayıp dünyaya yaymış ve Ankara güç durumda kalmıştır.”
      <br/>
      Siyaset bilimci Doç. Dr. Hikmet Özdemir de, açıklamanın Türkiye aleyhine kullanıldığını belirtiyor, “Şayet emekli generalin düne kadar Genelkurmay Başkanı olduğu bilinmeseydi, pekala gizli bilgileri açığa vurmaktan, Genelkurmay Askeri Savcılığı’nca hakkında çoktan soruşturma açılabilirdi” diyor. Ancak Taha Kıvanç, bu tür eleştirilere katılmıyor ve “Devlet sırrını açıkladı, Divan–ı Harb’e verilmeli” görüşünün karşısında olduğunu açıkça söylüyor.
      <br/>
      Bu açıklamalarından dolayı Güreş için, her hangi bir işlem yapılmadı. Sadece Orgeneral Güreş’in Genelkurmay Başkanı iken, hükümet isterse Bekaa’yı bombalayabileceklerini söylediği hatırlatıldı. Oysa teknik olarak bunun mümkün olmadığı, çünkü uçakların Bekaa’ya gidip gelecek yakıt deposuna sahip olmadıkları söylendi. Zaten Doğan Güreş de sonradan açıklamasını yalanladı. Askerlik hayatında neyin gizli, neyin devlet sırrı olduğunu bilecek bir insan olduğunu belirtti ve “Zaten konuştuğum arkadaş bir çay sohbeti yapmaya gelmişti” dedi.
      <br/>
      Askerlerin konuşması, yalnızca Doğan Güreş’in bu açıklaması ile sınırlı değil. Güreş’in bu açıklamasının ardından, gazeteci Fatih Çekirge’nin ATV’de yaptığı program, baştan sona emekli askerlerin birbirleri hakkında söyledikleri sözler ve kendi aralarındaki “iktidar oyunu”nu açıklamaktan ibaretti.
      <br/>
      Genelkurmay eski başkanlarından Necip Torumtay’ın, “Özal Kerkük’le Musul’u istiyordu” açıklamasıyla başlayan programda şimdi hepsi emekli olmuş olan Orgeneral Doğan Güreş ile Orgeneral Muhittin Fisunoğlu arasındaki hakarete varan açıklamaları; Orgeneral Sabri Yirmibeşoğlu’nun “Evren bir gün De Gaulle gibi çağrılıp başa geçmeyi hayal ediyordu” türünden sözleri, TSK’nin eski üst yönetiminin ne oranda bir iktidar oyunu içinde olduğunu ortaya koyuyordu. Nitekim, Mehmet Ali Birand, Fatih Çekirge’nin programını değerlendirirken, bu gerçeğin altını çiziyor ve “Program subaylarımızın da bizden farklı olmadıklarını gösterdi. Onların içinde de rütbe kavgası var. Kıskançlıklar, politik oyunlar var. Çekişmeler, dedikodular var” diyordu.
      <br/>
      Emekli askerlerin bu tür tartışmaları, TSK’nin zaaflarını da ortaya çıkarıyordu bir bakıma. Bu ise “düşmanlar”ın gözünden kaçmıyordu. O yüzden askerler bu tür tartışmalara son verilmesini istiyorlar. Eski Cumhurbaşkanı Kenan Evren’in Genel Sekreterliği’ni yapmış olan emekli Tümgeneral Eşref Cenker, askerlerin gönlünde yatan düşünceyi seslendiriyordu: “Bu tür tartışmaları kamuoyunda yapmak doğru bir davranış değil. Bundan hem Türkiye, hem TSK zarar görür. Olaylar olup bitmiştir. Tartışmaları yeniden alevlendirmek doğru ve sağlıklı bir davranış değil.” Cenker, askerlerin emekli olduktan sonra nasıl davranmaları gerektiğini de belirtiyor. Cenker’in tavsiyesi şöyle: “Devletin üst kademelerinde görev yapan insanların bazı şeyleri konuşmaya hakları yoktur. Hepimizin bir takım sırları vardır. Ancak bunları mezara götürmeye mecburuz.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21361), [web.archive.org (arşiv bağlantısı)](http://web.archive.org/web/20060429141113/http://www.aksiyon.com.tr:80/detay.php?id=21361)
