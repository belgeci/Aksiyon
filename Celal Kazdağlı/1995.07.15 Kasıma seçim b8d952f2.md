# Kasıma seçim

*Celal Kazdağlı 1995.07.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Askerlerin yaptığı anayasayı değiştirmek amacıyla yola çıkan Meclis'in daha 3. maddede tıkanması tam bir hayal kırıklığına neden oldu. Yaşanan, "sivil fiyasko"dan başka birşey değildi. Aynı zamanda bu durum rejimin giderek sıkıştığını da gösteriyordu. Işte tam bu noktada Meclis'in en kıdemli milletvekili Bülent Ecevit, çözüm yolunu gösterdi: "Şayet anayasayı değiştiremezsek tek çözüm var; o da genel seçime gitmek"
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ilk hareket Başbakan Tansu Çiller’den geldi. Gerçekleşen Çiller—Yılmaz—Çetin üçlü zirvesine rağmen anayasa değişikliğinin üçüncü maddesi Meclis’te kabul edilmeyince başbakan, kısa bir durum değerlendirmesinden sonra kararını verdi: “Anayasa değişikliklerini askıya alıyorum.”
   <br>
    <br>
     Aslında bu ilk işaretti. Askerlerin yaptığı anayasayı değiştirmek amacıyla yola çıkan Meclis daha 3. maddesinde tıkanınca tam bir hayal kırıklığına yolaçtı. Yaşanan, “sivil fiyasko”dan başka birşey değildi.
     <br>
      <br/>
      <br/>
      <br/>
      “BIR ANAYASA BILE
      <br/>
      <br/>
      DEĞIŞTIREMEYEN MECLIS”
      <br/>
      <br/>
      <br/>
      <br/>
      Bundan 15 yıl önce TBMM yine büyük bir fiyasko yaşamış ve aylarca cumhurbaşkanı seçememişti. O zaman “Bir cumhurbaşkanı dahi seçemeyen Meclis” bunun faturasını çok ağır ödedi. Şimdi söylenen de aynı mantığa dayanıyor. “Bu Meclis bir anayasa tadilatı bile yapamıyor.”
      <br/>
      <br/>
      O gün cumhurbaşkanı seçemediği için darbe ile karşı karşıya kalan Meclis, bugün anayasa değiştiremedi diye aynı tehdit altında bulunmuyor. Ama rejimin giderek sıkıştığı da bir gerçek.
      <br/>
      <br/>
      Işte tam bu noktada TBMM kürsüsünden konuşan Meclis’in en kıdemli milletvekili Bülent Ecevit çözüm yolunu gösterdi: “Şayet anayasayı değiştiremezsek tek çözüm var; o da olabildiğince erken bir zamanda genel seçime gitmek.”
      <br/>
      <br/>
      Ecevit’in bu uyarıyı yaptığı gün ANAP Grup Başkanvekili Eyüp Aşık, aynı kürsüden, erken seçimi zorlamak için istifa edeceğini, “Istifa etmezsem namerdim” diyerek açıkladı. Eyüp Aşık sözünü tuttu ve istifasını aynı gün Meclis Başkanlığı’na verdi.
      <br/>
      <br/>
      Ancak Eyüp Aşık’ın dikkatlerden kaçan bir açıklaması daha oldu. Aşık, “Başbakan aldığı talimat üzerine anayasa görüşmelerini askıya aldı” dedi. Meclis Başkanı Hüsamettin Cindoruk, “Askıya almak” tabirini bir konfeksiyoncu deyimi olarak değerlendirdi ve bir başbakanın talimat alamayacağını ancak talimat vereceğini açıkça dile getirdi.
      <br/>
      <br/>
      <br/>
      <br/>
      “AVRUPA’DAN GELEN RAPOR”
      <br/>
      <br/>
      <br/>
      <br/>
      Eyüp Aşık’ın “Talimat aldı” sözü hemen işe askerlerin müdahil olduğu şeklinde anlaşıldı. Ama Aşık askerleri kastetmediğini söyledi. Eyüp Aşık’ın iddiası daha çok, Türkiye’nin Avrupa başkentlerinde görev yapan temsilcilerinin bir durum değerlendirmesi yaparak başbakan için hazırladıkları, “Anayasayı değiştiremiyorsanız Gümrük Birliği’ne giremezsiniz. Ama hemen seçim kararı alırsanız Gümrük Birliği’ne giriş konusunda çok büyük avantaj yakalamış olursunuz” şeklindeki bir rapora dayanıyor. Eyüp Aşık mevcut parlamento ile bir türlü demokratik açılımı yapamayan Türkiye’ye Avrupa’nın, “Öyleyse seçime git” tavsiyesinde bulunduğunu ima ediyor. Bunu da talimat olarak değerlendiriyor ama açıkça söylemiyor.
      <br/>
      <br/>
      Gerçekte başbakana bu yönde bir rapor sunulduğu dışişlerine yakın kanaklar tarafından ifade ediliyor. Ama henüz rapor ortaya çıkmış değil. Böyle bir rapor ortaya çıkmasa da erken seçim ihtimali iyice belirmiş görünüyor.
      <br/>
      <br/>
      Meclis Başkanlık Divanı, Eyüp Aşık’ın oylamasının bu hafta yapılmasını kararlaştırdı. Bu konuda gün tespiti için yetkiyi Meclis Başkanı Hüsamettin Cindoruk’a verdi. DYP’liler Eyüp Aşık için oylamaya katılacaklarını ve üyeliğinin düşürüleceğini açıkça söylüyorlar.
      <br/>
      <br/>
      Ancak bu işlemden önce DYP Genel Idare Kurulu, ara seçim ve Seçim Kanunu’nu Meclis’e getirmeyi tartışacak.
      <br/>
      <br/>
      Ibrenin erken genel seçime döndüğü bir sırada TBMM Başkanı Hüsamettin Cindoruk, ortaya farklı bir öneriyle çıktı. Buna göre Meclis bir yıl daha çalışacak. Ama Kurucu Meclis gibi. Başta anayasa olmak üzere temel kanunları yapacak sonra da ülkeyi seçime götürecek.
      <br/>
      <br/>
      DYP kurmaylarının ara seçim ihtimalini ortadan kaldırmak için ortaya attıkları “Ilkbahara seçim kararını alırız” önerisine yine Cindoruk karşı çıkıyor. Cindoruk, “Meclis erken seçim kararını aldığı anda kendini fesih kararını almış olur” diyor. Dolayısıyla ilkbahara erken seçim kararının yanlış olacağını söylüyor.
      <br/>
      <br/>
      Zaten Ankara’da siyasiler seçimin ilkbahar yerine sonbaharda yapılacağına inanıyor. Anayasa değişikliğinin tamamen gündemden kalkmasından sonra Meclis’in itibarının yeniden kazanmasının mümkün olmadığını görenler seçimden başka çözüm yolu kalmadığını söylüyorlar. Zaten Meclis de bir türlü tatile giremiyor ve sürekli kanun çıkarmak için çaba harcıyor.
      <br/>
      <br/>
      7. Beş Yıllık Kalkınma Planı’ndan sonra Meclis Trafik Kanunu, her ile yeni bir üniversite kurulması gibi seçime yönelik kanunları çıkarmayı ön plana almış bulunuyor. 21 Temmuz’da tatile girmesi beklenen Meclis’in erken seçimin gündeme girmesi ile birlikte çalışmalarını bir süre daha uzatıp zorunlu kanunları çıkarması gerekiyor. Bu durumda Meclis öncelikli seçim kanunu çıkaracak ve erken seçim tarihini belirleyecek. CHP’lilerin de itiraz etmediği ve DYP kurmaylarının da kabul ettiği bir seçim tarihi şimdiden ortaya atılmış durumda. Buna göre erken genel seçim 12 Kasım 1995 tarihinde yapılacak.
      <br/>
      <br/>
      Ancak henüz kesin bir karar yok. Bu hafta Meclis kendi geleceği ile ilgili bir karar verecek. Ya “bir anayasa tadilatını bile yapamayan Meclis” olmaktan kurtulacak ve anayasa değişikliğini gerçekleştirecek; ya da erken genel seçim kararı alarak kendini yenileyecek.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21566), [web.archive.org (arşiv bağlantısı)](http://web.archive.org/web/20060422063048/http://www.aksiyon.com.tr:80/detay.php?id=21566)
