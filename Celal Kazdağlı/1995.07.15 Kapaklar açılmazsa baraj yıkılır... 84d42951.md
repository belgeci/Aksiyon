# Kapaklar açılmazsa baraj yıkılır...

*Celal Kazdağlı 1995.07.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yer: Istanbul. Petrol—Iş Sendikası’nın 17. Merkez Genel Kurulu. Tarih: 6 Eylül 1980 Konuşan: Bülent Ecevit, CHP Genel Başkanı: “Halk tribünlerden sahaya inmeli, oyuna katılmalıdır. Böyle giderse birisi düdüğü çalar ve demokrasi biter.” Yer: Ankara. Türkiye Büyük Millet Meclisi Genel Kurulu. Tarih: 7 Temmuz 1995.Konuşan: Bülent Ecevit, DSP Genel Başkanı: “Bir baraj taşma noktasına geldiğinde, eğer kapaklar açılmazsa, barajın setleri yıkılabilir.
      <br>
      </br>
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Şimdi toplum, gerçekten böyle bir taşma noktasındadır. Anayasada, toplumun beklentilerini bir ölçüde olsun gerçekleştirecek değişikliklerin daha çok gecikilmeden yapılması topluma ferahlık getirecektir, sokaklardaki kaynaşmayı önleyecektir.
   <br>
    <br>
     Anayasa değişikliğinde bir uzlaşmaya varılamayacağı kesin olarak ortaya çıkarsa, o zaman, bu Meclis’in yapması gereken şey, bence, kendi kendisini feshetmesidir, erken seçime gitmesidir.”
     <br/>
     <br/>
     Bundan 15 yıl önce Bülent Ecevit tribünde oturan halkı sahaya inmeye, oyuna katılmaya davet ettikten tam 6 gün sonra haklı çıktı. Hiç kimse sahaya inmeyince “birisi” düdüğü çaldı ve demokrasi bitti. Askerler yönetime el koydu.
     <br/>
     <br/>
     Şimdi Ecevit yine uyarıyor. Ama bu defa halka değil doğrudan milletvekillerine sesleniyor. “Toplum kesimleri kaynıyor” diyor. “Toplum bir patlama noktasına geldi.” Ecevit toplum kesimlerini tatmin etmek ve patlamayı önlemek için “Taşma noktasına gelen barajın kapaklarının açılmasını” istiyor. “Barajın kapakları” olarak da anayasa değişikliğini gösteriyor. “Anayasa değişikliklerinin görüşülmesi ve kabul edilmesini Meclis için ve demokrasimiz için rüştünü ispat sınavı” olarak kabul ediyor. Şayet Meclis bunu yapamazsa, yani anayasa değişikliğini gerçekleştiremezse geriye bir tek yol kalıyor o da olabilecek en kısa zamanda erken genel seçim.
     <br/>
     <br/>
     Ecevit demokrasinin yürümesi ve işlemesi için başka çare de görmüyor. Ancak Bülent Ecevit, 6 Eylül’den 15 yıl sonra Meclis’te yaptığı konuşmanın askeri rejim tehlikesi ile hiçbir ilgisi olmadığının altını özellikle çiziyor ve kelimeleri özenle seçerek 7 Temmuz’daki Meclis konuşmasını, “Bir darbe olasılığını filan asla aklından geçirmeksizin söylenmiş bir söz” olarak kabul ediyor.
     <br/>
     <br/>
     6 Eylül 1980’de o konuşmayı yaptığında 9 ay önce Cumhurbaşkanı Fahri Korutürk’e verilmiş olan bir muhtıranın var olduğunu hatırlatıyor. Bugün ise Ecevit’e göre öyle bir olasılık yok. Kötümser de değil. Tam tersi umut dolu. 12 Eylül 1980 öncesi ile bugün arasında bir paralellik kurmayı da içine hiç mi hiç sindiremiyor. Böyle bir ihtimali de kabul etmiyor.
     <br/>
     <br/>
     Ancak, Ecevit, kötümser tablo çizmemekle beraber giderek rejimin tıkanmakta olduğunu ve ümitlerinin kaybolmaya başladığını da bir tespit olarak ortaya koyuyor.
     <br/>
     <br/>
     Ecevit’e göre bugünkü trajik durumdan çıkmanın bir tek yolu var. O da ya anayasayı değiştirmek ve toplumu bir ölçüde de olsa 12 Eylül rejiminin diktiği dar elbiseden kurtarıp ferahlatmak. Ya da hiç gecikmeden erken genel seçime gitmek. Ancak seçimin bu adaletsiz seçim sistemi ile yapılmasının işi kolaylaştırmak yerine daha da karmaşık ve içinden çıkılmaz bir hale sokacağını da söylemeyi ihmal etmiyor.
     <br/>
     <br/>
     Bakalım 15 yıl sonra parlamento Bülent Ecevit’in söylediklerine ne ölçüde itibar edecek.
     <br/>
     <br/>
     <br/>
     <br/>
     MECLIS ILE MILLET ARASINDAKI
     <br/>
     <br/>
     KOPUKLUK UÇURUMA DÖNÜŞÜYOR
     <br/>
     <br/>
     <br/>
     <br/>
     — Meclis’te, “Bir baraj taşma noktasına geldiğinde, kapaklar açılmazsa, barajın setleri yıkılabilir” uyarısında bulundunuz. 12 Eylül öncesi de bir uyarınız vardı?
     <br/>
     <br/>
     Bir darbe olasılığını filan asla aklımdan geçirmeksizin söylenmiş bir söz. Toplum kesimleri kaynıyor, yani sokaklar taşıyor, kamu görevlileri sokaklarda; işçiler, işsizler, doktorlar, hakimler, savcılar.. hepsi sokaklarda. Eğer sorunlarına Meclis çatısı altında çözüm bulunmazsa siyaset Meclis’in ve demokratik disiplinin dışında dile gelecek ve toplum bir patlama noktasına gelecek. Geldi zaten; ondan çok kaygı duyuyorum. TBMM’de anayasa değişikliklerinin görüşülmesi, Meclis için ve demokrasimiz için rüştünü ispat sınavı idi. Çünkü bir askeri yönetimin olağanüstü koşullarda dayattığı bir anayasanın dar kalıbına toplum sığmıyor. Işte bir umut Meclis bunlardan hiç değilse bir kısmını kaldıracak. Özellikle katılımcı demokrasiyi engelleyen hükümler kaldırılacaktı.
     <br/>
     <br/>
     Fakat öyle anlaşılıyor ki, Meclis’te bir kısım milletvekilleri ve bir kısım yetişkin politikacılar bu katılım engellemelerinden mutlular.
     <br/>
     <br/>
     — Siz bugün Meclis’in toplumdan tamamen koptuğunu söylüyorsunuz. Bugün Meclis’le toplum arasında nasıl bir ilişki kuruyorsunuz?
     <br/>
     <br/>
     Bugün hem Millet Meclisi ile millet arasındaki kopukluk uçuruma dönüşüyor, hem de rejimin anayasal çerçevesi ile rejimin gerçeği ve toplumun gerçeği birbirleriyle çelişiyor. Bu da tabii demokrasinin işlerliğini büyük ölçüde ortadan kaldıran bir süreç oluyor. Gençlik dışlanıyor, kitle örgütleri dışlanıyor, sendikalar dışlanıyor; bilim adamları, uzmanlar, meslek örgütleri dışlanıyor. Bu da Millet Meclisi ile millet arasındaki kopukluğu gitgide bir uçuruma dönüştürüyor.
     <br/>
     <br/>
     — Bu süreç devam ederse Türkiye’yi hangi noktaya götürür?
     <br/>
     <br/>
     Işte artık çok kötümser olmak istemiyorum. Yine çözümün demokrasi kuralları içerisinde aranması ve bulunması gerekli.
     <br/>
     <br/>
     — 12 Eylül öncesinde de buna benzer bir uyarıda bulunmuştunuz, bugünküyle benzerlikleri ya da farklılıkları neler?
     <br/>
     <br/>
     Şimdi öyle paralellik kurmayı içime sindiremem. Bir de şu fark var. 12 Eylül’den 9 ay önce askerler muhtıralarını vermişlerdi. O bir muhtıraydı. Rahmetli cumhurbaşkanına verdikleri şey.
     <br/>
     <br/>
     Şimdi ise bu hükümet birçok konuda hayal kırıklığı yarattı. Ortaklar kendi aralarında hiçbir konuda anlaşamıyorlar. Ayrıca hükümet ortağı iki partinin kendi içlerinde büyük çelişkiler ve ayak oyunları var. Fakat bir başka hükümet seçeneği de ortaya çıkmıyor. Bu durumda ne kadar önce erken seçim yapılırsa o kadar iyi veya en azından Meclis’teki partiler bu anayasa değişikliğini daha ciddiye alıp topluma bir ferahlık getirme bir umut getirme görevi ile karşı karşıyalar.
     <br/>
     <br/>
     — Coşkun Kırca bir yazısında ANAP’ı anayasa değişikliğini engellemekle suçluyor. Böylece de askeri darbenin ortamını oluşturduğunu iddia ediyor.
     <br/>
     <br/>
     Işte ben böyle kehanetleri doğru bulmuyorum. Bizde aydın kesimin bir hastalığı veya toplumun üst katlarının bir hastalığı sorunlar ağırlaştı mı, işte o tür beklentiler, çözümü başkalarından bekleme... Bunun da çözüm olmadığı görüldü. Yani bugün Türkiye’de yaşanan siyasi krizden büyük ölçüde 12 Eylül askeri rejimi ve onun getirdiği anayasa da sorumlu. Müdahalelerin bir çözüm getirmediği, yeni yaralar açtığı, yeni sorunlar getirdiği belli.
     <br/>
     <br/>
     — Bugün toplumda bu tür çözüm arayan insanlar gerek aydın kesimde gerek halk arasında var mıdır?
     <br/>
     <br/>
     Halk arasında hiçbir zaman oluşmamıştır öyle arayış, toplumun üst katlarından gelmiştir o tür çağrılar ve arayışlar.
     <br/>
     <br/>
     — Şöyle diyebilir miyiz: Tıpkı 12 Eylül öncesinde olduğu gibi bu tür arayışlar bugün de var.
     <br/>
     <br/>
     O benzetmeyi yapmayı içime sindiremem. Ve o felaket olur. Çünkü 1970’li yıllardan önemli bir fark var demokrasi açısından. Dünya büyük bir açılım gösterdi son yıllarda. Totaliter rejimle yönetilen Sovyetler Birliği dağıldı. Birçok ülke yani uzun süredir veya başından beri demokrasi deneyimi olmayan ülkeler, bizdeki demokrasi kültürü, birikimi olmayan ülkeler demokrasiye geçtiler. Filipinler’den işte Orta Asya’dan Orta Avrupa’ya Şili’ye, Güney Afrika’ya kadar. Dünya böyle bir ortamdayken Türkiye’de hiçbir aklı başında kimsenin çözümü, öyle yeni bir demokrasi kesintisinden, yeni bir müdahaleden beklememesi gerekir.
     <br/>
     <br/>
     — Içime sindiremem diyorsunuz ama öyle bir endişeniz var mı?
     <br/>
     <br/>
     Artık daha fazla sormayın, daha fazla söyletmeyin. Yapmayın.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21568), [web.archive.org (arşiv bağlantısı)](http://web.archive.org/web/20060422063054/http://www.aksiyon.com.tr:80/detay.php?id=21568)
