# Çiller-Erbakan düellosu

*Celal Kazdağlı 1995.07.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan Tansu Çiller, Erbakan'ı taklit ederek RP'yi eleştirdi. Böylece anamuhalefet partisi yerine RP'yi rakip olarak seçmiş oldu. Bunun nedeni anayasa değişikliğinde yatıyor. Anayasa değişikliği referandumsuz gerçekleşmeyecek gibi. Başbakan referandumun Çiller—Erbakan ekseninde cereyan etmesini istiyor ve bunun altyapısını oluşturuyor. Bu durum RP'nin de işine geliyor. Çünkü referandumdaki tüm hayır oylarını kendi hanesine yazabilecek
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Başbakan Tansu Çiller, deneyimli bir tiyatro oyuncusu gibi başını iki tarafa sallayıp sesini incelttikten sonra, Erbakan Hoca’yı taklit ve tenkit edince, kendisini dinleyen DYP milletvekillerinin hepsi de muzipçe gülüyor ve liderlerini çılgınca alkışlıyordu. Herkes Çiller’in büyük bir taklit yeteneğine sahip olduğunu görmüş ve keyiflenmişti.
   <br>
    <br>
     Televizyon kanalları da Çiller’in ne kadar iyi taklit yaptığı üzerinde durdular. Onlara göre Çiller en az güldürü sanatçıları kadar başarılıydı. Ve Çiller, ilk kez bir başka siyasi lideri taklit eden lider ünvanını da alıyordu; tıpkı ilk kadın başbakan ünvanını aldığı gibi.
     <br>
      <br/>
      <br/>
      <br/>
      ERBAKAN ANAMUHALEFET LIDERI GIBI
      <br/>
      <br/>
      <br/>
      <br/>
      Oysa konuşması ile, bundan daha önemli bir başka ilk’e de imza atıyordu Başbakan Tansu Çiller: ANAP lideri Mesut Yılmaz dururken Çiller, kendisine rakip olarak, TBMM’de 38  milletvekili ile en küçük gruba sahip RP’nin Genel Başkanı Necmettin Erbakan’ı alıyordu. Bu TBMM’de ilk kez yaşanan bir olaydı. Iktidar partisinin lideri anamuhalefet partisi yerine en küçük partinin genel başkanını kendisinin asıl rakibi olarak görüyordu.
      <br/>
      <br/>
      Geçmişte bunun örneği yoktu. Siyasi tarih hep iktidar ve ana muhalefet partisi liderleri arasında yaşanan mücadeleye göre şekillenmişti. Menderes–Inönü kavgası yerini Demirel–Ecevit kavgasına bırakmış, 12 Eylül 1980’e kadar bu mücadele en keskin şekliyle sürmüştü. 12 Eylül sonrası bir yumuşama döneminden sonra bu defa Turgut Özal–Süleyman Demirel kavgası yaşanmıştı. Siyasi liderler genç kuşakların eline geçince bu defa Çiller–Yılmaz kavgası en sert şekliyle başlamıştı. Oysa şimdi Başbakan Tansu Çiler birdenbire politika değiştiriyor ve Yılmaz’a barış çubuğunu uzatırken Necmettin Erbakan’a oklarının  sivri ucunu yöneltiyordu.
      <br/>
      <br/>
      <br/>
      <br/>
      ÇILLER–ERBAKAN EKSENLI SIYASET
      <br/>
      <br/>
      <br/>
      <br/>
      Şimdi sorulan soru belli: Çiller niçin Erbakan’la hesaplaşma politikasına başvurdu?
      <br/>
      <br/>
      Aslında sorunun cevabı anayasa değişikliğinde yatıyor. Artık herkes bu anayasanın referandumsuz kabul edileceğine inanmıyor. Meclis’in sayısal aritmetiği yetmesine rağmen anayasanın değişmesine milletvekillerinin mevcut yapısı imkan vermiyor. Çiler de bunu çok iyi biliyor. O yüzden işi RP Grup Başkanvekili Şevket Kazan’ın belirttiği gibi “inada” bindirmiş durumda. Liderler arasında bir uzlaşma ortamı olmadan ikinci turu başlatması Çiller’in işi halk oylamasına götürmek istediğini ortaya koyuyor.
      <br/>
      <br/>
      Ancak Çiller iş henüz o noktaya gelmeden referandumun Çiller–Erbakan ekseninde cereyan etmesini istiyor ve şimdiden onun altyapısını oluşturuyor. Aslında siyasetin Çiller–Erbakan eksenine oturması Refah Partisi’nin de işine yarıyor. RP referandumdaki tüm hayır oylarını kendi hanesine yazacak ve sonuçta “Işte benim gücüm bu kadar” diyecek. Çeşitli araştırma kuruluşlarının raporlarına göre en az yüzde 40 civarında anayasaya red oyu çıkması bekleniyor. Bu sonuçla yüzde 20’ler düzeyinde olan RP oylarının ikiye katlanması söz konusu olabilecek.
      <br/>
      <br/>
      Nasıl Erbakan hayır oylarını RP’ye yazdırmayı düşünüyorsa Tansu Çiller de evet oylarını kendi hanesine yazdırmayı planlıyor. Çiller’in yürüteceği referandum stratejisi de gayet açık: “Batı’ya gitmek istiyorsanız buyrun DYP otobüsüne.” RP’yi de Türkiye’yi Doğu’ya götüren otobüs olarak tanımlayacak.
      <br/>
      <br/>
      Aslında işi böyle formüle etmek kafası karışık olan seçmenin işini de kolaylaştıracak. Seçmen ne getirip ne götürdüğü tam belli olmayan anayasa maddeleri yerine son derece basit bir soruya cevap arayacak. “Biz Batı’ya mı gideceğiz, yoksa Doğu’ya mı?”
      <br/>
      <br/>
      Başbakan Tansu Çiller ve onun adına stateji oluşturanlar konuyu bu kadar basite indirgedikten sonra seçmenin “Biz Batı’ya gitmek istiyoruz” cevabını vereceklerine inanıyor. Bütün planlarını da bunun üzerine inşa etmiş bulunuyorlar.
      <br/>
      <br/>
      <br/>
      <br/>
      YILMAZ ÇILLER’IN PLANINI
      <br/>
      <br/>
      BOZABILECEK MI?
      <br/>
      <br/>
      <br/>
      <br/>
      Ancak bu planın işlemesinin önünde bir tek engel var. O engel de, yok saymaya çalıştıkları Mesut Yılmaz ve ANAP.
      <br/>
      <br/>
      ANAP kurmayları anayasanın bu şekliyle halkoylamasına gitmesine karşı çıkıyorlar. Anayasanın özünde bir değişiklik yapmayan ve demokratikleşmeyi de hedeflemeyen bu değişikliği ANAP yetersiz buluyor. Kaldı ki ANAP açısından referandumda tavır almak oldukça zor görünüyor. Referandumda evet derse bu DYP’nin işine yarayacak, hayır derse bu defa ibre RP’ye dönecek. Mücadele tamamen kendilerinin dışında, Çiller’in istediği ve RP'nin de razı göründüğü, Çiller–Erbakan düellosu şeklinde geçecek. ANAP kulvarın dışında adeta seyirci konumunda kalacak. O yüzden ANAP bütün gücüyle referanduma karşı çıkıyor. Bu nedenle gerekirse anayasa değişikliğinin reddedilmesini bile isteyebilecek durumda.
      <br/>
      <br/>
      Başbakan Çiller’in elindeki en büyük koz da bu. Çiller ve kurmayları bu durumda faturayı Yılmaz’a kesmeye hazır durumdalar. Toplumun büyük çoğunluğunun ve özellikle medyanın benimsediği anayasa değişikliğine ANAP’ın engel olduğunu söyleyecekler. Yılmaz’ı şikayet edecekler. Sendikaların, derneklerin ve özellikle medyanın baskısını devreye sokacaklar. Çiller, bu baskı karşısında ANAP’ın hayır diyemeyeceğini düşünüyor. Zaten şimdiden medya anayasa değişikliğinin mutlaka yapılması için baskı kurmaya başlamış durumda. 119 yılda gelen bu fırsatı sivillerin kullanmasını istiyor.
      <br/>
      <br/>
      Bundan cesaret alan Başbakan Tansu Çiller, Yılmaz’ın karşısına geçmiş “Kırk katır mı kırk satır mı?” diye soruyor: “Ya Çiller–Erbakan ekseninde cereyan edecek bir referanduma evet dersin, ya da 119 yılın faturasını sana keserim” diyor.
      <br/>
      <br/>
      Anayasa minderinde kıran kırana devam eden siyaset güreşinde şimdi Yılmaz’ın ne yapacağı merakla bekleniyor.
      <br/>
      <br/>
      <br/>
      <br/>
      ÇILLER’IN ANAYASA STRATEJISI
      <br/>
      <br/>
      <br/>
      <br/>
      Başbakan Tansu Çiller’in önümüzdeki dönemde izleyeceği politikayı en yakınında bulunan bir bakan Aksiyon’a şöyle anlattı:
      <br/>
      <br/>
      “Başbakan Tansu Çiller şu sıralar erken seçim yapıp yapmamayı tartışıyor. Erken seçim için kararını etkileyecek iki olay var. Biri anayasa değişikliği, ikincisi Gümrük Birliği. Seçimin ve Çiller’in kaderini bu iki olay belirleyecek.
      <br/>
      <br/>
      Anayasa değişmezse: Şayet Meclis’ten Anayasa değişikliği geçmezse Çiller medyanın da desteğini alarak “Bu Meclis zamanını doldurmuştur. Artık bu Meclis’le hiçbir şey yapılamaz. Meclis’in yenilenmesi şarttır” diyebilir. Ve böylece seçimi gündeme getirir.
      <br/>
      <br/>
      Anayasa değişirse: Bu durumda başbakan yine seçim diyebilir. “Ben terörü yendim; ekonomiyi düzelttim ve hiç yapılmayan bir şeyi yaptım: Anayasayı değiştirdim” diyerek arkasına güçlü bir rüzgar alarak seçime gidebilir.
      <br/>
      <br/>
      Referandum: Ancak Çiller için en uygun olan referandumdur. Şayet referanduma giderse birincisi, DYP teşkilatını harekete geçirerek partiye bir canlılık kazandıracak, ikincisi referandumda alınan evet oylarının hepsine sahip çıkacak; bunlar DYP’ye verilmiş oylardır diyecek. Tıpkı Özal’ın yaptığı gibi referandumun ardından erken seçim kararı alabilir.
      <br/>
      <br/>
      Gümrük Birliği: Çiller’in elindeki en büyük koz Gümrük Birliği’dir. Eylül başında Avrupa Parlamentosu’nda yapılacak olan oylamada Türkiye Gümrük Birliği’ne kabul edilirse Çiller’in ilk yapacağı iş erken seçim kararı almak ve en geç aralık başında seçimi yapmaktır. Şayet karar ertelenirse Çiller asla seçim kararı almaz.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21538), [web.archive.org (arşiv bağlantısı)](http://web.archive.org/web/20060422063015/http://www.aksiyon.com.tr:80/detay.php?id=21538)
