# Çiller kavga'dan kaçtı!

*Celal Kazdağlı 1995.05.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çiller, bugüne kadar demokratikleşme konusundaki her çabanın DYP Grubu'na çarptığını biliyor. Bu yüzden parti içi muhalefeti güçlendirecek konuları seçim öncesi gündeme getirmek istemiyor. Çiller şimdilik 8. maddenin pimine dokunmayacak gibi
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bayram dönüşü, Başbakan Tansu Çiler’in Cumhurbaşkanı Süleyman Demirel ve Meclis Başkanı Hüsamettin Cindoruk’a cevap vereceğini bekleyenler tam bir hayal kırıklığına uğradı. Çiller, DYP’nin ilk Meclis toplantısında oralı bile olmadı. Bayram süresince devam eden tartışmayı görmezlikten geldi. Bayram sonrası Ankara’da, devletin zirvesinde açıktan bir kavga olacağını düşünenler yanıldı.
   <br>
    <br>
     Gerçekte, arifeden bir gün önce Cumhurbaşkanı Süleyman Demirel’in Mehmet Ali Birand’ın sunduğu 32. Gün programında söyledikleri, yenilir yutulur şeyler değildi. Demirel, Gümrük Birliği’ne karşı çıkıyor, Batı’nın aslında Tükiye’yi bölmeyi hedeflediğini söylüyordu. Terörle Mücadele Kanunu’nun bölücülük ile ilgili olan ünlü 8. maddesinin kaldırılmasına karşı tavır alıyor ve bunun arkasında Sevr’i yeniden hortlatma  isteğinin bulunduğunu kaydediyordu. Demirel’in bu gelişmeler karşısında iki talebi vardı. Birincisi 8. madde ve Gümrük Birliği için referanduma gidilmesi ve bu yılın sonbaharında erken seçim yapılması. Demirel bir de 8. madde için askerlere danışılmasını istiyordu.
     <br>
      <br/>
      Demirel’in 32. Gün’de söyledikleri ve bayram süresince devam eden açıklamaları doğrudan Başbakan Tansu Çiller’i hedef alıyordu. Batı ile bütünleşmeyi azulayan ve bu amaçla 8. maddenin kalkmasını isteyen Başbakan Tansu Çiller’di. Çiller, Gümrük Birliği’ne giriş ile kendi siyasal geleceğini neredeyse eş tutuyordu. Oysa şimdi bu yolda en önemli adım olan 8. maddenin kalkması konusunda önüne Demirel büyük bir engel olarak çıkıyordu.
      <br/>
      <br/>
      Zaten DYP Meclis Grubu bu konuda oldukça tedirgindi. Grupta bulunan ve şahinler olarak adlandırılanlar "Türkiye'nin bölünmez bütünlüğü"nü herşeyin üstünde tutuyor ve cezaevlerinde bulunan 200 kadar aydının serbest bırakılmasına yol açacak olan 8. maddenin kaldırılmasına şiddetle karşı çıkıyordu. Şimdi Demirel 8. madde ile Sevr arasında bağ kurunca DYP Grubu’nun Çiller’in dediklerine evet demesi imkansız gibi görünüyordu.
      <br/>
      <br/>
      <br/>
      <br/>
      DEMIREL’E ELEŞTIRI BOMBARDIMANI
      <br/>
      <br/>
      <br/>
      <br/>
      Demirel'e basından, bayram süresince çok büyük eleştiriler geldi. Hemen herkes eleştirdi. Demirel’in iç siyaset uğruna dış dünya ile Türkiye’nin ilişkilerini bozduğunu yazdı. Özellikle Fransa Dışişleri Bakanı Alain Juppe ile yaptığı görüşmenin tutanaklarını teamüllere aykırı olarak açıklayıp, "Ben bu görüşmeden Batı'nın Türkiye’yi bölmeyi hedeflediğini çıkardım" diyen Demirel'in bu sözlerine şiddetle karşı çıkıyorlardı. Medyanın bu karşı saldırısına rağmen Demirel’e en büyük destek Meclis Başkanı Hüsamettin Cindoruk’tan geldi. Cindoruk, Sevr konusuna hiç girmedi ama, Türkiye'nin erken seçime gitmesini istedi. Şayet bir-iki ay içinde Türkiye erken seçim kararı almazsa 4 yıllık süreyi dolduracağı için Meclis Başkanlığı’ndan istifa edeceğini açıkladı.
      <br/>
      <br/>
      Cindoruk’un Demirel’den ayrıldığı tek konu 8. madde ve Gümrük Birliği için referanduma gidilmesi konusuydu. Cindoruk, bu isteğe saygı duyuyor ancak Türk iç hukukunun böyle bir mekanizmayı öngörmediğini söylüyordu. Gerçekte de Türkiye’de kanunların kabulü sırasında halk oylamasına gitme usulü yoktu. Bu sadece anayasa değişikliği konusunda sınırlı bir şekilde kullanılabiliyordu. Şayet anayasa Meclis’te 275 ila 300 arasında bir oy ile değişirse bu durumda otomatik olarak halkoyuna gidiliyordu. Bir de 300’den fazla oy alan anayasa değişikliği konularında isterse cumhurbaşkanı referanduma başvurabiliyor. Bunun dışında halk oylaması mekanizması Türk iç hukukunda yer almıyor. Cindoruk bunu bildiği için Demirel’in referandum konusundaki sözlerine katılmıyor. Çünkü referanduma gitmek için başta anayasa olmak üzere bir çok konuda değişiklik yapılması gerekiyor. Bunun ise kısa süre içerisinde yapılması mümkün görünmüyor.
      <br/>
      <br/>
      Demirel–Cindoruk ikilisi ile Çiller arasında süren kavganın altında yatan iki sebep var. Bunlardan en önemlisi Türkiye’nin Gümrük Birliği’ne girmesi konusu. Demirel bunu istemiyor. Çiller ise istiyor. Ancak Demirel bunu açıktan söylemiyor; başka olayları öne sürerek Türkiye’nin Gümrük Birliği’ne girmemesini istiyor. Bunun Sevr’i yeniden hortlatacağını söylüyor. Çiller ise tam tersi görüşte.
      <br/>
      <br/>
      Kavganın ikinci sebebi ise tamamen iç politikya yönelik. Demirel ve Cindoruk, Çiller’i DYP Genel Başkanlığı ve Başbakanlık görevlerinde  başarısız buluyor. O yüzden Çiller’i değiştirmek istiyor. Bu amaçla DYP Grubu’nda en hassas konu olan 8. madde gibi bir konuyu ön plana çıkararak Çilller’i yıpratmayı hedefliyor.
      <br/>
      <br/>
      Demirel ve Cindoruk’un önemli kozlarından birisi de erken seçim. Yapılan çeşitli kamuoyu araştırmalarında DYP’nin oy oranının yüzde 15’ler civarında görünmesi Çiller’in durumunu zorlaştırıyor. Hem 8. maddeden dolayı hem de bir daha seçim kazanma şansları olmayacağını düşünen DYP milletvekilleri Çiller’e karşı bir arayış içine girmiş bulunuyor. Demirel ve Cindoruk tam da bu noktadan Çiller’i yıpratmak istiyor ve DYP Grubu’nu hareketlendiriyorlar.
      <br/>
      <br/>
      <br/>
      <br/>
      DEMIREL’IN DYP’YE YENI LIDER ARAYIŞI
      <br/>
      <br/>
      <br/>
      <br/>
      Bayramda Antalya’da gerçekleşen Demirel–Cindoruk görüşmesinde bir önemli konu basının dikkatinden kaçtı. Demirel ve Cindoruk, DYP’yi tartıştıkları görüşmede, partinin başına Necmettin Erbakan ile tartışabilecek özellikte bir lider gerektiği tezi üzerinde durdular. Ayrıca görüşmede konuşmalar merkez sağı birleştirecek bir aday üzerinde yoğunlaştı ve şu tespit yapıldı: “Böyle bir lider bulunursa ANAP yarım saat içerisinde DYP ile birleşir.”
      <br/>
      <br/>
      Demirel ve Cindoruk’un Erbakan’ı durduracak, merkez sağı birleştirecek bir lider arayışına girmesi, Başbakan Tansu Çiller’i daha temkinli davranmaya itti. Çünkü bu defa DYP milletvekilleri de bu arayışa sessiz kalarak destek veriyorlardı. Yeniden seçilme telaşına düşen milletvekilleri kendilerini Meclis’e taşıyacak yeni bir lidere kolayca evet diyebilirlerdi. Bunu bilen Çiller, kurmaylarıyla yaptığı değerlendirmede Demirel’e ve Cindoruk’a doğrudan cevap verilmemesini kararlaştırdı. Çiller, bütün ağırlığını 4 Haziran’da yapılacak kısmi yerel seçimlere vermiş görünüyor. Buradan alacağı oy ile partisini birinci duruma getirebilirse, bütün iddiaları boşa çıkartacağını düşünüyor. O yüzden Meclis’te demokratikleşme konularında ısrar etmek yerine seçime yönelik kanunlara öncelik vermeyi ve hafta sonlarını da meydan mitinglerine ayırmayı uygun buluyor. Yani Çiller içeride Demirel ve Cindoruk’la kavga etmek yerine dışarıda ANAP’a yüklenmeyi ve partisini birinci parti durumuna getirmeyi tercih etmiş durumda.
      <br/>
      <br/>
      Çiller’in son atağı Yeni Parti Genel Başkanı Yusuf Bozkurt Özal ile görüşmesi oldu. Çiller, ANAP’ın Özalcıları toplama atağına karşı Yusuf Özal ile görüşme yolunu açarak önlem almış oldu. Çiller önümüzdeki günlerde başka önde gelen siyasi şahsiyetlerle de görüşmelerini sürdürecek.
      <br/>
      <br/>
      Aslında bunda Çiller oldukça haklı. Başbakan ve kurmayları, bugüne kadar demokratikleşme konusundaki her çabanın DYP Grubu’na çarptığını biliyor. Henüz demokratikleşme konusunda hiç bir kanun geçmedi. O yüzden DYP Grubu ile ters düşecek konuları seçim öncesi gündeme getirmek Çiller açısından yanlış bir taktik olurdu. Çiller bunu gördüğü için hemen taktik değiştirdi. Mücadelesini Meclis dışına taşıdı.
      <br/>
      <br/>
      Çiller ünlü 8. maddeyi ise daha ileri bir tarihe bırakmış görünüyor. Buradaki ısrarı ile sonuç alamayacağını biliyor. Çiller’in 8. maddedeki ısrarı, karşısındaki grubu kenetlendirme anlamına geliyor. Ünlü bir siyasetçinin dediği gibi, “Siyasetin pimi 8. madde”. Şimdilik Çiller, siyaset dünyasında önemli değişikliklere yol açacak olan 8. maddenin pimine dokunmuyor. CHP’yi de bu konuda ikna etmiş görünüyor. CHP de en azından 4 Haziran’a kadar kaderine razı olmuş durumda.
      <br/>
      <br/>
      Şimdi Çiller için önemli olan 8. madde değil, 4 Haziran kısmi yerel seçimleridir.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21477), [web.archive.org (arşiv bağlantısı)](http://web.archive.org/web/20060429141203/http://www.aksiyon.com.tr:80/detay.php?id=21477)
