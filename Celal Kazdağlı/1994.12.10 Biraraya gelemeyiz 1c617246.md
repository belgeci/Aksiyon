# Biraraya gelemeyiz

*Celal Kazdağlı 1994.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ANAP Grup Başkanvekili Hasan Korkmazcan’ın ANAP ile DYP arasında kavgaya yol açan “Darbeciler bile verdikleri sözü tuttular”sözleri hem Tansu Çiller’i hem de Mesut Yılmaz’ı sevindirdi. Kavga ANAYOL formülünü isteyen çevrelere karşı, DYP ve ANAP’ın bir araya gelemeyeceğini bir defa daha gösterdi
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Herşey sakin ve kendi rutininde yürüyordu. Meclis önemli saydığı ara seçimlerin 25 Aralık’ta yapılmasına ilişkin kanun tasarısını görüşmeye başlamıştı. Partiler gruplar adına görüşlerini bildiriyorlardı. ANAP Grup Başkanvekili Hasan Korkmazcan söz alana kadar da sakinlik devam etti. Gerçekte Hasan Korkmazcan da sakin bir konuşma yaptı. Ne milletvekilleri ne de basın mensupları Korkmazcan’ın konuşmasında farklı bir şey göremediler. Oysa yılların kürsü hakimiyetine sahip Korkmazcan, öylesine söylenmiş zannedilen, “Darbeciler bile verdikleri sözü tuttular” cümlesinin nasıl bir kavgaya yol açacağını gayet iyi biliyordu.
   <br>
    <br>
     Nitekim Korkmazcan yanılmadığını kısa süre sonra anladı. DYP Grup Başkanvekili Ihsan Saraçlar’ın ilk sözleri ne kadar sertleşeceğini gösteriyordu. Saraçlar, adeta kendini kaybetmişçesine, kürsüden ANAP’lılara, “83’te silahların gölgesinde iktidara geldiniz” diye bağırıyordu. Saraçlar gelen tepkilere aldırmadan ortamı iyice elektriklendirecek suçlamalarını sürdürüyor; “O muhteşem insanı Süleyman Demirel’i veto ettiren, Meclis’e sokturmayan siz değil misiniz?” diyordu.
     <br>
      <br/>
      Istenen olmuştu. Meclis’in iktidar ve ana muhalefet partilerinin grup başkanvekilleri, liderlerinin gözleri önünde iki grubu kavga ettirmeyi başarmıştı. Kürsüden karşılıklı süren bu tartışmalar genel kurul salonunda neredeyse yumruklaşma ve küfürleşme noktasına kadar vardı. ANAP lideri Mesut Yılmaz, “Poker Face” yani duygularını belli etmeyen, birisi olduğu için tepkisini ortaya koymadı. Ama Hasan Korkmazcan’ı onayladığı kesindi. Oysa Başbakan Tansu Çiller, Yılmaz gibi değildi. O hemen duygularını belli eden bir yapıya sahipti. Dayanamadı, Ihsan Saraçlar’ı yanına çağırdı ve hararetle tebrik etti.
      <br/>
      <br/>
      Aslında iki lideri de sevindiren şey; ANAYOL formülünü isteyen çevrelere karşı, bu iki partinin, DYP ve ANAP’ın bir araya gelemeyeceğini göstermiş olmalarıydı. Başbakan Tansu Çiller ve Mesut Yılmaz, başından beri bu tür gösterilere sık sık başvurma ihtiyacı duyuyor; her iki lider kendi grup toplantılarında, birbirlerinin aleyhine konuşmaya özellikle dikkat ediyor ve birbirleri için “korkak”, “kaçak”, “beceriksiz” ve “cahil” gibi sıfatları bol bol kullanıyorlardı. Böylece siyaseti kişiselleştirerek, hem kendilerini hem de partilerini diri tutabiliyorlardı.
      <br/>
      <br/>
      Lakin, son dönemde iki parti üzerindeki baskı giderek artıyor. Başta TÜSIAD olmak üzere iş dünyası ve medya iki partinin bir araya gelerek 96’ya kadar hükümet olmasını arzuluyor. Bunu da zaman zaman kampanya halinde getiriyorlar. Nitekim özelleştirme konusunda bu kampanya başarılı oldu ve Mesut Yılmaz ister istemez özelleştirmeyi kabul etti. Belki de rakibine en büyük kozu vermiş oldu. Şimdi yeni bir baskıyı önlemek için her fırsattan yararlanarak iki partinin her zeminde kavga etmesine imkan sağlıyor. Tansu Çiller ise Yılmaz’ın bu taktiğine itiraz etmiyor, adeta ona çanak tutuyor.
      <br/>
      <br/>
      Oysa iki partinin birlikte hükümet kurmasını isteyenler, çeşitli kamuoyu araştırmalarını göstererek, “Ilk seçimde RP iktidara gelecek” uyarısında bulunuyorlar. Nitekim Verso’nun son yaptığı kamuoyu araştırmasına göre, ilkbaharda yapılacak seçimde RP yüzde 25 oy alıyor. DYP ve ANAP’ın oyları ise ancak yüzde 18’ler civarında. Üstelik RP Istanbul gibi büyük şehirlerde çok önde görünüyor. Özelleştirmenin gerçekleşeceği illerde de RP çok hızlı bir ivme ile yükselişte. Bu durumda RP’nin az oy almasına rağmen, neredeyse tek başına iktidarına yetecek milletvekili çıkarması mümkün görülüyor. O yüzden RP’nin iktidar ya da iktidar ortağı olmasını istemeyenler DYP ve ANAP üzerinde baskılarını artırıyorlar. Onları birleşmeye, en azından birlikte hükümet kurmaya çağırıyorlar.
      <br/>
      <br/>
      Böyle bir işbirliğinin olamayacağını gören çevreler de var. Başbakanlık Ekonomiden Sorumlu Koordinatör Başdanışmanı Prof. Dr. Emre Gönensay bunların sözcüsü gibi davranıyor. Onun yerine Çiller’e “Azınlık hükümeti kur” çağrısında bulunuyor. Gönensay’a göre, dışardan destekli böyle bir hükümet, radikal çözümleri uygulamaya koyduğu zaman 96 seçimlerini bile kazanabilir. Gönensay, ekonominin zamanından önce yapılacak herhangi bir seçimi kaldırmayacağı inancında. Bunu da açıkça söylüyor; “Seçimle 1970’lere döneriz” diyor.
      <br/>
      <br/>
      Büyük çoğunluğun ANAYOL ya da ortak hükümet; Gönensay’ın seslendirdiği ve Çiller’in de desteklediği çevrelerin “Azınlık reform hükümeti” önerilerine Mesut Yılmaz’ın cevabı, “Hemen seçim.” Yılmaz’a göre, “ilkbaharda seçim” çıkar yoldur. “Çünkü Türkiye’nin sorunları ancak üç yılda üstesinden gelinebilecek kadar büyümüştü. Bir an önce seçime gidilmeli ve yeni iktidar formülü oluşmalıdır.”
      <br/>
      <br/>
      Mesut Yılmaz’a danışmanlık yapan ekonomi uzmanları, “Türkiye son 40 yılın en kötü yılını yaşıyor. Ekonomideki küçülme ve KIT’lerin yoksullaşması, hiç bir iktidara seçim kazandırmaz. Dünya gerçeği de bunu gösteriyor. Gerileyen bir ekonomiyi yöneten hiç bir iktidar dünyanın hiç bir ülkesinde son 50 yılda seçim kazanamamıştır. Türkiye’de de kazanamaz” görüşündeler. Bu uzmanlar, “Erken seçimleri RP kazanır” değerlendirmesine de katılmıyorlar. Onlara göre seçim “Bir rüzgar işi” ve “Seçim atmosferine girildiğinde DYP eriyecek, ANAP’ın kazanacağı belli olunca, merkez sağ oyları ANAP’ta birleşecek ve seçimi tek başına ANAP kazanacak.”
      <br/>
      <br/>
      ANAP’ın stratejisi ne kadar doğru çıkar bilinmez ancak, ANAP ekonomi uzmanlarının söylediklerini DIE’nin sonuçları doğruluyor. DIE’nin rakamlarına göre, Türkiye ekonomisi 1994 yılının ilk 9 ayında yüzde 6.1 oranında küçülmüş bulunuyor. Ekonomi yazarı Osman Ulagay’a göre de, “Rakamlar Türkiye’nin son yarım yüzyılda en derin yoksullaşmayı yaşadığını gösteriyor.”
      <br/>
      <br/>
      ANAP gittikçe kötüleşen ekonomiye bakarak “Hemen seçim” diyor. Çiller özelleştirme ile 95 yılında alacağı 6 milyar dolarlık borca güvenerek, ekonomiyi düzelteceğine inanıyor. Hem de tek başına azınlık hükümeti kurarak. Sonuçta hem Çiller hem Yılmaz, “Bütün baskılara göğüs gereriz, bir araya gelmeyiz” tavrını ortaya koyuyorlar. Hem de Meclis’te herkesin gözü önünde kavga çıkartarak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21384), [web.archive.org (arşiv bağlantısı)](http://web.archive.org/web/20060429141041/http://www.aksiyon.com.tr:80/detay.php?id=21384)
