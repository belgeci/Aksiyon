# Kanlı örgütün son umudu İslam

*Celal Kazdağlı 1995.08.05*

<div class="pNewsDetailMainContent" itemprop="articleBody">
 Son bir yıldır PKK, başta imamlar olmak üzere din adamlarına yönelik sistemli bir çalışma yürütüyor. Çoğunu tehdit ediyor ve görev yapmasını engelliyor. Özellikle öldürülen PKK'lıların cenaze namazını kıldırmayan imamlara yönelik tehditler ölüm noktasına kadar ulaşıyor.PKK sadece tehditle yetinmiyor. Kendi imam kadrosunu da kuruyor. Maliye Bakanlığı'nın yeterli kadroyu bir türlü çıkarmayışı sonucu, bölgede birçok camide kadrolu imam bulunmuyor. Diyanet Işleri'nin atama yapamadığı camilere PKK kendi imamlarını atıyor. Istihbarat birimlerinden alınan bilgiye göre PKK bölgede işsiz olan imam hatip lisesi mezunu genç insanlardan bazılarına cübbe giydiriyor ve cüzi miktarda da olsa düzenli maaş ödüyor.
 <br>
  <br>
   Kimi istihbarat raporlarına göre bölgede 15 bine yakın imam kadrosu var. Bunların büyük çoğunluğu boş bulunuyor.
   <br>
    <br/>
    <br/>
    <br/>
    DEMIREL: EN IYI IMAMLAR GÖNDERILMELI
    <br/>
    <br/>
    <br/>
    <br/>
    Son dönemde bölgedeki camilerde "imam kıyafeti" ile propaganda yapan PKK'lıların sayısında büyük bir artış görülmesi üzerine Diyanet Işleri Başkanlığı'nın Genelkurmay'dan yardım istediği öğrenildi. Konuyu yakından takip eden, Strateji Grubu'nun sadece abonelerine gönderilen ve 15 günde bir yayınlanan haber bülteni Gündem'in, bilgisine başvurduğu askeri kaynaklar, "PKK'lıların camilerde 'Dinsiz, Laik Türkiye Cumhuriyeti'ni yıkıp Kürt Islam Devleti'ni kuracağız. TC dine çok önem veriyorsa, niye kaymakam, jandarma komutanı, devletin temsilcileri camiye gelmiyor?  Askeriyede namaz kılanları, dini kitap okuyanları, karısının başı kapalı olanları adım adım takip ettirip, atıyorlar. Atmadıklarını da ölsünler diye bizimle savaşmaya gönderiyorlar' temalarını işlediklerini" aktarıyor. Bu konuların bölgede etkili olduğunu söyleyen aynı kaynaklar Diyanet Işleri Başkanlığı'nın da PKK'nın bu girişimine karşılık bir hazırlık yaptığını söylüyor.
    <br/>
    <br/>
    Cumhurbaşkanı Süleyman Demirel, devlet arşivine girmesini istediği için, Başbakan Tansu Çiller'e gönderdiği "Kişiye Özel" yazıda Güneydoğu'nun acil çözüm bekleyen sorunları arasında imamlar konusuna da yer veriyor. Demirel, Çiller'e gönderdiği yazının B maddesinde "Düşüncede Manevi Hedefler" başlığı altında şöyle diyor:
    <br/>
    <br/>
    "Bizim ve teknolojinin gerekleri yanında, çocuklara tarih ve din bilgisi en iyi hocalardan verilmeli.
    <br/>
    <br/>
    Yetişkinler için: Bu illere yaşlı, tecrübeli ve herkesin ilminden, bilgisinden dolayı saygı duyacağı; Türkiye'nin en iyi imam ve müftüleri gönderilmeli."
    <br/>
    <br/>
    <br/>
    <br/>
    PKK'LI IMAMLAR ORDUSU
    <br/>
    <br/>
    <br/>
    <br/>
    Bölgeden gelen ve çeşitli istihbarat kaynaklarından Aksiyon'a ulaşan haberlere göre PKK şu anda bir "imamlar ordusu" kurmuş bulunuyor. Resmi adı Kürdistan  Dindarlar Birliği olan örgütün başkanlığını Abdurrahman Dürre isimli bir din adamı yapıyor. Abdurrahman Dürre aslında, medrese eğitimi almış ve sonradan Diyanet Işleri'ne girerek çalışmaya başlamış bir hoca.
    <br/>
    <br/>
    Abdurrahman Dürre, 21.10.1971 yılında Digor Müftüsü iken bu görevden, gelen yoğun şikayetler üzerine, alınıyor. Daha sonra Samsun'un Alaçam ilçesine müftü olarak atanıyor. Dürre, Alaçam Müftülüğü'nden 1978 yılında emekli oluyor. Daha sonra Kürtçe Kur'an üzerine çalışıyor. Kur'anı Kürtçe yazan Abdullah Varlı ile birlikte şimdi Kürdistan Dindarlar Birliği'nde PKK için propaganda yapıyor.
    <br/>
    <br/>
    "Kürt Parlamento üyesi" de olan Abdurrahman Dürre, kapatılan DEP'in Genel Başkanı Yaşar Kaya ile birlikte bu yılın nisan ayında Atina'da görüldü. Kaya ile Dürre birlikte Atina'nın ortasında bulunan Meçhul Asker Anıtı'na çelenk koydular ve Yunanlı yetkililerle görüşmelerde bulundular. PKK'nın dini propaganda sorumlusu olan Dürre, Almanya'da ikamet ediyor.
    <br/>
    <br/>
    PKK'nın "Din ağırlıklı faaliyetlerinin" temel kaynağını Abdullah Öcalan imzasını taşıyan "Din Sorununa Devrimci Yaklaşım" adlı 124 sayfalık kitabın oluşturduğu biliniyor. Öcalan, "Dinin kullanılması" tezini, "Dinin devrime karşı tehlikeli bir biçimde kullanılmasını engellemek ve Islamiyet'i devrim hizmetinde iyi bir işleve kavuşturmak ve tüm işbirlikçilerine karşı ustaca çıkarmak gerekir. Bu yaklaşım halk savaşımızın daha da hız kazanmasına, dolayısıyla başarıya gitmesine yolaçabilecektir (sf. 55)" şeklinde ifade ediyor.
    <br/>
    <br/>
    Apo'nun 1991'de yayınlanan bu kitabından sonra PKK'nın din konusunda hangi aşamaya geldiğini 15 günde bir yayınlanan ve sadece abonelerine gönderilen Gündem şöyle yazıyor:
    <br/>
    <br/>
    "Askeri kaynaklar tarafından hazırlanan ve Gündem'e ulaşan "PKK Hedef Kitleleri ve Propaganda Temaları" başlıklı bir çalışmada da PKK'nın dini propaganda faaliyetlerinin Kürdistan Islam Partisi (PIK), Kürdistan Imamlar Birliği, Kürdistan Yurtsever Imamlar Birliği, ERNK Imamlar Birliği ve Kürdistan Yurtsever Din Alimleri Birliği aracılığıyla yürütüldüğü anlatılıyor."
    <br/>
    <br/>
    <br/>
    <br/>
    AVRUPA'DA 5 CAMI
    <br/>
    <br/>
    <br/>
    <br/>
    PKK sadece bölgede dini faaliyet yürütmekle yetinmiyor. Aynı zamanda Avrupa'da da Islam dinine sarılıyor. PKK'nın Avrupa'nın çeşitli ülkelerinde dini faaliyetlerini yürütebilmeleri için 5 camiye sahip olduğu belirtiliyor.
    <br/>
    <br/>
    Aksiyon'a bilgi veren kaynak, camilerden üçünün Almanya, Ingiltere ve Fransa'da bulunduğunu ve ikisinin adının da Saidi Nursi Camii ile Selahaddini Eyyubi Camii olduğunu söyledi.
    <br/>
    <br/>
    Camiler aracılığı ile gerçek kimliğini çok kolayca gizleyen PKK'nın bu foyası Almanya'da ortaya çıktı. Alman polisi PKK'nın kullandığı bir camide silah bulunduğunu açıkladı. Bu olaydan sonra da Alman polisinin PKK'ya karşı tavrında ciddi bir değişiklik oldu.
    <br/>
    <br/>
    PKK'nın içindeki gelişmeleri yakından izleyen kaynak Aksiyon'a, "PKK'nın Avrupa kanadında AleviSünni sürtüşmesi var. Zaman zaman kendi aralarında şiddetli kavgalara girişiyorlar" dedi.
    <br/>
    <br/>
    <br/>
    <br/>
    PKK NIÇIN VE NE ZAMAN ISLAM'I KULLANMAYA BAŞLADI?
    <br/>
    <br/>
    <br/>
    <br/>
    Türkiye'de Islami düşüncenin tüm 80'li yıllar boyunca giderek güçlenmesi bölgeyi de yakından etkiliyordu. Zaten bölge eskiden beri Islami değerlere bağlı bir yapıya sahipti. 80'li yıllardaki Islami kabarma ile bölge insanının buluşması zor olmadı.
    <br/>
    <br/>
    Bölge insanının dine olan bağlılığı devleti de etkiledi. Devlet, PKK'ya karşı mücadele verirken "PKK dinsiz" kampanyasını çok üst düzeyde yürüttü. Uçaklardan sürekli bu yönde bildiriler atıldı. PKK'nın dinsiz olduğu ve kadrolarının büyük çoğunluğunun ateist olduğu yönündeki bu propagandalar etkili oldu. Zaten bölgede RP de giderek güçleniyordu.
    <br/>
    <br/>
    PKK, bölgedeki din gerçeğini 1990 yılında farketti. PKK'nın ikinci kongresi aynı yıl Şam'da yapıldı. Ve ilk defa dini konular burada ele alındı. Ancak ateist ve laik bir anlayış hakimdi. Apo inanmadığı halde "Dini kullanın" diyordu.
    <br/>
    <br/>
    PKK'nın yayın organı Serxwedun, Ağustos 1990 sayısında, Şam'da toplanan PKK'nın ikinci kongresinde bu konuda alınan kararları şöyle açıkladı:
    <br/>
    <br/>
    "1. Dinsel mezhepleri PKK çevresinde toplamak,
    <br/>
    <br/>
    2. Aleviliği bir ulusal direniş motifi olarak ele alıp özgün bir yaklaşımla değerlendirmek. Aleviler'i bir direniş gücü olarak örgütlemek,
    <br/>
    <br/>
    3. Imamlar Birliği'ni kurumlaştırmak; dini kurumlarda çalışmak ve bunları ulusal kurtuluş kurumları haline getirmek. Bu amaçla camileri ulusal propaganda merkezleri olarak siyasal amaçla kullanmak; hutbeleri propaganda amacıyla değerlendirmek."
    <br/>
    <br/>
    Apo bu kongreden sonra Islami bir söylemi daha çok ön plana çıkarmaya başlıyor ve 1991'de "Din Sorununa Devrimci Yaklaşım" adlı kitabını yayınlıyor. Burada PKK'lılara dinden nasıl yararlanacakları konusunda öğütler veriyor.
    <br/>
    <br/>
    <br/>
    <br/>
    TERS L EKSENI
    <br/>
    <br/>
    <br/>
    <br/>
    PKK ikinci kongresini Şam'da yaptığı sırada Türkiye'nin Suriye üzerindeki baskısı da artıyor. Türkiye'nin 80'li yılların sonu ile 90'ın başındaki sıkıştırması ile Suriye hareketlenmek zorunda kalıyor. Ve Apo tüm örgütüyle birlikte Kuzey Irak'a gidiyor. Aynı tarihlerde Apo'nun kardeşi Osman Öcalan kuzeyde Iran ile yakınlaşıyor.
    <br/>
    <br/>
    Istihbarat kaynaklarının verdiği bilgilere göre o tarihte PKK ile Iran arasında başlayan ilişki bugün Iran'da 22 PKK kampına kadar tırmanıyor. Bu kamplardaki tüm koordinasyonu Osman Öcalan sağlıyor.
    <br/>
    <br/>
    Suriye'de iyice sıkışan PKK, Kuzey Irak, Iran ve Ermenistan ile ilişki kurup coğrafi olarak ters L eksenini oluşturarak rahatlıyor. Türkiye'ye Iran ve Kuzey Irak sınırından giriş çıkış yapıyor. Ermeni sınırında ise böyle bir girişçıkış yok. Ama Ermenistan'dan da ciddi destek görüyor.
    <br/>
    <br/>
    Istihbarat kaynaklarının Aksiyon'a verdiği bilgiye göre Apo, bir Ermeni değil; ama ilkokulu bir Ermeni köyü olan Urfa'nın Halfeti ilçesine bağlı Cibin'de okumuş. Babasının yakın dostları da Ermeni. Apo'nun daha çocukluk yaşlarında Ermeniler'le başlayan ilişkisi 1984'te çok işine yarıyor. O tarihte ASALA saldırıları sona eriyor ve PKK saldırıları başlıyor. Ermeniler'in kaldığı yerden Apo devam ediyor. Istihbarat kaynakları buna karşılık Ermeniler'in PKK'nın uluslararası arenada tanınmasına yardımcı olduklarını söylüyorlar. PKK'nın Avrupa'da bu kadar tutunmasının bir nedeni olarak da Ermeniler'in verdiği lojistik desteği gösterenler var.
    <br/>
    <br/>
    Bir kaynak Aksiyon'a 90'lı yılların başında Iran'la ilişkiye giren PKK'daki değişimi şöyle anlattı:
    <br/>
    <br/>
    "PKK Iran'a kaymasıyla beraber diyet borcunu ödemeye çalıştı. Iran'ın verdiği ev, araba ve kamplar karşılığında görüntülerini değiştirdi ve Islami bir söyleme ve tavra büründüler."
    <br/>
    <br/>
    Doğal olarak bu süreçte bölgede din unsurunun kuvvetli bir şekilde varlığı ile devletin PKK'ya karşı mücadelede dini kullanmasının da rolü vardı. PKK mecburen dine sarılmak zorunda kaldı.
    <br/>
    <br/>
    Apo, aynı tarihlerde hac'da bildiri dağıtmaya da başlıyor. Ancak ilk dağıttığı bildiri Aydınlık tarafından eleştirilince PKK bunu inkar ediyor. Kendi adının kullanıldığını söylüyor. Ama 1992 yılından itibaren artık açıkça din konusunda da konuşmaya başlıyor.
    <br/>
    <br/>
    <br/>
    <br/>
    ORAKÇEKIÇ ATILIYOR, ISLAMI
    <br/>
    <br/>
    SÖYLEM ÖNE ÇIKIYOR
    <br/>
    <br/>
    <br/>
    <br/>
    Bunun ilk örneği de 1992 yılının kasım ayında Mehmet Ali Birand ile gerçekleşen röportajda veriliyor. Sonradan PKK'nın eğitim programında da ders olarak okutulan bu röportajda Birand'ın "PKK'da din unsuru var mı?" sorusuna Apo aynen şu cevabı veriyor:
    <br/>
    <br/>
    "Yurt dışına çıkışımızın anlamını ben zaman zaman Peygamber'in Mekke'deki sıkışmış durumuna benzetirim."
    <br/>
    <br/>
    Hz. Peygamber ile arasında sık sık paralellik kurmaya çalışan Apo, çocukluğunda birçok sureyi ezberlediğini, hocasının kendisine, "Biraz daha okursan uçacaksın" dediğini ve Ankara'ya üniversite için geldiğinde Maltepe Camii'nde namaz kıldığını sık sık hatırlatarak, aslında kendisinin çocukluğundan beri Müslüman olduğunu kanıtlamaya çalışıyor.
    <br/>
    <br/>
    Eskiden yanında namaz kılınmasını yasaklayan Apo'nun şimdilerde etrafındakileri, kitleyle bağ kurmasını kolaylaştırmak için, namaz kılmaya zorladığı belirtiliyor. Gelen bilgiler dağlarda bulunan PKK'lıların bir kısmının namaz kıldığı yönünde.
    <br/>
    <br/>
    Apo, bugüne kadarki mücadelesinin sembolü olan 'orakçekiç'i de bayrağından kaldırdı. Abdullah Öcalan, Alman ARD televizyonunda PKK bayrağından orakçekiç ambleminin çıkarılmasını şöyle anlattı:
    <br/>
    <br/>
    "PKK hiçbir zaman MarksistLeninist formüller temelinde gelişen bir hareket olmamıştır. Biz putçu değiliz. Bu sembolleri kullanan sosyalist partilerin çözümsüzlüğü ortaya çıktı. Çözümsüzlüğe gitmiş partilerin sembollerinden olumsuz etkilenmememiz için, bu pratik ihtiyacı gözönüne getirerek yaptığımız bir değişikliktir."
    <br/>
    <br/>
    Amacına ulaşmak için kılıktan kılığa giren ve her değere utanmazca sahip çıkan PKK üçlü bir görünüm ortaya koyuyor.
    <br/>
    <br/>
    Apo,
    <br/>
    <br/>
    1. Gençlere ve eski kadrolarına karşı hâlâ MarksistLeninist olduğunu söylüyor ve sosyalizmi savunuyor,
    <br/>
    <br/>
    2. Bölge halkına karşı ise Müslüman olduğunu söylüyor. Islam kartını gösteriyor,
    <br/>
    <br/>
    3. Avrupa'ya karşı ise, etnik sorunla çıkıyor. Insan hakları kulvarında koşmaya başlıyor. Kültürümü ve dilimi yok ediyorlar, propagandasına başvuruyor.
    <br/>
    <br/>
    Aslında bu bile Apo'nun ne kadar sıkıştığını ve zorlandığını gösteriyor. Herkese mavi boncuk dağıtarak varlığını sürdürebileceğini sanıyor.
    <br/>
    <br/>
    Lakin yanılıyor. Çünkü foyası şimdiden meydana çıkmış bulunuyor.
    <br/>
    <br/>
    <br/>
    <br/>
    RP Bitlis Milletvekili Zeki Ergezin Aksiyon'un sorularını cevapladı:
    <br/>
    <br/>
    "Bir çok imam teröre kurban gitti"
    <br/>
    <br/>
    PKK Bölgede neden Islam kartı'na yöneliyor?		Şimdi bu kartı Türkiye'de çokları oynamıştır. Bir kere bölge halkı Müslüman'dır. Inancına bağlı, inancı noktasında çok hassas ve samimi bir millet. Bölge halkının inancına aykırı hareket ettiği süre içersinde halkı yanına almak mümkün değil. Bunu herkes gibi bunların da bilmemesi mümkün değil. Mesela Tansu Çiller seçim bölgelerine giderken ezan, bayrak, Kur'an diyor. Hatta başını örtüyor. Ama yine aynı başbakan gidiyor Avrupa'da inanan insanları şikayet ediyor. PKK da aynı politikayı izliyor. Ama PKK'nın da politikasının tutmayacağını görmeleri lazım. Çünkü bunların gerçek yüzü ortaya çıkmıştır. Bölge insanı samimiyetsiz insanlardan hoşlanmıyor.
    <br/>
    <br/>
    Bölgede çok sayıda imam kadrosunun boş olduğu söyleniyor. PKK bunu fırsat bilip bu kadroları kendi adamlarıyla dolduruyormuş?
    <br/>
    <br/>
    Öyle bir çalışması değil de, bazı imamlar bu işe alet olmuşlardır. Ama bunların sayısı azdır. Bunlar resmi imamlar da değil. Imam kisvesinde olanlar. Sayıları da çok azdır ve halk bunlara itibar etmemiştir. Halk bunları dışlamıştır. Yani PKK'nın Islam kartı'na oynadığı zaman sonuç alamayacağını ben bölge halkını bildiğim için rahatlıkla söyleyebiliyorum. Hangi kartı oynarlarsa oynasınlar bölge halkı bölünmeye karşı, teröre karşı.
    <br/>
    <br/>
    Bölgede din adamlarına yönelik bir saldırısı var mı PKK'nın?
    <br/>
    <br/>
    Bölgede PKK terörünün kendisine karşı olan herkese bir hasmı vardır; fırsatını bulduğunda saldırıyor. Şimdiye kadar bir çok imam arkadaşımızı teröre kurban etmişlerdir. Sırf kendilerine karşı oldukları için. Açıktan açığa mücadele ettikleri için.
    <br/>
    <br/>
    <br/>
    <br/>
    Abdullah Öcalan'ın Yalçın Küçük ile 1992 Aralık'ında yaptığı röportajdan:
    <br/>
    <br/>
    "Peygamber gibi konuşmak nazarımda çok değerli"
    <br/>
    <br/>
    "Ben bazen PKK'nın çıkışıyla Islamiyet'i karşılaştırıyorum. "Kendini Peygamber sanıyor" diyorlar. Oysa kendimi Peygamber sanmama gerek yok; günümüzde bilimle iş yapılıyor. Ama benzerlik de hayli ilginç. Aslında çöl kişiliği, hiçliği yaratıyor. Hz. Muhammed'in çıkışı çölde bir volkan gibi patlamadır. O zamanlar kız çocukları diri diri gömülüyor. Çoğu Hz. Muhammed'i "Bu kadar eşi, bu kadar cariyesi var" diye eleştirir; ama ben bunu da farklı gördüm. Bence O'nu da kötü değerlendirdiler. Evet siyasi amaçlı evlilikleri de var; ama o döneme göre o diri diri gömülmelerde kendine göre evlendiği kadınlar, yücelmiş kadınlardır. Dönemine göre yeni bir adımdır ve bu konuda bir Kemalistin gözüyle bakmak doğru değildir. Hz. Muhammed'in tarihsel koşullar içerisindeki büyük devrimsel değerini anlamamak da doğru değildir. Çölün güçsüzlüğünden o gücü ortaya çıkartmasını inceleyin, PKK ile epey benzer yanları olduğunu göreceksiniz. Bu açıdan Peygamberimiz'in olumlu özelliklerine bağlı kalmak benim için çok değerli bir olaydır. Peygamber gibi konuşmak, Peygamber gibi hitap etmek, nazarımda çok değerlidir. Kaldı ki Peygamber'ce olmak niye kötü olsun?"
    <br/>
    <br/>
    <br/>
    <br/>
    Apo'dan Islam ülkelerine 'cihat' daveti
    <br/>
    <br/>
    MarksistLeninist yapısıyla istediği amacına ulaşamayan PKK, din kozunu oynamaya başlayınca ağız değiştirdi. Apo'nun militanlarına, sık sık camilere giderek vatandaşlarla birlikte namaz kılmalarını öğütlemesi, bunun bir sonucu. Son zamanlarda yaptığı konuşmalarda sürekli din temasını işleyen kanlı terör örgütünün başı, komünist fikirlerini gizlemeyi yeğliyor.
    <br/>
    <br/>
    PKK, Avrupa ülkeleri ile iyi olan ilişkilerini siyasi manevralarla bütün dünyaya yaymaya çalışıyor. AKSIYON, terör örgütünün bazı ülke ve kuruluşlara gönderdiği, yardım isteyen mektupların fotokopilerini buldu. Her ülkenin kendi lisanına göre kaleme alınan bildirilerde, cezaevlerinde başlatılan açlık grevlerine destek verilmesi isteniyor. Kaddafi'ye gönderilen mektupta Arap milliyetçiliğine övgüler yağdırılırken, Papa'ya yazılan mektupta Hrıstiyanlığın kutsallığından bahsediliyor. Mektupların en ilginci ise; Dünya Islam Birliği'ne gönderileni. Osmanlılar için barbar ve sömürgeci hakaretleri edilen mektup, örgütün Islam dinini hangi amaçlara hizmet etmek için kullandığını göstermesi bakımından hayli ilgi çekici. Teröristlerin yaptığı katliamları cihad olarak gösteren deli saçması mektupta Islam ülkelerinin de bu savaşa mutlaka katılması gerektiği hatırlatılarak kısaca şu görüşlere yer veriliyor:
    <br/>
    <br/>
    "Irk, dil ayrımı yapmadan bütün insanlığı kucaklama yeteneğindeki Islam dini, Kürdistan halkının da büyük çoğunluğunun manevi dünyasına yol gösteren bir rehberdir. Ancak bugün Kürdistan ruhen ve madden acılar içinde.
    <br/>
    <br/>
    Kendisi de sözde bir Islam devleti olan TC, bütün dünya Müslümanları da bilmektedir ki, Batı emperyalizminin her alanda olduğu gibi, kültürel ve manevi alanlarda da bir numaralı taşeronluğunu yapmaktadır. Kendileri at ve kılıçla Anadolu kapılarına dayandıklarında, halkımız bu toprakların binlerce yıldır sahibi ve Müslüman'dı. Nitekim onlar kılıçlarını daha sonra hemen Müslüman Kürt ve Arap halklarının boğazına dayamakta gecikmediler. Müslüman Arap halkları Osmanlı barbarlığı ve sömürgeciliğinin ne olduğunu en az Kürt halkı kadar bilmektedir. Son Türk devleti olan TC'nin ise, Islam'ı ancak kendi çıkarları için bir alet olarak gördüğü, Batı emperyalizmine kendini daha iyi benimsetmek için bir şantaj aracı olarak kullandığı bugün herkesin bildiği bir gerçektir.
    <br/>
    <br/>
    Bilmelisiniz ki halkımız artık, Islam dünyasını sömürgeci barbarlığın değil mazlumun yanında görmek istiyor. Islam dünyasının kardeş ellerinin kendisine güç vermesini bekliyor. Şüphesiz ki bu, Müslüman bir halk olarak Kürt halkının doğal ve haklı bir beklentisidir. Halkımızın çektiği acıları Islam dünyası ile paylaşmak ve buna karşı birlikte durmak kardeşliğin bir gereğidir.
    <br/>
    <br/>
    ..Camilerimiz birer kışla ve işkencehane haline getirildi. Ulusal önderimiz ve Parti Genel Başkanımız Abdullah Öcalan Kürt halkının mücadelesinin bu barbarlık ve vahşet karşısında cihad hakkımız olduğunu açıkladı. Bir halkın manevi dünyası, namusu ve vicdanına bile saldıran vahşi bir güce karşı mücadele, gerçekten de ancak böyle isimlendirilebilir. Ama bu isimlendirme doğrudan doğruya islam dünyasına bir çağrı niteliği taşır ve sorumluluk yükler."
    <br/>
   </br>
  </br>
 </br>
</div>


Kaynak: [www.aksiyon.com.tr](http://www.aksiyon.com.tr/kapak/kanli-orgutun-son-umudu-islam_500155), [web.archive.org (arşiv bağlantısı)](http://web.archive.org/web/20151014132221/http://www.aksiyon.com.tr/kapak/kanli-orgutun-son-umudu-islam_500155)
