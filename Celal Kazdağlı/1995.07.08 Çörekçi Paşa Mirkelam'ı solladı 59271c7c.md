# Çörekçi Paşa Mirkelam'ı solladı

*Celal Kazdağlı 1995.07.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Genelkurmay 2. Başkanı Orgeneral Ahmet Çörekçi'yi Türkiye'de şok meydana getiren 8. maddeyle ilgili görüşlerini beyan edinceye kadar pek az kişi tanıyordu. Org. Çörekçi'yi, Genelkurmay Başkanı Karadayı'dan daha meşhur eden beyanı siyasileri de ikiye böldü. Olumlunun yanında daha çok olumsuz tepki alan ve Org. Çörekçi'yi yıpratan demeç, daha uzun süre tartışılacağa benziyor
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   "Hükümetimiz Genelkurmay Başkanlığı’na Kara Kuvvetleri Komutanı Orgeneral Necdet Öztorun’un gelmesini istememiştir. Taktir yetkimizi kullandık. Ikinci Başkan Orgeneral Necip Torumtay, Genelkurmay Başkanlığı’na getirilecektir.”
   <br>
    <br>
     Bu sözler 1987 yılının Haziran ayında Başbakan Turgut Özal tarafından söylendiğinde bir beyaz devrim olarak kabul edilmişti. Dönemin Başbakanı Turgut Özal, anlaşmazlığa düştüğü Kara Kuvvetleri Komutanı Orgeneral Necdet Öztorun’un Genelkurmay Başkanı olmasına karşı çıkmış ve ilk kez bir sivil olarak askerlerin atamalarına müdahale etmişti. Hem de Öztorun’un Genelkurmay Başkanı olarak vermeyi düşündüğü kabulün davetiyelerini bastırmış olmasına rağmen.
     <br>
      <br/>
      Özal’ın bu tavrı, Genelkurmay ikinci Başkanı Orgeneral Ahmet Çörekçi’nin basına verdiği birifingde bir soru üzerine söylediği, “Biz terörle mücadele yasasının 8. maddesinin bugün için aynen kalmasını isteriz” sözleri üzerine tekrar hatırlandı. Orgeneral Çörekçi’nin bu sözleri basın tarafından “askerlerden şok uyarı” olarak değerlendirildi.
      <br/>
      <br/>
      Geçmişte iki müdahale ve bir muhtıraya muhatap olmuş siviller, Orge-neral Çörekçi’nin bu açıklamasını yeni bir uyarı olarak algılamaktan çekinmediler. Bazı çevreler sert tepki gösterdi. “Demokrasilerde askerlerin söz hakkı olmadığı” söylendi. Askerlerin sadece Milli Güvenlik Kurulu’nda konuşabileceği belirtildi.
      <br/>
      <br/>
      O sırada yurtdışında bulunan Cumhurbaşkanı Süleyman Demirel bile ilk önce tedirgin oldu. Ama kısa sürede kendisini topladı. Çünkü bizzat kendisi 8. maddenin bir de askerlere sorulmasını istemişti. Bunun üzerine gazeteciler de askerlere ilk fırsatta sormuşlar ve cevabını da almışlardı.
      <br/>
      <br/>
      8. maddenin değiştirilmesini siyasi sorun haline getiren CHP, Genelkurmay’ın bu açıklamasından sonra tavrından vazgeçmedi. 8. maddeyi TBMM’nin gündemine getireceklerini ısrarla söyledi. Çetin, “Cumhuriyet’i kurmuş bir partiye Cumhuriyet’i bölme suçlaması anlamsızdır” diyerek eleştiriler karşısında geri adım atmayacağını gösterdi.
      <br/>
      <br/>
      Oysa Meclis’te durum çoktan değişmişti. Milletvekillerinin büyük çoğunluğu 8. maddenin aynen korunmasından yana tavır aldılar. Başbakan Tansu Çiller önceleri “8. madde ya kalkacak ya kalkacak” derken şimdi 8. maddeyi gündeme getirmemek için çaba harcar duruma geldi. ANAP zaten başından beri 8. maddeden yana tavır alıyordu. RP, MHP ve DSP de Orgeneral Ahmet Çörekçi’nin açıklamalarını normal karşıladı. Bu tür açıklamalarda olağanüstülük görmediklerini ve bunu uyarı olarak almadıklarını da belirttiler.
      <br/>
      <br/>
      Ancak siyasete yeni girmiş olan YDH Genel Başkanı Cem Boyner’in tepkisi çok farklıydı. Boyner, “Biz olsaydık Orgeneral Çörekçi’yi emekli ederdik” dedi. Diğer siyasi partiler açıklama karşısında sessiz kalınca Cem Boyner bu defa daha sert bir çıkış yaptı: Boyner tüm siyasetçileri “ruhlarını askere satmakla” suçladı ve “Süngü üstünde politika yapılmaz” dedi.
      <br/>
      <br/>
      Cem Boyner bir siyasetçi olarak açıklamalarında yalnız kaldı. Turgut Özal’ın 8 yıl önceki uygulamasını hiç kimse hatırlamak bile istemedi.
      <br/>
      <br/>
      Ağustos’ta Hava Kuvvetleri Komutanlığı’na getirilmesi kesin gözüyle bakılan Orgeneral Ahmet Çörekçi’nin açıklaması karşısında TBMM Başkanı Hüsamettin Cidoruk “iğneyi başkasına batırmadan önce çuvaldızı kendisine batırmayı” tercih etti. Meclis’te anayasa değişikliği sırasında 12 Eylül’ü öven başlangıç bölümünün değişmesine karşı olan milletvekillerinin bulunduğunu belirten Cindoruk, “Darbeyi reddetmemiş bir demokrasi, darbeye karşı tedbirlerini almamış, kendini temizleyememiş bir demokrasi, her türlü saldırıya açıktır” değerlendirmesinde bulundu. Cindoruk geçmişte de Orgeneral Doğan Güreş’in siyasi içerik taşıyan sözlerine karşı çıkılmadığını hatırlattı.
      <br/>
      <br/>
      Gerçekte Orgeneral Çörekçi’nin açıklaması uzun bir hazırlığa dayanıyordu. Cumhurbaşkanı Demirel’in 8. maddenin bir de askerlere sorulmasını istemesinden sonra Genelkurmay’da hukukçular konuyu incelemiş ve bir rapor oluşturmuştu. Bu rapor MGK’da görüşülmüş ve Genelkurmay’ın 8. madde konusunda “kalsın” yönündeki tavrı ortaya konmuştu. Daha sonra Başbakan Çiller’in istemesi üzerine Genelkurmay Başkanı Orgeneral Ismail Hakkı Karadayı başbakana bilgi vermiş ve Genelkurmay’ın görüşünü açıklamıştı. Türk Silahlı Kuvvetleri meşru zeminlerde kendisinden istenilen çalışmayı yapmış ve bu çalışmanın sonucunu ortaya koymuştu.
      <br/>
      <br/>
      Ancak konu Orgeneral Çörekçi’nin Genelkurmay’da basına verdiği brifingde soru olarak yöneltilince  bir kez daha gündeme gelmiş ve kıyamet de bunun üzerine kopmuştu. Milli Savunma Komisyonu Başkanı Baki Tuğ’a göre, “Çörekçi Paşa bu açıklamayı yapmasaydı da 8. madde Meclis’e gelmeyecek, gelse bile DYP Grubu bu maddenin değişmesini engelleyecekti.” O yüzden sonucu belli olan bir konunun kamuoyu önünde tekrar ifade edilmesinin rahatsızlığa yol açmasının anlamı yoktu. Konuyu tar-tışmak bile yersizdi.
      <br/>
      <br/>
      Oysa Türkiye’nin bitmeyen tartışma konularından birisi askeri otorite ile sivil otorite arasındaki ilişkilerdi. Askerlerin hangi konularda, ne kadar ve nerede konuşacakları hep tartışma konusu olmuştu. Bir çok kişi askerlerin MGK’da görüş bildirebileceğini hatırlatarak kamuoyuna konuşmasına karşı çıkıyordu. Bazıları ise askerlerin konuşmasından yanaydı. Onlara göre şayet askerler konuşmazsa ne düşündüklerini bilmek mümkün olmazdı. O zaman da olmadık bir zamanda, mesela saat dörtte konuşurlardı.
      <br/>
      <br/>
      Sabahın saat dördünde konuşmaları yerine öğle yemeğinden önce sorulara cevap vermeleri her zaman daha iyiydi.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21536), [web.archive.org (arşiv bağlantısı)](http://web.archive.org/web/20060429141022/http://www.aksiyon.com.tr:80/detay.php?id=21536)
