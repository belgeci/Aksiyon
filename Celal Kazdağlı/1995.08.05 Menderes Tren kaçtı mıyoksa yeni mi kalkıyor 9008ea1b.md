# Menderes: Tren kaçtı mı,yoksa yeni mi kalkıyor?

*Celal Kazdağlı 1995.08.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hiç kimse böyle canlı bir kalabalığı beklemiyordu. Yaz ortasında, herkesin tatile gittiği veya tatil düşündüğü bir günde, Ankara’nın uzak bir köşesinde yapılan parti kongresine ilginin olmayacağı düşünülüyordu.Kimi çevreler hükmünü vermişti: Onlara göre, “Aydın Menderes treni kaçırmıştı. Artık etrafında kimsecikler yoktu. Zaten yanında adam da tutamıyordu.”
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   “Treni kaçırmış bir adam” üstelik yaz sıcağında bir de kongre yaparsa oraya hiçkimse gitmezdi.
   <br>
    <br>
     Böyle düşünenlerin hepsi yanıldı. 29 Temmuz’da, Ankara’ya Mehmet Altınsoy’un hediyesi olan, Altınpark’ın Anfa salonunda yapılan DP’nin 7. Kongresi’ne katılanlar karşılarında canlı ve kabına sığmayan bir topluluk gördü.
     <br>
      <br/>
      Oysa Aydın Menderes 94 Ocak’ında DP’ye Genel Başkan olmuş ama partiye hakim olmamıştı. Celal Bayar’ın kızı başta olmak üzere kongreyi kaybedenler hukuk yoluna başvurmuşlar, DP aleyhine dava üstüne dava açmışlardı. Üstelik DP içindeki kimi isimler de partinin DYP’ye endekslenmesi için alttan alta politika yürütmüşlerdi. Bütün bunlar Aydın Menderes’i kilitlemiş adeta politika yapamaz hale getirmişti.
      <br/>
      <br/>
      Önce hukuk davalarının kazanılması ardından içeriden gelen direncin kırılması ile kısa sürede yapılan ilçe ve il kongreleri sonucu parti büyük kongreye gelmişti. Hem de tam da bir merkez sağ partiye yakışır bir delege yapısıyla.
      <br/>
      <br/>
      Iç mücadeleden geçerek ve “DP’yi DYP’ye teslim etme” engelleri aşılarak gelinen kongrenin bu kadar ilgi göreceğini kongreyi hazırlayanlar da beklemiyordu.
      <br/>
      <br/>
      Oysa Istanbul il kongresi, büyük kongrenin ilgi göreceğinin ilk işaretiydi. Yağmurlu bir günde Anadolu yakasında gerçekleşen kongre büyük ilgi görmüş ve canlı geçmişti. DYP’lilerin  yüzleri  ilk kez bu kongrede gülmüş ve yüzlerini iç mücadeleden giderek dışa çevirmeye başlamışlardı.
      <br/>
      <br/>
      Medyanın ısrarlı şekilde görmezden gelmesine rağmen, siyaseti yakından takip eden ve dipteki dalganın nabzını tutabilenler Ankara’daki kongreye ilgi göstermişlerdi.
      <br/>
      <br/>
      Turgut Özal’ın yakın dostu Ankara’nın eski Belediye Başkanı Mehmet Altınsoy bunlardan biriydi. Altınsoy kongreyi baştan sona ilgiyle izledi ve “Burada birşeyler oluyor. Galiba bir maya tutuyor” değerlendirmesini yaptı.
      <br/>
      <br/>
      Bir dönem Türkiye Odalar ve Borsalar Birliği’nin başkanlığını da yapmış olan ve merkez sağın değer verdiği Ali Coşkun sadece kongreyi izlemek için Istanbul’dan özel olarak gelmişti. Büyük alkış alan Coşkun kongreden memnun ayrılanlar arasındaydı.
      <br/>
      <br/>
      Aydınlar Ocağı Başkanları’ndan Şaban Karataş ise zaten Menderes’in yanındaydı. Kongreyi de baştan sona izledi.
      <br/>
      <br/>
      Ama kongrenin en büyük sürprizi 10 arkadaşıyla beraber Istanbul’dan özel olarak gelen Rasim Cinisli’ydi. Tansu Çiller tarafından DYP Istanbul Il Başkanı yapılan Rasim Cinisli, bu görevi bıraktıktan sonra, ilk siyasi işaretini DP kongresine katılarak verdi.
      <br/>
      <br/>
      Adnan Menderes’in eşi Berrin Menderes’i filme çekmeye hazırlanan Hülya Koçyiğit ise DP havasını almak için kongrenin onur konuğuydu. Koçyiğit hem alkışlandı hem de kürsüdeki Menderes’i alkışladı.
      <br/>
      <br/>
      Aydın Menderes ise tatil yerine kendisini dinlemeye gelenleri boşa çıkartmadı. Çok iyi hazırlandığı belli olan dört dörtlük bir konuşma yaptı. Nitekim kendisini ilk kez dinleyen bir gazeteci, Menderes'i rakipleriyle karşılaştırıyorum da arada çok fark var. Onlar Menderes’in yanından bile geçemezler” değerlendirmesini yaptı.
      <br/>
      <br/>
      Menderes konuşması ile siyasi mücadelenin asıl şimdi başladığını gösterdi ve “Treni kaçırdı” diyenlere, “Hayır, tren burada. Asıl siz treni kaçırmayın” cevabını verdi.
      <br/>
      <br/>
      Öyle anlaşılıyor ki, “Tren kaçtı” diyenlerin beklediği istasyonla, “Tren burada” diyenin istasyonu farklı. Galiba “istasyon” meselesi çözülünce “tren” meselesi de çözülmüş olacak.
      <br/>
      <br/>
      <br/>
      <br/>
      Tarihle randevumuz var
      <br/>
      <br/>
      * Sizinle bir kere daha gurur duyuyorum. Bununla yetinemeyiz. Yerimizde duramayız.
      <br/>
      <br/>
      * Milletimize hizmet borcumuz var. Meydanlara çıkmalıyız. Biz milletimizin hukukunun avukatıyız. Çıkarlarının bekçisiyiz. Biz onun özlem ve heyacanıyız.
      <br/>
      <br/>
      * Yoksulların, çaresizlerin, hakkı yenmişlerin, itilip kakılmışların partisiyiz.
      <br/>
      <br/>
      * Türkiye bizim sesimizi duyacaktır. Bu sese kulak verecektir.
      <br/>
      <br/>
      <br/>
      <br/>
      Acaba kaç Avrupa var?
      <br/>
      <br/>
      * Ne garip tecelli, ne acı manzara. Tam bağımsızlık unutuldu. Kuvva–i Miliye ruhu unutuldu. Bağımsızlığımız ipotek ediliyor diye neredeyse bayram yapılıyor.
      <br/>
      <br/>
      * Biz Gümrük Birliği’ne karşıyız. Çünkü bağımsızlık ve egemenliğimiz ipotek altına girecektir.
      <br/>
      <br/>
      * Avrupa Birliği’nin aldığı kararları üçüncü ülkelere karşı biz de uygulayacağız, ama bu kararlar alınırken biz olmayacağız. Kararlar gıyabımızda alınacaktır. Bir anlaşmazlık çıkarsa kesin kararı AB Adalet Divanı verecektir. Orada da biz yokuz. Işte ipotekten kastımız budur.
      <br/>
      <br/>
      * Nereden bakarsak bakalım Gümrük Birliği bizi hayretlere düşürüyor: Acaba kaç Avrupa var? Bir mi iki mi?
      <br/>
      <br/>
      * Gümrük Birliği sözkonusu oldu mu başta hükümet, pek çok siyasi parti aman ‘Avrupa ile birleşelim, Avrupalı olalım’ diyor.
      <br/>
      <br/>
      * Sırplar Bosna’da yeni bir soykırıma girişince de bunun hem teşvikçisi, hem de seyircisi olan Avrupa ‘medya dahil’ topyekün kınanmaya başlıyor.
      <br/>
      <br/>
      * Acaba Bosna’daki Müslümanlara uygulanan soykırımın teşvikçisi ve seyircisi olan Avrupa başka, içinde yer almak için can atan Avrupa başka mıdır?
      <br/>
      <br/>
      * Başbakan Batı'ya gidince 'GB anlaşmasını onaylayın, böylece Batı yanlılarının elini güçlendirin' diyor.
      <br/>
      <br/>
      * Acaba Batı yanlısı olmayanlar Türkiye Cumhuriyeti vatandaşları değiller midir?
      <br/>
      <br/>
      * Ya da kendisini yanlızca batı yanlısı gördüklerinin başbakanı olarak mı görüyor?
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21599), [web.archive.org (arşiv bağlantısı)](http://web.archive.org/web/20060422063129/http://www.aksiyon.com.tr:80/detay.php?id=21599)
