# Çiller'in Azınlık Hükümeti hesapları

*Celal Kazdağlı 1994.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Milli Güvenlik Kurulu ve Hükümetin 54 günde bir kez toplanması, kanun  çıkmasına rağmen özelleştirmede adım atılmaması koalisyon hükümetinin sonunun geldiğinin işaretleri olarak yorumlanırken, bir DYP'linin  Aksiyon'a yaptığı değerlendirme ilginçti: “Karayalçın’ı kurtarma kanunu çıkarılırken devlet bakanlıklarına 5 tane ilave yapılmasının asıl nedeni, ileride kurulacak azınlık hükümetine yöneliktir. Şimdiden onun altyapısı oluşturuluyor”
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ilk itiraz Cumhurbaşkanı Süleyman Demirel’den geldi. SHP Genel Başkanı Murat Karayalçın’a, “Iki görevi bir arada yürütemesiniz. Hem başbakan yardımcısı hem dışişleri bakanı olmanız hukuka aykırı” dedi. Demirel, sadece itirazı değil, çözümü de söyledi: “Iki satırlık bir kanun çıkarırsınız; olur biter.”
   <br>
    <br>
     Süleyman Demirel’in bu çok masum cümlesi, ilk başta Murat Karayalçın’ın durumunu kurtarmaya yönelik olarak algılandı. Hiç kimse bunun başka hazırlıkların başlangıcı olabileceğini düşünmedi. Oysa Karayalçın’ı kurtarma operasyonu ile birlikte Ankara’da yeni oluşumlar için de harekete geçilmiş oluyordu.
     <br>
      <br/>
      Türkiye’de siyaseti yakından izleyen bir çok çevre DYP–SHP koalisyon hükümetinin sonuna gelindiğini biliyor. Bunu Başbakan Tansu Çiller, bütçe konuşmasında açıkça dile getirdi. “Elini taşın altına sokacak adam arıyorum” dedi. Bu çağrı doğrudan ANAP’a yönelikti. Henüz çağrıya bir cevap gelmiş değil ama Çiller de çağrısından vazgeçmiş görünmüyor.
      <br/>
      <br/>
      Şimdi bir yandan, yeni oluşumlar gerçekleşinceye kadar, SHP ile koalisyonun devam etmesi için çalışılıyor. Öbür taraftan alternatif hükümet için çaba harcanıyor.
      <br/>
      <br/>
      Başbakan Tansu Çiller, Cumhurbaşkanı Demirel’in isteğini yerine getirmek için, iki satırlık kanun değişikliği yaparken, bir başka şey daha gerçekleştirdi. Devlet bakanlıklarının sayısını 15’ten 20’ye çıkardı. Aynı zamanda başbakan yardımcısı’nın devlet bakanı olması şartını da kaldırdı. Çiller çıkarttığı 5 devlet bakanlığını DYP için kullanacak. Bu bakanlıklar şimdilik DYP içindeki Çiller muhaliflerini susturmaya yetmiş görünüyor. En büyük Çiller karşıtlarından Kastamonu Milletvekili Münif Islamoğlu, bir süredir Çiller’e yakın davranıyor. Komisyonlardaki görüşmelerde DYP adına aktif tavır alıyor. Çiller’in görüşlerini açıkca savunuyor.
      <br/>
      <br/>
      DYP’yi yakından izleyen bir kaynak Aksiyon’a, “DYP içindeki muhalifler geri adım attı. Şimdi hemen hepsi Çiller’in arkasında görünüyor. DYP’nin SHP’siz bir hükümet formülü için çalışıyorlar” değerlendirmesini yaptı.
      <br/>
      <br/>
      “Karayalçın’ın durumunu kurtarma kanunu” çalışmaları DYP içinde muhalifleri Çiller’e yaklaştırırken, SHP içinde Karayalçın’ın muhaliflerini artırıyor. Dışişleri eski Bakanı Hikmet Çetin ve Aydın Güven Gürkan, kanunun Anayasa Komisyonu’ndaki görüşmelerine katılmadılar. Açıkça tepkilerini ortaya koydular.
      <br/>
      <br/>
      Başta iş alemi ve toplumun muhafazakar kesimleri olmak üzere her çevreden büyük tepki toplayan hükümetin, artan işçi ve memur eylemleri karşısında uzun süre varlığını sürdürmesi zor görünüyor. Buna bir de SHP içinde Karayalçın’a karşı büyüyen muhalefet eklenince hükümetin devamı iyice zorlaşıyor. Bu gerçeği Çiller de görüyor, Mesut Yılmaz da.
      <br/>
      <br/>
      Çiller, bütçe görüşmeleri, Çekiç Güç’ün oylaması gibi kritik dönemin sona ermesinden sonra, bütçe konuşmasında ilk işaretini verdiği, ANAP’a çağrıyı açıkça dile getirecek. Bir yandan kamuoyunun “Ortak hükümet kurun” baskısı ile karşı karşıya, bir yandan da ANAP içinden bazı milletvekillerinin baskısı ile.
      <br/>
      <br/>
      ANAP’tan hatırı sayılır bir milletvekili çoğunluğu DYP ile ortak hükümetten yana görünüyor. Oysa Mesut Yılmaz, buna şiddetle karşı çıkıyor. Başbakanlık yapmış biri olarak Tansu Çiller’in altında başbakan yardımcılığı yapmayı içine sindiremiyor. O yüzden her türlü çareye başvurup ortak hükümete karşı çıkmayı düşünüyor. Sadece erken seçim koşulu ile ortak hükümete evet demekten yana. Onun dışında bir başka formüle Yılmaz, her türlü baskıya rağmen kapalı görünüyor.
      <br/>
      <br/>
      Mesut Yılmaz’ın erken seçim talebine karşılık, büyük çoğunluk erken seçim istemiyor. Bunların başında Başbakan Tansu Çiller ile TBMM Başkanı Hüsamettin Cindoruk geliyor. Uzun süre Çiller’den ziyade Yılmaz’a yakın duran Cindoruk son dönemde erken seçimin çare olmadığını söylemeye başladı. Cindoruk, erken seçimi, siyasi tıkanıklığı çözecek bir anahtar olarak görmüyor. Meclis’in seçime gitmek yerine başta Seçim Kanunu olmak üzere daha pek çok konuda düzenleme yapmasını istiyor. Yani Çiller gibi “çözüm üretilmesini” istiyor.
      <br/>
      <br/>
      Mesut Yılmaz’ın erken seçim talebine karşılık, arkasına kamoyunun ve TBMM Başkanı Hüsamettin Cindoruk’un, “Erken seçime gerek yok” şeklindeki desteğini alan Başbakan Tansu Çiller için geriye son şans kalıyor. Bu da azınlık hükümeti kurmak. Işte Çiller’in perde gerisinde yürüttüğü çalışmalar bu hedefe yönelik.
      <br/>
      <br/>
      Başbakan Tansu Çiller, SHP’den ümidi iyice kesip, DYP–ANAP ortak hükümeti olmayacağına inandıktan sonra, bütün gücüyle ANAP’tan “Elini taşın altına sokacak adam” aramaya başladı. Bunun için öncelikle parti içi muhalefetle uzlaştı. Başta Cavit Çağlar, Münif Islamoğlu, Irfan Köksalan gibi isimler olmak üzere kendisine karşı çıkan isimlerle görüşüp beraber çalışma konusunda anlaştı. Sonra muhafazakar kesimleri kazanmak için onların önde gelen isimleriyle görüşmeler yaptı. Böylece Çiller arkasını sağlama aldıktan sonra ANAP’lılarla görüşmeleri başlattı.
      <br/>
      <br/>
      Bu konuda bilinen Ahmet Özal gibi isimlerin dışında sürpriz isimler de devreye girmiş bulunuyor. Bizzat ANAP’lılar, “Bizden 10–15 milletvekili DYP’ye gidebilir” değerlendirmesinde bulunuyorlar. Çiller bu sayıyı mümkün olduğunca artırmaya çalışıyor. Bu konuda açık tavır aldıktan ve çağrı yapmaya başladıktan sonra kamuoyunun ve medyanın da baskısını kullanmayı düşünüyor. O zaman kendilerine katılacak sayının artacağına inanıyor.
      <br/>
      <br/>
      Başbakan Tansu Çiller’in güvendiği bir başka kesim ise SHP’liler. Bazı SHP’lilerin DYP’nin kuracağı azınlık hükümetine destek verebilecekleri söyleniyor. Nitekim SHP Mardin Milletvekili Muzaffer Arıkan’ın bunun için SHP’den istifa ettiği, şimdilik beklemede olduğu ileri sürülüyor. Çiller ve ekibi Arıkan gibi isimlerin artacağına inanıyor.
      <br/>
      <br/>
      Bütün bu gelişmeleri bilen bir DYP’li Aksiyon’a, “Iki satırlık Karayalçın’ı kurtarma kanunu çıkarılırken devlet bakanlıklarına 5 tane ilave yapılmasının asıl nedeni, ileride kurulacak bu azınlık hükümetine yöneliktir. Şimdiden onun altyapısı oluşturuluyor. Bir yandan da Karayalçın ve SHP’nin, o zamana kadar, gönlü alınmış oluyor” değerlendirmesinde bulundu.
      <br/>
      <br/>
      Ankara’da DYP–SHP koalisyon hükümetinin devam etmeyeceğine iki örnek daha gösteriliyor. Bunlardan biri özelleştirme. Özelleştirmenin kanunu çıkmasına rağmen, hiç bir adım atılmıyor. Sanki özelleştirme yapılamayacakmış gibi davranılıyor. SHP’nin engellemesi bilindiği için DYP kanadı, “Nasıl olsa yeni hükümet yapar” anlayışı ile işi yavaştan alıyor.
      <br/>
      <br/>
      Hükümetin devam etmeyeceğinin ikinci nedenini ise, bir gözlemci, “54 günde Milli Güvenlik Kurulu ilk defa toplandı. Hükümet ise bir defa. Bu size bir şey anlatmıyor mu?” diyerek açıkladı.
      <br/>
      <br/>
      Ankara’da her şey, yeni bir hükümet anlayışını gösteriyor. Bunun da Çiller başkanlığında, MHP ve ANAP ile SHP’den koparılmış destekle güçlendirilmiş bir azınlık hükümeti olacağı giderek netleşiyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21333), [web.archive.org (arşiv bağlantısı)](http://web.archive.org/web/20060429141153/http://www.aksiyon.com.tr:80/detay.php?id=21333)
