# Başbakan da sonuçları Cihan’dan takip edecek

*Hacer Poyraz 2007.07.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      2002 seçimlerinde sandıktan çıkan sonuçları en hızlı biçimde abonelerine ulaştırması, Cihan Haber Ajansı'na büyük prestij kazandırmıştı. Gazeteler, internet siteleri ve televizyonlar, bu seçim için de Cihan’ı tercih etti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070822155204im_/http://www.aksiyon.com.tr/resim/658/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   3 Kasım 2002 akşamı Türkiye, genel seçimlerin sonuçlarını almak için ekran karşısına geçmiş, sandıkların açılmasını soluksuz bekliyor. Herkes, her seçimde olduğu gibi bu kez de oy oranlarının sabaha doğru netleşeceğini tahmin ederek, ‘gecenin uzun süreceği’ düşüncesi ile hazırlığını yapmış, o kanaldan öbürüne atlayarak sonuçları en hızlı aktaranı bulmaya çalışıyor. Ama ekranlarda bir değişiklik var. "Şu anda saatlerimiz gece yarısını gösteriyor. Ülke genelinde açılan sandık oranı yüzde 98. Partilere göre dağılım ise…" ile başlayan cümleler, "Bu verileri bize en hızlı şekilde ulaştıran Cihan Haber Ajansı’na teşekkür ediyoruz." sözleriyle noktalanıyor.
   <br>
    <br>
     ÇALIŞMALAR KASIM AYINDA BAŞLADI
     <br/>
     <br/>
     Bu tür konuşmalar 3 Kasım akşamı Türkiye’nin önde gelen pek çok televizyonunda yer aldı. Cihan Haber Ajansı yaptığı geniş kapsamlı çalışmayla bir ilke imza atarak, birkaç günde netleşen seçim sonuçlarını sabahı beklemeden tüm Türkiye’ye ulaştırmayı başardı. Şimdi Türkiye yepyeni bir seçim heyecanını daha yaşıyor. Siyasi partiler, haftalardır sürdürdükleri seçim kampanyasında sona yaklaştılar. Seçmenin oyunu alabilmek için birçok vaatlerde bulundular. Bunun semeresini de 22 Temmuz akşamı açılan sandıktan çıkan sonuçla almış olacaklar ya da millî iradenin verdiği karardan kendilerine dersler çıkaracaklar.
     <br/>
     <br/>
     Aylar öncesinden çalışmalara başlayan Cihan Haber Ajansı da tıpkı partiler gibi 22 Temmuz akşamını merakla bekliyor. Tabii onların heyecanı sandıktan çıkacak sonucu en hızlı ve doğru biçimde tüm Türkiye’ye ulaştırmak. Seçim sonucunu bekleyen milyonları merakta bırakmak istemiyor çünkü.
     <br/>
     <br/>
     Cihan’da çalışmalar erken seçim tartışmalarının yaşandığı Kasım ayında başladı. Yurt genelinde çalışacak olan otuz bin eleman sıkı bir eğitimden geçirildi. Uzmanlar seminer verirken eski çalışmaların yer aldığı kısa filmler gösterildi. Elemanların bölgeye dağılmasının ardından 22 Temmuz’un provaları da yapılmaya başlandı. Bölgelerden sanki seçim olmuş gibi gelen sonuçlar abonelere iletiliyor. Verilerin aktarılacağı bilgisayar sistemi seçim akşamına kadar üç kez testten geçirilecek. Cihan Haber Ajansı Haber Satış Direktörü Erdal İnce, piyasanın yüzde 95’i ile çalışacaklarını belirterek, "Tabi bu durumun ağır bir sorumluluğu var. O nedenle titizlikle çalışıyoruz." diyor. Verilerin bölgelerden, başka bir istasyona uğramadan doğrudan abonelere ulaştırılacağını ifade ediyor. Seçim yasaklarının kalktığı saatte sonuçların yüzde 50’sini vermeyi planlayan Cihan Haber Ajansı, saat 23 civarında da resmî olmayan kesin sonuçları açıklamayı hedefliyor. Bu rakamlar 3 Kasım’da yasakların kalktığı 19.30’da yüzde 40 ve 00:00’da da yüzde 98’di. Atv, Star, Show, CNNTURK, Kanal 7 ve NTV’nin de yer aldığı yaklaşık yirmi kanal seçim sonuçlarını Cihan’dan duyuracak.
     <br/>
     <br/>
     GAZETELER VE İNTERNET SİTELERİ DE ABONE
     <br/>
     <br/>
     Bu seçimlerde ilk olan bir başka anlaşma da Zaman, Hürriyet, Sabah, Milliyet ve Vatan’la yapıldı. Erken başlayan taşra baskıları için sonuçları en kısa zamanda almak isteyen gazeteler gibi kullanıcılarına en kısa sürede bilgi aktarmak için yarışan sanal âlemin ses getiren siteleri superonline, internethaber, haber7.com da Cihan diyenlerden. Ayrıca ilki 2004 mahalli seçimlerinde uygulanan "cebe sonuçların gelmesi" projesi bu seçimlerde de devam edecek. Genpa ile yapılan ortak çalışma ile Turkcell, Vodafone ve Avea aboneleri oranları telefonlarına gelen mesajlarla öğrenecek. Bununla birlikte 2004 yılındaki başarısı nedeniyle Cihan ekibini kutlayan Başbakan Recep Tayyip Erdoğan da gelişmeleri Cihan’dan gelen verilerle takip edecek.
     <br/>
     <br/>
     Bölgelerdeki sonuçlar AK Parti Genel Merkezi’ne aktarılacak. Bu seçimlerde yapılan bir başka yenilik de abonelere tüm adayların resimleri ve özgeçmişlerinin verilecek olması. Böylece yeni meclis’in vekilleri seçim akşamı tanıtılmış olacak.
     <br/>
     <br/>
     3 Kasım’daki performansıyla dikkat çeken Cihan, bu seçime de damgasını vurmaya hazırlanıyor. Önceki seçimlerden bu yana abonelerinin sayısının yüzde yüz arttığını belirten İnce, "Ajans için 3 Kasım Seçimleri ve 2002 Dünya Kupası dönüm noktası oldu." ifadelerini kullanıyor. İnce’ye göre artık seçim denince akla Cihan geliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27901), [web.archive.org (arşiv bağlantısı)](http://web.archive.org/web/20070822155204/http://www.aksiyon.com.tr:80/detay.php?id=27901)
