# Arım, balım, ne yapalım?

*Hacer Poyraz 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kuraklık ve yangınlar özellikle dünyada söz sahibi olduğumuz çam balı üretimini olumsuz etkiliyor. Arıcılık sektörü, çiçek balı ve çam balı üretiminin esaslı yöntemlerle desteklenmesini isteyerek Ankara’yı göreve çağırıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070824122145im_/http://www.aksiyon.com.tr/resim/661/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Arıcılık, tabiatı gereği oldukça riskli bir meslek. Ancak bu risk katsayısı son yıllarda tehlikeli bir ivme kazandı. Sahte bal, ihracat sıkıntısı, arı ölümleri, pazarlama sorunları, küresel ısınma, kuraklık ve orman yangını gibi faktörler arıcılık sektörünün işini giderek daha da zorlaştırıyor. Bu durum tabii ki bal üretimi ve fiyatlarını da doğrudan etkiliyor.
   <br>
    <br>
     Dünyadaki çam balı üretiminin yüzde 90’ını Türkiye’nin sağladığını biliyor muydunuz? Türkiye’nin bal ihracatının yüzde 90’ını da çam balı oluşturuyor… Çam balı üretiminin yüzde 85’i ise Muğla’da yapılıyor. Ancak geçen seneki kuraklık, rekolteyi olumsuz etkilediği için bazı büyük firmalar bu yıl çam balı pazarlayamadı. Balparmak, yaz başında yayınladığı ilanda “Kuraklık çam balını da vurdu. Çam balını sevenlere bu yaz çiçek balını öneriyoruz.” diyordu. Balparmak Ar-Ge ve Kalite Güvence Müdürü Aslı Elif Sunay, sıkıntının 2006 yılında ülke genelinde yaşanan çam balı üretimindeki eksiklikten kaynaklandığını ifade ediyor.
     <br/>
     <br/>
     Ancak bu yılki kuraklık, önümüzdeki sezon mahsülünü daha da düşürecek görünüyor. Aslında çam balı kadar çiçek balı da kuraklıktan muzdarip; ama Türkiye’nin dört bir tarafında üretilebilmesi çiçek balının avantajı. Bu noktada, sadece Ege ve Akdeniz kıyılarında üretilen çam balının kuraklıktan sonraki büyük düşmanı ortaya çıkıyor: Bölgede bitmek bilmeyen yangınlar.
     <br/>
     <br/>
     YANGINLAR ÇAM BALINI VURUYOR
     <br/>
     <br/>
     Güney bölgelerimizde 2007’in ilk 7 ayında meydana gelen bin 165 yangında 3 bin 32 hektarlık orman alanı kül oldu. Bunun 2 bin 500 hektarlık kısmı sadece temmuz ayında çıkan yangınlarla yok oldu. Güney ormanlarımızda yok olan her bir çam, bal üreticilerini de bir hayli sıkıntıya sokuyor. Çam balı üretiminde dünya başkenti olan Muğla, yaklaşık 835 bin hektarlık ormanlık alanıyla Türkiye’nin akciğeri olma özelliğine sahip. Muğla’da son 10 yılda çıkan yangınlarda 13 bin 495 bin hektarlık alan yandı. Bunun 1080 hektarlık kısmı ise 2007’nin şimdiye kadarki zaman diliminde yok oldu. Bu noktada, yangınların olumsuz etkisinin sadece yanan bölgelerle sınırlı kalmadığını da unutmamak gerek.
     <br/>
     <br/>
     Mevcut ormanların yüzde 14’lük kısmında bal üretimi yapılan Muğla’da çam balı üreticilerinin bu yılki zararı henüz tespit edilemedi; ancak kuraklığın da etkisiyle üretimde düşüşler bekleniyor. Muğla İli Arı Yetiştiricileri Birliği (MAYBİR) Yönetim Kurulu Başkanı Ziya Şahin, yanan ormanlarda önümüzdeki 60 yıl boyunca çam balı üretilemeyeceğine dikkat çekiyor. Çünkü yeni bir ağaç dikmek yetmiyor, balı salgılayan basra böceğinin yaşam alanlarının da oluşturulması gerekiyor.
     <br/>
     <br/>
     ARILAR DA BALSIZ KALABİLİR
     <br/>
     <br/>
     Türkiye genelinde çiçek balı ve çam balı üretiminin tehlikede olduğuna yönelik iddiaları “psikolojik harp” olarak nitelendiriyor Türkiye Arı Yetiştiriciler Birliği Başkanı Mustafa Sarıoğlu. “Geçtiğimiz yıl arı ölümlerinde de aynısını yaptılar. Çam balında piyasayı sarsacak bir eksiklik söz konusu değil. Bu tür haberleri ithal malı ülkemize sokmak için firmalar kullanıyor. Kasıtlı haberlerle kamuoyu oluşturup arkasından da ithalatın önünü açmak istiyorlar.” iddiasında bulunuyor. “Peki ama bal firmaları neden böyle bir yola başvursun? İthal ürün onları da zarara sokmaz mı?” diye sorduğumuzda şu cevabı alıyoruz: “Zincir mağazaları bal firmalardan büyük raf bedelleri alıyor. Firmalar da bunun acısını bal üreticilerinden çıkarmak istiyor.” Sarıoğlu, bunun çözümünün de bir an önce çıkması gerektiğini söylediği “marketler yasası”nda olduğunu vurguluyor.
     <br/>
     <br/>
     Seğmen Kardeşler Gıda Üretim Ambalaj Sanayi A.Ş. Yönetim Kurulu Başkanı Cengiz Seğmen, bal üretiminin iklime bağlı olarak dalgalı bir süreç izlediğine dikkat çekerken, bir uyarıda bulunuyor: “Ürün miktarını tam olarak belirlemek için belli bir süre beklemek lazım. Şayet bal üreticileri, ithal mallar gelecek diye fiyatlarını düşürürse; bal sektörü tamamen iflas eder.” MAYBİR Başkanı Ziya Şahin ise ithal ürün konusunda başka bir noktaya değiniyor: “Sıcak hava dalgası Ağustos ayında da devam ederse arıcılar büyük sıkıntı yaşayacaklar;  ancak ithal ürünler gelecek diye bal üretimini azaltırlarsa arılar da balsız kalır ve büyük bölümü ölür.”
     <br/>
     <br/>
     2008 yılının bal üretim rakamları, bu ayın ikinci yarısı ile Eylül’ün başında belli olacak. Cengiz Seğmen, geçtiğimiz yıl genel bal üretim rekoltelerinde yüzde 40’lık düşüş yaşandığını, bu oranın bu yıl yüzde 50’nin üzerine çıkabileceğini belirtiyor. Balparmak yöneticisi Aslı Elif Sunay ise yangınların çam balı üretimini önemli ölçüde etkileyeceğini, önümüzdeki yıl da piyasada sıkıntı yaşanabileceğini dile getiriyor. Ancak Binbirçiçek-Orbal Bal Yönetim Kurulu Başkanı Hamdi Yılmaz, “Stok yapanların ürünü piyasada bulunuyor. Bizim Binbirçiçek markası altında çam balı ürünümüz halen piyasada mevcut.” ifadelerini kullanıyor. Ama kuraklık böyle giderse stoklanacak balın giderek azalacağı da bir gerçek.
     <br/>
     <br/>
     Mustafa Sarıoğlu, bazı yasak bölgelerin açılması halinde Türkiye’nin hiçbir zaman çam balı sıkıntısı yaşamayacağını öne sürüyor: “Türkiye’nin bal deposu olan, kendi başına 7 bin ton bal çıkarabilecek Dilek Yarımadası, milli park olduğu için üreticilere kapalı. Gelişmiş ülkelerde milli parklarda da bal üretiliyor.”
     <br/>
     <br/>
     BİZİM ARILARIMIZ SICAKLIK ARTIŞIYLA ÖLMEZ
     <br/>
     <br/>
     Arıcıların ortak dileği, özellikle kuraklık konusunda resmi makamların harekete geçmesi. Kuraklık Yasası’na mutlaka arıcıların da eklenmesi gerektiği üzerinde duran Sarıoğlu, kuraklığın br numaralı sebebi olarak gösterilen küresel ısınma konusunda farklı bir bakış açısına sahip: “Bizim arılarımız bir iki derece sıcaklık artmasıyla ölmezler!” MAYBİR Başkanı Ziya Şahin ise bu konuda temkinli. Şahin’e göre bal üretiminin artırılması için yangınların önlenmesinin yanında ormanlık alanlarda açılan mermer ocakları kapatılmalı, küresel ısınma konusunda etkili projeler geliştirilmeli, en az beş ilde araştırma enstitüleri kurulmalı. Cengiz Seğmen ise istihdam sorununun çözülmesinde etkin rol oynayabilecek böylesi bir sektörün aktif olarak desteklenmesini ve uzun vadeli bir yol haritası çizilmesini öneriyor. Arıcılık sektörünün sıkıntılarının giderilmesi için arıcıların eğitilmesi, bilinçlendirilmesi hayati önem taşıyor. Bu konudaki çabalar oldukça yetersiz kalırken devlet desteğinin şart olduğu dile getiriliyor.
     <br/>
     <br/>
     Bal üretiminin azalacağına yönelik haber ve tahminler, “ithal bal lobisinin” ekmeğine yağ sürse de inkar edilemez gibi görünüyor. Ama esas çözüm ithal balda değil, üretimi kolaylaştırıp üreticinin önünü açacak tedbirlerden geçiyor.
     <br/>
     <br/>
     <br/>
     ÇAM BALININ BESİN DEĞERİ DAHA AZ
     <br/>
     <br/>
     Sofralarımızın vazgeçilmezleri arasında bulunan bal, çiçek ve salgı olmak üzere ikiye ayrılıyor. Çiçek balını hepimiz biliyoruz; ama salgı balı konusunda birçoğumuz cahiliz. Salgı balı aslında bildiğimiz anlamda bal değil. Halk arasında basra olarak bilinen ‘Marchalina hellenica’ böceklerinin çam, meşe, kayın ve ladin gibi ağaçlar üzerinde salgıladığı tatlı salgıların arılar tarafından toplanmasıyla meydana geliyor salgı balı ya da çam balı… Dünyanın çam balı ihtiyacının yüzde doksanını karşılandığı ülkemizde üretim Akdeniz ikliminin hakim olduğu Muğla, Aydın, Antalya gibi güney bölgelerimizde yapılıyor. Balı salgılayan basra böceği aşırı kuraklık, aşırı yağış veya soğuk hava şartlarında yaşayamıyor. Çiçek balına göre daha az besin değeri taşıyan salgı balları, bu sebeple daha ucuz fiyata alıcı buluyor. Salgı balının özellikle boğaz rahatsızlıklarına iyi geldiği biliniyor. Dünyanın ikinci büyük çam balı üreticisi ise Yunanistan.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28078), [web.archive.org (arşiv bağlantısı)](http://web.archive.org/web/20070824122145/http://www.aksiyon.com.tr:80/detay.php?id=28078)
