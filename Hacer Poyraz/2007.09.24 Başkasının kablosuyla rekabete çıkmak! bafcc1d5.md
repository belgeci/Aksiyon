# Başkasının kablosuyla rekabete çıkmak!

*Hacer Poyraz 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Özel telekom şirketleri faaliyete başlayınca “telefonla konuşmak sudan ucuz olacak” denirdi. Sektörde serbestleşme başlayalı 3 yılı geçti ama rekabet yolunda ancak bir arpa boyu yol alınabildi…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107163305im_/http://www.aksiyon.com.tr/resim/668/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Öyle bir rekabet olacak ki, telefonla konuşmak sudan ucuz olacak!...’ Özel telekom şirketleri faaliyete başlayınca çok duymuştuk böyle sözleri. Ama aradan üç yıl geçmesine rağmen çoğumuz bu yeni şirketlerden birinin dahi adını bilmiyor. Uluslararası ve şehirlerarası alanda hizmet veren alternatif telekom operatörleri, yakında şehiriçi görüşmelerinde de karşımıza çıkacak; ama gelin görün ki sektörün hâli içler acısı.
   <br>
    <br>
     Türkiye’de telekomünikasyon sektörünün ‘özgürleşme’ süreci, 2004 yılında alternatif telekom şirketlerinin kurulmasıyla fiilen başladı, 2005’te Türk Telekom’un özelleştirilmesiyle devam etti. Alternatif firmalar, ilk önce ‘uzak mesafe’ denilen uluslararası görüşmelerde boy gösterdiler. Geçtiğimiz ay şehiriçi görüşmelerin rekabete açılmasının da ilk adımı atıldı.
     <br/>
     <br/>
     FİRMALARIN ÜÇTE İKİSİ ‘YOK’
     <br/>
     <br/>
     Şehiriçi görüşmelere ‘olur’ kararı için üç yıl beklenirken, bu süre zarfında sektör can çekişti. Ciddi paralar ödeyerek uzak mesafe lisansı alan 45 firmadan 12’sinin lisansı iptal oldu. Geri kalanlar arasında da aktif faaliyete geçebilenlerin sayısı 15’in üzerine çıkamadı. Hizmet vermeye başlayanlar ise pazarın ‘zekâtını’, yani 40’ta 1’lik pay alabildi.
     <br/>
     <br/>
     Aralarında büyük holdinglere ait firmaların da bulunduğu bu yaprak dökümünün en büyük sebebi olarak Türk Telekom’un özelleşmesine rağmen tekel özelliğini kaybetmemesi gösteriliyor. Peki niçin böyle oluyor? Telekom sektöründe gerçek bir serbestleşme neden yaşanamıyor? Bu soruyu konunun muhataplarına sorduk; serbestleşme yolunda ciddi yatırım yapan ve halihazırda hizmet veren alternatif operatörlere. Lisanslarını iptal ettiren veya bekleten firmaların bir kısmı ise konuşmayı reddetti. Bir kısmının telefonlarında ya ev çıktı ya da konuyla ilgisi olmayan başka bir işletme. Görüşebildiğimiz şirketlere gelince, hemen hepsinden benzer cevaplar aldık.
     <br/>
     <br/>
     İKİ CEPHELİ ÖZELLEŞTİRME
     <br/>
     <br/>
     Serbestleşme sürecini tıkayan unsurların başında, özelleştirmeyle birlikte Türk Telekom’un bütün telekomünikasyon alt yapısının tek sahibi olması geliyor. Haliyle, yeni şirketler için lisans almak yetmiyor, Türk Telekom ile ara bağlantı anlaşması imzalaması gerekiyor. Rekabet şartlarını da büyük oranda bu anlaşma belirliyor. Çünkü ara bağlantı için ödenecek bedeller, tarifelerin şekillenmesinde birinci etken olarak tüketiciye doğrudan yansıyor. Bu durum ise alternatif operatörleri köşeye sıkıştırıyor. Sorun, en belirgin olarak kendini internet bağlantı satışlarında gösteriyor. Bağlantıda oluşan aksaklıklarda operatörler konunun birinci muhatabı oluyor; ama ilk elden çözüm getiremiyorlar.
     <br/>
     <br/>
     Telekomünikasyon Kurumu’ndan “altyapı işletmeciliği lisansı” alan 13 firmanın bütünüyle kendi altyapılarını kurması oldukça güç görünüyor. Müstakil bir altyapı yatırımı hem ciddi miktarda bir yatırım gerektiriyor hem de sektörden kopma riski söz konusu. Çözüm tekliflerinden biri, mevcut altyapının Telekomünikasyon Kurumu denetiminde makul şekilde paylaşıma açılması. Alternatif yüksek hızlı şebekelerin kurulması da gelen öneriler arasında. Bununla birlikte, işletmecilerin bir kısmı mevcut altyapıyı tamamlayacak çalışmalar yapıyor. Tellcom Telekom bunlardan biri. Bu yıl Türkiye Elektrik İdaresi’nin açtığı ihaleye katılan firma, İstanbul-Ankara arasındaki “fiber optik” kablo hattının işletme hakkını kazandı.
     <br/>
     <br/>
     Altyapı işletme lisansı bulunanlar arasında teknolojik yatırım yapanlar da yok değil. Borusan Telekom Genel Müdürü Burak Gökmen, kullanıcılara bütünleşik hizmetler sunmalarını sağlayabilecek teknolojiler üzerinde yoğunlaştıklarını, fiber optik kablolar üzerinden yüksek hızda hizmet verebilmeyi hedeflediklerini ifade ederken aynı çalışmaları altyapı lisansı alan diğer firmalardan da beklediklerini söylüyor. Sürekli mahkemelik olan Türk Telekom’un tarifeleri de tepki çeken bir diğer konu. Rekabete açılımın ilk dönemlerinden itibaren yüzde 80’e varan indirimli tarifeler, rekabete aykırı olduğu gerekçesi ile yeni işletmelerin tepkisini çekti. Bu şirketler, aynı türden indirimli tarifelerin rekabet dışı alanlarda olmadığına da dikkat çekmeye çalıştılar.
     <br/>
     <br/>
     YABANCI SERMAYE DE GELİR
     <br/>
     <br/>
     Millenicom Genel Müdürü Tuğrul Cora ise daha farklı hususlara değiniyor. Sabit telefon hattı lisansına sahip operatörlerin abonelerine üç ayrı alanda telefon numarası tahsis edebilmesi gerektiğini savunuyor. Bunlardan birincisi coğrafi numara. Örneğin Ankara için abonelere 0312 ile başlayan telefon numarası verebilme hakkı tanınmalı. Ayrıca 0800 kodlu bedelsiz erişim numarasını tahsis etme hakkı ve 444’lü numara verme imkânı da bu şirketlere sağlanmalı. Ayrıca Türk Telekom’a ait sabit telefonlardan numara taşınabilirliği yapılmasına müsaade edecek düzenlemeler de hayata geçirilmeli.
     <br/>
     <br/>
     Sektörde yaşanan diğer sorun da lisans alma aşamasındaki işlemlerin çok yavaş yürümesi. Çözüm ise sektörün Telekomünikasyon Kurumu tarafından daha yakından denetlenmesinde ve düzenlemelerin bir an önce hayata geçmesinde yatıyor. Bürokratik gecikmenin en bariz örneği, şehiriçi görüşmelerin üç yıl sonra rekabete açılabilmesi. Esasında ‘üç yıl’ ifadesi de gerçeği tam olarak yansıtmıyor; Ağustos ayında Resmi Gazete’de yayımlanan serbestleşme kararının Bakanlar Kurulu onayından geçmesinin ardından mevcut durumun 2008 başına kadar ortadan kalkacağı tahmin ediliyor. Yani uygulamaya geçiş açısından 4 yıllık bir gecikme de söz konusu olabilecek. Alternatif operatörler sürece olumlu bakıyor;  ancak önceki hataların tekrar edilmemesi şartıyla. Sektörde gerçek ve adil rekabet şartları oluşmazsa, verilen lisansların pek anlam ifade etmeyeceği, yaprak dökümünün de devam edebileceği vurgulanıyor. Bu noktada Borusan Telekom Genel Müdürü Gökmen, şartlar elverişli hale getirildiğinde AB standartlarında, en ekonomik ve en son teknolojilerle hizmet vermenin mümkün olacağının altını çiziyor.
     <br/>
     <br/>
     Serbest Telekomünikasyon İşletmecileri Derneği (TELKODER) Başkanı Yusuf Ata Arıak, ‘rekabet’ faktörüne farklı bir açılım getiriyor. Arıak, gerekli şartlar sağlandığı zaman yerlilerin yanı sıra yurtdışından da birçok yatırımcının Türkiye’ye geleceğini dile getiriyor. Şirketlere çok fazla sorun çıkarıldığından yakınan Arıak’a göre mevzuat ve uygulama eksikliği gibi konularla açılan davalar zaman, para ve motivasyon kaybına sebep oluyor. Bu süreçte TELKODER’in çalışmalarının da operatörlere büyük katkı sağladığını ifade ediyor.
     <br/>
     <br/>
     ALTERNATİF OPERATÖRLER TANINMIYOR
     <br/>
     <br/>
     Tüketiciler de mevcut sistemle çok büyük değişikliklerin olmayacağını düşünüyor. Tüketiciler Birliği Genel Başkan Vekili Üstün Bol, “Şehiriçi rekabetin çok kısa vadede tüketicilere yansıyacağını düşünmüyorum. Türk Telekom bu alandaki tekel konumunun tüm avantajlarını son saniyeye kadar kullanmak isteyecek gibi görünüyor.” diye konuşuyor. Bol, öte yandan, alternatif operatörler aleyhine olan mevcut durumun alışkanlıklarla ilgisi olduğunu da dile getiriyor. Bol’a göre eski hattını değiştirmek istemeyen kullanıcıların yanı sıra ADSL bağlantısı için telefon hattını bağlatanların da sayısı bir hayli fazla. Hâlbuki bunun için sabit bir hatta ihtiyaç yok.
     <br/>
     <br/>
     Peki, alternatif şirketlerin hiç mi hatası yok? Öncelikle, bu yeni firmaların kurumsal hataları hizmetlerinde aksaklıklara yol açıyor. Serbestleşmenin ilk dönemlerinden itibaren pek çok firmanın, sektörün kendileri için ne getireceğini tam anlamıyla hesaplayamadan, piyasayı dikkatli bir şekilde analiz etmeden faaliyete geçme çabaları pek çoğunun kapanmasına sebep oldu. Alternatif operatörlerin tüketicilere seslerini duyuramaması da piyasa paylarının artmasında önemli bir engel. Bu, dolaylı olarak tüketiciyi de olumsuz etkiliyor haliyle. Şirketler, hizmet ve avantajlarını yeterince anlatamıyor.
     <br/>
     <br/>
     Millenicom Türkiye Genel Müdürü Cora, şirketlerin sektörde adil rekabet ortamının oluşması için yoğun çaba verdikleri görüşünde. Ona göre sektörün gereksinimlerini ve neler yapılması gerektiği her fırsatta dile getirilmeye çalışıldı, bilinçlendirme çalışmaları yürütüldü. Tellcom İş ve Ürün Geliştirmeden Sorumlu Genel Müdür Yardımcısı Biltor Uluçay da imkânlar nispetinde, çeşitli ortamlarda kendilerini ifade etmeye çalıştıkları ve kabul edilebilir bir başarı elde ettikleri kanısında. Ona göre başarıyı görmek için düşük pazar payına karşılık, özellikle kurumsal pazarda edindikleri müşteri portföyüne bakmak gerekiyor.
     <br/>
     <br/>
     Doğan Telekom Genel Müdürü Fazıl Esen ise firmaların sektörü geliştirmek üzere işbirliği yapma konusunda geç kaldıklarını dile getirirken bunun sebeplerini şöyle sıralıyor: “Bu belirsizlik ortamında, kamuoyuna kendilerini tamamıyla anlatabilmeleri için pazarın oluşmasını beklediler. Verilecek hizmetler, bu hizmetlerin özellikleri ve fiyatları, gerçekleşmesi beklenen düzenlemelere doğrudan bağlıydı. Özel telekom operatörleri, süreçleri ve adil rekabet ortamının oluşmasını beklemek zorunda kaldı.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28479), [web.archive.org (arşiv bağlantısı)](http://web.archive.org/web/20071107163305/http://www.aksiyon.com.tr/detay.php?id=28479)
