# BOP’un yolu Beyrut’tan geçer

*Hacer Poyraz 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Lübnan’da Batı yanlısı Fuad Sinyora Hükümeti’nin istifasını isteyen yüz binlerce kişi, ellerinde Lübnan bayraklarıyla sokaklara dökülüyor. Amerika endişeli.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084541im_/http://www.aksiyon.com.tr/resim/628/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Kutsal, tarihî ve stratejik bir zafer kazandık. Sizler de bugün bu zafer mitingine katılarak 12 Temmuz ve 14 Ağustos’tan daha yürekli olduğunuzu kanıtlıyorsunuz.’ Böyle konuşuyordu Hizbullah lideri Hasan Nasrallah, İsrail’in Lübnan’a düzenlediği saldırının ardından halkın karşısına çıktığı ilk konuşmasında. O gün Hasan Nasrallah’ın yoğun güvenlik önlemleri altında çıktığı kürsüden verdiği selamına, meydanı dolduran bir milyondan fazla kişiden aynı anda karşılık gelmişti: Muzaffer Hizbullah, Muzaffer Nasrallah! Nasrallah, “Dünyadaki hiçbir ordu, bizi silahsızlandıramaz” dediği konuşmasında kürsüden yeni bir hükümetin kurulmasını istediğini de duyuruyordu. Oysa Fuad Sinyora hükümeti, on günlük bebeklere kadar hedef ayrımı yapmayan İsrail saldırısının faturasını Hizbullah’a yüklemiş ve savaşın bitmesini, Hizbullah’ın, kaçırılan iki İsrail askerinin yanında silahlarını da bırakmasına bağlamıştı.
   <br>
    <br>
     MUHALEFET SOKAKLARDA
     <br/>
     <br/>
     Lübnan’da savaşla birlikte derinleşen siyasi krizde ipler Refik Hariri suikastını araştırmak için uluslararası bir mahkemenin kurulması önerisiyle iyice koptu. 11 Kasım’da, aralarında Hizbullah mensuplarının da bulunduğu 6 Şii bakan istifa etti. Bu olay; Lübnan tarihinde ilk kez büyük bir grubun (Şii) hükümette yer almamasına sebep olurken, iktidarın meşruiyeti tartışmalarını da beraberinde getirdi. Çünkü birbirinden farklı etnik ve mezhep topluluklarını barındıran Lübnan’da anayasaya göre üç büyük grup, Sünniler, Marunîler ve Şiiler hükümette temsil edilmek zorunda.
     <br/>
     <br/>
     21 Kasım’da Lübnan Sanayi Bakanı Pierre Gemayel’in öldürülmesi krizden çıkış umutlarını iyice tüketti. Suikastın ardından ‘Suriye karşıtı bakan öldürüldü’ manşetiyle çıkan Batılı pek çok gazete hedef gösterirken, meydan okuma sırası Lübnan Başbakanı Fuad Sinyora’ya gelmişti. Sinyora “Suikastlar bizi yıldıramaz. Kaderimizi bu katiller belirleyemeyecek” diyordu. Sinyora’ya en büyük destek başta Amerika, İngiltere ve Fransa olmak üzere Batılı devletlerden geliyordu. Hizbullah lideri Hasan Nasrallah, Sinyora hükümetini, ABD’nin Lübnan büyükelçisi Jeffrey Feltman’a atıfta bulunarak ‘Feltman hükümeti’ olarak tanımlıyor ve istifa etmesini sağlamak için tüm Lübnan halkını sokağa dökülmeye davet ediyordu.
     <br/>
     <br/>
     Hizbullah’ın protesto çağrısıyla ellerinde Lübnan bayraklarıyla sokaklara dökülenler arasında Sünniler ve Hıristiyanlar da yer alıyordu. 1 Aralık’ta düzenlenen büyük mitingle başlayan protestolarda açılış konuşmasını yapan Hıristiyan General Michel Aoun dikkatleri üzerine topladı. Artan gösterilerle birlikte başbakanlık ofisinin etrafı güvenlik gerekçesi ile dikenli tellerle çevrilirken, beş bin kişi ofisin yüz elli metre ötesinde oturma eylemi yapıyordu.
     <br/>
     <br/>
     Bugün hâlâ devam eden protestolarla iktidarı düşürmeye kararlı olan Hizbullah, Şii Emel ile Hıristiyan lider Michel Aoun’un Özgür Vatansever Hareketi’ni de yanına alarak, erken seçime gidecek bir ulusal birlik hükümeti kurulmasını istiyor. Sinyora hükümeti ise istifayı reddedip, “Tek çözüm masaya oturup konuşmak” diyor. Sinyora Hizbullah’ı darbe yapmaya teşebbüsle suçlarken Lübnan’daki siyasi kriz için devreye giren Arap Birliği’nin çalışmaları ise sonuç vermemiş durumda.
     <br/>
     <br/>
     Lübnan’da Beyrut Araştırma ve Bilgi Merkezi tarafından düzenlenen bir anket ülkedeki ayrılığın boyutlarını sergiliyor. Anket; Dürzi ve Sünnilerin büyük bir bölümünün desteklediği Batı yanlısı hükümetin güven kaybettiğini ortaya koyuyor. Buna göre, Şiilerin yüzde 94’ü, Hıristiyanların da yüzde 50’si, Sinyora hükümetinin “meşruiyetini kaybettiğini” düşünüyor. Sünnilerin yüzde 38’i, Dürzilerin de yüzde 90’ı ise tam tersini düşünüyor. Ancak anket, toplamda halkın yaklaşık dörtte üçünün yeni bir birlik hükümeti kurulması gerektiğine inandığını gösteriyor.
     <br/>
     <br/>
     Lübnan Üniversitesi öğretim üyelerinden Prof. Muhammed Nureddin’e göre Sinyora hükümetinin ömrünü Amerika’nın Suriye ile ilişkileri belirleyecek. Bu ülkeler ortak bir zeminde buluşurlarsa hükümet o zaman istifa edecek, ancak herhangi bir yakınlaşma olmazsa Lübnan’daki sorunlar giderek artacak. Prof. Nureddin bugünkü mücadelenin iki tarafı olduğunu düşünüyor: ABD, Fransa, İsrail, Mısır, Ürdün’ün dahil olduğu Büyük Ortadoğu Projesi’ni isteyenlerle, ABD ve İsrail’e karşı çıkanlar. Nureddin, sokaklara dökülen Beyrutluların, Amerika’nın Ortadoğu Projesi ile ne getireceğini anlamış olduklarını söylüyor: “Onlar Irak’ta BOP’un gerçek yüzlerini gördü, bu proje Ortadoğu’ya bölücülük, mezhep çatışması ve Batı’ya bağımlılık getirecek.” Muhammed Nureddin, “Bugün İran’a karşı baskılar artıyor, Suriye’nin izolasyonu arttı, Filistin’de ABD karşıtı bir hükümet iktidarda. Şimdi bu mücadelenin en son halkası Lübnan’da yapılıyor. Bunun için ABD, Fransa, Almanya, İtalya bu hükümeti kendi hükümetleri gibi destekliyor. Çünkü bu blok Lübnan’ı kaybederse ABD’nin Büyük Ortadoğu Projesi çökebilir.” şeklinde devam ediyor.
     <br/>
     <br/>
     ULUSLARARASI MAHKEME İTİRAZLARI HAKLI
     <br/>
     <br/>
     Sinyora’nın İsrail işgali sırasında benimsediği politikaların, büyük bir güven kaybına neden olduğunu dile getiren Nureddin, muhalefettekilerin Batı destekli hükümet istemediğinin altını çiziyor. Aynı zamanda Beyrut Stratejik Araştırmalar Merkezi’nin başkanı olan Nureddin, krizin patlamasına neden olan Hariri suikastı için kurulacak uluslararası mahkeme kararına verilen tepkileri haklı bularak şunları söylüyor:
     <br/>
     <br/>
     “Bütün suikastlar uluslararası mahkemenin yetki alanına girerse, Lübnan bu mahkeme için bir arena olacak. Bunu hiçbir ülke kabul etmez. Ancak iktidarda çoğunluğu elinde tutan Fuad Sinyora ve ekibi bu teklifi kabul etti. Bir örnek vermek gerekirse; mahkeme Hasan Nasrallah’ı dinlemek isteyebilir. Bu durumda mahkeme uluslararası bir talep çıkaracak, Nasrallah’ın mahkemeye zorla getirilmesi için. Bu Lübnan’da büyük bir fitneyi, karışıklığı çıkarır.”
     <br/>
     <br/>
     Yenişafak gazetesi yazarı Akif Emre ise mevcut krizin nedenini Lübnan’daki siyasi yapıyı etnik ve dinî dengeleri göz ardı ederek kuran Fransız sömürgeciliğinden kalma yasalara bağlıyor. Akif Emre, “Bu mirasın Lübnanlılara faturası çok acı oldu. Yaşanan iç savaşlara rağmen bu dengenin düzeltilmesi akla bile getirilmedi. Şimdi yaşanan siyasi kaosu, Fransız nüfuz alanını Amerika’nın müdahale ederek yeniden dizayn etme girişimi olarak okuyabiliriz” diyor. Emre’ye göre; Büyük Ortadoğu Projesi için pilot bölge olarak seçilen Lübnan’da bir yanda bölge dışı güçlere yaslanan tabandan kopuk iktidar seçkinleri, diğer tarafta Lübnan’ın onurunu savunan toplumsal muhalefet yer alıyor.
     <br/>
     <br/>
     LÜBNAN GEÇMİŞTEN DERS ALDI
     <br/>
     <br/>
     Muhammed Nureddin, Lübnan’da iç savaş için bütün şartların hazır olduğunu, siyasilerin hiç olmadıkları kadar sert açıklama yaptıklarını söylüyor. “Silahlı ya da silahsız çatışmalar için, burada herkes hazır. Ancak son sözü Lübnan dışındakiler söyleyecek: Suriye ve Amerika.” Akif Emre de Lübnanlıların geçmişi tekrarlamayacakları inancında. Ona göre, etnik ve dinî bölünme spekülasyonları altında yürütülmesi düşünülen gerilim politikaları tutmadı. Sorunun temelinde Lübnan’da siyasi nüfuz ve ekonomik paylaşım meselesi olduğu ortaya çıktı. Bu nedenle bir iç savaş ihtimali çok düşük. Hizbullah’ın başı çektiği muhalefete katılımın dinî dağılımı da sorunun etnik ve mezhepsel olmadığının bir göstergesi. İsrail işgalini sadece Hizbullah’a yönelik bir operasyon olarak değil Lübnan’daki dengeleri yeniden dizayn etme ve BOP’un uygulanması için arazinin temizlenme operasyonu olarak tanımlayan Akif Emre, savaş sonrası ortaya çıkan durumun bütün ezberleri bozduğunu söylüyor. Emre ye göre iktidarın kendi halkına karşı yabancı güçlerden yardım isteyen bir azınlık iktidarına dönüştüğü mevcut durumda gösterilerin çapı şimdiden gerçek bir halk devrimi boyutuna ulaştı.
     <br/>
     <br/>
     İç savaş tedirginliği altında devam eden protestolar tüm dünya tarafından dikkatle takip ediliyor. Mücadelenin galibi kim olur bilinmez ancak, Lübnan’da zaman çok ağır akacağa benziyor. Çünkü burada yaşananlar Amerika’nın 11 Eylül 2001 Dünya Ticaret Merkezi saldırıları ile birlikte fiili olarak yürürlüğe koyduğu Büyük Ortadoğu Projesinin kaderini belirleyecek gibi.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26180), [web.archive.org (arşiv bağlantısı)](http://web.archive.org/web/20071126084541/http://www.aksiyon.com.tr:80/detay.php?id=26180)
