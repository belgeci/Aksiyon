# Dışfişleri Bakanlığı!

*Mesut Çevikalp - Servet Yanatma 2014.02.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Başbakan Erdoğan’ın ‘Hizmet Hareketi’ni jurnalleyin’ talimatı Dışişleri’nin gizli ‘28 Şubat’ misyonunu deşifre etti. O dönem de diplomatlar, Genelkurmay brifingiyle harekete geçip gurbetçileri, cemaatleri, Türk STK’ları fişleyip merkeze bildirmiş.
  </font>
 </div>
 <div id="newsText">
  <font class="detail-text">
   <p>
    Tarih 15 Ocak 2014, yer Ankara Vilayetler Evi. Altıncı Büyükelçiler Konferansı için başkentte toplanan büyükelçiler öğlen yemeğinde. Yemeğin sahibi Başbakan Tayyip Erdoğan, hitabının kamuoyuna açık olmasını isteyince ambiyans değişiyor. Kameralar içeri alınıyor, canlı yayın araçları salona kablo çekiyor. Başbakan saat 13.50’de çıkıyor kürsüye. Canlı yayımlanan hitabının ilk 14 dakikasında hükümetinin dış politika kazanımlarına değiniyor. Suriye, Filistin ve Irak krizlerinde sergiledikleri duruşun doğru olduğu tezini savunuyor. 15. dakikadan itibaren sözü 17 Aralık’ta patlak veren yolsuzluk-rüşvet operasyonuna getiriyor. Üslubu, ifadeleri sertleşiyor. Kelimeler ağzından kurşun gibi çıkıyor: “Son dönemde biliyorsunuz ülke içinde yaşanan hadiselerin iyi analiz edilmesi ve dünyaya doğru şekilde aktarılması hayati derecede önem arz ediyor. Öncelikle şunu bilmenizi isterim. Türkiye’de 17 Aralık tarihinde başlayan süreç yolsuzluk kılıfına gizlenmiş bir darbe girişimidir. Bir paket içinde birkaç hedefi vurmayı amaçlayan bir süreçtir…”
   </p>
   <p>
    <img alt="" height="291" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-3.jpg"/>
   </p>
   <p>
    Ardından büyükelçilere tarihe geçecek şu talimatı veriyor: “Bu örgütün yurtdışında mutlaka anlatılması, deşifre edilmesi gerekiyor. İşte bu örgütün başta emniyet ve yargı olmak üzere devlet kurumlarında örgütlenerek siyaset, ekonomi, finans, ticaret gibi alanlarda inşa ettiği korku imparatorluğunun iyi anlaşılması ve iyi anlatılması gerekiyor.”
   </p>
   <p>
    Diğer tabirle Başbakan, büyükelçilerden Hizmet Hareketi’ni sınır ötesinde karalamalarını istiyordu. Bir bakıma 160 ülkeye yayılan Türk okulları hakkında şüphe oluşturuyordu! Başbakan’ın bu fevri çıkışı kendi içinde tutarlıydı aslında. Hizmet Hareketi’ni 17 Aralık’tan sonra hedef almaya başlamıştı. Küresel eğitim hizmetleriyle öne çıkan hareketi ‘çete, örgüt, paralel yapılanma, hain, virüs, haşhaşi’ gibi ithamlarla hedefe koymuştu. Aynı tavrı büyükelçilerden beklediğini belirtiyordu. Büyükelçilerden de ‘diyalog, hoşgörü’ hizmetleriyle öne çıkan hareketi ‘tehlikeli örgüt’ gibi yansıtmalarını istiyordu.
   </p>
   <p>
    Başbakan’ın teamül dışı talimatı Dışişleri’nin 28 Şubat sürecinde karıştığı ‘fişleme’ operasyonlarını hatırlatıyor. Bugünlerde ortaya dökülen belgelere göre, büyükelçiler merkezden giden benzer talimatlar çerçevesinde yurtdışındaki muhafazakâr vatandaşlarını, cemaat ve STK’ları fişlemiş. Konferans, dernek ve toplantılarda yaşananları kaydedip kriptolu olarak Ankara’ya bildirmiş. Bir anlamda vesayetçilerin sınır ötesindeki eli-ayağı olmuş. İşte o dönemde Hariciye’de yaşanan ve resmî belgelere yansıyan baş döndürücü fişleme trafiğinin perde arkası:
   </p>
   <p>
    Tarih 26 Haziran 1997, yer Ankara. Saat 14.30’u gösterdiğinde Genelkurmay Başkanlığı’nın Orbay Salonu hınca hınç doluyor. Sinevizyon ile desteklenen brifingin konusu irtica. ‘Bir üst düzey komutan’ merkezdeki ve yurtdışından gelen diplomatlara içerideki irticai faaliyetlerin dışa uzanan bağlarını anlatıyor. Komutan, bulundukları ülkede bu tür faaliyetleri yakından izlemelerini, elde ettikleri bilgileri merkeze geçmelerini istiyor.
   </p>
   <p>
    Brifingden bir gün önce, Dışişleri Bakan-lığı’nda sıcak saatler yaşanıyor. Merkez Teşkilatı’na ‘çok ivedi’ notuyla geçilen genelge dışarıdaki diplomatları hareketlendiriyor. 100004 sayılı, ‘İrticai faaliyetler brifingi’ konulu yazıda ‘Genelkurmay Başkanlığı’nın büyükelçilerle birlikte elçilikteki memurlara, haberleşme ve destek personeline irtica brifingi vereceği, adı ekte verilen memurların anılan gün ve saatte Genelkurmay’da hazır bulunmaları şart koşuluyor. Genelgenin altında Müsteşar Yardımcısı Altan Güven’in imzası yer alıyor.
   </p>
   <p>
    Katılımın ‘zorunlu’ tutulması, katılacak personel isimlerinin genelge ekinde tek tek belirtilmesi, gelemeyecek olanların Personel Dairesi’ne bilgi vermesinin şart koşulması, ulaşım için özel otobüs ayarlanması brifingin çok ciddiye alındığını ortaya koyuyor. Bakanlık brifingde konuşulanlara dair bir metin derleyip dış temsilcililere göndererek, toplantıya katılamayan personelin istifadesine sunuyor. Çok geçmeden brifingin dönüşü alınmaya başlanıyor. Yurtdışı temsilciliklerinden ‘irticai’ faaliyetlere dair fişlemeler, raporlar yağıyor Ankara’ya.
   </p>
   <p>
    Diplomatlar, ‘28 Şubat sürecinde’ gurbetçileri, dernek, vakıf ve konferanslarını sıkı takip edip, fişliyor. Bir kısmını ‘Millî Görüşçü, Nurcu, Süleymancı, Kaplancı’, bir kısmını da ‘Kürtçü’ etiketiyle fişliyor. Ağırlıklı olarak İsveç, İsviçre, Fransa, Hollanda, Danimarka, Belçika ve Avusturya gibi Avrupa ülkelerinden geliyor notlar. Japonya’dan bile var. Gizli belgeler arasında bakanlık ile büyükelçilikler arasındaki ‘irtica’ yazışmaları da yer alıyor.
   </p>
   <p>
    <img alt="" height="291" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-2.jpg"/>
   </p>
   <p>
    Hariciye mensupları bu dönemde bulundukları ülkede Refah-Yol hükümeti ile Türk askerlerine dair haberleri de sıkı takip ediyor, Türkçeye çevirip merkeze geçiyor. Dışişleri, söz konusu belge, haber ve fişlemelerin bazılarını ‘çok gizli’, ‘çok ivedi’ notlarıyla doğrudan Millî İstihbarat Teşkilatı’na (MİT), Emniyet Genel Müdürlüğü’ne ve Millî Güvenlik Konseyi’ne (MGK) geçiyor. Belgeler incelediğinde, Avrupa’da konferans veren, söyleşilere katılan Türk akademisyen, gazeteci ve siyasetçilerin izlenip fişlendiği, bilgilerin de merkeze geçildiği görülüyor. ‘Asker’ ve ‘irtica’ya dair kısımların öne çıkarıldığı metinlerin bazı bölümlerinin altı çizilmiş.
   </p>
   <p>
    Diplomatik temsilcilikler, Avrupa’daki ‘zararlı yayınlardan çektiği fotokopileri’ MİT’e yollamış. Büyükelçilikler Avrupa’ya konferansa gelen Türk gazetecileri de yakından takip edip ayrıntılı rapor hazırlamış.
   </p>
   <p>
    28 Şubat döneminde Dışişleri’nde tutulan bu fişlemelerin bir kısmı artık TBMM’de. 28 Şubat sürecinin dış bağlantılarını inceleyen Meclis Darbeleri Araştırma Komisyonu, 26 Kasım 2012’de gönderdiği bir yazıyla söz konusu belgeleri Dışişleri’nden talep etmişti. Bakanlık gecikmeli de olsa hazırladığı 514 sayfalık rapor ile kupürlerden oluşan 1860 sayfalık ekini komisyona teslim etti. Kaynaklar, Dışişleri Bakanlığı’nın belgeleri Komisyon raporunu yazdıktan sonra yolladığını, Komisyon’un dosyadan yararlanma imkânı bulamadığını ifade ediyor. Dışişleri ise arşivindeki bazı belgeleri Komisyon’a gönderdiği klasörlere eklemediğini yazı ile bildirdi. Diplomatik Arşiv Dairesi Başkanlığı, gerekçe olarak söz konusu belgelerin gizlilik derecesinin yüksek olmasını gösterdi.
   </p>
   <p>
    Aksiyon’un tamamına ulaştığı söz konusu dosya, 28 Şubat zihniyetinin sınır ötesinde de aktif çalıştığını ortaya koyuyor. Dosyada öne çıkan bazı fişlemeler şöyle:
   </p>
   <p>
    <span>
     <strong>
      GURBETÇİLER ÜLKE ÜLKE FİŞLENDİ:
     </strong>
    </span>
    Diplomatlar, İsveç, İsviçre, Fransa, Hollanda, Danimarka, Belçika ve Avusturya gibi Avrupa ülkelerini tek tek ele alıp, bu ülkelerde yaşayan vatandaşları ‘Millî Görüşçü’, ‘Nurcu’, ‘Süleymancı’, ‘Kaplancı’, ‘Kürtçü’ gibi etiketlerle fişlemiş. Yurtdışında yaşayan Türk vatandaşların ağırlığının Millî Görüşçü olduğu, siyasi ve sosyal olarak çok etkin oldukları, ‘Süleymancıların’ dernekleşerek faaliyetlerini sürdürdükleri, ‘Nurcuların’ okullarının bulunduğu belirtilmiş. Farklı grupların sahip olduğu vakıf, dernek ve müesseseler de sayı, içerik ve etkinlik bakımından sınıflandırılmış. İşte bir fişleme örneği: “Millî Görüşçülerin Stockholm, Malmö ve Göteborg’da faaliyetlerini sürdürdükleri, Malmö İskandinavya sorumlusu C. Y.’nın Göteborg’da F. A.’nın bu alanda liderlik yaptığı bilinmektedir. Yıldız, Diyanet İşleri Başkanlığı tarafından İsveç’te görevlendirilmiş. 1989 yılında görev süresinin bitmesinden sonra istifa ederek tekrar Malmö’ye dönmüştür. Yıldız Siirtli olması dolayısıyla Kürtçülük kartını da oynamakta ve Kürt asıllıların desteğini sağlamakta başarılı olmaktadır. Millî Görüşçülerin kadınlar üzerinde de etkili olduğuna dair duyumlar vardır… Süleymancıların liderliğini yapan H. B.’nın bazı sahtekârlık olaylarına karıştığı, paravan İthalat-İhracat şirketi kurduğu ve Süleymancıların Libya ve Suudi Arabistan’dan maddi yardım aldıkları yolunda bazı duyumlar alınmaktadır.” (Fişlerde iftira niteliğinde bilgi olduğu ve adı geçenleri mağdur edeceği için isimleri kodlayarak veriyoruz.)
   </p>
   <p>
    <span>
     <strong>
      BELÇİKA MİLLÎ GÖRÜŞ TEŞKİLATI:
     </strong>
    </span>
    Belçika’da ülkemiz aleyhine legal ya da illegal faaliyette bulunan aşırı İslamcı kuruluşlar arasında ilk sırada en çok üyeye ve taraftara sahip olan ve en iyi yapılanma içerisinde bulunan Belçika Millî Görüş Teşkilatı’dır (BMGT). Çeşitli kuruluşları aracılığıyla gençlik kesimine yönelik yoğun çalışmalar düzenlemektedir. BMGT ‘Gençlik ve Öğrenci Teşkilatı’ aracılığıyla düzenlediği periyodik toplantılar ve konferanslarla üyelerini Refah Partisi politikası doğrultusunda eğitmekte, ayrıca Türk vatandaşlarına yönelik cami dernekleri aracılığıyla da büyük bir vatandaş kitlesini denetim altında tutmaktadır. BMGT üyelerinden düzenli aylık aidat dışında yılda bir maaş tutarında ‘Süvari Parası’ adı altında para toplamakta ve toplanan bu meblağlar Refah Partisi’nin Türkiye’de yürüttüğü seçim ve örgütlenme çalışmalarında kaynak olarak değerlendirilmektedir.
   </p>
   <p>
    <span>
     <strong>
      BELÇİKA TÜRK-İSLAM KÜLTÜR DERNEKLERİ:
     </strong>
    </span>
    Milliyetçi eğilimli Türk federasyonundan ayrılan H.C.’nın başkanlığını yaptığı Belçika Türk-İslam Kültür Dernekleri Federasyonu, Belçika’nın Limburg bölgesinde örgütlenmiş olup üye sayısı sınırlıdır. Grup son dönemlerde İslami kurallara daha sıkı bir şekilde uyulması ve şeriatın geri gelmesi gerektiğini savunarak Türkiye’de mevcut rejimi eleştirmektedir.
   </p>
   <p>
    <span>
     <strong>
      İSLAMİ CEMAATLER BİRLİĞİ:
     </strong>
    </span>
    İran yanlısı radikal İslamcı kesimi oluşturan ‘İslami Cemaatler Birliği’nin Belçika’daki yandaş sayısı sınırlıdır. Birlik, ülkedeki faaliyetlerini bir cami bünyesinde sürdürmektedir.
   </p>
   <p>
    <span>
     <strong>
      AVUSTURYA MİLLÎ GÖRÜŞ TEŞKİLATI:
     </strong>
    </span>
    Laik cumhuriyet ve Atatürk ilkelerine karşı tavırlarıyla belirlenen örgütlenmeler arasında en yaygın teşkilata erişmiş olan kuruluş Avusturya Millî Görüş Teşkilatı’dır.
   </p>
   <p>
    <span>
     <strong>
      FEVZİ TÜRKERİ’NİN İRTİCA BRİFİNGİ PAYLAŞILMIŞ:
     </strong>
    </span>
    Dışişleri, Genel-kurmay’da 11 Temmuz 1997’de düzenlenen irtica brifinginin dökümünü Anadolu Ajansı’ndan alarak iç bünyede paylaşmış. Metnin kenarına el yazıyla ‘Kökten dincilik’ notu düşülmüş. Dönemin Genelkurmay İstihbarata Karşı Koyma ve Güvenlik Dairesi Başkanı Tümgeneral Fevzi Türkeri tarafından verilen brifingde, irticacı kesimin imam hatip okulları üzerinden siyasal bilgiler fakülteleri ile polis akademilerine kısa ve orta vadede İslami bir devlet yapısı oluşturmaya çalıştığı iddia ediliyor. Brifingde, Türkiye’de 30 kadar radikal örgüt bulunduğu, bunların uygun ortamda gelişip genişleyeceği ifade ediliyor. Türkeri, dinleyicilere Sincan’daki Kudüs Gecesi, İstanbul’daki ‘İmam Hatibime Dokunma’ mitingi ve Kayseri Belediye Başkanı Şükrü Karatepe’nin ‘10 Kasım’ konuşmasının görüntülerini izletip bu tehditler karşısında laik kesimin tarafsız kalmaması gerektiğini vurguluyor. (28 Şubat sürecinden sonra Jandarma Genel Komutanlığı görevini yürüten Orgeneral Fevzi Türkeri, 28 Şubat davasında tutuklandı.)
   </p>
   <p>
    <span>
     <strong>
      BİLGİ YOK, KARALAMA VAR:
     </strong>
    </span>
    Yurtdışından Ankara’ya gelen belgelerde bilgi yerine duyum ve dedikoduların aktarıldığı görülüyor. Belgelerde ‘…yolunda bazı duyumlar alınmaktadır’ gibi ifadelerle birçok vatandaşa ağır ithamlar yöneltiliyor. İşin ilginç tarafı bunları merkeze rapor eden kişiler de bunun farkında. Bir belgede “Vatandaşlarımız arasında Süleymancılardan ziyade Millî Görüşçülerin etkili olduğu düşünülmektedir. Ancak gerek Millî Görüşçülerin gerek Süleymancıların faaliyetlerine ilişkin kesin ve somut bilgi bulunmamaktadır.” deniyor.
   </p>
   <p>
    <span>
     <strong>
      DENGELEYİCİ: YAŞAR NURİ ÖZTÜRK:
     </strong>
    </span>
    Yurtdışındaki temsilcilikler ‘radikal’ olarak nitelendirdikleri faaliyetlere karşı vatandaşları uyarmak için harekete geçiyor. En uygun seçenek ‘doğru’ bilgilerin vatandaşlara verilmesi. Etkinlikler çoğu zaman büyükelçilikler tarafından kontrol edilen sivil toplum örgütleri vasıtasıyla gerçekleşiyor. Akla hemen 28 Şubat’ın ‘çağdaş din adamı’ Prof. Yaşar Öztürk geliyor. Öztürk İsveç’e gelerek konferans veriyor. Belgelerde bu kısım şöyle anlatılıyor: “Bu faaliyetleri dengelemek amacıyla İsveç-Türk Dernekleri Federasyonu İstanbul Üniversitesi İlahiyat Fakültesi Dekanı Prof. Yaşar Öztürk’ü ahiren İsveç’e davet etmiş ve Stockholm’de ‘Modern Türkiye ve İslam’ konulu iki konferans düzenlenmiştir.”
   </p>
   <p>
    GÜLEN HAREKETİ FARKLI, GELECEĞE YATIRIM YAPIYOR: Telgraflardan biri dönemin Tokyo Büyükelçisi Gündüz Aktan’a ait. Aktan, Bakanlığa 3F-13-235 kodlu, ‘Türkiye’deki İslami Hareketler makale’ konusuyla geçtiği mesajda, Takushoku Üniversitesi Öğretim Üyesi ve İslam Araştırmaları Uzmanı Prof. Dr. Yoshiaki Sasaki’nin Nisan 1997’de yayımladığı ‘Türkiye’deki Yeni İslami Hareketler’ başlıklı çalışmasından bahsediliyor. Sasaki’nin Fethullah Gülen hareketine dair analizlerine yer veriliyor. Profesörün Gülen hareketini, Refah Partisi ve diğer İslami hareketlerden ayırdığı, hareketin ülke içinde ve dışında açtığı çok sayıda okulla geleceğe yönelik önemli yatırımlar yaptığını, özellikle Orta Asya ve Rusya Federasyonu’nda önemli ilişkiler kurduğunu belirttiği ifade ediliyor.
   </p>
   <p>
    15 ‘Kaplancı’ Türkiye’ye tehdit gibi gösterilmiş!: Almanya’dan geçilen gizli telgrafların ağırlığını ‘Kaplancılar’a dair fişlemeler oluşturuyor. Örgütün 1990’lardaki lideri Metin Kaplan’dı. ‘Anadolu Hilafet Devleti ve Hilafet Ordusu’ altında toplanan grup Almanya’da kitlesel toplantılara girişti. Gurbetçilerden topladığı paralarla imkânını artıran örgüt Türkiye’ye şeriat getirmeyi hedefliyordu. Almanya’daki toplantılarından birinde sahneye ‘tahta’ silahlarla çıkan sözde ordu gösterisi sonrasında tepkileri üzerine çekti. Alman güvenlik birimlerinin tutukladığı Metin Kaplan Türkiye’ye iade edildi. Hâlen cezaevinde... ‘Kaplancı’lara dair telgraflara bakıldığında, diplomatların ‘tahta kılıçlı’ bu grubu fazla önemsedikleri, her toplantılarını ayrıntılarıyla  merkeze geçtikleri görülüyor. Örgütün Türkiye ve laiklik aleyhtarı beyanatlarından broşürlerine, Alman medyasında çıkan ilgili haberden elçilik posta kutularına bırakılan ‘tebliğ’ mektuplarına kadar her detay geçilmiş Ankara’ya. Kimi telgraflarda elçilikler önünde yapılan protesto eylemleri kimilerinde de Kaplancıların saç-sakal- giyim tarzlarından bahsediliyor. ‘Kara çarşaflı’, ‘sakallı’, ‘kökten dinci’ gibi ifadeler sıklıkla geçiyor. Çoğu telgrafta etkinlikleri fazlaca abartılmış. Mesela bir telgrafta Viyana’daki (Avusturya) Mehmet Akif Camii’nde buluşan 15 kişiden ciddi bir tehdit gibi söz edilmiş.
   </p>
   <p>
   </p>
   <hr/>
   <p>
    <strong>
     DIŞİŞLERİ GENELKURMAY’DAKİ İRTİCA BRİFİNGİ İÇİN LİSTE HAZIRLAMIŞ!
    </strong>
   </p>
   <p>
    Dışişleri Bakanlığı Personel Dairesi Başkanlığı 25 Haziran 1997’de yayımladığı, 100004 sayılı, ‘irticai faaliyetler brifingi’ konulu ‘çok ivedi’ ibareli genelgede 26 Haziran 1997’de Genelkurmay Başkanlığı Orbay Salonu’nda saat 14.30’da düzenlenecek irtica brifingine aynı yıl içindeki (1997) kararnamelerle yurtdışına atanan personelin katılımı isteniyor. Bunun yanında brifinge katılması istenen farklı birimlerde 171 personelin ismi de ekli belgede tek tek belirtiliyor. İlgili şahısların brifinge katılamama durumunda mazeretlerini toplantıdan önce amirlerine belirtmesi şart koşuluyor. Ekli belgede 79 meslek memuru, 71 idari memur ve 21 haberleşme teknik personelinin ismine yer veriliyor. Bunun yanında yurtdışından gelen bazı diplomatik telgrafların Millî İstihbarat Teşkilatı ve Genelkurmay Başkanlığı’yla paylaşıldığı görülüyor. Bazı telgrafların üzerine dönemin Jandarma Genel Komutanı Orgeneral Fevzi Türkeri’nin adı yer alıyor. Bu durum belgelerin bizzat ona da gönderildiği hissini oluşturuyor.
   </p>
   <hr/>
   <p>
    <strong>
     DAVUTOĞLU PROPAGANDAYA ALMANYA’DAN BAŞLADI!
    </strong>
   </p>
   <p>
    <img alt="" height="351" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-8.jpg"/>
    Başbakan Erdoğan’ın büyükelçiler konuşmasında dile getirdiği üzere hükümet yurtdışı temaslarında muhataplarına Hizmet Hareketi’ni kötülemeye başladı. Bunun ilk örneklerinden birine Dışişleri Bakanı Ahmet Davutoğlu imza attı. Bakan, şubat ayı başında gerçekleşen Almanya ziyaretinde Süddeutsche Zeitung gazetesine demeç verip, Hizmet Hareketi’nden ‘paralel yapı’ diye bahsetti: “Gülen Hareketi iktidarı kendilerine talep ediyor. Bu durum sadece AKP ya da Başbakan Erdoğan için değil, bütün demokrasi için tehdittir. Bu bir sistem sorunudur. Liste çalışmasıyla savcıların seçimini yönetmeye çalışırlarsa, bu kabul edilemez… Gülen Hareketi’nin hepsi değil fakat bazı kişiler ve bir grup, devlete ve sivil toplum gruplarına paralel yapılar oluşturmaya çalışıyor. Yargı ile yürütmeyi kontrol altına alma mücadelesi veriyorlar.” Bakan muhabirin yolsuzluk ve rüşvet soruşturmasıyla ilgili sorusu karşısında da Başbakan Erdoğan’a sahip çıkıyor: “Türkiye ve hükümetim katiyen bir soruşturmayı durdurmamıştır.”
   </p>
   <p>
    Hâlbuki Davutoğlu, 2 ay öncesine kadar Hizmet Hareketi’ne bağlı Türk okullarını övüyor, yurtdışında önemli bir temsil görevi ifa ettiklerini söylüyordu. Mesela 11 Aralık 2013’te yaptığı bir açıklamada, hangi sivil toplum kuruluşuna ve camiaya mensup olursa olsun, Türk okullarının, sivil toplum kuruluşları ve derneklerinin önemli hizmetler gerçekleştirdiğini vurguluyordu: “Yurtdışındaki Türk okulları da önemli bir temsil görevi ifa etmişlerdir, etmektedirler. Bu çerçevede de yurtdışındaki okullar Türkçenin yaygınlaşmasını sağlayan ve oradaki temsilimizin kültürel boyutunu destekleyen önemli kurumlardır.”
   </p>
   <hr/>
   <p>
    <span>
     <strong>
      Emekli Büyükelçi Deniz Bölükbaşı: Kimi kime şikâyet edeceksiniz?
     </strong>
    </span>
   </p>
   <p>
    <img alt="" height="212" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-9.jpg"/>
    “Yazılıyı sözlüyü bırakın, böyle bir talimat olmaz. Yani ne diyecek büyükelçiler? Sormazlar mı, sen yargıya neden müdahale ediyorsun? Niye yolsuzlukların üstünü örtmeye çalışıyorsun? Ben büyükelçi olsam bu talimatı aldım, yazılı veya sözlü. Dışişleri’nden de randevu alıp ‘Türkiye’de böyle bir şey var’ mı diyeceğim? Başbakan’ın konuşmalarını rasyonel ölçüler içinde açıklamak kolay değil. Varsa bir çete onlarla hukuk yoluyla mücadele edersin. “Sen önce şu yolsuzluğun üstünü örtmekten vazgeç” derler. Daha önce görülmemiş şeydir bu. Ayrıca okulları mı şikâyet edeceksin, Hocaefendi’yi mi? Hiçbir büyükelçi bu talimatın gereğini nasıl yerine getireceğini bilemez. Muhataplarına gidip anlatsa bile şaşkın şaşkın dinlerler ve Türk dış politikasının hazin tablosunu bir kezdaha görmüş olurlar.”
   </p>
   <p>
   </p>
   <hr/>
   <p>
    <span>
     <strong>
      Eski Dışişleri Bakanı, emekli Büyükelçi Yaşar Yakış: Ülkenin itibarı zedelenir!
     </strong>
    </span>
   </p>
   <p>
    <img alt="" height="197" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-9a.jpg"/>
    “Büyükelçi bu talimatı aldığı zaman, ‘Bunları ileteceğim ama ortalıkta kalabiliriz siyasi olarak’ diye Ankara’yı uyarabilir. Mesela bakana yetki veren HSYK değişikliği... Şimdi bu bazı ülkelerde kabul edilemez bir şey olursa o ülke nezdinde Türkiye’yi zor durumda bırakır.
   </p>
   <p>
    Dışişleri bunu tekrar Başbakan’ın gündemine getirebilir. Burada zor bir tünele giriyoruz, bunu yapmakla.Çünkü odaya girince karşındaki adam ‘Türkiye demokratik atılım konusunda mesafe kaydetmeye hazır değildir’ intibaına kapılacak. Yani Türkiye’nin demokratikleşme sürecinin gelişemediği intibaına yol açacaktır o ülkede.
   </p>
   <p>
   </p>
   <hr/>
   <p>
    <span>
     <strong>
      Eski Dışişleri Bakanı Hikmet Çetin: Başbakan’ın talimatı uygun değil
     </strong>
    </span>
   </p>
   <p>
    <img alt="" height="207" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-9c.jpg"/>
    DYP-SHP koalisyon hükümetinin (1991-1994) Dışişleri Bakanı Hikmet Çetin, Başbakan’ın büyükelcilere verdiği talimatı ‘uygun’ bulmuyor.
   </p>
   <p>
    2004-2006’da  NATO’nun Afganistan Kıdemli Sivil Temsilciliği’ni üstlenen Çetin, büyükelçilerin görevleri enerjilerini hayati meselere yönlendirmesi gerektiğini vurguluyor:
   </p>
   <p>
    “Sınır ötesinde devleti temsil eden büyükelçilerin bu konularla uğraştırılmasını, mesaisini bu konulara yönlendirilmesini uygun ve doğru değil.”
   </p>
   <p>
   </p>
   <hr/>
   <p>
    <strong>
     <span>
      Emekli Büyükelçi Onur Öymen: Büyükelçiler uygulamaz
     </span>
    </strong>
   </p>
   <p>
    <img alt="" height="202" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-9b.jpg"/>
    “Dışişleri’ne 40 yıl hizmet ettim. Böyle talimatla karşılaşmadım! Büyükelçiler bu tür bilgilendirme yapmaz. Ülkenin iç meselelerini dışarıya taşımaz. Çünkü görev tanımlarının içine girmez. Ayrıca büyükelçiler sözlü, afaki talimatlarla çalışmaz. Başbakan talimatı neden yazılı vermedi? Çünkü yasal olmadığını biliyor. Dolayısıyla o talebi talimat yerine geçmez. Kaldı ki hükümetin ‘paralel devlet’ dediği konuda mahkemeye intikal eden delil, açılmış dava yok. Büyükelçi muhataplarına nasıl anlatacak durumu? Oralarda afaki, duyumlarla konuşsa itibar kaybına uğrar. Türk Okulları, cemaat aleyhinde daha önce de benzer iddialar çıkarıldı. Hiçbiri belgelenemedi, mahkemede cezaya çarptırılmadı. Orta Asya’da bazı ülkeler bu müsseseleri kapattığında Cumhurbaşkanı Süleyman Demirel sahip çıktı. Başbakan Bülent Ecevit sahip çıktı. Türk Okulları’nın faaliyetlerinin devamına da o ülke karar verir. Başbakan “Kapatın” dese de kimse o dediği için Türk Okulları’nı kapatmaz. Yabancılar  yolsuzlukları, HSYK’yı sorar.”
   </p>
   <hr/>
   <p>
    <img alt="" height="676" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-4.jpg"/>
   </p>
   <p>
    <img alt="" height="672" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-5.jpg"/>
   </p>
   <p>
    <img alt="" height="619" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-6.jpg"/>
   </p>
   <p>
    <img alt="" height="362" src="http://web.archive.org/web/20140724023114im_/http://medya.aksiyon.com.tr/aksiyon/2014/02/24/fisleme-7.jpg"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=224A4D8A38EB154D38EFA1C1CD590D24?newsId=37924), [web.archive.org (arşiv bağlantısı)](http://web.archive.org/web/20140724023114/http://www.aksiyon.com.tr:80/aksiyon/newsDetail_getNewsById.action;jsessionid=224A4D8A38EB154D38EFA1C1CD590D24?newsId=37924)
