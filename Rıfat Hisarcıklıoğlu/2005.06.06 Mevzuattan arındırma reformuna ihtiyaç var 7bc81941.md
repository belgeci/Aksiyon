# Mevzuattan arındırma reformuna ihtiyaç var

*Rıfat Hisarcıklıoğlu 2005.06.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070807130502im_/http://www.aksiyon.com.tr/images/yazar_.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Devlet üretme çiftliğinde telef olan bir koyunun kayıtlardan düşülmesi için önce komisyon toplanıyor. Komisyon rapor hazırlıyor. Raporun onayı Ankara'da Tarım Bakanlığı'nca gerçekleştiriliyor. Gayri sıhhi müesseselerin ruhsata bağlanması, işlemler ilde tamamlandığı halde bakanlık onayı için Ankara'ya gönderiliyor.
  </font>
  <!--- yazar spotunu ayirmak icin koyduk ---->
  <hr noshade="" size="1"/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Turizmin katma değeri en yüksek alanlarından biri olan marina inşaatında sadece izin alıp alınmayacağının belli olması dahi 6 yıl sürüyor.
    <br>
     <br>
      İlçeye bağlı bir köyde yapılması düşünülen bir menfez programı Bakan onayı ile ancak kesinlik kazanabiliyor. Milli Eğitim Bakanlığı, mevzuat gereği, herhangi bir okulda mühür kaybolduğunda tam 65 bin okula konuyla ilgili tek tek yazı gönderiyor. Bir okulda açılacak kütüphane için başlatılan kitap toplama kampanyasıyla ilgili yazı mevzuat gereği tüm okullara gönderildi, yazışmalar için harcanan para, kütüphanenin kuruluş masrafına ulaşıyor.
      <br/>
      <br/>
      Yıllardır Akkuyu'da yapılması tartışılan nükleer santral için daha kazma bile vurulmadı ama bürokratik yapılanması tamam gibi. Zira ortada olmayan santral için işe alınanlar olduğu gibi, bunlardan bazıları emekli bile oldu. Bütçesi 1 milyar dolara ulaşan Köy Hizmetleri'nin harcadığı paranın yüzde 85'ini personel giderleri oluşturuyor. Her ilde yapılan yol miktarı 4 kilometre.
      <br/>
      <br/>
      Başbakanlıkta 3 bin personel çalışıyor. Gelişmiş ülkelerdeyse bu sayı 400 ile 700 arasında. Bunların da yüzde 80'i uzman. Bizde ise uzman oranı yüzde 20 civarında. Bu ülkede 150 bin ile 200 bin kişi arasında kamuya hizmet etmeyen, sadece diğer kamu çalışanlarının cari işlemlerini yürüten, merkezlerde bekleyen memurlar var. Bunlar bir üretim yapmadan sadece bürokrasiyi kalabalıklaştırıyor. Ankara-Eskişehir yolu üzerinde, 20 kilometre boyunca yükselen, devasa boyuttaki kamu binaları da aslında kamu idaresinin birer ibret ve israf örneği olarak karşımıza dikilmektedir.
      <br/>
      <br/>
      Her şey Ankara'ya bağlı
      <br/>
      <br/>
      Bunlar, ülkemizdeki bürokrasiyle ilgili çarpıcı örneklerden sadece birkaç tanesidir. Mahallinde çözülebilecek meseleler bile Ankara'ya gönderilmekte, bu işlerin onaydan gelmesi beklenmekte veya iş takibi ile sonuç alınabilmektedir. En küçük memurun veya işçinin tayini, hangi köye ne kadar öğretmen veya ebenin gerektiği Ankara'dan belirlenmektedir. Bu merkezi yönetim sistemi, kırtasiyeciliği artırmakta, taşradaki uygulayıcıları fikir üretemez hale getirmekte, adeta robotlaştırmakta, yatırım ve hizmetlerin uygun ve yerindeliğini azaltmaktadır.
      <br/>
      <br/>
      Her gün, 5 karayolu, 1 demiryolu ve 1 havayolundan Ankara'ya akın eden iş takipçilerinin hücumuna uğrayan üst düzey yöneticiler ve milletvekilleri günlerini gelenleri dinleyerek ya da iş takibi yaparak tüketmektedir.
      <br/>
      <br/>
      Merkezî idare taşraya atadığı, valisine, kaymakamına ve müdürüne güvenmelidir. Güvenmiyorsa atamamalıdır. Ayrıca vatandaşa güvenmeme zihniyeti terk edilmeli, vatandaşın seçtiğine de güvenmelidir. Hizmet, bizzat mahallinde tamamlanınca vatandaşın işi kısa sürede sonuçlanacak, hem zaman israfı yaşanmamış olacak, hem de vatandaşın devletine olan sıcak duygusu soğutulmamış olacaktır. İşlem taşrada başlayıp taşrada tamamlanınca taşradaki yönetimin de bir saygınlığı ve etkinliği olacaktır.
      <br/>
      <br/>
      Bürokrasinin aşılması ve kırtasiyeciliğin azaltılması için merkezde yürütülen işlemlerin taşraya devri de yeterli olmayacaktır. Bir işlem aynı dairede bir kişi tarafından sonuçlanacağı yerde, 5 kişi tarafından yapılıyorsa, yani vatandaş bir işi için bir dairede 5-10 yere gidip gelerek koşturmaca oynuyorsa, yetki devri ve görev devrinden istenilen sonucun alınması mümkün değildir. Bu nedenle işlemlerin de sadeleştirilmesi ve azaltılması asıl olmalıdır.
      <br/>
      <br/>
      İşte bu yüzden, kamuoyuna yoğun bir biçimde tartışılan Kamu Yönetimi Kanunu Tasarısı, en önemli ve kritik yapısal reform alanlarından birisidir. Devletin, vatandaşa verimli ve etkili bir hizmet götürebilmesi, piyasada düzenleyici görevini yerine getirebilmesi için, köklü bir kamu reformunun gerçekleştirilmesi gereklidir. Kamu idaresinin temel görevi, adil rekabet ortamının tesisi olmalıdır.
      <br/>
      <br/>
      Türkiye'nin yaşadığı krizlerin kökeninde, devletin işlev ve işleyiş mekanizmalarının, toplumun ihtiyaçlarına ve çağın gereklerine uyum sağlayamaması yatmaktadır. Kamu Yönetimi Reformu işte bu anlamda Türkiye'nin önündeki en önemli reformdur. Her reform sürecinin belli bir rahatsızlık yaratması doğaldır. Çünkü reform süreçleri mevcut yapıyı değiştirdiğinden, değişiklikten doğan kayıplar ön plana çıkmakta, değişimin getireceği yararlar ise henüz ortaya çıkmadığından, ikinci planda kalmaktadır.
      <br/>
      <br/>
      Öte taraftan, bir mevzuattan arındırma reformu yapılmadan da, 'kamu mali yönetimi reformu'nun, kendisinden beklenen faydaları sağlaması zor gözükmektedir. Ülkemizde, cumhuriyetin kuruluşundan bugüne kadar 14 bin'e yakın kanun ve kanun hükmünde kararname çıkarılmıştır. Bunun 2-3 katı kadar da tüzük ve yönetmelik bulunmaktadır. Türkiye bu haliyle bir hukuk devleti değil de bir mevzuat devleti hüviyetindedir.
      <br/>
      <br/>
      Aynı konu ile ilgili, bir kanunda başka bir düzenleme bulunurken, diğer bir kanunda aksine bir düzenleme bulunabilmektedir. Bir işin yapılması için çıkarılan mevzuatın bizzat kendisi, o işin yapılmasında en büyük engel haline gelmektedir. Bu nedenle, süratle mevzuattan arındırma reformuna gidilmelidir. Mevzuatımız gereksiz kanun, tüzük ve yönetmeliklerden arındırılmalı ve kalan yasal düzenlemeler birleştirilerek, birbirlerine aykırı hükümler kaldırılmalıdır.
      <br/>
      <br/>
      Yargı süreci kısaltılmalı
      <br/>
      <br/>
      Yargı sürecinin hızlandırılması için, başta fiziki koşullar olmak üzere sistem, gerekli imkan ve şartlara kavuşturulmalı, elektronik ortamda çalışma imkanı getirilmelidir. Hakimler sayı ve nitelik olarak uluslararası standartlara ulaştırılmalı, hukuk eğitimi sistemi iyileştirilmelidir. Çalışma, ihtisaslaşma dahil kurumsal düzenlemeler yapılmalı, mevzuat sadeleştirilmeli ve güncelleştirilmelidir. Yozlaşan bilirkişilik sistemi yerine teknik ihtisas üniteleri kurulmalıdır. Yargılama usulü kanunlarında reforma gidilerek, yargılama süreci kısaltılmalı ve etkinleştirilmelidir.
      <br/>
      <br/>
      Kamu personel rejiminde esaslı bir değişiklik yapılarak, stratejik önemi haiz bürokratlar hariç, kamu personeli, özel hukuk sözleşmelerine göre çalışmalıdır. Norm kadro çalışmaları süratle tamamlanmalıdır. Kamu personeli, kamu kurumları ve coğrafi olarak dengeli dağılmalıdır. Personel ücret ve yükselme koşulları liyakate ve performansa dayanmalıdır.
      <br/>
      <br/>
      Ekonomide büyüme sürecinin, istihdam artışı sağlayan istikrarlı bir büyüme sürecine dönüşmesi için yatırım ortamının iyileştirilmesi birinci öncelik olmalıdır. Peki biz ne yapıyoruz? Yapısal reformları tamamlayamadığımız, yerli-yabancı ayrımı yapmadan, yatırımın önüne engeller çıkarmaya devam ettiğimiz için, doğrudan yatırım çekemiyor ve sıcak para'nın olumsuz etkilerine maruz kalıyoruz.
      <br/>
      <br/>
      Biz özel sektör olarak yatırım ortamının iyileştirilmesi kapsamında Yatırım Ortamını İyileştirme Koordinasyon Kurulu çalışmalarına büyük önem veriyoruz. Bu zemin doğru kullanıldığında, birçok engelin kolaylıkla aşılacağı yönündeki ümidimizi koruyoruz. Ancak 2 yılı aşkın bir süre geçmiş olmasına rağmen, doğrudan yabancı yatırımlar kanunuyla şirket kuruluşlarını kolaylaştıran yasa dışında, önemli başka gelişmelerin olmaması çalışmaların yetersizliğinin de işaretidir.
      <br/>
      <br/>
      Bürokratlar yetkiyi devretmek istemiyor
      <br/>
      <br/>
      Bir yatırım düşünün ki, sadece izin almak için, 5 ayrı bakanlıktaki 10 farklı kurumdan 170 imza almanız gerekiyor. Yatırıma başlamaksa yıllar sürüyor. "Gelin bu mevzuatı basitleştirelim" dediğimizde, önümüze onlarca kanun ve yönetmelik koyuyorlar. "Gelin kanunları yönetmelikleri değiştirelim" dediğimizdeyse, bürokratlarımız ellerindeki yetkiyi devretmek istemiyorlar. Dolayısıyla çözüm üretilemiyor. Nüfuzunu kaybetmek istemeyen kamu kurumları, reformları engellemek pahasına, ellerindeki görev ve yetki alanlarını koruma mücadelesi veriyorlar.
      <br/>
      <br/>
      Niye böyle diye baktığımızda sadece iki örnek bile bunun sebebini anlamamızı sağlıyor. 2004 yılında sadece kamu ihale kurumu denetimine tabi kamu ihalelerinin toplamı 12 milyar dolardır. 815 bin kilometrekarelik bir alana sahip ülkemizin 425 bin kilometrelik bölümü yani yüzde 52'si kamuya aittir ki, bu arazinin büyüklüğü Almanya, Hollanda ve Belçika'nın toplam arazisi kadardır.
      <br/>
      <br/>
      Bu tabloya kamu şirketlerini ve bankalarını da eklediğimizde, Türkiye'de bürokrasinin neden bu kadar etkin ve statükocu olduğunu daha iyi anlayabiliriz. Dünyanın en zevkli işi, başkalarının parasını harcama işidir. Bu işin adı da bürokrasidir!
      <br/>
      <br/>
      Rahmetli Kemal Tahir, Osmanlı Devleti'nin kuruluşunu ve bunun temelindeki kerim devlet anlayışını anlattığı romanına "Devlet Ana" adını vermişti. Ancak, şimdi sormak lazım. Bugünkü haliyle kamu idaremiz, milleti kucaklayan, ona aş ve iş veren kerim devlet anlayışı ile örtüşmekte midir? Hayır!
      <br/>
      <br/>
      İşte bu bürokratik taassubun kırılması için hükümetimiz, siyasi iradesini güçlü bir şekilde ortaya koymalıdır. Üzerinde uzlaşılan kanunlar bir an önce yasalaşmalı, kamu yönetimi, kamu personeli, yargı ve hukuk reformları tamamlanmalı, büyük önem verdiğimiz sanayi envanter sistemi kurulmalı, buna bağlı yatırım haritaları çıkarılmalı ve küresel rekabete ve ihtisaslaşmaya öncelik veren yatırım teşvik sistemleri hazırlanmalıdır.
      <br/>
      <br/>
      İnsanımızı ve girişimcimizi  eziyet ve sıkıntıdan kurtarmanın yolu basit ve formaliteden uzak çalışma düzeni kurmaya bağlıdır. Bunun yolu da, devletin kendi memuruna, memurun da vatandaşa itimadıdır. Güven esas, şüphe istisna olmalıdır.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21895), [web.archive.org (arşiv bağlantısı)](http://web.archive.org/web/20070807130502/http://www.aksiyon.com.tr:80/detay.php?id=21895)
