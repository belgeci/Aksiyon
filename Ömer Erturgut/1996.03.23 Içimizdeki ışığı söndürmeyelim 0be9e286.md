# Içimizdeki ışığı söndürmeyelim

*Ömer Erturgut 1996.03.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Farkında değiliz belki ama, onlar bizim içimizde yanan meşaleler. Toplumumuzu ışıtan; rahmet, bereket ve hatta mağfiret yıldızları... Bir kenara bırakıverdiğimiz bu insanlar, kendi geleceğimizin aynadaki görüntüsü. Bir zamanlar bizler gibi yerlerinde duramıyor, oradan oraya koşuşturup duruyorlardı. Şimdi alil ve acizler. Uzatacağımız yardım eline muhtaçlar.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Çok şey istemiyorlar. Bir ziyaret, bir güleryüz yetecek onlara. Sıcacık yuvalarımızda yer vermediğimiz-veremediğimiz ak saçlı-ak sakallılardan en azından sevgimizi, şefkatimizi, merhametimizi esirgemeyelim.“Başımıza sağnak sağnak musibetlerin yağmasının önündeki” engel olan nuryüzlü, gülyüzlülere vefa, -istemeseler de- boyun borcumuz. Yıldızları söndürmeyelim. Yoksa kendimiz karanlıkta kalırız.
   <br>
    <br>
     Kalabalık içinde yaşadıklarına bakmayın; en iyi dostları yine de yalnızlık onların. Derinlere dalıp, saatlerce düşündükleri hatıralarıyla avunuyorlar. Hayalleri de olmasa vakit geçmez bu dört duvar arasında. Geçmişlerinde çevirecekleri tarih sayfaları az olup da başkasının da yardımına ihtiyacı olmayan birazcık az yaşlılar, bu yüzden olsa gerek sık sık dışarı çıkıp, kalabalıklara karışıveriyorlar. Belki yalnızlığımızı unuturuz diye..
     <br>
      <br/>
      Huzurevleri yaşlıların değil aslında, kendi huzurumuzun mekanları. Hayatının son demlerini kah bahçedeki ağacın gölgesinde, kah odasındaki seccadesinin üzerinde geçirenlerin duaları olmasa, bu derece rahat olamayacağımızın kaçımız farkındayız? Sadece kendilerinin değil, milletçe bizim de muhasebemizi yapıyorlar. Yıllarca bizi besleyip büyüttükleri yetmiyormuş gibi, hâlâ şefkat ve merhamet hisleriyle dopdolular; bu sevgi, şefkat ve merhamete muhtaç insanlar.
      <br/>
      <br/>
      Eski saygımızın, sevgimizin kalmadığı maateessüf kesin. Özellikle büyük şehirlerimizde yaşayanların şansı hayli az. —Insanın kullanırken bile içinin ürperdiği bir kelimeyle— Itilip kakılmamak için sokağa bile çıkmıyor bu insanlar. Onları toplumumuzun fazlalığı olarak görenlerimizin sayısı az değil. Bize yük oldukları, eziyet verdikleri düşünülüyor, yıllarca bizim —eziyetin ötesinde— kahrımızı çeken insanlara.
      <br/>
      <br/>
      <br/>
      <br/>
      KARANLIK DÜNYAMIZIN IŞIKLARI
      <br/>
      <br/>
      <br/>
      <br/>
      Onlar bizden birşey istemiyorlar. Olsa olsa yüreklerinin sürekli ürettiği sevgilerini verirler ziyaretlerine gelenlere. Gelin! bu sevgileri, dizlerinin dibinden ayrılmayan kedilere, kanat çırpıp duran güvercinlere kaptırmayalım. Adlarını bile unutmaya yüz tuttuğumuz güzel duyguları görelim, tadalım en safiyane şekilleriyle. Korkmayın, bir kaç kişinin ziyaretiyle bitecek değil onlardaki bu cevher. Dikkatli bakarsak göreceğiz; solgun ışıklarına rağmen nurlu bir ışıkla parladığını; yaşlıların, acuzelerin kaldıkları evlerin. Göremiyorsak kendimizdedir kabahat. Gönülle bakılması gerekeni gözle aramaya çalışmanın beyhude olduğunu bilmiyorsak, bizdedir eksiklik. Pırıl pırıl parlayan yıldızlar gökte değil, içimizde yanıyor. Söndürmeyelim onları. Karanlık dünyamıza ışığın nereden geldiğini bilelim. Bir zamanlar bizler gibi, hatta bizden daha dirayetli olan bu insanların saçlarını, sakallarını “değirmen damında” ağartmadıklarını artık farkedelim.
      <br/>
      <br/>
      En azından yüzlerindeki kırışıklıkları okumaya çalışalım. Kitaplarda yazılmayan, ancak yaşanarak anlaşılan, yaşanınca da geç kalınan çok şeyler anlatıyor o uzun, ince, kıvrım kıvrım çizgiler.
      <br/>
      <br/>
      Hâlâ farklılıklarını farkedemediysek; bir kerecik olsun ellerine bakalım onların. Çekinmeden, dikkatlice göz gezdirelim; parmak uçlarına kadar uzayıp gelen, zayıf—kurumuş ellerde adeta sırıtıp kalan hafif morumsu damarlara... Bari onlar anlatsın bize birşeyler: Doğumdan ölüme hayatı, hatta hayat ötesini...
      <br/>
      <br/>
      <br/>
      <br/>
      IHTIYACI OLAN BIZLERIZ
      <br/>
      <br/>
      <br/>
      <br/>
      Yanlarından gelip geçerken gözünüzün içine bakmaları, belki bir “merhaba” beklemelerindendir, art niyetlerinden değil.. Baş sallamasıyla da olsa selam verdikten sonraki gözlerinin ışıması da bu yüzdendir zaten. Bakmasak da bakıcısı, selam vermesek de selam vericisi var onların. Illa ki bize muhtaç değiller. Ama kazanan insanlık olsun diyorsak, kazanan kendi geleceğimiz olsun diyorsak, daha da önemlisi; Şimdiye kadar hep kaybeden bizler, kazanan olalım istiyorsak buna mecburuz. Ununu eleyip, eleğini tavana asan, hayatlarının son demlerini yaşayan bu ihtiyarların hiç bir hareketlerinde ‘menfaat’ olmadığını görmek için insafa da ihtiyaç yok.
      <br/>
      <br/>
      Gelin! geç kalmış sayılmayız. Bayramdan bayrama hatırladığımız dedelerimiz ninelerimiz hazır bekliyor. Illa huzur evleri olacak diye bir kayıt da yok. Nur yüzlü, umman gönüllü, ak saçlı sakallı, elleri tesbihli, dilleri dualı insanlar çok çevremizde. Iki dakikamızı olsun “feda edip” uğrayıverelim yanlarına. Varsa eğer, çoluk—çocuğumuzu da götürelim. Bir tarafa çocuğumuzu koyalım, diğer tarafa onlardan birini. Geçelim aralarına. Imkan varsa bir de fotoğraf çektiriverelim, yoksa eğer nakşedelim kafamıza bu manzarayı. Ve düşünelim. Öylesine..
      <br/>
      <br/>
      Elimiz ayağımız tutup, sağlığımız sıhhatimiz yerindeyken yaşlılara izzet ü ikramda bulunmayanlar, acaba yarın aynı duruma düşünce hangi yüzle yardım isteyecek / bekleyecek yeni nesillerden.. Açık ikazlar, ihtarlar varken...
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21715), [web.archive.org (arşiv bağlantısı)](http://web.archive.org/web/20060528003440/http://www.aksiyon.com.tr:80/detay.php?id=21715)
