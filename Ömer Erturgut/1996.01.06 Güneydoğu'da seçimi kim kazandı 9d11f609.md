# Güneydoğu'da seçimi kim kazandı?

*Ömer Erturgut 1996.01.06*

<div class="pNewsDetailMainContent ctx_content" itemprop="articleBody">
 Karların yolları tıkayacağı, fırtınaların eseceği, kurt ulumalarının duyulacağı sandıkların mahzur kalacağı, oy kullanma oranının çok düşük gerçekleşece.ği bir seçim bekleniyordu 24 Aralık"ta. Ozellikle Güneydoğulu vatandaşların sandığa gitmekte zorlanacağıtahminleri yapılıyordu. Kış ortasında demokratik seçim yapılabilir miydi? Teröristler ilan ettikleri ateşkese uyup temsilci kabul ettikleri siyasi partinin "Boyunun ölçüsünü almasını mı" bekleyeceklerdi yoksa sandığa korku mu düşüreceklerdi? Acaba silahların gölgesi seçimlere yansıyacak mıydı? Yansırsa bu ne kadar adil olurdu? Herkesin kafasına takılan bu soruların cevabını aramak için bölgeye gittik. Çeşitli illeri dolaştık. Partilerin seçim öncesi çalışmalarını yerinde izlemeye çabaladık. 24 Aralık sonrası ortaya çıkacak tabloyu sağlıklı değerlendirebilmek için günlerce bölgede kaldık. Parti farkı gözetmeksizin adayların çalışmalarını takip ettik. Mitinglerde toplanan ka labalıkların "ne kadar dane vereceğinin" etüdünü yapmaya çalıştık. Vatandaşların nabzını tutabiIrnek için gayret sarfettik.
 <br/>
 <br/>
 Seçim sonrası da öncesi gibi çok hareketli değildi. Her yerde olduğu gibi kazananlar sevindi kaybedenler üzüldü.
 <br/>
 <br/>
 Kazanıp da üzülenler yok değildi. Fark beklerken azla yetinmek zorunda kalanlar nerede yanlış yaptıklarını bulmaya çalışıyorlar. Diğer yerlerden getirdikleri araçlarla konvoy oluşturup bazı illerde gövde gösterisi yapan HADEP'in bu kadar oyalmasına en çok, bu kazanıp da üzülenler şaşırıyordu: Terör örgütüne destek veren HADEP'in hakikaten aldığı oy kadar tabanı var mıydı bölgede?
 <br/>
 <br/>
 SEÇİMLERIN ESAS GALIBİ HUZUR
 <br/>
 <br/>
 Diyarbakır'ından Batman'ına, MarA'inden Şırnak'ına hemen tüm Gü~ydoğu "sıcak" bir seçim geçirdi 24 Aralık'ta. Yaz günlerini aratmayan güneş, sanki bütün vatandaşları sandığa çağırıyordu. Oy oranının en ücra yerlerde bile yüzde 90'lara ulaşmasının sebebi işte bu güneşli havaydı. Seçimin hemen akabinde pazartesiden itibaren başlayan soğuk ve kapalı hava, kışın yeni geldiğinin habercisi gibiydi. Son zamanlarda terörde alınan hızlı mesafe seçimde bir kez daha gözler önüne serildi. Merkezlerde alınan güvenlik tedbirleri, daha önceki günlerden farklı değildi. Teröristlerin oy kullanmak için dağlardan indiğinden olsa gereke!); hiç terör vakasına rastlanmadı. Silahların namlusu her zaman olduğu gibi dışarıdan gelebilecek bir tehlikeye çevrilmişti. Sandıkların başında askerler nöbet tutmadı, dar caddelerde polis-asker araçları gövde gösterisi yapmadı. İzinleri kaldırılan emniyet kuvvetleri, seçimleri huzurun
 <br/>
 kazanması için çalıştı. Oyle de oldu. Seçimlerden esas kazançlı çıkan huzur oldu. Bunu, seçim günü bulunduğumuz Şırnak'ta kendimiz tesbit ettiğimiz gibi, diğer illerdeki siyasiler ve halk da kabul ediyordu.
 <br/>
 <br/>
 Yüzde 80'lerde seyreden oy kullanma oranı, bölge insanının sandık hakkını iyi değerlen- dirildiğini ortaya koyuyordu. Havanın da güneşli olması seçmenleri sandığa çekti. Demokrasi galip gelmişti.
 <br/>
 <br/>
 Güneydoğu"nun sosyal yapısı gereği seçimlerde genelde çok büyük sürprizler yaşanmazdı. Kitleleri sürükleyen aşiretlerin, itibarlı kişilerin, ağaların kime, hangi partiye destek verdikleri azçok belli olduğu için sandıktan kimin çıkacağı tahminini yapmak zor olmazdı. Favoriler rahat kazanfrdı. Bu defa öyle olmadı. Seçimler öncesinde büyük aileler, aşiretler hangi partinin yanında olduklarını açıkça belli ettiler. Bunun anlamı şuydu; Gidilecek, hürmet duyulan kişinin desteklediği adayın isminin üzerine mühür basılacaktı. Saflar alabildiğine net gözüküyordu.
 <br/>
 <br/>
 Taa ki sandıklar açılana kadar..
 <br/>
 <br/>
 PEKI HADEP'E KIM OY VERDI?
 <br/>
 <br/>
 HADEP bazı merkezlerde büyük sürpriz yaptı. Diyarbakır Sur Belediye Başkanı Cemal Toptancı'nın ifadesiyle "Biten Türk komünizminin, Marksizminin Meclis'e girmesini temin etme misyonu yüklenen HADEP' iddialı partilerin adaylarına zor anlar yaşattı. Diyarbakır, Batman, Hakkari ve Van gibi bazı yerleşim yerlerinde birinci parti olmasına önce kimse inanmak istemedi. Gerçi iki gün önceki Diyarbakır mitinginde en coşkulu ve en kalabalık izleyici HADEP toplamıştı. Ama, bu kalabalığın diğer illerden taşınarak toplanan insanlar olduğu biliniyordu. Ayrıca mitinge katılanların çoğunun oy kullanamayacak yaştaki çocuklar oldu ğunu herkes görmüştü. Şırnak başta olmak üzere birçok yerde partinin ne bürosu vardı ne de tabelası.. Diyarbakır dışındaki yerlerde diğer partiler gibi konvoylarla seçim turları atma yerine, kapı kapı dolaşıp "Ne olur bu defaya mahsus HADEP" propagandasının bu kadar. ses getireceği beklenmiyordu. Tehditlerin "para" etmeyeceği sanılıyordu.
 <br/>
 <br/>
 ANAP'ın bölgede sevilen milletvekili Abdülkadir Aksu, iktidar partisinin yıpranmışlığına rağmen muhalefet partileri yerine HADEP'e giden oyların, ancak tepki ile izah edilebileceğini anlatıyor. Güneydoğu meselesinin demokrasinin önünü tıkadığını kaydeden
 <br/>
 <br/>
 Aksu, iktidar dönemlerinde Kürtçe yasağını kaldırdıklarını hatırlatarak iktidar olmaları durumunda bunun arkasının geleceğini vurguluyor. İçişleri eski bakanı vakit geçirilmeden şu tedbirlerin alınmasını istiyor: "Olağanüstü hal kesin kaldırılmalı, Valilerin görev ve yetkileri artırılmalı, mahalli idarelere yetki verilmeli, koruculuk sistemi gözden geçirilmeli, terörist ile halk birbirinden ayırt edilmeli, istihbara tta işbirliğine önem verilmeli, ekonomik kalkınma için öncelikle GAP'a sürat kazandırılmalı.." Aksu, bunların gerçekleşmesi durumunda HADEP'e gidecek oyların çok daha aşağılarda seyredeceğine inandığını ifade ediyor.
 <br/>
 <br/>
 Diyarbakır'da RP listelerinden ilk sıradan milletvekili seçilen Prof. Sacit Günbey, terör örgütünün Körfez Savaşı sırasında palazlanmasına izin verildiğine dikkat çekiyor. HADEP'in aldığı oylarla terör örgütüne verilen desteğin bir tutulmaması gerektiğini vurgulayan Prof. Günbey, devletin gönül alması konusu üzerinde ısrarla duruyor; "Askeri tedbir yalnız başına çözüm değiL. Pireyi öldüreyim derken yorgan yakılmamalı. İnanç birliği içinde problem halledilmeli. İdareciler çok iyi seçilmeli. Rantabl sahalarda yeni iş yerleri açılmalı. Sınır ticareti başlatılmalı. Bunlar yapılırken de Çekiç Güç mutlaka kaldırılmalı. HADEP'in oyları böyle bir durumda kendiliğinden aşağı inecek. Çünkü insanımız, en tehlikeli şeyin kavmiyetçilik olduğunu biliyor."
 <br/>
 <br/>
 "HADEP'IN ALDIGI OYLAR ÇOK ANLAMLI"
 <br/>
 <br/>
 Aday tesbitleri sırasında hemen her partide küskünlükler yaşandı. Partisine kızanlar, küskünl üklerin devam ettiği diğer partileryerine HADEP'i tercihetti. Fikir ve ideoloji olarak terör örgütü PKK'dan çok farklı düşünmeyen bu partide ise böyle bir sıkıntı yoktu. Mesela Şırnak adayının yurtdışında olduğu ve ülkeye girişinin yasak olduğu söyleniyordu. Kendisini birkaç yıldır gören yoktu. Avukatlık dönemleri de pek hatırlanmıyordu. Birinci sıra dışındaki adayları tanıyanlar ise hemen hemen yok gibiydi..
 <br/>
 <br/>
 ANAP listesinden milletvekili seçilmesine rağmen memnuniyetsizliğini açıkça ifade eden Prof. Mehmet Salih Yıldırım'a göre HADEP'in aldığı oylar çok büyük önem arz ediyor. Salih Hoca, diğer sorunlar gibi terörün de demokratik platforma taşınarak aşılabileceği gör(jşünütaşıyor ve ekliyor: "HADEP'in aldığıoyların devlet ve onu oluşturan kurumlar için çok anlamlı olduğunu düşünüyorum."
 <br/>
 <br/>
 Diyarbakır ve Şırnak merkezde akşamın daha ilk saatlerinde seçim sonuçları açıklanınca siyasiler şok oluyor. Çünkü il merkezlerinden çıkan oylara göre HADEP silip süpürüyor. Köylerden ve bazı ilçelerden gelen oylarla fark biraz olsun kapanıyor. Şırnak'ta iktidar partisi DYP ipi birinci olarak göğüslüyor. Belediye başkanlığı döneminde Şırnak'a hatırı sayılır hizmetler getiren DYP'li Beşir Tatar, sonuca bir türlü inanamıyor. HADEP'in aldığı oyları, tepki oyları olarak değerlendiriyor ve özetliyor "Demek ki kendimizi anlatamadık." Beşir Tatar'ın görüşlerine DYP'den milletvekili seçilen amcaoğlu Mehmet Tatar da katılıyor. Bölge insanına getirilen hizmetlerin fazlalığına dikkat çeken Tatar, seçim sonuçlarının herşeye rağmen demokrasinın zaferi olduğunu vurguluyor. Bazı vatandaşlardan duyduğumuz iddiayı en açık  şekilde Şırnak"tan milletvekilliğine soyu nan eski CHP'li bakanlardan Şerafettin Elçi seslendiriyor. Cizre'de konuştuğumuz E~i'nin iddiasına göre olağanüstühalin devam etmesini isteyen bazı güvenlik kuvvetleri ve korucular oylarınıHADEP'e vermişler.
 <br/>
 <br/>
 Bu sözlere en fazla tepkiyi Şırnak Valisi Kamil Acun ve Cizre Kaymakamı Şenol BozaclOğlu gösteriyor. Vali Acun "Kesinlikle HADEP' e oy vermediler" derken Kaymakam BozaclOğlu delil de getiriyor: "Güvenlik kuvvetlerinin hangi sandıklarda oy kullandıkları belli. O sandıklardan hangi partilere oy çıktığı da. İddialar gerçek değil". Korucuların kime oy verdiğini tahmin etmek ise mümkün değiL.
 <br/>
 <br/>
 Cizreli bir vatandaş seçim sonuçlarını şöyle özetliyor: "Önceden seçimin sonucunu korku ve menfaatler belirliyordu. Bu sefer ağır basan tepkilerimiz oldu." DYP'nin umduğu kadar milletvekili çıkarmasında büyük payı olan Şırnak Belediye Başkanı Beşir Tatar'ın son değerlendirmesi ilginç: "Eğer bu insanları eğitebilseydik bu olmazdı. Gidip HADEP'e oy vermezlerdi. Ama küsme darılma yok. Ben bu insanları sevmeyeceksem kimi seveceğim."
 <br/>
</div>


Kaynak: [www.aksiyon.com.tr](http://www.aksiyon.com.tr:80/dosyalar/guneydoguda-secimi-kim-kazandi_501239), [web.archive.org (arşiv bağlantısı)](http://web.archive.org/web/20151018234714/http://www.aksiyon.com.tr:80/dosyalar/guneydoguda-secimi-kim-kazandi_501239)
