# Göz değil, gönül gerek okumaya

*Ömer Erturgut 1995.08.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bakmayın gözlerinin bizim gibi görmediğine. Onlara göre hiç de eksiklik değil. Kırmıyor bu onların şevklerini. Bilakis daha da kamçılıyor yüreklerini. Mekke’de inip Medine’de çağlayanlaşan NUR’un, çirkinlikler içinde boğulan gözlerle değil gönüllerle okuna-bileceğini göstermek istiyorlar. Sahip olduğumuz nimetlerden fersah fersah uzak bizlere, tembelliğimizi yüzümüze vurmak değil, belki; sadece Mukaddes Kelam’ı hatırlatmayı düşünüyorlar.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Benim’ diyen insanın harcı değil, ‘Elif’i mertek bellerken 25 gün içinde Kur’an—ı Kerim’i öğrenmek.. Çöllerde Leyla’sını arayan Mecnun’un bulduğu sevdaya denk bir sevdanın sonucu bu. Şirin’ine kavuşmak için dağları delen Ferhat’ın azmi, bundan daha fazla değildi.
   <br>
    <br>
     Genciyle, ihtiyarıyla hepsinin gözleri pırıl pırıl. Ulaşılmaz bir hazzın mesajını veriyor görmeyen gözler. Sahte tebessümler değil yüzlerinden yayılan. ‘Göz’lerinin anlattığı memnuniyeti gizlemek istemedikleri ortada. Ancak gönül gözüyle görülebilecek Kur’an’ın aydınlık iklimini, paylaşmak istiyorlar çevresindekilerle. Adeta çırpınıyorlar bunun için. ‘Siz de tadın bu lezzeti’ der gibiler..
     <br>
      <br/>
      Bu imkanı onlara, Istanbul Müftülüğü ile Beyaz Ay Derneği birlikte sağlamış. Kursiyerlerin Kur’an’ı öğrenmesine yardım eden kabartma cüzleri, Beyaz Ay Derneği kendi tesislerinde basarak temin etmiş. Kendisi de ama olan Dernek Başkanı Sadık Eratik’in hamiyetperverliğini anlata anlata bitiremiyor tanıyanlar. Kur’an kurslarının kapılarını ama öğrencilere Istanbul Müftülüğü tereddütsüz açmış. Yapılan masraflar ise hayırseverlerin yardımlarıyla karşılanmış.
      <br/>
      <br/>
      26 kız öğrenci Avcılar’daki Kemalpaşa Kız Kur’an Kursu’nda öğrenim görürken, 30 erkek öğrenci için de kurs yeri olarak Nakipoğlu Erkek Kur’an Kursu seçilmiş. Üç sene Antalya’da sadece erkekler için yapıldıktan sonra kurs, Istanbul’a taşınmış. Son 3 senedir hem kızlar hem de erkekler için düzenleniyor. En fazla katılım ise bu sene sağlanmış. Ama öğrencilerin başarı oranları hayli yüksek. 26 kız kursiyerin 25’i Kur’an–ı Kerim’i okumaya geçerken erkeklerde bu oran 30’da 28 olmuş.
      <br/>
      <br/>
      Herkes kendi çevresindekilere haber vererek toplanmışlar. Körler okullarına duyurular asılmış. Gazete ve radyolara verilen reklamlar imkanlar çok kısıtlı olduğu için yeterli oranda olmamış. Buna rağmen katılmak isteyenlerin çokluğu kurs yöneticilerini şaşırtmış. Kursiyerler seçilirken özel bir imtihan yapılmamış. Ancak talep fazla olduğu için küçük bir eleme yapılmış. Bazıları kursa gelirken –bırakın okuma yazma bilmeyi– kabartma harfleri dahi tanımıyorlarmış. 25 gün içinde hem kabartma harfleri öğrenmişler, hem de Kur’an–ı Kerim’i okumayı..
      <br/>
      <br/>
      <br/>
      <br/>
      AH ! BIR DE HAFIZ OLABILSEK
      <br/>
      <br/>
      <br/>
      <br/>
      Kızlı erkekli bütün kursiyerlerin en büyük isteği; görenler için düzenlenen Kur’an kurslarından en azından birinin kendilerine tahsis edilerek hafızlık çalışmalarına imkan tanınması.. Öğretmenler de katılıyor bu dileğe. Herkes önüne gelen yetkiliye bunu ne kadar arzu ettiklerini anlatıyor. Geçtiğimiz hafta yapılan kursiyerlerin diploma merasimini gözleri yaşararak izleyen Istanbul Müftüsü Selahattin Kaya’nın, bu isteği yerine getirmek için imkanlarını seferber edeceklerini açıklaması bayram havası estirdi. Bu müjdeli haberden sonra ama kursiyerlerin keyfine değmeyin gitsin; “Inşaallah hemen açılır da eğitimimizi ara vermeden devam eder, hafız oluruz.”
      <br/>
      <br/>
      Kısa sürede bu sağlanmazsa; daha geniş bir eğitim kampanyasıyla, amalar için düzenlenen Kur’an kurslarının sayısının artırılması herkesin temennisi. Böylelikle daha fazla ama arkadaşlarının Kur’an’ın nurlu iklimine dahil olması, memnun edecek bütün kursiyerleri.
      <br/>
      <br/>
      Amaçları sadece Kur’an–ı Kerim’i öğrenmek, ‘mezarlıklarda okumak’ değil. Esas gayeleri, O’nun emir ve yasakları dairesinde yaşamak. Kurs boyunca verilen fıkıh, hadis, tefsir ve temel Islami bilgilerin; hayatlarının akışını değiştirdiğini/değiştireceğini bilmek yetiyor onlara. Kursiyerlerden 53 yaşındaki Melike Yıldız teyze, ilmin yaşının olmadığını gösteriyor genç–ihtiyar herkese.
      <br/>
      <br/>
      Öğrencilerin büyük çoğunluğu Istanbul ve çevre ilçelerden gelmiş. Diğer şehirlerden gelenlerin sayısı oldukça az. Yaş sınırının olmaması ilgiyi daha da artırıyor. Bu dönemki kurslara katılan kız kursiyerlerin yaşları 12 ila 53 yaşları arasında. Erkek öğrencilerin yaş sınırı ise biraz daha genç: 10–30 yaş arası. Dönem sonunda bir–kaç hafta sonunda yapılan gezi ve piknikler, aralarındaki arkadaşlığı daha pekiştirmiş. Ayrılırken birbirlerinden kopamamalarının sebebi biraz da bu. Candan kuçaklaşmak yetiyor onlara; ayrılık hasreti illa gözden akıtılacak bir kaç damla yaşla anlatılacak değil ya..
      <br/>
      <br/>
      <br/>
      <br/>
      KUR’AN HAKKI IÇIN BU FEDAKARLIK YAPILIR
      <br/>
      <br/>
      <br/>
      <br/>
      Kurs öğretmenlerinin fedekarlıkları kelimelerle anlatılır gibi değil. Çoğu üniversite mezunu olan bu insanlar, Türkiye’nin çeşitli yerlerinden kendi imkanlarıyla kalkmış gelmişler buraya. “Bana bir harf öğretenin 40 yıl kölesi olurum” düsturuna göre kendilerine köle olunmasını istemek düşüncesi değil onları getiren. Hiç birinin aklından ‘menfaat’ namına bir şey geçmemiş.. ‘Allah rızası’ deyip koşmuşlar. Bazıları ailesini bırakıp da gelmiş.  Niğde’de öğretmenlik yapan Ankara Hukuk Mezunu Ibrahim Hoca, 20 gün önce doğan kızını hâlâ görmemiş. Hasretini çekmiyor değil. Kursiyerlerin tamamına yakınının Kur’an’ı öğrenmesinde payının bulunmasının gururu, özlemini hafifletiyor. Buradan Izmir’de yapılacak bir başka programa katılacağı için 10–15 gün daha göremeyecek olmasına katlanması da bu yüzden kolay olacak.
      <br/>
      <br/>
      Kız öğrenciler için 4, erkek öğrenciler için 5 öğretmen görev almış. Imam–Hatip Lisesi mezunu Mersinli Serdar Hoca yeni evli. Eşiyle birlikte katılmış kursa. ‘Öğretmenlik yapar mısın?’ diye sorulunca duramamış yerinde. Pembe Maden, Ankara Kalecik’ten. Ankara Hukuk son sınıfta beklemeli öğrenci. Başörtüsü yüzünden hocası okulu bitirmesine izin vermemiş. Nasipse bu yıl ne yapıp–edip bitirecek. Yakın arkadadaşı Ankara Eğitim Fakültesi mezunu Hanife’yle birlikte gelmiş. Öğrencilere bir harf daha fazla öğretebilmek için gecelerini–gündüzlerine katmışlar. Sırada Belediye’nin Florya tesislerinde yapacağı program var. Isimlerini yazamadığımız diğer öğretmenler de farklı değil. Her biri diğerinden fedakar.
      <br/>
      <br/>
      Fedakarlıklarını kendileri gibi arkadaşları da görmüyor. Gözleri görenler zaten görmezlikten geliyor ya da bakmadıkları için görmüyorlar. Zaten gam da değil. Yine de bir tesellileri var amaların: Cenab–ı Hak görüyor, biliyor ya...
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21591), [web.archive.org (arşiv bağlantısı)](http://web.archive.org/web/20060528003345/http://www.aksiyon.com.tr:80/detay.php?id=21591)
