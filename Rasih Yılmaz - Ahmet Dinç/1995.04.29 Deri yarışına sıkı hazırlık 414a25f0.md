# Deri yarışına sıkı hazırlık

*Rasih Yılmaz - Ahmet Dinç 1995.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Deri toplama mücadelesi Kurban Bayramı'nın ufukta belirmesiyle kızışmaya başladı. Türk Hava Kurumu, kanunun deri toplama yetkisini sadece kendisine verdiğini iddia edip, diğerlerini safdışı bırakma planları yaparken, vakıflar, dernekler ve hayır kurumları , ortada bir hukuk çarpıklığı olduğunu belirterek, deri toplamanın kendilerinin de hakkı olduğunu söylüyorlar. THK'nın bu seneki en büyük kozu muhtarlar
  </font>
 </div>
 <div id="newsText">
  <font class="detail-text">
   Mahallelerine eğitim sezonunun başlangıcında fakir çocukların okuduğu bir talebe vakfı açılmıştı. 'Kestiğim iki kurbanın derisini buraya vermeliyim, vermeliyim ki benim okurken çektiğim yoksulluğu bu talebeler çekmesin' dedi. Torbaya doldurduğu deriyi alıp sokağa çıktı ve talebe yurduna doğru yürümeye başladı. Ansızın tepesinde biten ve kendilerine "yetkili" diyen kişilerin hakaretleriyle birlikte, daha şaşkınlığını üzerinden atamadan kendini yaka paça karakolda buldu. Adını hatırlayamadığı "havalı yetkili", önceden hazırlanmış ihbar formundaki "suçlu" ibaresinin karşısına Mehmet Efendi'nin ismini alel acele yazarken 'Kanuna aykırı olarak deri toplarsın ha!' diyordu. Ve Mehmet Efendi'yi nezarethaneye attılar. Bayramın ikinci günü özgürlüğüne kavuşmuştu; ama bayramı ailece heba olmuştu. Ve aklında yüzlerce soru cirit atıyordu: 'Kendi malımın tasarrufuna kim, nasıl karışır? Anayasa'da yer alan ibadet özgürlüğü, yoksa sırf kağıt üzerinde mi  var?..'
   <br/>
   <br/>
   Yukarıda anlatılan olay senaryo veya hayal değil; son yıllarda ülkemizde inancı gereği kurban kesen vatandaşlarımızın birçoğunun başına gelen bir vaka. Kurban Bayramı'nda kurban kesecek olan vatandaşlardan bazıları, her an nezarethanelik veya mahkemelik olabilir.
   <br/>
   <br/>
   Ülkemizde hukuk birilerine; kurban derisi, fitre, zekat gibi ibadetlerimiz de  hukuka kurban gidiyor. Geçtiğimiz birkaç yılda bütün Türkiye, kurban kesenlerin ve bunların kurban derisi bağışladıkları dernek ve vakıf yöneticilerinin, mahkeme kapılarında süründürülmelerine şahit  oldu. Halkımız iyi niyetinin ve ibadet yapma isteğinin diyetini, Yardım Toplama Kanunu'nu yorumlamak üzere, fakat ona aykırı olarak çıkarılmış bir yönetmeliğe ödüyor. Anayasal bir hak ve özgürlük olan ibadet hürriyetinin kurbanda nasıl katledildiğinin macerasını bilmek istiyorsanız, hele hele bu yıl kurban kesecekseniz bu yazıyı okumaya devam edin:
   <br/>
   <br/>
   12 Eylül askeri idaresinin 1983'te çıkardığı 2860 Sayılı Yardım Toplama Kanunu'yla, kurban derisi toplama yetkisi Türk Hava Kurumu'na verilmişti. 1986'da rahmetli Turgut Özal bu konuda yeni bir kanun çıkardı; 3294 Sayılı Sosyal Yardımlaşmayı ve Dayanışmayı Teşvik Kanunu, daha önceki 2860 Sayılı Kanun'un kurban derisi toplama tekelini THK'ya veren 21, 22, 23. ve 29/2. maddelerini kaldırdı. Böylece kurban derisi toplama yetkisi Türk Hava Kurumu'ndan alınmış oluyordu. Fakat 1992'de Içişleri Bakanlığı tarafından çıkarılan bir yönetmelikle, yetki tekrar THK'ya verildi. Işte, ne olduysa bu yönetmelik çıktıktan sonra oldu.  Kanunun vermediği yetki, hem de anayasal hak ve hürriyetler kapsamına giren bir konuda, bir yönetmelikle bir kuruma verilmişti. Anayasa hukukçusu Doç. Dr. Burhan Kuzu'ya göre, bir kanun anayasaya, yönetmelik ve tüzükler de kanunlara ve anayasaya aykırı olamazdı. Aykırılık durumunda anayasa ve kanunların uygulanması gerekirdi. Fakat burası Türkiye idi ve bazı şeyler çok rahat kılıfına uydurulabilirdi.
   <br/>
   <br/>
   <br/>
   <br/>
   DERIN MI VAR, DERDIN VAR
   <br/>
   <br/>
   <br/>
   <br/>
   Dönemin Içişleri Bakanlığı, kanunun geri aldığı yetkiyi 1992'de çıkardığı bir yönetmelikle THK'ya geri iade ederken, hukukuçular bir hukuk faciasına işaret edip, feryat ediyordu. Deri yüzünden mahkemelerde mağdur edilen birçok vatandaşın 1960'lı yıllardan bu yana sesi olan, ihtisasını adeta kurban derisi, fitre ve zekat üzerine yapan Av. Dr. Tahsin Erdinç, hadisenin özünü şöyle açıklıyordu: "Bu yönetmeliğin hiçbir kanuni ve hukuki dayanağı yok. Tamamen boşlukta ve anayasaya, kanunlara aykırı. Şu anki hukuki duruma göre dernek ve vakıflar izin aldıkları taktirde dışarıda dolaşarak kurban derisi dahil, yardım toplayabilirler. Türk Hava Kurumu'nun farkı, izin almasına gerek olmaksızın yardım toplamasıdır. Yoksa kanunlarda sadece THK toplar diye birşey yok." Ortada, anayasa ve kanunlar dururken, üstelik bunlara aykırı olarak, bir temel hürriyetin kısıtlanması durumu vardır. Bir yanda vatandaşlar yardımlarını istedikleri kişi ve kuruluşlara vermekte hür idiler. Fakat kamu yararına çalışan vakıf ve derneklere götürüp elleriyle bağışladıkları derilere, polis ve jandarma zoruyla el konuluyordu. Bu, Av. Erdinç'e göre, mülkiyet hakkının bir yönetmelikle kısıtlanmasıydı. Olay temelinde hak ve özgürlüğe dokunuyordu ve daha kötüsü onun kısıtlanmasına yönelikti. THK'ya kanunla verilen kurban derisi toplama tekelini tekrar kaldıran 3294 Sayılı Sosyal Yardımlaşma ve Dayanışmayı Teşvik Kanunu yürürlükte iken, buna rağmen çıkarılan yönetmelik, hukuk prosedürünü ve uygulama anlayışını alt üst etmiş durumda. Katledilmiş bir hukuk ve özüne kastedilmiş bir temel hürriyet. Bu gerçeklerden ve hukuki  karışıklıktan herkes rahatsız. Bunların başında ise, ilginçtir, Türk Hava Kurumu Başkanı Prof. Attila Taçoy ve Yargıtay geliyor.   Konu hakkında fikirlerini aldığımız Türk Hava Kurumu Genel Başkanı Prof. Taçoy da, kendilerine verilen hakkın "yönetmeliğe bağlı bir görev" olduğunu kabul etme nezaketini gösteriyordu. Burada, mevcut çarpıklığın muhatabının ve sebebinin Türk Hava Kurumu olmadığını, kurumun sadece kendisinden isteneni yaptığını da ekleyelim.
   <br/>
   <br/>
   <br/>
   <br/>
   "BU YANLIŞI BEN YAPMADIM"
   <br/>
   <br/>
   <br/>
   <br/>
   Prof. Taçoy'a göre olay o kadar karıştırılmış ki: "Niye bu kadar karışmış, bunu da anlamıyorum. Herhalde, bu iş daha da başıboş bırakılsın diye yapılmış. Bu yanlışlığı ben yapmadım, bunu düzeltecek makamda da değilim. Meclis'e kanun teklifi veremem ya. Şu anki hukuki duruma dair sıkıntımız  var tabii. Başıboş bırakılmak var."Yardım toplama tekeli ve yetkisinin kesinlikle THK'da olduğunu savunan Taçoy, "Bize bu yetkiyi veren 3294 Sayılı Kanun'un 8. maddesinin (C) bendidir. Bizim dışımızda hiç kimse, izin alarak dahi, deri toplayamaz" diyor. Taçoy'un delil olarak sunduğu Sosyal Yardımlaşma ve Dayanışmayı Teşvik Kanunu'nun 8/C maddesi  şöyle: "Sosyal Yardımlaşma ve Dayanışma vakıflarının gelirleri... (C) Her nevi fitre, zekat, kurban derileri ve bağırsak yardımlarından (bu bende göre hibe edilecek nakdi ve ayni gelirin toplanması ve Tük Hava Kurumu, Türkiye Kızılay Derneği, Sosyal Hizmetler ve Çocuk Esirgeme Kurumu, Diyanet Vakfı ile Sosyal Yardımlaşma ve Dayanışma Vakıfları arasında paylaştırılması usul ve esasları bir yönetmelik ile düzenlenir) ... teşekkül eder."
   <br/>
   <br/>
   Av. Tahsin Erdinç, THK'ya deri toplama tekeli getiren, fakat kaldırılmış 21. madde olmadığı için, kurumun iddialarının hukuken hiçbir dayanağı bulunmadığını belirtiyor. Bu noktada Av. Erdinç soruyor: "Mevzuatta THK veya başka bir kuruluşa kurban derisi, bağırsak, fitre ve zekat toplama hususunda tekel yetkisi veren herhangi bir kanun veya kanun maddesi yoktur. Yetkinin THK'ya 8/C maddesiyle verildiği iddia ediliyorsa, o zaman kaldırılan 21, 22 ve 23. maddeleri neden yazmışlar? Bir kanunda aynı hüküm iki ayrı maddede ifade edilmez. Böyle bir iddia, kanunun abesle iştigal etmeyeceği ilkesine aykırıdır."
   <br/>
   <br/>
   Adli mercilere yıllardır kurban derisiyle ilgili sayısız dava intikal etti. Ortadaki hukuki belirsizlik ve kargaşa mahkemeleri de etkiledi. Mahkemelerde bazı davalar THK lehine, bazılarıysa derisi elinden alınan vatandaşlar veya yaşamaları kurban derisi, fikre, zekat gibi yardımlara bağlı olan vakıf ve dernekler lehine sonuçlandı. Mahkemelerin çoğu temyize gitti. Yargıtay'ın bir dairesi başka, diğer dairesi başka karar verdi.
   <br/>
   <br/>
   Hayır kurumlarının da, THK'nın da iddialarına delil olarak, "biz haklıyız" diye ileri sürebilecekleri Yargıtay kararları ortaya çıktı. Istanbul Şişli'de, vatandaşların canlı ve deri olarak getirip bir talebe derneğine bağışladıkları 273 adet koyun derisine elkonulur. Dernek mahkemeye gider. Olay Yargıtay'a intikal eder. Yargıtay 4. Hukuk Dairesi'nin dernek lehine verdiği karardan bir paragraf: "... 3294 sayılı kanunun hasıl ettiği sonuç nedeniyle kurban derilerinin vatandaşlar tarafından herhangi bir derneğe verilmesine ve derneğin de bunu kabul etmesine mani bir yasa hükmü yoktur. Hal böyle olunca davacı derneğin iddiasının sübutu halinde, kurban derilerinin davacı dernekten polis aracılığı ile alınıp davalı vakıfça elkonulmasının yasal dayanağı olamaz."
   <br/>
   <br/>
   <br/>
   <br/>
   YARGITAY: "YENI KANUN ÇIKARIN"
   <br/>
   <br/>
   <br/>
   <br/>
   Prof. Taçoy her ne kadar tekelin kendilerinde olduğunu iddia etse de Yargıtay bu fikirde değildi. Yargıtay, geçtiğimiz günlerde Adalet Bakanlığı'na bir yazı gönderdi. Yazıda, kurban derisi, bağırsak, fitre ve zekat toplanmasıyla ilgili olarak kanunlarda kesin hüküm bulunmadığı, 1992'de çıkarılan yönetmeliğin ise kanuni bir dayanağı bulunmadığı, bu yüzden Yargıtay'ın çeşitli dairelerinin kurban derisi yüzünden açılan davalarda birbirlerine zıt kararlar verdiği belirtiliyor ve bir an önce ya yeni bir kanun çıkarılması, ya da yönetmeliğin ıslah edilmesi isteniyordu. Adalet Bakanlığı ise yazıyı Içişleri Bakanlığı'na gönderiyordu. Bugünlerde hükümet kulislerinde yaklaşan Kurban Bayramı yüzünden yaşanacak tatsızlıkları önleme adına nelerin yapılması gerektiği, nelerin yapılacağı da konuşuluyor. Hiçbir şey yapılmazsa bile, geçen yıl olduğu gibi Başbakan Çiller'in bir beyanatla, halkın kurban derilerini istedikleri yere vermede hür olduklarını açıklayarak Türkiye'yi bir nebze rahatlatması beklenebilir.
   <br/>
   <br/>
   <br/>
   <br/>
   Doç. Dr. Burhan Kuzu( I.Ü. Hukuk Fakültesi Anayasa Hukuku Öğr. Ü.)
   <br/>
   <br/>
   "Yönetmelik anayasaya aykırı"
   <br/>
   <br/>
   Bu yönetmeliğin kanuni mesnedi açık olarak belli değil. Halbuki bir kanunun uygulanmasını gösteren yönetmeliğin, mutlaka bir kanuna dayanması zorunludur. Asıl mesele, Anayasa'daki birtakım hak ve hürriyetlerle bu yönetmeliğin muhtevasının çakışmakta olmasıdır. Mülkiyet hakkı ile aykırılığı vardır. Hak ve hürriyetlerin sınırlandırılması ise anayasanın 13. maddesine göre ancak kanunla, TBMM tarafından yapılabilecek bir işlemdir. Bu yönetmelik, anayasanın 13. maddesindeki hak ve hürriyetleri sınırlandırmada ölçü olarak kabul edilen,  "... demokratik toplum düzeninin gereklerine aykırı olamaz" ilkesine ve 1961 Anayasası'nın bu yönde kabul ettiği "öze dokunmama" kıstasına aykırılık teşkil etmektedir. Çünkü vatandaşın kurban derisini herhangi bir kuruluşa vermeye zorlamak, anayasal bazı hakların özüne dokunmaktadır. Bu yönetmelik laiklik ilkesiyle de çelişmektedir. Çünkü kurban derilerinin zorla belli bir kuruma aktarılması din ve vicdan hürriyetinin serbestliğini bozmaktadır. Yönetmelik, bu noktada din ve vicdan hürriyetine de aykırılık teşkil eder. Zira kurban derisi bir dini nitelik taşımaktadır. Kanunda, Kur'an kursu, vakıf ve derneklerin kurban derisi toplamasına bir yasak yoktur. Yönetmelikle olsa olsa verilen deri karşılığında bir makbuz kesme yükümlülüğü getirilebilir. Yönetmelikte bunun dışındaki zorlayıcı düzenlemeler kesinlikle anayasada yer alan hak ve hürriyetlere açıkça aykırılık teşkil eder.
   <br/>
   <br/>
   <br/>
   <br/>
   Prof. Dr. Attila Taçoy (Türk Hava Kurumu Genel Başkanı):
   <br/>
   <br/>
   "Bu sene muhtarları hazırlıyoruz"
   <br/>
   <br/>
   Bu görevi devlet THK'ya vermiş. Ve bu yeni de değil. Devlet bazı gelirleri kontrol etmek mecburiyetinde, başıboş bırakamaz. Bu devletin asli görevlerindendir. Kurban derisi, fitre, zekat olayı da öyle. Bundan vazgeçmemiz mümkün değil. Dolayısıyla devlet böyle bir gelir kaynağını kontrol etmek zorunda.
   <br/>
   <br/>
   O yönetmelik, 3294 sayılı kanunu çalıştıran, detaylar, toplama görevleri bir yönetmelikle saptanır diyen kanunla verilen bir görevdir bu. Yönetmeliğe bağlı görev. Kimse zorla gidip ümüğüne basarak deriyi toplayamaz. Ama bu toplama görevi THK'ya verilmiştir. Izinle bile olsa başkaları toplayamaz.  Bunun izni yok çünkü. Türk Hava Kurumu'na yetkiyi veren yönetmelik, 3294 Sayılı kanunun 8. maddesinin (C) bendine dayanıyor. 3294, yardım toplama olayını Yardım Toplama Yönetmeliği'ne göre yapıyor.
   <br/>
   <br/>
   Geçen sene biz ilk başladığımız yıla oranla daha fazla deri topladık.  Önceki yıl kurban derilerinin yüzde 17,5'ini, geçen yıl da yüzde 40'ını topladık. Bu seneki hedefimiz daha büyük. Kimseye zorla birşey yaptırılmaz. Kediyi, köpeği bile sıkıştırsan reaksiyon gösterir çaresiz kalınca. Ben kavga, gürültüden değil, daima sıcak diyalogdan yanayım.  Vallahi, bugünkü yönetmelikler bizi bu şekilde görevlendirmiş. Ben Meclis'te kanun teklif edecek durumda insan değilim.  Söyleyin, başka nerden ne bulalım yaşamak için? Biz bu deriyi toplamak zorundayız. Yok başka seçeneğimiz.
   <br/>
   <br/>
   Biz bu sene muhtarlara önem vereceğiz,  esas muhtarlar deri toplayacak bu sene. Biz muhtarlarla tekrar diyalog kurma çabası  içindeyiz. Muhtarlara yardım eden ekipler vardır. Resmi görevlileri çalıştırabiliriz. Bunun dışında bazı dernekler, Atatürçü Düşünce Derneği, Çağdaş Yaşamı Destekleme Derneği gibi bazı dernekler yardımcı olacak.
   <br/>
   <br/>
   THK asla, arpalık olmadı.  Eski muhasebe müdürümüzün 5 çekle ilgili zimmetine para geçirmesi sözkonusu imiş. Bunu tesbit ettik. Kendisini savcılığa şikayet ettik. Ve cezası da yerine getirildi. Ondan sonra böyle bir sıkıntıyla karşılaşmadık. Bunlarla birlikte THK yöneticilerinin yargılanması olayı da karmaşık bir şeydi. Ben o davada hem müşteki, hem de sanıktım. Sanık olmamın nedeni de uçakla seyahat etmem, Antalya'ya falan. Bana isnad edilen şeylerden biri de şu: Temsil ödeneği veriliyor başkanlara. Temsil ödeneğini maaş gibi alıyor dendi. Bu da beraatla sonuçlandı. Önümüzdeki kasım ayında tekrar aday olacağım.
   <br/>
   <br/>
   <br/>
   <br/>
   Av. Dr. Tahsin Erdinç (Yaklaşık 30 yıldır, kurban derisi ile ilgili davaları takip ediyor)
   <br/>
   <br/>
   "Hürriyetler yönetmelikle sınırlanamaz"
   <br/>
   <br/>
   Kurban derilerinin toplanması konusunda bir kuruma ait  bir tekel mevzubahis olmamakla birlikte, şayet olsaydı kanun ve anayasaya aykırı olarak, eşitlik ilkesi özünden zedelenirdi. Kurban kesmek, etini ve derisini tasarruf ve tasadduk etmek öncelikle vicdan, din ve ibadet hürriyetine girer. Vatandaş ve dini vecibesini yerine getiren Müslüman'ın bu hak ve hürriyeti anayasayla teminat altına alınmış olup kısıtlanamaz. Böyle bir tekel maddesi dernek veya vakıfların kanunla verilmiş gelir kaynaklarını kesmek manasına gelir ki, bu durumda dernek kurma hakkının özü zedelenir. Yönetmelik, vakıflar ve derneklerin gelirlerini düzenleyen Medeni Kanun ve Dernekler Kanunu'nun 60. maddesine aykırıdır. Esasen anayasanın 124. maddesine göre yönetmelikler yalnızca kanunun uygulanış esaslarını göstermek için ve fakat anayasa ve kanunlara aykırı olmamak  şartıyla çıkarılırlar. Yönetmelikler, hatta tüzükler kişilere verilmiş olan hak ve hürriyetleri kaldıramaz, kısıtlayamaz, sınırlayamaz. Hele hele kesinlikle bu hakları alıp başkalarına tekel olarak veremez.  Içişleri Bakanlığı Emniyet Genel Müdürlüğü 2. 5. 1992 tarihli genelgede, yardımın isteğe  bağlı olduğu, kişi ve kuruluşların  herhangi bir kuruluşa yardımda bulunmaya zorlanamayacağı, bağışların derneklere veya hayır kurumlarına götürülerek yapılmasını, bu bağışların dernek veya hayır kurumlarınca bizzat kabul edilmesini engelleyen kanun hükümlerinin bulunmadığını valilik ve ilgili kuruluşlara bizzat tamim etmiştir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=AABFB9419A77E2310A90A819C6159555?newsId=299), [web.archive.org (arşiv bağlantısı)](http://web.archive.org/web/20131229093839/http://www.aksiyon.com.tr:80/aksiyon/newsDetail_getNewsById.action;jsessionid=AABFB9419A77E2310A90A819C6159555?newsId=299)
