# "Ölü yıkayıcısı değiliz"

*Rasih Yılmaz - Ahmet Dinç 1995.03.04*

<font class="agenda2NewsSpot">
 İmam Hatipli... Kimine göre tutucu, yobaz, çağdışı. Kimine göre devletin dini tekel altına alma isteğinin maşası... Bir kesime göre yalnızca toplumun dini ihtiyaçlarını karşılaması için kurulan ve sahasından başka eğitim kurumlarında okumaması gereken okulların öğrencileri. Diğer bir kesime göre ise, toplumun her gencinin almasının şart olduğu manevi eğitimi alabilen şanslı insanlar...
</font>
<font class="newsDetail">
 Peki, kim bu gençler ? Yoksa haksız bazı suçlamalara maruz kalan bir topluluk mu? Bazı kesimlerin göstermeye çalıştıkları gibi gerçekten günümüz şartla"rından ve insanlarından uzak, dar kafalıinsanlar mı? Yoksa, günümüz gençliğinin düşünce yapısı ile aynı doğrultuda hareket eden, onların yediğini yiyen, söylediğini söyleyen, geleceğe onların penceresinden bakan 'alışılmışlar' mı? Farklılıkları ne? Bu gençlerin idealleri, gelecek ve insanlar hakkında düşündükleri neler? Şalvar mı giyerler, kot mu? Yoksa her ikisini de mi? Kendilerinden, onları tanıyanlardan, oralarda okuyanlardan ve 'ilgilenenlerden' İmam-Hatip'liyi dinledik.
 <br/>
 <br/>
 HALK BUGÜNE GETIRDI
 <br/>
 İmam-Hatip Okulları aslında Tevhid-i Tedrisat ile kurulmuş okullardı. Fakat 1929'da bilinmeyen sebeple kapatıldı. 1948'de Milli Şef İnönü, ölülerini yıkayacak 'adam bulamayan halkın baskılarına dayananÜıyarak 10 aylık kurslar halinde İmam-Hatip adı altınll1 da "ölü yıkayıcısı" okulları kurdu.
 <br/>
 Gerçek manada ise İmam Hatip Liseleri'ni rahmetli Adnan Menderes açtı. 1951 yılında Ankara, İstanbul, Adana, Kayseri, Konya, Maraş ve Isparta'da açılan İmam-Hatip okulları, bugün 402 tane. Halk kendi isteğinin karşılanmasını devletten beklemek yerine "kendi İmam-Hatip okulunu kendisi yaptı", hala da yapıyor. Bugünkü resmi istatistiklere göre İmam- Hatip okullarına halkın katkısı yüzde 90 oranında. Bu da İmam Hatipler'in halkımızın kolları, kanatları altında büyüdüğünü gösteriyor. Buna en büyük örnek ise özel vakıf, dernek ve mahalli kuruluşlarca yaptırılan 264 tane İHL varken devletin geçen zaman içerisinde yalnızca 39 tane IHL inşa edip öğrenime açması. Devlet-millet işbirliğiyle yaptırılan İHL'lerin sayısı 77. Geçici olarak İHL'ye tahsis edilen okul ise 22. '
 <br/>
 Özellikle İmam-Hatip çıkışlı öğrencilere yardım gayesiyle kurulan Ensar Vakfı'nın başkanı Ahmet Şişman İmam-Hatip okullarının bir sivil talep olduğu görüşünde. Söyledikleriyse ilginç: "İHL'ler, tek elden yönlendirilmeye çalışılan halkın, eğitim sistemine tepkisinin görüntüsüdür. İHL sistemi içinde halkıyla uyum içinde olan bir nesil, halkın bir parçası var. Diğerinde ise başkalaşan Türkiye'nin içinde yine bir başkalaşmaya herhangi şekilde katılmaya çalışanbir nesil var."
 <br/>
 AKSİYON, İmam-Hatip bahsinde ilginçmanzaralarla karşılaştı. İHL'lileri hayrete düşüren en önemli sebep, normalliselerden hiçbir farkları olmadıklarıhalde, başka toplumun insanlarıymış gibi lanse edilmeleri. Eyüp İmam-Hatip Lisesi 2. sınıf öğrencisi Zekeriya Dinçer, bu okulların gerçek fonksiyonlarını bakın nasıl özetliyor: "Ben İmam-Hatip' e, imam olmak için değil, daha sosyal olmak ve dinimin gereklerini öğrenmek için geldim."
 <br/>
 Yıllarca, malum gerici prototipi ile toplumun bilinç altına yerleştirilmeye çalışılan İHL gençliğinin, geçen zaman içerisinde hiç de öngörülen tiplerneye uymadığı ortaya çıktı. İnançları çerçevesinde yaşadığı dünyanın, bütün imkanlarından faydalanmaya çalışan bu gençtopluluk, ülkesini gayet iyi tanıyan, gelecek için tasarıları olan ve geçmişini okuyarak ileriye daha güvenli adımlar atmayı amaçlayan kişiler olduklarını ispat ettiler. Bazı kesimlerin hafsalası, "ölü yıkayıcı" olması gereken, öyle kalması icabeden bu insanların son zamanlarda kazandıkları konumu hiilii kavrıyamıyor ve kabul edemiyor.
 <br/>
 <br/>
 REFERANSı GEÇEN PERFORMANS
 <br/>
 Özellikle 12 Eylül 1980 darbesi sonrası Türk kamuoyuna asosyal insanlar olarak empoze edilen İmam-Hatip gençliği, artık bu tür ithamları ciddiye almıyor. Yaşadığı dönemi -çok yerinde bir tesbitle"İmaj devri" olarak niteleyen bu gençnesil, çağın medyatik saldırısına karşı, adeta bir 'azınlık psikolojisi' sendromuna tutulmuş. Yıllar boyu kamuoyunda azınlık okullarının referansını aşmak için olağanüstü bir performans göstermiş... Ve bu performansın tabii neticesini de almaya başlamış. Tıpkı, RP'li Bağcıl~r Belediye Başkanı Feyzullah Kıyıklık'ın 94ÖYS'de birinci olan İmam-Hatipli oğlu Mustafa Kıyıklık gibi...
 <br/>
 Oldukça rahat ve kendinden emin bir biçimde sorulai;mızı cevaplayan İmam Hatipli gençler, 'dışlanmışlık' psikolojisinden kurtulup hiç kimseden bir eksiklerinin bulunmadığını keşfettiklerini ve artık başarı için okuduklarını söylüyorlar. Çünkü ortaya koydukları performansın, onlara tahammül bile edemeyen bazı çevrelerde bile müsbet tesir yaptığının farkındalar.
 <br/>
 Kadıköy İHL Mezunları ve Mensupları Derneği Başkanı Ayşe Gürol, İmam-Hatipliler'in topluma yanlış tanıtıldığını. belirtiyor. Şu tesbit ona ait:
 <br/>
 <br/>
 "Aslında Imam-Hatipliler baştan beri başarılı ve asosyal olmayan insanlardı. Fakat kamuoyuna içine kapanık, bunalımları olan, köylü ve cahil insanlar olarak yansıtıldılar. Ben Kadıköy İHL'de öğretmenim. Birçok sosyetik anne, ayyaş baba kendileri yaşayamadığı İslam için, içinde biriken uhdeyi, acıyı çocuğunun da yaşamaması için İmam-Hatip okullarına getiriyor, ısrar ediyor. İmam-Hatip öğrencilerinin, gençlerin kişilik yönelişi bakımından bir referans olabilecek kadar birikim ve cazibeye sahip oldukları kanaatindeyim."
 <br/>
 <br/>
 MODERN MOLLALAR
 <br/>
 İmam-Hatipliler de herkes kadar modern ve yeniliklere açık. Bununla birlikte halkın geleneksel ölçülerini aşmamaya özen gösterdikleri her hallerinden belli. Kendi sosyal konumunu idrak edebilmiş olmanın şuuruyla, İmam-Hatipli Halil Develi, "Bir partiye angajeymişiz gibi gösterilmeye çalışılıyoruz. Biz millete aitiz. Bu, bize vurulması planlanan damgaıama olayının kısa vadeli parçası" diyor. Bu ve benzeri konularda fikir yürütürlerken, kafamızda yeni İmam-Hatipli genç profili de yavaş yavaş şekillenmeye başlıyor. İHL'liler hakkında bazıkesimlerde "ölü yıkayıcı, köylü" saplantısının hala devam ediyor olmasının çok komik olduğunu belirten gençlerin çoğu imametin çok kutsal bir meslek olduğunu, ama kendilerinin imam olmak için bu okullara kayıt olmadıklarını söylüyorlar. Ve ekliyorlar: "İmamlık o ka. dar ucuz bir meslek değiL. Sorumluluk istiyor. Bizce imarnet ilahiyattan sonra yüksek lisans yapan kişilerden başkasına verilmemeli. "
 <br/>
 İmam-Hatipli Gökhan Koyuner'in tek gayesi bilgisayar mühendisi olmak: "İmam-Hatip liselerinden imam çıkaçak diye bir zorunluluğun olduğunu sanmıYOrum. Zaten gördüğümüz derslerin yüzde 60'ı normal liselerde de okutuluyor."
 <br/>
 Ferdi İlgin, İmam-Hatip Lisesi'nin .ilk senesinde. O, "farklı" addedilmeye karşı çıkanlardan. Ayııı sınıftaki Ozan Güneş'in idealini, tıpta okumak süslüyor; "Bu, benim, en az diğer okullarda okuyanlar kadar hakkım" diyor.
 <br/>
 Konuştukça açılan, açıldıkça yaşlarının ve yaşıtlarının üstünde laflar etmeye başlayan bu gençliğin en büyük hayalleri ise güzel bir üniversiteyi bitirip, ülkesine faydalı olabilmek. Vatan, bayrak, hürriyet kavramının kendileri için çok 'kutsal' olduğunu özellikle vurgulayan bu gençler, idealist olmayan bir gençliğin, yaşadığı ülkenin sonunu hazırlayacağı görüşünde birleşiyorlar. Ülkeyi ileri götürebilecek idealizmin ise, imanlı ve tahsilli beyinlerde mevcut olduğunu savunuyorlar.
 <br/>
 <br/>
 70'LERDEN SONRA GELEN BAŞARI
 <br/>
 <br/>
 İmam-Hatip okullarında yıllarca öğretmenlik ve yöneticilik yapmış olan Ensar Vakfı Genel Müdürü Sabahattin Karasu, İmam-Hatipli'nin macerasınışöyle anlatıyor:
 <br/>
 "Başlangıçta köylerden, Anadolu'dan gelmiş, himayeye muhtaç bir şekilde okumaya çalışan, bu sebeple de psikolojik durumu etkilenen çocuklar vardı. Bazı çevreler tarafından da devamlı küçümsenen, aşağılanan durumunda oldukları için, ezik, kişilikleri arızalı şekilde yetişmişlerdi. 70'lerden sonra IHL'de okuyanlar kendi mahallesinin, çevresinin öğrencileri olmaya başladı. Bu dönemlerden sonra mühendisler, doktorlar, avukatlar çıkmaya başlayınca İHL gençliğine de bir güven geldi. İtimat duygusu antı. Hele son başarılar bunu pekiştirdi. İHL'lileri başlangıçta silik, ezik yapan birtakım baskılar bugün ortadan kalktı.	'
 <br/>
 İmam-Hatip Liseleri, açıldığı yıllardan itibaren dikkatlerin yöneldiği okullar oldular. Halkımızın gözü de, yüreği de bu okulların üstünde, içindeydi. Ama bir kesim için İHL'leri sürekli "İrtica" ile suçlamak çıkış noktalarından biri oldu. Bu okullarda okumak ayrı, öğretmenlik yapmak ayrı bir dert oldu. Fakat öcü mü, yoksa herkes gibi milletini, devletini, bayrağını seven insanlar mıolduğunu anlayabilmek için, sadece lütfedip onlara ulaşmak yeterliydi."
 <br/>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-604-26-olu-yikayicisi-degiliz.html), [web.archive.org (arşiv bağlantısı)](http://web.archive.org/web/20100915154138/http://www.aksiyon.com.tr:80/aksiyon/haber-604-26-olu-yikayicisi-degiliz.html)
