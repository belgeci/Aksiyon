# Fakırlık ve nefretın panzehırı: Zekat

*Berrin Aksöz 1999.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Açlığın ne demek olduğunu biliyor musunuz? Hayatınızın belli bir döneminde yiyecek bulamayıp kendinizin ya da ailenizin karnını doyurma sorunu yaşadınız mı?
  </font>
 </div>
 <div id="newsText">
  <font class="detail-text">
   Avurtlarınız çökmüş, bir ekmek bulup açlığınızı yatıştırmayı düşünürken birden aklınıza diğer öğünde ne yiyeceğiniz gelerek birkaç dilimi saklama ihtiyatını gösterdiniz mi? İşte dünya nüfusunun yedide biri böyle bir sefaleti yıllardan beri yaşıyor. 750 milyon insan açlıktan kıvranıyor. Gelişmiş ülkeler belli ölçüde gıda yardımında bulunsalar da, balinalara gösterdikleri merhameti aç insanlara göstermekte yetersiz kalıyorlar. Mesele küçülmüyor, daha da büyüyor. Yoksa 21. yüzyıl gelir dağılımındaki adaletsizliklerin tavan yaptığı bir yüzyıl mı olacak?
   <br/>
   <br/>
   Dünyada üretilen toplam gelirin yüzde 75'ini dünya nüfusunun yüzde 25'i, yüzde 25'ini de nüfusun geri kalan yüzde 75'i paylaşıyor. Üst dilimlere gidildiğinde vehamet daha da korkunç boyutlara tırmanıyor. Bilim adamları fakirlik sorununun çözülmemesi halinde  'aç' insanların 'tok' insanlardan intikamının  korkunç olacağı tahmininde bulunuyor. Sosyal patlamalara dikkat çekerek ilgilileri uyarmaya çalışıyor. Peki bu durumda ne yapılmalı? Herkes birşeyler söylüyor ama çözüm için ortaya konmuş somut bir proje yok. Özünde çalışan sınıfa dayanan ve sosyal adaleti sağlama iddiasıyla ortaya çıkan komünizm çoktan öldü. Onun mirasını pembeden kızıla sosyal demokratlar sosyalizm adına doldurmaya çalışıyor. Kapitalizmin ise zaten böyle bir derdi yok! Durum böyle olunca, milyonlarca insan için açlıktan ve sefaletten ölmekten başka bir yol kalmıyor.
   <br/>
   <br/>
   Türkiye, gelir dağılımındaki adaletsizliğin en fazla olduğu ülkeler arasında. Rahmetli Necip Fazıl'ın yıllar önce vecizleştirdiği negatif hâl hâlâ devam ediyor:
   <br/>
   <br/>
   "Allah'ın bir pulunu bekleye dursun on kul
   <br/>
   <br/>
   Bir kişiye tam dokuz, dokuz kişiye bir pul"
   <br/>
   <br/>
   Felaket tellallığı yapmak gibi olmasın ancak; Türkiye'de yaşanan gelir adaletsizliğini ifade etmeye şiirdeki 1/9 oranı bile yetmiyor. Uluslararası sosyal politika uzmanlarının tespitlerinde bir ülkedeki en düşük gelir grubu ile en yüksek gelir grubu arasındaki farkın 10 katın üzerine çıkması durumunda o ülkede sosyal patlamaların olabileceğine işaret ediliyor. Ülkemizde bu fark tamı tamına 14 kat. İşte, 200 milyon nüfuslu kardeş Müslüman ülke Endonezya'nın akıbeti. Gelir dağılımındaki adaletsizlikten ötürü halk ayaklandı, fakirler zenginlerin mallarını yağmaladı.
   <br/>
   <br/>
   Türkiye'deki gelir adaletsizliğinin üzerindeki örtüyü kaldırmaya istatistiklerin hissiz rakamlarının gücü yetmese de, son DİE verilerine bir bakalım isterseniz. Kocaeli'de kişi başına düşen milli gelir 7 bin 882 dolar, Ağrı'da ise 744 dolar. Yani Türkiye'nin doğusu ile batısı arasındaki gelir nispeti 11 kat. Türkiye haritası siyasi bütünlüğümüzü ispat etse de; bu veriler ekonomik parçalanmışlığımızı pek gizleyemiyor.
   <br/>
   <br/>
   Yoksulluk sınırı 231 milyon
   <br/>
   <br/>
   Hakİş ve Türk İş'in yaptığı araştırmaya göre dört kişilik bir ailenin  aylık mutfak masrafının 80100 milyon arasında değiştiği, KamuSen'in araştırmasına göre de, yoksulluk sınırının aylık 231 milyon liraya ulaştığı görülüyor. Görülüyor ki sayıları 10 milyonu aşan işçi, memur, emekli, asgari ücretli,  dul  ve  yetimin aylık
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/newsDetail_getNewsById.action;jsessionid=C4EDE482F970E3664F8CE42F9AA6F284?newsId=4587), [web.archive.org (arşiv bağlantısı)](http://web.archive.org/web/20120815131320/http://www.aksiyon.com.tr/aksiyon/newsDetail_getNewsById.action;jsessionid=C4EDE482F970E3664F8CE42F9AA6F284?newsId=4587)
