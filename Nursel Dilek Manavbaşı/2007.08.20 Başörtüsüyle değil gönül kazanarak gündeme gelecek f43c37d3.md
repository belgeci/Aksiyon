# Başörtüsüyle değil, gönül kazanarak gündeme gelecek

*Nursel Dilek Manavbaşı 2007.08.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yakın çevresi, müstakbel First Lady Hayrünnisa Gül’ün Çankaya Köşkü’nde başörtüsüyle ve protokol krizleriyle değil, kendi tarzı ve çeşitli faaliyetleriyle gönül kazanarak gündem olacağını vurguluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080207010051im_/http://www.aksiyon.com.tr/resim/663/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dışişleri Bakanı ve Başbakan Yardımcısı Abdullah Gül’ün cumhurbaşkanlığına tekrar aday gösterilmesi kronik hale gelen başörtüsü tartışmasını yeniden alevlendirdi. First Lady adayı Hayrünnisa Gül’ün başörtüsünün Çankaya’ya giden yolda sorun olabileceğini iddia eden bazı kesimler başörtüsünün modernize edebileceği iddiasını bile ortaya attı. Hatta Hayrünnisa Hanım’ın, “eşine destek olmak” amacıyla dünyaca ünlü modacı Atıl Kutoğlu’ndan “başörtüsünü modernize etmesini istediği”  ileri sürüldü. Peki, Hayrünnisa Hanım’ın böyle bir isteği var mıydı acaba? Aksiyon’un yakın çevresinden öğrendiğine göre müstakbel First Lady’nin kesinlikle böyle bir niyeti yok; bu tür bir ‘açılım’ da olmayacak.
   <br>
    <br>
     Yakın çevresine göre Hayrünnisa Hanım protokolde geri kalan; ancak halkla ilişkiler ve özellikle çocuk-kadın sorunlarında öncülük yapan bir First Lady portresi çizecek. Hayrünnisa Hanım’ı devlet protokollerinde eşiyle yan yana görmek isteyenler çoğu zaman hayal kırıklığına uğrayacak. Ancak gerek Gül’ün AB merkezli açılımlarında gerek Anadolu turlarında aktif rol alacak Hayrünnisa Hanım. Gül’ün TOBB’da paylaştığı, “Eşim, ayak bağı oluyorsam biraz çekileyim diyor” sözü ailenin kırgınlığına işaret ediyor. Ancak Hayrünnisa Hanım’ın sabrı ve Gül ailesinde ‘belirleyici’ ve ‘baskın’ oluşu Köşk’ün halkla bütünleşmesinde katalizör vazifesi görecek.
     <br/>
     <br/>
     KÖŞK’ÜN MÜSTAKBEL SAHİBESİ, TERZİLİĞİ İYİ BİLİR
     <br/>
     <br/>
     Hayrünnisa Gül’ü yıllarca giydiren Ankara’daki modacısı Nesrin Akçiçek de, First Lady adayının hiçbir zaman başörtü modernizasyonu gibi bir talebinin olmadığını söylüyor. Akçiçek’e göre, onun için şekil değil kalite önemlidir. “Ben kendi merakımdan özel kalemini aradım. Gazeteler yazdı; ama böyle bir anlaşma söz konusu değil, denildi. Zaten benim tanıdığım Hayrünnisa Hanım başörtüsüne çok dikkat eder. Modernize falan söz konusu değil.”
     <br/>
     <br/>
     Nesrin Akçiçek, Akçiçek Moda Evi’nin kurucusu. Genellikle siyasi eşlerinin giyindiği Olgunlaşma Enstitüsü’nün de eski müdür yardımcısı. Hayrünnisa Hanım’la tanışıklığı Abdullah Gül’ün başbakanlığı dönemine rastlıyor. İlk olarak Bayan Gül’ün Ankara Hoşdere’deki atölyesine gelmesiyle tanışmış. Nesrin Hanım’a ilk siparişini Lagos’ta giyeceği beyaz kıyafet için vermiş. Nesrin Hanım’a göre müstakbel First Lady’nin terziliği oldukça iyi. Bayan Gül’ün estetik anlayışının da olduğunu söyleyen Akçiçek, hangi kumaşın hangi modele yakışacağından iyi anladığını belirtiyor.
     <br/>
     <br/>
     HAYRÜNNİSA GÜL MODASI
     <br/>
     <br/>
     Hayrünnisa Gül, kıyafetleri konusunda oldukça titiz davranıyor. Abartılı kıyafetlerden hoşlanmıyor, sade giysileri seviyor. Uçuk renkleri tercih ediyor. En sevdiği renk mavi, beyaz ve pembe. Hayrünnisa Hanım genellikle kumaşlarını kendi getiriyor. ‘Şantuk kumaşı’ adı verilen el dokuma kumaşları seviyor. Bayan Gül’ün kıyafetlerinde dikkat ettiği en önemli şey düğme ve fermuar. Giysilerde kullanılan düğme ve fermuarların orijinal olmasına dikkat ediyor. Pantolonu pek tercih etmiyor. En fazla etek-ceket takım seviyor. Dar kesimli etekler üzerine uzun ceketleri giyiyor. Başörtüsü, çantası ve ayakkabılarının aynı renk olmasına özen gösteriyor. Yurt içinde ve yurt dışında modayı mutlaka takip ediyor. Marka giyiyor; ancak ucuzluğu da takip ediyor. Bazen Kızılay’daki Bursa Ucuz Kumaş Pazarı’ndan kumaşlar alıp diktiriyor. Kıyafet modellerini kendi çiziyor.
     <br/>
     <br/>
     Başörtüsünü de kıyafetlere göre seçiyor Hayrünnisa Hanım. Genelde türbanını bağlama şeklini değiştirmiyor. Onun için, türbanın şeklinden çok kumaş deseni ve kalitesi önemli. Takılara oldukça önem veriyor. Yaka broşlarını, yüzüklerini, kolyelerini kıyafetine göre seçiyor. Makyaj yapıyor;  ancak abartıdan uzak sade tonları tercih ediyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28199), [web.archive.org (arşiv bağlantısı)](http://web.archive.org/web/20080207010051/http://www.aksiyon.com.tr:80/detay.php?id=28199)
