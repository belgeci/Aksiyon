# Sahnede önden gidenler

*Nursel Dilek Manavbaşı 2008.03.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Harun Tokak’ın ‘Önden Giden Atlılar’ kitabı ANSE tarafından tiyatroya uyarlandı. İkinci gösterimini Ankara’da yapan oyunda dünyanın dört bir yanındaki Türk okullarında görev yapan öğretmenlerin serencamı anlatılıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080608224952im_/http://www.aksiyon.com.tr/resim/695/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080608224952/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080608224952/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080608224952oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080608224952oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Anadolu’dan kalkıp dünyanın her köşesine sevgi tohumları ekmek için yola koyuldular. Baş koydukları bu yolda okullar açmaktı amaçları. ‘Vira bismillah’ diyerek çıktıkları yolculukta, ana-baba ve dostların duası ile bir bavul esvaptan ibaretti yanlarına aldıkları. Heybelerinde ise bilgi ve fedakârlık vardı. Bir, iki, üç derken yüzlerce oldular. Türkiye’den Kafkaslara, Balkanlara, Sibirya’ya, Moğolistan’a, Amerika’ya, Afrika’ya ulaştılar. Geride kimi annesini, kimi eşini, kimi yavrularını bıraktı. Bu uğurda, hem serden geçtiler hem yardan, yarandan, ana-babadan.
   <br>
    <br>
     Arkada kalanlar bir yana, hiç düşünmediler dönmeyi. Çünkü dönmek demek ölmek demekti onlar için. Nitekim öyle de oldu, dönmediler gidenler. Kulaktan kulağa yayıldı ilkin hikâyeleri. Sonra ise kitaplarda anlatıldı hayatları. Her birinin destansı hikâyeleri geçen hafta tiyatro sahnesine de taşındı. Ankara Sanatevi Tiyatrosu (ANSE), sanatın bizcesine bir katkı daha yaparak ağıt yaktı hicret erlerine. Dillerden dillere dolandı yaşadıkları. Tiyatro severlerle buluşan oyunun adını da ‘Önden Giden Atlılar’ koydular, gidip de dönmeyenlere ithaf ederek...
     <br>
      <br/>
      ADEM TATLI’LARIN ANISINA…
      <br/>
      <br/>
      Önden giden atlılardan sadece biriydi Adem Tatlı. Dönmedi, dönemedi. Bir trafik kazasında kaybetti hayatını. Ölmeden önce son sözleri ise ‘Beni bu topraklara gömün’ oldu. Hanımı taş bastı bağrına, bıraktı onu Moğolistan topraklarında... Moğolistan’a Türk okulu açmaya giden ilk atlılardandı Adem Tatlı. Onun gibi yüzlerce eğitim kahramanının hikâyesi ilham verdi Gazeteci Harun Tokak’a. Gazeteciler ve Yazarlar Vakfı Başkanı Tokak, yurt dışına Türk okulları açmak için giden ‘ilklerin’ hikâyesini yazmıştı aynı adlı kitabında. Öğretmenlerin yurt dışında yaşadıklarından kesitler sunduğu kitap, son olarak bir tiyatro oyununa ilham verdi. Aslında hiçbir sıfat onları anlatmaya yetmiyor, ya da içini doldurmuyordu yaşadıklarının. Ancak aynı ağıtta buluştu onlar.
      <br/>
      <br/>
      ANSE tarafından sahneye uyarlanan Önden Giden Atlılar oyunu, ikinci gösterimini Ankara’da yaptı. Oyun, Tokak’ın kitabından ve eğitimci Halil Şimşek’in hatıralarından esinlenerek sahneye uyarlanmış. Serkan Öztürk’ün yönettiği oyunda Türk okulu açmaya giden İsmet öğretmenin başından geçenler anlatılıyor. Gittiği ülkede okul açmak için kendisine destek isteyen öğretmenin başından geçen trajikomik olaylar sahneleniyor. Sadece bavulunu alarak, kızını ve eşini ülkesinde bırakan öğretmenin yaptığı fedakârlıklar canlandırılıyor. Ayrıca yurt dışındaki Türklerin yaşadığı kültürel sıkıntılar ve yeni Müslüman olmuş bir yabancının İslam dininin kendisine yanlış anlatılmış olması sorgulanıyor. Tek perdelik oyunda sekiz kişi rol alıyor. Sibel Öztürk, Vural Arısoy, Savaş Bayındır, Murat Yılancı, Serkan Öztürk, Murat Yılmaz, Kezban Türkan ve Mücahit Kaya’nın yer aldığı oyun, yaşanmışlıkları sahneye başarıyla taşıyor.
      <br/>
      <br/>
      BU ATLILAR BİZİM İNSANIMIZI YANSITIYOR
      <br/>
      <br/>
      Oyunun yönetmeni Serkan Öztürk, insanlara anlatmak istedikleri hayatları sahneye taşıdıklarını söylüyor. Onlar için bizden olması, bizim insanımızı yansıtması önemli. Önden Giden Atlılar’ın sahnelenme amacı da buradan kaynaklanıyor. Harun Tokak’la Işık Süvarileri adlı oyunda da birlikte çalışmış ekip. Tokak tarafından yazılan eser 2004’te sahnelenmiş. Harun Bey, başka projelerde de beraber çalışabileceklerini ya da destek olabileceğini söylediğinden beri hafızalarının bir köşesinde taşımışlar bu fikri. Tokak’ın yazdığı Önden Giden Atlılar eserini gördüklerinde oyunu sahnelemeye ve kendisiyle yeniden bir oyunda bulunmaya karar vermişler. Yazardan izin isteyerek, hikâyeyi senaryolaştırmış Serkan Öztürk. İki ay yazım aşaması, 1,5 ay da oyun çalışması sonunda 3,5 aylık kısa bir sürede hayata geçirmişler eseri.
      <br/>
      <br/>
      ANSE ekibini oyunda en fazla etkileyen şey, öğretmenlerin fedakârlıkları. ‘Yardan, serden geçilir de candan da mı geçer insan’ diyerek belirtiyorlar şaşkınlıklarını. Bir de gittiği ülkedeki insanlara derdini anlatmak isteyen öğretmenin yaşadıkları etkilemiş onları: “Öğretmenin gittiği ülkede 750 Türk var. Ancak bunların 200’ü hapiste, 150’si aranıyor. Geri kalanlar da Türkiye’ye bağlılıklarını yitirmiş. Her gün havaalanına gidip tanışabileceği, derdini anlatabileceği insanlar var mı diye bekliyor. Bizi etkileyen bu insanlarımız ve diğerkâmlıkları, engin yürekleri.”
      <br/>
      <br/>
      Oyunun etkileyici sahnelerinden biri de öğretmenlerden birinin başından geçen bir iftira hikâyesi. Gittiği ülkede aynı yerde çalışan evli bir bayan gönlünü öğretmene kaptırıyor. Ancak öğretmen, bu durumun göreviyle bağdaşmadığını söyleyerek, bu aşka kayıtsız kalıyor. Aşkına cevap verilmeyen genç bayan, öğretmene iftira atıyor. Öğretmen ise Hz. Yusuf’un “Allah’ım zindan bu kadınların beni çağırdığı yerden daha iyidir” dediği ve Hz. Meryem’in dedikodusu karşısında bile “Keşke ölüp gitseydim de ebediyen unutulsaydım” dediğini düşünüp, bu zor imtihanda ülkeden ayrılmaya karar veriyor.
      <br/>
      <br/>
      Serkan Öztürk, bu oyunda ilk defa hareketli bir dekor kullandıklarını belirtiyor. Ayrıca büyüklere yönelik bir oyunda ilk kez bir kukla gösterisi oyunun içerisinde geçiyor. Bir buçuk saat süren oyun, Ankara’dan sonra Kütahya, Konya, Kayseri ve Almanya’da izleyiciyle buluşacak.
      <br/>
      <br/>
      Sanatın bizcesini yapan ANSE bu kez önden giden binlerce gönül eri öğretmeni sahneye taşıdı. Yeni oyunlar da yolda. Ekibin bundan sonraki projeleri ise Kimse Yok mu Derneğiyle ilgili. Sosyal Yardımlaşma Derneği’yle tanışan zengin bir ailenin fakir bir aileye ulaştıktan sonra hayatlarında yaşanan değişiklikler ele alınacak. Biz Varız, isimli yeni oyunu şöyle özetliyor Öztürk: “Sana yardımım, kendime yardımımmış.”
      <br/>
      <br/>
      <br/>
      <br/>
      YAPIMCI YUSUF KULAKSIZ: OYUNU ADANMIŞLARA ADIYORUZ
      <br/>
      <br/>
      ANSE olarak bu bizim 14. oyunumuz. 6 yılda 5 kıtada 2 bin 278 kez sahne alan ANSE üç ayda hazırladı bu oyunu. Çıkar çıkmaz ses getirmesi bir yana, ekibimizi İstanbul’a taşıdıktan sonra oynanan ilk oyun. Geçmişi hatırlama adına da sadece Adem Tatlı’ya değil, bütün giden ve dönmeyecek olan adanmışlara adıyoruz bu oyunu. Geçtiğimiz yıl sinema endüstrisi ABD’de ciro olarak silah endüstrisini geçti. Biz özellikle imkân sahibi insanların sanata duyarlı olmasını bekliyoruz. Bu anlamda insanların sanata zaman ayırmasını, desteklemelerini istiyoruz. Çünkü dünyaya kendimizi anlatmanın en iyi yolu, onların anlayacağı dil. Bunun en etkili dili de sanat. Her yıl 400 oyun oynuyoruz. Zemin ve imkân eksikliğinden dolayı, göçebe tiyatro şeklinde oyunlarımız sahneleniyor. Zeminini bulamazsa bir yetenek, deha bile olsa çürüyüp gider. İmkân ve zemin sahipleri bizi desteklesinler.
      <br/>
      <br/>
      <br/>
      <br/>
      TBMM ESKİ BAŞKANI BÜLENT ARINÇ: BU BİR DESTANDIR
      <br/>
      <br/>
      Bir büyükelçimiz tayin bekliyordu, benden de iyi bir yer olması konusunda yardım istiyordu. Bir haber var mı? kabilinden uğradı. Ben de şaka olsun diye “Bir Moğolistan lafı dolaşıyor seninle ilgili” deyince elindeki çay bardağı düştü. Benzi sapsarı kesildi. “Ben ne yaparım, orada nasıl yaşarım, orası büyük mahrumiyet yeri” dedi. Oysa bu kardeşlerimiz hiç çekinmeden büyük bir şevkle oralara gittiler. Bu bir destandır, bu bir fedakârlıktır. Onlar ‘Kim var?’ denildiğinde ben varım diyenler. Bunun bir tiyatro eseri olarak sunulması hepimizi duygulandırdı. Hepsinden bir tutam tiyatro eserinde görmek hepimizi duygulandırdı. Namus bozmaya değil, korumaya geldik diyen insanlarımız ne mutlu ki dünyanın her yerinde var.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29919), [web.archive.org (arşiv bağlantısı)](http://web.archive.org/web/20080608224952/http://www.aksiyon.com.tr:80/detay.php?id=29919)
