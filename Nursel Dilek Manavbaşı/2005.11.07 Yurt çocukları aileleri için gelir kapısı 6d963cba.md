# Yurt çocukları, aileleri için gelir kapısı

*Nursel Dilek Manavbaşı 2005.11.07*

<div>
 <p>
  <font>
   Yurtlarda yetişen çocukların yüzde 85’inin ailesi var. Ebeveynlerin çocuklarını buralara vermelerinin temel sebeplerinden biri onları yatırım aracı olarak kullanmaları.
   <br/>
   <br/>
   Malatya Çocuk Yuvası’nda yaşanan dayak skandalı sonrası devletin yönetimindeki yurtlar mercek altında. Hükümet, konuyla ilgili bir yasal düzenleme hazırlığında.
   <br>
    <br>
     Hacettepe Üniversitesi Sosyal Hizmet Meslek Yüksek Okulu öğretim görevlisi ve Sosyal Hizmet Uzmanları Derneği üyesi Prof. Dr. Sevil Atauz, tasarının aceleye getirilmiş olmasından yakınıyor. Ona göre, tasarı hazırlanırken uzun yıllardır tek sosyal hizmet okulu oldukları için kendilerine danışılmalıydı: “Mesela çocuk şubesi yasası değiştirilirken emniyet, çocuk suçlularla ilgili bir düzenleme getirilirken adliye bize danışır. Fakat en yetkili olduğumuz alanda bizim fikrimiz sorulmadı. Sistem değişiyor ama içi ne ile dolduruluyor biz bilmiyoruz.”
     <br>
      <br>
       Sevil Atauz’a göre, kurumları değiştirmek yerine yapılması gereken, çocuğun ailesine verilmesi. Diğerlerinin “yapay çözümler” olduğunu savunuyor. Ailesi olmayan çocukların koruyucu aileye verilmesi ya da evlat edinilmesi gerektiğine inanıyor. Çocuğun en son yerinin kışla gibi sevimsiz ve sevgisiz yerler olduğunu düşünüyor.
       <br>
        <br>
         Yuvada yetişen çocukların iş garantisi var
         <br/>
         <br/>
         Yurtlarda veya yuvalarda yetişen çocukların çoğunun ailesinin olmadığı sanılıyor; oysa durum sanıldığı gibi değil. Buralarda yetişen çocukların yüzde 85’inin ailesi var. Belki istenmeyen bir çocuk olması, belki anne babanın ayrı olması çocukların yuvalara verilme sebeplerinin başında geliyor. Fakat ebeveynlerin çocuklarını buralara vermelerinin diğer bir sebebi de onları yatırım aracı olarak kullanmaları. Çünkü yuvada yetişip 18 yaşını doldurmuş her çocuğa devlet iş imkanı sağlıyor. Aileler de yuvaları yatılı okul gibi düşünüp çocuklarını maddi açıdan kullanıyor. İşte bu yüzden en önemli çözüm, ailesi olan çocukların tespit edilip ebeveynlere teslim edilmesi...
         <br/>
         <br/>
         Fakat çocuklara iş imkanı verilmesi beraberinde başka bir zorluğu daha getiriyor. 18 yaşına kadar hiçbir hayat tecrübesi olmayan kişiler girdikleri ortamlara uyum sağlayamıyor. Hayatlarında hiçbir sorumluluk üstlenmedikleri için çocuklar uyum sorunu yaşıyor. Atauz, bu nedenle çocuklara sık sık uyum kursu verdiklerini belirtiyor.
         <br/>
         <br/>
         Türkiye’de koruma altına alınması gereken 1,5 milyon çocuk var. Yurt veya yuvalarda 20 bin çocuğa bakılıyor. Yıllar önce Sosyal Hizmetler ve Çocuk Esirgeme Kurumu (SHÇEK) müdürlüğü yapmış bir maliyeciye göre devletin en zengin kurumlarından biri SHÇEK. Sevil Atauz’a göre de bu kadar paranın nereye gittiği, nasıl kullanıldığının ve ne kadarının çocuklar için harcandığının araştırılması gerekiyor.
         <br/>
         <br/>
         Birkaç yıl öncesine kadar Türkiye’de sadece Hacettepe Üniversitesine bağlı Sosyal Hizmet Meslek Yüksekokulu vardı. Şimdi bir yenisi de Başkent Üniversitesi’nde. Sosyal hizmet uzmanlığı bir yıl hazırlık olmak üzere beş yıllık bir bölüm. Ağırlıklı olarak İngilizce eğitim veriliyor. Mezun olanlar, yaşlılık, özürlülük, tıbbi sosyal hizmet kapsamındaki bütün alanlarda çalışabiliyor. Hem iş garantisi hem de maaşlarının fazla olmasından dolayı öğrencilerin en fazla tercih ettiği bölümler arasında yer alıyor. Sosyal hizmet uzmanlarının az olmasının temel sebebi ise talebin fazla, okul sayının yetersiz olması. Sosyal hizmet bölümünün artırılması için 7-8 ay önce YÖK’e bir rapor sunduklarını belirten Sevil Atauz, “Malatya’da yaşanan olaylar bu bölüme ne kadar ihtiyaç olduğunu ortaya çıkardı. Umarım en yakın zamanda sosyal hizmet bölümü açılır ve ne idüğü belirsiz kişiler buralara yerleştirilmez.” diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 757 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22807), [web.archive.org (arşiv bağlantısı)](http://web.archive.org/web/20060526102020/http://www.aksiyon.com.tr:80/yazdir.php?id=22807)
