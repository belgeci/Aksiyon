# Erken Terhis, geç profesyonellik

*Nursel Dilek Manavbaşı 2013.10.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uzun dönem askerlik süresinin 12 aya düşürülmesi, profesyonel ordu için tek başına yeterli değil. Ordunun küçültülmesi, yeniden yapılandırılması ve sözleşmeli er modelinin işletilmesi gerekiyor. Aksi hâlde profesyonel orduya geçmek zor.
  </font>
 </div>
 <div id="newsText">
  <font class="detail-text">
   <p>
    Türkiye’de her yıl 720 bin genç askerlik çağına giriyor. Askerlik süresi 15 ayken askere alınması gereken genç sayısı 900 bine yaklaşıyordu. Ancak her dönem 450 bin kişi askere alınıyordu. Geriye kalan 450 bin genç ise yükseköğrenim, tecil, hastalık ve özür gibi sebeplerle askere alınmıyordu. Bunlara askerlikten muaf tutulan, bakaya kalan, yurtdışında çalışan ve kaçak olanlar da dâhil.
   </p>
   <p>
    <img alt="" height="240" src="http://web.archive.org/web/20131112130711im_/http://medya.aksiyon.com.tr/aksiyon/2013/10/28/asker.png">
     Her 15 aylık dönemde askere gitmeyenlerin sayısı katlanıyor, yığılmalar büyük sorun hâline geliyordu. Yığılmayı eritmenin en kolay yolu ise ya askerlik sürelerini kısaltmak ya da zorunlu askerliği kaldırmaktan geçiyordu.
     <p>
      1111 sayılı Askerlik Kanunu’nun 5. maddesinde “Erbaş ve erler için muvazzaflık hizmeti süresi; Kara, Deniz ve Hava Kuvvetleri ile Jandarma Genel Komutanlığı’nda 18 aydır. Bu sürenin, barışta önce 15, bilahare 12 aya kadar indirilmesine, Türk Silahlı Kuvvetleri’nin (TSK) ihtiyacı da dikkate alınarak Bakanlar Kurulu’nca karar verilebilir.” hükmü yer alıyor. Böylelikle sürenin kısalması için Bakanlar Kurulu kararı yeterli bulunuyor.
      <p>
       Hükümet, askerlik süreleriyle ilgili günlerdir süren tartışmaya son noktayı geçen hafta koydu. Bakanlar Kurulu’ndan çıkan kararla 15 ay olan uzun dönem askerlik süresi 12 aya indirildi. Kısa dönem ise 6 ay olarak kaldı. TSK erken terhis için takvimi Mart 2014 olarak gösterdi ancak hükümet bunun Ocak 2014’te yürürlüğe girmesinde ısrar etti.  Uygulama, 1 Ocak 2014’te başlayacak, 1992/4 tertip yaklaşık 80 bin asker 1 Ocak itibarıyla terhis edilecek. Askerliğin 12 aya indirilmesiyle er-erbaş sayısı da düşecek. Daha önce aynı anda beş celp askerdeyken, şimdi dört celp asker olacak. Şu an silahaltında bulunan asker sayısı 386 bin. Ordu 5’te 1 oranında, yani 80 bin kişi azaltılmış olacak. Kimi uzmanlar bunun orduda zafiyet oluşturacağını düşünürken kimileri profesyonel orduya geçiş için bir adım olduğu görüşünde. Peki, askerlik sürelerinin kısaltılması TSK için ne anlam ifade ediyor? İktidar partisi bu adımla profesyonel orduya geçişi mi hedefliyor? Yoksa bir seçim yatırımı mı yapıyor?
       <p>
        <strong>
         TSK süreyi kısaltmak istemez
        </strong>
        <p>
         Profesyonel orduya geçişle ilgili son çalışma, Bilge Adamlar Stratejik Araştırmalar Merkezi’ne (BİLGESAM) ait. Raporu hazırlayan isim Dr. Salih Akyürek. 2008’de TSK’dan albay rütbesiyle emekli olan Akyürek, Kara Kuvvetleri Komutanlığı’nda (KKK) takım ve bölük komutanı, kuvvet karargâhında personel alanında proje subayı olarak görev yapmış. TSK’nın personel sisteminin yeniden yapılandırılmasıyla alakalı projelerde görev almış. Akyürek askerlik süresinin kısalmasını profesyonel orduya geçiş için elzem adımlardan biri olarak görüyor. Ancak diğer şartlar sağlanmadığı sürece bunun tek başına bir önemi yok. Hatta sakıncalı bile olabilir. Ona göre ordunun modernleşmesi ve küçülmesi, profesyonel ordu için iki önemli aşama. TSK’nın henüz bu ikisini yerine getirmemişken, süreyi kısaltmasını olumlu bir adım olarak görmek zor: “Türkiye’de cephede etkili olan Muharip Tugay Komutanlığı 40’a yakın. Şu an ordu bunu yüzde 50 civarında destekliyor. Ancak süre kısaltılıp asker sayısı düşürülürse bu destek daha da azalacak ve zafiyet ortaya çıkacak. Asıl bu birliklerin güçlendirilmesi lazım. Bir tugayın olması gereken mevcudu 10 bin ancak 6 bin kişiyle idare ediliyor. Böyle bir sıkıntı var ve hâlâ aşılmadı. Modernizasyon projeleri tamamlanmadığı için bu zafiyet meydana getirir. TSK’nın mart ayını işaret etmesi de bundan kaynaklanıyor. Geçiş döneminde tedbirlerini almak istiyor.  Genelkurmay’a bıraksanız süreyi kısaltmak istemez.”
         <p>
          TOBB Ekonomi Teknoloji Üniversitesi Öğretim Üyesi ve TEPAV Strateji Dış Politika Uzmanı Dr. Nihat Ali Özcan da genel anlamda, askerlik süresinin kısalmasını olumlu buluyor. “Türkiye, uzun vadede yeni bir askerlik yapılanmasına, profesyonel ordu sistemine geçecekse, bu çalışmaların da paralel olarak yapılması lazım.” diyor. Genelkurmay’ın verdiği takvime uyulması gerektiğini düşünüyor: “Sürenin kısalması sonrasında bölgesel güvenlik bakımından karşılaşılabilecek durumlar, planlama yapılırken mutlaka göz önünde tutulmuştur. TSK, 1 Mart’a göre kendini planlamış olmalı. Sürenin hemen kısaltılmasının ortaya çıkaracağı birtakım sorunlar varsa, onun engellenmesi için bu karar alınmıştır.”
          <p>
           Profesyonel orduya geçişle ilgili ilk adım, 1980’lerde başlatılan uzman erbaş uygulaması. Model niteliğindeki bu uygulama profesyonelleşmenin sadece bir ayağını oluşturuyordu. Diğer bir adım ise 2011’de atıldı. Genelkurmay Başkanlığı, TSK’daki kritik görevlerin yetişmiş personel ihtiyacını karşılamak maksadıyla, 22 Mart 2011’de 6191 sayılı Sözleşmeli Erbaş ve Er Kanunu ve Yönetmeliği kapsamında bir kadro açtı. Bakanlar Kurulu kararıyla yürürlüğe konan ‘sözleşmeli er/erbaş’ modelinde maaşlı olarak asker temini söz konusuydu. Ancak bu sayı hiçbir dönem amacına ulaşamadı. TSK’nın verilerine göre 62 bin 585 sözleşmeli er kadrosunda 1893 kişi görev yapıyor. Geri kalan kadro ise boş. Profesyonel ordu için en az 40-50 bin sözleşmeli askere ihtiyaç var. Akyürek bu modelin talep görmesi için çeşitli hak ve imkânların sağlanması gerektiğini düşünüyor: “Siz 40-50 bin civarında sözleşmeli er alamazsanız profesyonel orduya geçemezsiniz. Sözleşmeli erlere sağlık, emeklilik, maddi haklar ve orduda bazı imkânlar sağlayamazsanız bu sayıyı yakalayamazsınız.”
           <p>
            Sözleşmeli er kadrosunun boş kalmasının en önemli sebebi maddi imkânlar. Bir sözleşmeli erin maaşı yaklaşık 2 bin TL civarı. Ayrıca sözleşmeli erler ordudaki çoğu imkândan yararlanamıyor. Bu yüzden sözleşmeli erlik kimseye cazip gelmiyor.
            <p>
             Dünya ölçeğindeki değişimler ülkelerin güvenlik ve tehdit algılamalarını da değiştirmiş durumda. Bunun doğal bir sonucu da ordulardaki yapısal değişim. Askerlik meselesi ülkeden ülkeye değişse de bu değişim genel itibarıyla orduların küçülmesi, zorunlu askerliğin kaldırılması, ordunun yeniden yapılandırılması ve profesyonel orduya geçiş şeklinde. Dünya ordularına baktığımızda temelde tam profesyonel ordular ve zorunlu askerlik modelini uygulayan ordular olarak ikiye ayrılıyor. Bir de zorunlu askerlik modeli içerisinde seçtiği askerlere sözleşmeli er statüsünde devam etme imkânı veren karma ordu modeli var.
             <p>
              Türkiye ordu konusunda yapısal bir değişiklik yaşamayan ender ülkelerin başında geliyor. Şu an dünyanın en kalabalık ordularından birine sahip. Yaklaşık 647 bin kişilik ordunun 314’ü general, 33 bini subay, 72 bini astsubay, yaklaşık 200 bini de profesyonel. Geriye kalan yaklaşık 450–500 bin kişi ise 6 ila 15 ay zorunlu askerlik hizmeti yapanlar.
              <p>
               Zorunlu askerliği Avrupa’da Danimarka, Almanya, Avusturya, Finlandiya, Norveç, İsviçre, Ukrayna, Rusya, Moldova, Estonya, Türkiye ve Yunanistan uyguluyor. Ancak Türkiye dışındaki çoğu ülkede askerlik süreleri daha kısa. Danimarka’da özel bazı birliklerde görevlendirilenlerin dışında zorunlu askerlik süresi 4 ay iken, bu süre Almanya, Avusturya, Sırbistan’da 6, Yunanistan ve Finlandiya’da 9, Ukrayna, Moldova ve Rusya’da ise 9 ay.
               <p>
                Lisans mezunu olmayan erler için 15 aylık askerlik süresi ile Türkiye, Avrupa’da zorunlu askerlik uygulamasının en uzun olduğu ülkeydi. Türkiye bu yönüyle Suriye, İran, Mısır, Cezayir, Azerbaycan, Ermenistan, İsrail, Kuzey Kore ve Güney Kore ile aynı sınıfta yer alıyordu. Askerliğin 12 aya düşürülmesiyle Türkiye de Avrupa ülkelerine benzer bir standart yakaladı. Ancak şunu unutmamak gerekiyor ki ordular için en önemli faktör tehdit algısı. Eğer TSK mevcut yapılanmayı değiştiremez, modernleşmeyi sağlayamazsa profesyonel orduya geçmek mümkün görünmüyor. Bu hâliyle askerlik süresinin kısaltılması, bir seçim yatırımı gibi.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36923-erken-terhis-gec-profesyonellik.html), [web.archive.org (arşiv bağlantısı)](http://web.archive.org/web/20131112130711/http://www.aksiyon.com.tr:80/aksiyon/haber-36923-erken-terhis-gec-profesyonellik.html)
