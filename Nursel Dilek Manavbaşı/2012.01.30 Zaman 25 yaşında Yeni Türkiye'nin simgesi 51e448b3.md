# [Zaman, 25 yaşında] Yeni Türkiye’nin simgesi

*Nursel Dilek Manavbaşı 2012.01.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p>
    Türkiye’nin en yüksek tirajlı gazetesi Zaman, 25 yaşında. Ülkenin değişmesinde önemli roller oynayan gazete, demokratik yayınlarıyla  dikkat çekiyor.
   </p>
  </font>
 </div>
 <div id="newsText">
  <font class="detail-text">
   <p>
    Agâh Efendi Sokağı, Uçar Han, Kat: 2 Ulus-Rüzgârlı… Rüzgârlı Sokak diye anılsa da Agâh Efendi Sokağı’ydı asıl adı. Dar yolları, köşe başı şarapçıları, köhne binalarıyla ve başkentte medyanın konuşlandığı yer olmasıyla nam salmıştı. Başınızı nereye çevirseniz, bir gazetenin haber merkezi yahut matbaası karşınıza çıkardı o zamanlar. Dönemin en önemli gazetelerine beşiklik ediyordu bu sokak. Hürriyet, Milliyet, Güneş, Günaydın, Ulus, Barış…
   </p>
   <p>
    İstanbul’un Babıali’si neyse Agâh Efendi Sokağı oydu Ankara için. Agâh Efendi 1860’ta Türkiye’nin ilk özel gazetesi Tercüman-ı Ahval’i çıkaran kişiydi. İsmiyle müsemmâydı sokak hâsılı.
   </p>
   <p>
    Tarihler 3 Kasım 1986’yı gösterdiğinde Agâh Efendi Zaman gazetesi ile tanıştı. Tirajı düşük ama etkisi büyük bir gazeteydi o zaman da. Merkezi Ankara olup ulusal yayın yapan tek gazete olarak yayın hayatına başlamıştı.  Gazetelerin bu sokağa yoğunlaşmasının sebebi birinci ve ikinci Meclis’in burada olması, devlet konuk evine yakınlığı ve elçiliklerin Ulus civarında bulunmasıydı. Rüzgârlı Sokak’ta başlayan, Cağaloğlu’nda hafif konaklayan, Yenibosna’nın tozlu, çamurlu ama sevecen Kalender Sokağı’na yıllarını gömen; nihayet sokaklardan bir caddeye çıkıp A. Taner Kışlalı Caddesi’ndeki modern binada biten bir ‘Zaman Tüneliydi’ bundan sonrası. Ve 25 yıla sığan çeyrek asırdı. Bugün Türkiye’nin en çok satan gazetesi unvanını taşıyan gazete, 25. yıl coşkusunu  doğduğu yerde, Rüzgârlı’nın ev sahibi Ankara’da yaşadı.
   </p>
   <p>
    <img alt="" height="307" src="http://web.archive.org/web/20120211090310im_/http://medya.aksiyon.com.tr/aksiyon/2012/01/30/zaman25-1.jpg"/>
   </p>
   <p>
    Renkli görüntülere sahne olan gecede gazetenin yayımlandığı ilk tarihten bugüne yöneticiliğini yapmış isimler, eski köşe yazarları gibi binlerce tanıdık sima vardı. Siyaset, spor, iş ve sanat camiasından yüzlerce isim katıldı geceye. 3 bin 500 kişi ‘Zaman’ın’ akışına şahit oldu. Önce gazetenin gündem oluşturan manşetleri ‘25. Yıl Belgeseli’ olarak gösterildi. Hem hafızalar tazelendi hem Zaman’ın yakın tarihte oynadığı kritik misyon bir kez daha hatırlandı. Ardından gazetenin geçmişten bugüne televizyonlarda oynayan reklam filmleri barkovizyona yansıtıldı. Dokuz bakanın çıkarma yaptığı gecenin onur konuğu ise Başbakan Tayyip Erdoğan’dı. Nitekim Başbakan’ın ‘Manşetlerle çarpışarak bugünlere geldik’ sözü geceye damgasını vuracaktı: “Âdeta manşetlerle savaştık. Manşetlerin ok olup üzerimize yağdığı süreçlerden geçtik. Her sabah yalana, her sabah iftiraya, her sabah kirli kampanyalara uyandığımız günlerden bugüne geldik. ‘Muhtar bile olamaz’ diye manşetlerin atıldığı, yargısız infazlarla mağdur, mahkûm edildiğimiz günlerden bugünlere ulaştık.”
   </p>
   <p>
    Erdoğan’ı törenin sonunda bir sürpriz bekliyordu. Yedi yıldır Samsun’da gazete dağıtımını yapan ve son reklam filminde de yer alan dağıtıcı Harun Sert, salona motosikletle girerek Başbakan Erdoğan’a Zaman gazetesi getirdi. Genel Yayın Müdürü Ekrem Dumanlı, Başbakan’a 12 Eylül 2010’da yapılan referandumun ertesi günü Zaman’ın ‘Demokrasinin zaferi’ ile çıktığı nüshasını işlemeli bir çerçeve içinde hediye etti. Gece pasta kesilmesiyle sona erdi. Başbakan, “Bu pastadaki ağız tatlılığını fikir dünyasındaki ağız tatlılığı ile sürdürelim.” diyerek pastayı kesti.
   </p>
   <p>
    <img alt="" height="307" src="http://web.archive.org/web/20120211090310im_/http://medya.aksiyon.com.tr/aksiyon/2012/01/30/zaman25-3.jpg"/>
   </p>
   <p>
    <strong>
     Zaman Gazetesi Genel Yayın Müdürü Ekrem Dumanlı: Hakkaniyet ve adaletten şaşmadık
    </strong>
   </p>
   <p>
    “Cenâb-ı Hakk’a (cc) şükran sadedinde söylemek isterim ki Türkiye çok büyük bir değişim yaşamaktadır. Türkiye’deki büyük değişimin önemli bir simgesi de kuşkusuz Zaman gazetesidir. Bu süreçte emeği geçen herkesi, tarihin şükranla yâd edeceğini vurgulamak isterim. İçinde bulunduğumuz coğrafyaya; hatta yeryüzünün önemli bir kısmına örnek teşkil edebilecek bir çizgi yakaladı ülkemiz. Bu çizginin adına artık herkes, ‘Yeni Türkiye’ diyor. Sayın Başbakanımızın cümleleriyle eskiyle yeniyi kıyaslarsak; “Çeteler, mafya, darbeciler, diktacılar, andıççılar eski Türkiye manzarasıdır. Yeni Türkiye artık ileri demokrasiyle, hukuk devleti anlayışıyla, sivilleşmeyle şekilleniyor. Bugün memnuniyetle görüyoruz ki Türkiye’de demokrasi, millet iradesi güç kazanıyor, hâkimiyet-i milliye anlam kazanıyor. Yasama, yürütme ve yargı hiçbir baskı olmadan, hiçbir etki altında kalmadan korkusuzca görevlerini yerine getiriyor. Kim ne derse desin biz vazifemizi hakkaniyet ve adalet şuuruyla yapmaya gayret ettik. Grupçuluk, hizipçilik, ayrımcılık, cemaatçilik yapmadık. Hakkımızda -cı, -cu diye yakışıksız ithamlarda bulunan kimi meslektaşlarımız, yaklaşımlarımızdaki kuşatıcılığı, kardeşliği, birleştiriciliği anlamadı ya da anlayamadı. Ülke hayrına gördüğümüz her şeye gönülden destek verdik. Hangi görüşe sahip olursa olsun mazlumlardan yana olmayı, mağdurlar arasında inanç, renk, desen farkı gözetmemeyi kendimize şiar edindik.”
   </p>
   <p>
    <img alt="" height="307" src="http://web.archive.org/web/20120211090310im_/http://medya.aksiyon.com.tr/aksiyon/2012/01/30/zaman25-2.jpg"/>
   </p>
   <h3>
    <span>
     Bakanlar, Zaman’ı anlattı
    </span>
   </h3>
   <p>
    <strong>
     Bekir Bozdağ (Başbakan Yardımcısı):
    </strong>
    Zaman, Türk milletinin sesi oldu. Yayın hayatı boyunca demokrasiye, insan haklarına, hukukun üstünlüğüne önemli katkılar sağladı.
   </p>
   <p>
    <strong>
     Ahmet Davutoğlu (Dışişleri Bakanı):
    </strong>
    Zaman’ın ilk sayılarını hatırlıyorum. Çok başarılı entelektüelleri bir araya getiriyordu. Şimdi görsel anlamda da kendini yeniledi. Entelektüelliği içerisinde mezcedebilen bir neşriyat oldu.
   </p>
   <p>
    <strong>
     Recep Akdağ (Sağlık Bakanı):
    </strong>
    Zaman, gençlik yıllarımdan beri aldığım bir gazete. Türk milletinin yıllardır aydınlanması için önemli vazifeler görüyor. Seviyeli ve ruh köklerimize uygun yayıncılığı sürdüren medyamızın önemli bir üyesi. Halkımızın da büyük teveccühünü kazandı.
   </p>
   <p>
    <strong>
     Taner Yıldız (Enerji ve Tabii Kaynaklar Bakanı):
    </strong>
    Zaman, 25 yılda ülkemizin siyasi, ekonomik ve demografik hayatında yaşanan önemli olayları, Türklere ve yurtdışında yaşayan vatandaşlarımıza doğru yansıtmada azami gayreti gösteren gazetelerden biri olmuştur.
   </p>
   <p>
    <strong>
     Suat Kılıç (Gençlik ve Spor Bakanı):
    </strong>
    Zaman, çeyrek yüzyılda Türkiye’ye büyük değerler kattı. İnsanlık Zaman’ın değerlerini önümüzdeki yüzyıllarda da yaşayacak.
   </p>
   <p>
    <strong>
     Mehdi Eker (Gıda Tarım ve Hayvancılık Bakanı):
    </strong>
    Evrensel değerler ile bu ülkenin hamurunda var olan hoşgörü ve diyalog kavramlarını bir araya getirmeyi başaran Zaman, sansasyondan uzak, ciddi, objektif yayıncılık anlayışıyla ülke esenliğine büyük katkı sağlamaktadır.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=77BAE0850A241104BFB3A6782A801F37?newsId=31710), [web.archive.org (arşiv bağlantısı)](http://web.archive.org/web/20120211090310/http://www.aksiyon.com.tr:80/aksiyon/newsDetail_getNewsById.action;jsessionid=77BAE0850A241104BFB3A6782A801F37?newsId=31710)
