# Türk halkına Japon kalmayan sefire

*Nursel Dilek Manavbaşı 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Japon büyükelçi Tomoyuki Abe’nin eşi Motoko Abe, ülkesinde insanlara korna çalmanın cinayet sebebi sayıldığını söylüyor. Bizdeki durumu ise şöyle özetliyor: “Kırmızıda dur, sarıda kornaya bas, yeşilde geç!”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010190033im_/http://www.aksiyon.com.tr/resim/612/69.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ankara’nın Çankaya semtinde yemyeşil bir bahçe içerisindeyiz. Kapıdan adımımızı attığımızda üzerinde kimonosu “Merhaba nasılsınız?” diyerek karşılıyor bizi. Röportaja değil de misafirliğe gelmiş gibi ağırlanıyoruz. Önce bahane olan yeşil çay ikram ediliyor, sonra da gönlün istediği sohbet başlıyor. Kimono ve yeşil çay gibi anahtar kelimelerden de anlaşılacağı üzere Japonya Büyükelçiliği’ndeyiz. Japonya’nın Türkiye büyükelçisi Tomoyuki Abe’nin eşi Motoko Abe’nin konutunda misafiriz.
   <br>
    <br>
     Bayan Motoko Abe ilk bakışta tipik bir Japon kadını. Giydiği beyaz kimonosu ve terlikleriyle oldukça çıtı pıtı görünüyor. Fakat yaptıklarını duyunca Türk kültürüne ne kadar yakın olduğuna şahit oluyoruz. Boş vakitlerinde Türkçe öğrenmek için haftada bir kez özel ders alıyor, Türk arkadaşlarıyla birlikte halk oyunları kurslarına katılıp folklor oynuyor, eşiyle birlikte arkadaşının evinde İskender kebabı yemeğe bayılıyor. Türk mutfağını o kadar sevmiş ki öğrendiği patlıcan salatasını Japonya’da arkadaşlarına bile ikram etmiş. Konya’da Hz. Mevlana’yı ziyaret eden Abe, ‘Mevlana hakkında ne biliyorsunuz?’ sorusuna ‘Ne olursan ol yine gel’ sözünü kastedercesine eliyle “Gel gel” işareti yaparak, “Sadece Müslümanları değil Müslüman olmayanları da kapsayan sözler bırakmış. Büyük bir düşünür bence” diyor.
     <br/>
     <br/>
     Bayan Motoko eşiyle Tokyo Üniversitesi’nde okurken tanışmış. Kendisi Miyuki Aşçılık Okulu mezunu. Eşinin üçüncü kâtip olarak Londra’da görev yaptığı sırada evlenmişler. İki oğlu da Japonya’da ticaretle uğraşıyor. Bayan sefire Türkiye’ye gelmeden önce Ankara ile ilgili hiçbir bilgiye sahip değilmiş. Hatta Ankara’ya kar yağdığını bile bilmiyormuş. 2003 yılının Ağustos ayında Ankara’ya geldiğinde ilk önce bozkırı, havasının temiz olması ve kötü kokuların olmaması dikkatini çekmiş. Çünkü bulunduğu Güney Asya ülkelerinde motor kokusu gibi kokular yüzünden bir hayli sıkıntı yaşamış. Ankara’ya gelmeden önce eşinin görevi nedeniyle Londra, Tayland, Endonezya, Amerika gibi birçok ülkeyi tanıma fırsatı bulmuş. Ona göre büyükelçi eşi olmanın en iyi tarafı yeni ülkeler görmek ve farklı kültürlerle tanışmak. Tabii bu güzellik tanıştığı insanların isimlerini akılda tutmanın zorluğuyla birlikte geliyor.
     <br/>
     <br/>
     Büyükelçi eşi Türkiye’nin neredeyse her yerini dolaşmış. Çanakkale, Efes, Kapadokya, Denizli, İstanbul, Konya, Safranbolu, Beypazarı, Nemrut Dağı, Kars, Doğu Beyazıt ve Van. On bin kilometreleri devirmiş kendi tabiriyle. Gittiği yerler arasında en fazla Kapadokya’ya hayran kalmış. UNESCO’ya kayıtlı yerleri görmeyi çok istediğini söyleyen Abe, “Sadece Sivas Divriği Camii kaldı. Orayı görmeyi de çok istiyorum.” diyor.
     <br/>
     <br/>
     Motoko Abe Ankara’da en fazla yürüyüş yapmayı seviyor. Genellikle büyükelçiliğin ikametgâhına yakın yerlerde yürüyüş yapmayı tercih eden Abe, en çok da evinin karşısındaki Seğmenler Parkı’na gidiyor. Yaya geçişinin yok denecek kadar az olduğunu, trafikte arabaların arasından geçerken çok zorlandığını belirten sefireye göre Türkiye’de trafikte kural şu: “Kırmızıda dur, sarıda kornaya bas, yeşilde geç!” Bayan Motoko, Japonya’da insanlara korna çalmanın cinayet sebebi sayıldığına dikkat çekerek, “Burada herkes birbirine korna çalıyor. Japonya’da insanlara korna çalarsanız çok alınırlar.” diyor.
     <br/>
     <br/>
     Sefire Abe’nin Ankara’daki yaşamı genelde sosyal aktivitelerle geçiyor. Sabahları diplomat arkadaşlarıyla görüşüyor. Öğleden sonra alışverişe çıkıyor, akşam da büyükelçinin misafirlerini kabul ediyor ya da resepsiyonlara katılıyor. Diğer sefirelerin eşlerinden kimlerle daha fazla görüştüğünü sorduğumuzda isim vermekten kaçınıyor ve hepsiyle aynı yakınlıkta görüştüğünü ifade ediyor. Büyükelçi eşi Başbakan Recep Tayyip Erdoğan’ın eşi Emine Erdoğan ve Dışişleri Bakanı Abdullah Gül’ün eşi Hayrünnisa Gül ile Japonya gezisinde tanışmış. Daha çok resepsiyonlarda bir araya geldiklerini söyleyen sefire iki taraf da meşgul olduğu için sık görüşemediklerine değiniyor. Engelli çocuklarla ilgilenmeyi seven Abe, Ankara’da Saray Rehabilitasyon Merkezi’nde bulunan çocukları sık sık ziyaret ediyor. Oradaki çocuklar, özellikle de kızlar için burs programı hazırlamayı düşünüyor.
     <br/>
     <br/>
     Motoko Abe ve eşi yaklaşık üç yıldır Ankara’da yaşıyor. Kendisi geldiği günden bu yana Türkiye’nin siyasi ve sosyal yapısını izleme fırsatı bulmuş. Türkiye’nin hızla değiştiğini ve geliştiğini söyleyen Abe özellikle Ankara’daki değişimi baş döndürücü buluyor. Otoyolların ve binaların yenilendiğine şahit olan Bayan Motoko, buna bağlı olarak Türk ekonomisinin de hızla yükseldiğini düşünüyor.
     <br/>
     <br/>
     Abe’nin Türkiye’de bir türlü alışamadığı davranış kadın erkek ilişkilerinin çok samimi olması. Mesela insanların el ele tutuşması ve sarılması ona çok garip geliyor. Japonya’da anne babalarıyla bile sarılmadıklarını ifade eden Abe, Japon gelinlerin de Türkiye’de bulunma sebebini bu sıcaklığa bağlıyor.
     <br/>
     <br/>
     TÜRK MUTFAĞI ÇOK ZAHMETLİ
     <br/>
     <br/>
     Motoko Abe’yi Türkiye’de etkileyen en önemli olgulardan biri de Atatürk sevgisi. Japonya’da liseye giderken derslerde Atatürk’le ilgili bilgi sahibi olduğunu söyleyen Abe, “Türkiye’ye geldiğimde her yerde Atatürk’ü görmek beni çok etkiledi.” diyor. Motoko Abe’yi etkileyen diğer bir olay da Ankara Kadınlar Kulübü’nün davetlisi olarak gittiği bir gecekonduda geçmiş başından. Her Kurban Bayramı’nda gecekonduları ziyaret eden Abe, Melih Gökçek’in eşi Nevin Gökçek’le birlikte gittiği gecekonduda tanıdığı göğüs kanserine yakalanmış bir bayandan çok etkilenmiş.
     <br/>
     <br/>
     Motoko Abe aşçılık okulu mezunu olmasına rağmen mutfağa pek girmiyor. Fakat Türk mutfağından öğrendiği patlıcan salatasını eşine kendi elleriyle yapmayı da ihmal etmiyor. Türk mutfağının çok zahmetli ama lezzetli olduğunu söyleyen Abe mantı, gözleme, mercimek çorbası ve baklavayı çok seviyor. Japon ve Türk mutfağını karşılaştıran Bayan Motoko, “Japonya’da daha çok pirinç tüketiliyor, Türkiye’deki yemekler ise ağırlıklı olarak buğdaydan yapılıyor.” diyor.
     <br/>
     <br/>
     MOTOKO ABE’NİN ‘EN’LERİ
     <br/>
     <br/>
     En çok görmek istediği yer: Sivas Divriği Camii
     <br/>
     <br/>
     Eşiyle en çok sevdiği yemek: İskender kebap
     <br/>
     <br/>
     Türkiye’de en beğendiği yer: Kapadokya
     <br/>
     <br/>
     Ankara’da en çok beğendiği yer: Altınpark ve Seğmenler Parkı
     <br/>
     <br/>
     Türkiye’de en çok dinlediği sanatçı: Tarkan
     <br/>
     <br/>
     Türkiye’de en garip bulduğu davranış: İnsanların kucaklaşması
     <br/>
     <br/>
     <br/>
     TÜRKİYE’NİN JAPONLARI
     <br/>
     <br/>
     2001-2005 yılları arasında Türkiye’yi 116 bin 974 Japon turist ziyaret etti. Türkiye’de yaşayan 1300 Japon’un bini İstanbul, 200’ü ise Ankara’da. Çankaya ve Gaziosmanpaşa semtlerinde ikamet ediyorlar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25128), [web.archive.org (arşiv bağlantısı)](http://web.archive.org/web/20061010190033/http://www.aksiyon.com.tr/detay.php?id=25128)
