# Kabartmalı internet kafe

*Nursel Dilek Manavbaşı 2005.12.19*

<div>
 <p>
  <font>
   Ankara’da görme özürlüleri sanal âleme taşıyan internet kafe, ses düzenekleri ve klavyeleriyle görme özürlülerin adeta dünyaya açılan yeni kapısı. 2 bin 500 üyesi olan kafe üniversite öğrencileri için adeta bir bilgi bankası gibi. Öğrenciler, Braille alfabesiyle çıktı alabiliyor, internette sörf yapıp dünyanın öbür ucundaki engelli arkadaşlarıyla iletişim kurabiliyor.
   <br/>
   <br/>
   Gazi Üniversitesi Tarih Öğretmenliği 3. sınıf öğrencisi Soner Ö. doğuştan görme engelli. Gözlerinin açılma gibi bir umudu olsa da o hiçbir zaman ameliyat olmak istememiş. Görmek istememesinin nedeni ise bu duruma alışmış olması. Ona göre belki küçük yaşlarda gözlerinin açılması söz konusu olsaydı bunu isteyebilirdi. Ama o, artık bunun için çok geç olduğunu düşünüyor. Soner’in hayatına geç girse de bugünlerde reddetmediği  bir şey var: internet.
   <br>
    <br>
     Klavyelerle konuşuyorlar
     <br>
      <br>
       Soner, engellilere yönelik bir hizmetin yapılmamış olmasından yıllarca şikayet eder. Üniversite öğrencisi olduğu için hocaların verdiği tezleri hep başkaları sayesinde hazırlar. Yaşıtları bilgisayar başındayken o hep eziklik hisseder. Umutlarının tükendiği anda imdadına görme engelliler için açılan internet kafe yetişir.
       <br>
        <br>
         Türkiye’de bir ilk olan Görme Engelliler İnternet Kafe yaklaşık 1 yıldır Ankaray Metrosu Beşevler istasyonunda hizmet veriyor. Ankara Büyükşehir Belediye Başkanı Melih Gökçek’in girişimleriyle açılan internet kafenin 2 bin 500 müdavimi var. Görme ve ortopedik engellilerin ücretsiz yararlandığı kafe 10 bin dolara mal olmuş. Üyeler haftanın 7 günü 09.00-18.00 saatleri arasında sanal dünyaya buradan ulaşıyor.
         <br/>
         <br/>
         İnternet kafeye girdiğinizde ortalığı bir sessizlik kaplıyor. Görme özürlülerle dolu bir yerde onların temel iletişim yöntemlerinin konuşmak olduğunu düşündüğünüzde bu durumu garipsiyorsunuz. Ancak bilgisayarlarda oturanların yanı başına geldiğinizde sizi bambaşka bir dünya bekliyor. Parmaklarınızın altından klavye tuşlarının aktığı hiç başınıza gelmemiştir herhalde. Ama Beşevler’deki 30 bilgisayarın klavyelerinin tamamı onların elinin altında adeta akıyor. Noktalardan oluşan alfabenin klavyesi görme engellilerin sanal dünya ile buluştukları ilk yer. Akan alfabeler 8-9 milyar sayfalık internet kütüphanesinin gözleri görmeyenlerin elinin altında olması demek.
         <br/>
         <br/>
         İlköğretim öğrencileri de kafe’nin müdavimi
         <br/>
         <br/>
         Onları sanal ortamla buluşturan ikinci önemli unsur ise ses. Bilgisayarları konuşturan yazılımlar, dokunmanın ötesine geçmek isteyen görme engellilerin bir başka tercihi oluyor. Adını Hollywood’un korkulu hayvan kahramanı Jaws’tan alan yazılımla engellilerin girdiği siteler, yazdığı yazılar sesli olarak iletiliyor. İtalya’dan özel olarak getirtilen görme özürlü klavyeleri (braille klavye) Jaws programının en temel yardımcısı. Tanesi 2 bin 500 dolara satılan klavyeler aracılığıyla harfler parmakların altından kabartılarak geçiyor. Kişi bu sayede hem harfleri algılıyor hem de kulağına gelen ses sayesinde iletişimi gerçekleştiriyor. Örneğin bir siteye gireceği zaman Jaws programı menülerden nereye girmesi gerektiğini anlatıyor. Kullanıcı da komutlara göre hareket ediyor.
         <br/>
         <br/>
         Görme engellilerin en çok ziyaret ettikleri sitelerin başında Google ve Messenger geliyor. Araştırma yapmak isteyen üniversite öğrencileri arama motoru Google’u  kullanırken, arkadaşlarıyla sohbet etmek isteyenler MSN’den yararlanıyor. Genellikle üniversite öğrencilerinin ziyaret ettiği mekana görme engelliler okulundan da birçok kişi geliyor. İlköğretim öğrencilerine haftada ikişer gün servis gönderiliyor. Gruplar halinde gelen öğrencilere, bilgisayar öğretmeni eşliğinde laboratuvar hizmeti veriliyor.
         <br/>
         <br/>
         Gören Eller İlköğretim Okulu’nda okuyan 15 yaşındaki Murat Tokdemir, haftada iki gün öğretmenleriyle internet kafeye geliyor. Yüzde 10 görmesine rağmen en büyük destekçisi ve hobisi internet olmuş. Tokdemir ve arkadaşları için internet kafe, özgürlük ve sınırsız iletişim demek. Tokdemir’in tarifiyle ilköğretim okullarına geniş bant internet (ADSL) götüren devletin, görme engelli öğrencilerin okullarına da acilen sanal klavyeli bilgisayarlar götürmesi gerekiyor. Kampanyalar ne olur bilinmez ama, artık internetten dünyaya açılan görme özürlülerin sanal dünyadaki gözü çoktan açılmış.
         <br/>
         <br/>
         İsteyene kargo hizmeti
         <br/>
         <br/>
         Engellilere sunulan diğer bir hizmet ise onların şehir dışına çıktıklarında da buradan yararlanmalarına yönelik. Şehir dışında olup merkezle ilgili bir işlem yapmak isteyen kişiler engellilercafe@hotmail.com adresine gönderdikleri dosyaları, istekleri doğrultusunda kendilerine kargoyla iletiliyor.
         <br/>
         <br/>
         Büyükşehir belediyesinin açtığı bu merkez sayesinde engelliler insan hayatının vazgeçilmez bir parçası haline gelen bilişim teknolojisinden faydalanıyor. Bu sayede hem özgüven kazanıyor, hem de toplumdan dışlanmadıkları, bir kenara atılmadıkları anlayışıyla hayata daha sıkı sarılıyorlar. Türkiye’de ilköğretim çağında 8 binin üstünde görme engelli çocuk var. Darısı onların başına.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 855 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23040), [web.archive.org (arşiv bağlantısı)](http://web.archive.org/web/20060525081545/http://www.aksiyon.com.tr:80/yazdir.php?id=23040)
