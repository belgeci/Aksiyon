# Dünya işadamları Türkçe’de buluşuyor

*Nursel Dilek Manavbaşı 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkçe konuşan 32 yabancı işadamı, girişimcilik eğitim programı için Ankara’daydı. İş bağlantıları kuran işadamları, Türk ekonomisinin gelişimiyle Türkçe’nin de uluslararası ticaret dili olmaya başladığını vurguladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211174412im_/http://www.aksiyon.com.tr/resim/646/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Biz Türkiye sayesinde temiz su içebildik. Çocuklarımız artık üniversiteyi Türkiye’de okuyor. Türkiye’nin bize yardımları saymakla bitmez.’ Bu sözler Moldovalı işadamı Georgi Ratkoglo’ya ait. 20 yıl önce Türkiye’nin yardımıyla temiz su içmeye başladıklarını söyleyen Ratkoglo, tüm bunları gözleri yaşararak anlatıyor. Ratkoglo, Türkiye Odalar ve Borsalar Birliği’nin (TOBB) organize ettiği “Türkçe Konuşan İşadamları Girişimcilik Eğitim Programı” dolayısıyla ülkemize gelen 32 yabancı işadamından biri.
   <br>
    <br>
     Bulundukları ülkelerde çeşitli iş kollarında faaliyet gösteren Türkçe konuşan işadamları, Türkiye ile bağlarını güçlendirip ticari ilişkileri geliştirmek amacıyla burada. Dışişleri Bakanlığı işbirliğiyle 2005’ten beri düzenlenen eğitim programı her yıl nisan ve eylül aylarında yapılıyor. Bugüne kadar 150 işadamının katıldığı eğitim programına bu sene 22 ülkeden 32 işadamı katıldı.
     <br/>
     <br/>
     GEORGİ DEĞİL, GÜNGÖR AĞABEY!
     <br/>
     <br/>
     Başkentin geçen hafta ağırladığı işadamlarından Georgi Ratkoglo, 12 günlük Türkiye gezisinde arkadaşlarının kendisine Güngör diye hitap ettiğini hatırlatarak “Bana Güngör ağabey diyebilirsiniz.” diyerek başlıyor söze. Ratkoglo, Moldova’da üzüm, şarap, ceviz ve ayçiçeği üretimi yapan Tomai Vinex şirketinde çalışıyor. Moldova’da 145 şarap fabrikası ve 150 bin hektar üzümlük olduğunu söyleyen işadamı, ayrıca bu alanla ilgili “bakan yardımcılığı” yapıyor. Georgi Ratkoglo, TOBB seminerine ilk defa katılıyor olsa da kendisi yıllar önce Türkiye’ye gelmiş. Sovyetler Birliği’nin dağılarak Gagavuz Cumhuriyeti’nin kurulduğu sırada Moldova’da cumhurbaşkanı genel sekreteri olarak görev yapmış. O dönemlerde Türkiye’de bakanlarla görüşmeye gelen Ratkoglo, dönemin Cumhurbaşkanı Turgut Özal için “Onun desteğini hiçbir zaman unutamam.” diyor. Moldovalı işadamı, Türk ekonomisinin iyi yolda olduğunu da vurguluyor.
     <br/>
     <br/>
     TOBB’un projesi sayesinde birçok şirketle işbirliği imkanı sağladıklarını belirten Ratkoglo, projeleri için çoktan girişimlere başlamış bile. Gagavuz bölgesine götürmek için 100 traktör alımı anlaşması yapmış bir Türk şirketi ile. Sekiz projesinin daha olduğunu söyleyen Ratkoglo, yaptığı görüşmeler sonrasında Türkiyeli işadamlarının Moldova’da üzüm ve meyve suyu fabrikası kuracağını açıklıyor. Moldova’ya “Türk ticaret evi” açmak istediklerini de aktaran Ratkoglo’nun en çok üzerinde durduğu proje, ‘Gagavuz-Türkiye Milli Bank’ını kurmak.
     <br/>
     <br/>
     Anna Moysa ise Ankara’daki programın tek bayan üyesi. Türkiye’nin Karadeniz komşusu Ukrayna’dan… Türkçeyi ülkesindeki üniversitede öğrenmiş. Üniversiteden sonra Odessa Valiliği’nde başladığı çalışma hayatını, Ukrayna’da faaliyet gösteren bir Türk firmasında devam ettiriyor şimdilerde. Üç yıldır bu firmada yöneticilik yapan Anna Moysa, tekstil ve konfeksiyon ticareti yapan Türk firmalarla irtibat kurmak için programa katılmış. Odessa’da üretim fabrikası kurmak için görüşmeler yapan Moysa, Ankara Ticaret Odası’nda yaptığı ikili görüşmelerde projesi için girişimlerde bulunmuş. Anna, Ukrayna ile Türkiye arasında büyük bir potansiyel olduğunu belirterek Türk firmalardan birinin Ukrayna’da temsilcilik açmak istediğini açıklıyor.
     <br/>
     <br/>
     BİLİŞİM GİRİŞİMCİSİ İKİ İRANLI
     <br/>
     <br/>
     Mohsun Kazakidouz ve Salar Ahmadipour, eğitim seminerine İran’dan katılıyor. Tebriz merkezli Sayedar firmasının genel müdürü olan Kazakidouz, perde kumaşı ve plastik malzeme üretimi yapıyor. Bilişim sektörüyle ilgili yeni girişimlerde Türk meslektaşlarıyla işbirliği yapmak istiyor. Türkçeyi çoğu İranlı gibi televizyondan öğrenmiş. 20 yıl önce de belirli aralıklarla Türkiye gelen Kazakidouz, ülkemize her gelişinde Türkiye’nin daha bir gelişip değiştiğini söylüyor. İran Ticaret Odası üyesi Salar Ahmadipour ise telekomünikasyon cihazları üretimi, donanım ve yazılım sektöründe çalışıyor. Tebriz’deki Elka Pardaz Tebriz şirketinde genel proje müdürü. Amerikan baskısından dolayı İran’da bütün ilgili sistemleri yerli malı olarak ürettiklerini, bu yüzden çok iyi bir üretim potansiyeline sahip olduklarını söylüyor. Ahmadipour, katıldığı seminer sayesinde hastane yazılımıyla ilgili bir projeyi İran’da yapacaklarını aktarıyor. İran telekomünikasyonunda analog sistemin yerini dijitale bıraktığını belirten bu işadamına göre de Türk ekonomisi ‘hızla’ iyiye gidiyor: “Her gelişimde doları YTL’ye çeviriyorum. Yaklaşık üç yıldır hiçbir değişiklik yok. Bu da ekonominin iyiye gittiğine işaret ediyor.”
     <br/>
     <br/>
     ONU BENDEN DAHA İYİ YAP!
     <br/>
     <br/>
     Kuzey Kıbrıslı işadamı Ramazan Gündoğdu da marina sektörüne sıcak bakan yatırımcılarla işbirliği kurmaya çalışıyor. KKTC’de marina işletmeciliği, gemi onarım ve inşaat işleriyle uğraşıyor. Kıbrıs Ticaret Odası, Kıbrıs Gemi ve Yat Sanayicileri Derneği üyesi. Eğitim seminerinde yat ve gemi yapımı alanında uluslararası firmalarla tanışan Ramazan Bey, Kıbrıs’a ilgi gösteren firmalarla ortaklık kurmak istiyor. Kıbrıslı işadamı, Türkiye’ye gelmeden önce gittiği Güney Kore’den oldukça etkilenmiş. Güney Koreli bir vatandaşın, “Allah’ım onu benden daha iyi yap” diye dua ettiğine şahit olan Gündoğdu, “Bu seminerler sayesinde ‘Allah’ım öteki Türk’ü bizden daha iyi yap’ diye dua edeceğiz.” diyor.
     <br/>
     <br/>
     Türkçenin bir dünya dili olması için atılan adımlar ekonomik bakımdan da yepyeni açılımlar getiriyor. 32 işadamı eğitim semineri sonrasında Ankara’dan memleketlerine dönerken yanlarında bir dizi projeyle birlikte, perçinlenen Türkiye sevgisini de ülkelerine taşıdılar. Türkçe konuşan yabancı işadamlarının Türkiye’den ayrılırken ortak mesajı ise şu oldu: “Türkiye ekonomisi büyük bir ivmeyle gelişirken Türkçe de ortak ticaret dili olma yolunda hızla ilerliyor.”
     <br/>
     <br/>
     <br/>
     <br/>
     PROJE KARDEŞLİĞİ PEŞİNDELER
     <br/>
     <br/>
     AFGANİSTAN: Muhibullah Vahab: Enerji, inşaat, beyaz eşya, otelcilik ve taşımacılık işleriyle ilgileniyor. Afgan İş Konseyi üyesi. Şirketi yılda iki milyon dolar ithalat yapıyor. İnşaat malzemeleri ve beyaz eşya satan firmalarla işbirliği yapmak istiyor.
     <br/>
     <br/>
     AZERBAYCAN: Dr. Elnur Cabbarlı: Konut, hastane ve müteahhitlik hizmeti veriyor. Oto boyası ve yedek parça ticareti yapıyor. Türkiye’den işbirliği ortakları arıyor.
     <br/>
     <br/>
     MAKEDONYA: Erhan Mustafa: Kimya sektöründe çalışıyor. Ankara Üniversitesi Eczalık Fakültesi mezunu. Mum ve sabun imalatı yapıyor. Sargı bezi ve maske üreten firmalarla işbirliği kurmak istiyor.
     <br/>
     <br/>
     ÖZBEKİSTAN: Oybek Kurbanov: Samıtol grup şirketleri başkanı. İnşaat malzemesi, kuruyemiş, deri ve hediyelik eşya konusunda faaliyet gösteriyor. Genel ticaret konularında toptan satış yapan bayilik ve distribütörlük vermek isteyen fabrikalarla görüşüyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27260), [web.archive.org (arşiv bağlantısı)](http://web.archive.org/web/20071211174412/http://www.aksiyon.com.tr/detay.php?id=27260)
