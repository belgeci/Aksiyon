# MİTLİ İRADE

*Nursel Dilek Manavbaşı 2014.04.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Telefonlarınız sınırsız dinlenebilir, ev ve arabanız rahatlıkla aranabilir. Banka, hastane bilgileriniz sır olmaktan çıkabilir. Hakkınızda operasyon yapılabilir. Yeni MİT Yasası’yla artık tüm bunlar serbest hâle geliyor. “Millî irade”li günlerden “MİT’li irade”li günlere geçiliyor.
  </font>
 </div>
 <div id="newsText">
  <font class="detail-text">
   <p>
    Bir ülke düşünün ki parlamentosunda görüşülen bir kanunla ilgili görüş almak istediğiniz insanlar ya konuşmuyor ya da isminin yazılmasını istemiyor. Bu ülke maalesef Türkiye ve kanun da MİT’in yetkilerine getirilen yeni düzenleme. Yerel seçimlerden önce tartışmalara sebep olması dolayısıyla hükümet tarafından askıya alınan Millî İstihbarat Teşkilatı (MİT) Yasası, geçen hafta Meclis Genel Kurulu’ndan geçti. Cumhurbaşkanı tarafından onaylanması beklenen yasa, daha önceki hâli rötuşlanarak Meclis Genel Kurulu’na gelmişti. Bir kısmı revize edilen teklif bu hâliyle de ciddi sıkıntılara gebe.
    <p>
     Kamuoyunda MİT Yasa Teklifi olarak bilinen “Devlet İstihbarat Hizmetleri ve Millî İstihbarat Kanunu’nda Değişiklik Yapan Kanun Teklifi” günlerdir tartışmaların odağında. Muhaberat devletine kapı aralayan, MİT’i olağanüstü yetkilerle donatan yasayla fişleme, izleme, psikolojik istihbarat, operasyon serbest hâle geliyor. Hatta işkence bile yapılabilir diyenler azımsanmayacak miktarda. Ayrıca yeni düzenlemeyle Abdullah Öcalan’la yapılan İmralı görüşmeleri ‘resmiyet’ kazanarak suç kapsamından çıkıyor. Başbakan Yardımcısı Beşir Atalay’ın verdiği önergeyle de TBMM bünyesinde ilk kez Güvenlik ve İstihbarat Komisyonu kurulacak.
    </p>
    <p>
     <img alt="" height="387" src="http://web.archive.org/web/20140424124057im_/http://medya.aksiyon.com.tr/aksiyon/2014/04/21/kapak-nursel-mit-(1).jpg">
      <p>
       1 Ocak 1984’te çıkan MİT Yasası’nda 30 yıl sonra ilk defa değişikliğe gidiliyor. Değişikliğin sebebi aslında 7 Şubat 2012’de MİT Müsteşarı’nın savcılık tarafından çağrılmasıyla başlayan süreç. Şiddete ve suça bulaşmış bazı KCK militanlarının MİT mensubu olduğu iddiasıyla yürütülen soruşturma akim kalmıştı. Ardından 17 Aralık 2013’te yine savcılık tarafından başlatılan yolsuzluk ve rüşvet operasyonu ve Adana’da ihbar üzerine durdurulan tırların MİT’e ait çıkması iktidar kanadını harekete geçirmişti. MİT’in görev alanını genişletip yetkilerini artıran bu değişiklik sınırsız bir gücü beraberinde getiriyor.
       <p>
        Teklif, Meclis’te Anayasa, Adalet, Millî Savunma, Plan Bütçe Komisyonu gibi uzman komisyonlarda tartışılmadı. Hazırlıktaki eksiklik yasama sürecinde de devam etti. İçişleri Komisyonu’nda görüşülen teklif için iktidar partisi milletvekilleri çok sayıda önerge vererek düzeltmeler yapmak zorunda kaldı. Hükümet ve kontrolündeki medya, yasayı, ‘MİT’i dünya standartlarına yükseltecek’ ambalajıyla sunuyor. Ancak içerik hiç de öyle değil. Teklif, toplumun tamamını ilgilendiriyor. Yasalaştığında haberleşme hürriyetinden, yargı bağımsızlığından, hâkim-savcı teminatından, özel hayatın gizliliğinden, ticari sırlardan bahsetmek mümkün olmayacak! Kanun, hem kişi hak, özgürlük ve güvenceleri açısından çok sayıda sakıncalı hükmü içeriyor hem de MİT’i denetimden uzak sınırsız bir güç hâline getiriyor.
        <p>
         <span>
          <strong>
           Geçmiş de temize çıkarılacak
          </strong>
         </span>
         <p>
          Ayrıca yasanın geçmişe dönük maddeleri de dikkat çekici. Şöyle ki; yasa geçtikten sonra KCK, 7 Şubat, Uludere, Rıza Sarraf ve benzeri dava konuları yargı konusu olmaktan çıkacak. MİT bir bakıma geçmişini de bu yasayla temizlemiş olacak. Üstelik basın, konuyla ilgili tek satır yazamayacak.
          <p>
           15 maddelik teklifin en dikkat çekici noktası, sınırsız operasyon yetkisi. MİT daha önce sahip olmadığı kolluk kuvveti kullanma yetkisine dayanarak telefon dinleme, arama yapma, gözaltına alıp sorgulama hakkına sahip olacak. Bir bakıma kontrolsüz, sınırsız bir ‘polis gücü’ MİT mensuplarına verilmek istenen. Üstelik jandarma veya polisten destek almadan kendi içerisinde oluşturduğu ekiple de bunu yapabilecek. MİT mensuplarına verilen ‘koruma kalkanı’ onları her türlü suçtan muaf tutuyor.
           <p>
            Vatandaş olarak MİT’le ne ilgim olabilir diye düşünmeyin. MİT, dünden farklı olarak yeni elde edeceği yetkilerle her yerde karşınıza çıkabilir. Nasıl mı? Olayı daha anlaşılır bir dille anlatmak gerekirse… Hakkınızda herhangi bir soruşturma yok ancak MİT sizi ‘sakıncalı’ kapsamına aldığında mahkeme kararı olmadan tüm kişisel verilerinize ulaşabilecek. Telefonlarınızı süresiz dinleyebilir, Facebook ve Twitter hesabınızı denetleyebilir, ortam dinlemesi yaparak her sözünüzü kayda alabilir. Gittiğiniz hastaneden kan testi sonuçlarınızı, psikoloğunuzdan ruh hâlinizle ilgili bilgileri edinme hakkı var. Ayrıca banka kayıtlarınız, kredi kartı harcamalarınız her şey takip altında. Üstelik bununla da sınırlı değil. Kolluk kuvveti olarak evinize baskın düzenleyebilir, arama yapabilir, eşyalarınıza el koyabilir. Ayrıca ‘diğer ülkelerde uygulanan usuller uygulanabilir’ maddesine dayanarak sizi sorguya çekmek, konuşturmak için ilginç yöntemler geliştirebilir. Yalan makinesi, işkence yöntemlerini kullanabilir. Anlayacağınız yeni yasayla her yol MİT için mübah.
            <p>
             <span>
              <strong>
               Anayasa maddelerine aykırı
              </strong>
             </span>
             <p>
              Peki, bir hukuk devletinde tüm bu uygulamalar ne kadar hukuki? Ya da böyle bir uygulama esnasında kendinizi koruyabilmek için ne tür hukuki haklara sahipsiniz? Değişen maddelerle MİT’e olağanüstü yetkiler veriliyor ancak bu, Anayasa’nın birçok maddesine aykırı. Anayasa’nın 9. Maddesi’ndeki yargı yetkisine, 10. Maddesi’ndeki eşitlik ilkesine, 20. Maddesi’ndeki özel hayatın gizliliği ilkesine, 22. Maddesi’ndeki haberleşme hürriyetine, 28. Maddesi’ndeki basın hürriyetine, 36. Maddesi’ndeki hak arama ilkesine, 37. Maddesi’ndeki hâkim güvencesi ilkesine ve daha birçok maddesine aykırı. Ancak tüm bunlara karşı herhangi bir hukuki güvenceniz yok. İnsan haklarına aykırı bir muameleye tabi tutulup şikâyetçi olsanız bile MİT mensubu yaptığı eylemlerin “görev dahilinde” olduğunu beyan ederse yargılamadan muaf tutulacak. Yasayla MİT mensuplarına verilen koruma kalkanı burada devreye girecek. Peki, MİT mensupları ve MİT Müsteşarı’nı nasıl bir koruma zırhı bekliyor? Yargılamaları kim tarafından yapılacak?
              <p>
               Meclis’teki MİT Yasası görüşmelerinde en fazla tartışılan maddelerden biri de 7. Madde, yani MİT mensuplarının yargılanmasıyla ilgili maddeydi. 7 Şubat 2012’de MİT müsteşarının soruşturulması konusu krize sebep olmuş, sonrasında bu başbakanın iznine bağlanmıştı. Mevcut yasayla MİT personeli soruşturma izninin yanı sıra yargılama konularını da kapsayan bir zırha büründürülüyor. Yasaya göre, cumhuriyet savcıları, MİT görev ve faaliyetleri ile mensuplarına ilişkin herhangi bir ihbar ve şikâyet aldıklarında veya böyle bir durumu öğrendiklerinde konuyu MİT Müsteşarlığı’na bildirecekler. MİT Müsteşarlığı’nın, konunun görev ve faaliyetlerine ilişkin olduğunu belirlemesi veya belgelendirmesi hâlinde adli yönden başka bir işlem yapılmayacak ve herhangi bir koruma tedbiri uygulanmayacak. Ancak ilgili fıkra hükümlerine göre işlem yapılabilecek.
               <p>
                MİT müsteşarı hakkındaki soruşturmalarda, Askerî Mahkemelerin Kuruluşu ve Yargılama Usulü Kanunu’nun “Yüce Divan’da Yargılanacak Asker Kişilerle İlgili Soruşturma Usulü” maddesinin bazı hükümleri uygulanacak. Buna göre, soruşturma izni verilmiş bulunanlar, izin vermeye yetkili merci tarafından soruşturmanın emniyeti ve sıhhati için geçici süre ile görevden uzaklaştırılabilecek. Alınan kararlara karşı ilgililer, 10 gün içinde Cumhurbaşkanlığı’na itiraz edebilecek. Cumhurbaşkanının verdiği karar kesin olacak. Soruşturma izni verildiğinde de iş bitmiyor. İzni veren merci denetim elemanlarından üç kişilik bir kurul teşkil edecek. Kurul savcı gibi çalışacak ve kararına ihtiyaç duyduğu hâllerde mahkemelere müracaat edecek. Raporunu izin merciine sunacak. Kabul edilirse ancak kovuşturma aşamasına geçilebilecek.
                <p>
                 Koruma kalkanı sade MİT müsteşarı için değil. Yeni yasa MİT mensupları ile ailelerini de kapsıyor. MİT mensupları ve istihbarat hizmetlerine yardımları teşvik edilenler ve bunların eş, çocuk, ana, baba ve kardeşleri MİT müsteşarının onayıyla Terörle Mücadele Kanunu’nda yer alan koruma tedbirlerinden yararlandırılacak. MİT mensuplarının görevlerini yerine getirirken, görevin niteliği gereği veya görevin ifası nedeniyle diğer kişilere verdiği zararlar, idare tarafından tazmin edilecek. Tazmin, zararın göreve ilişkin bir husustan doğması ve ilgili personelin kasıt veya ağır kusurunun bulunmaması hâlinde, rücu işlemine konu edilmeyecek.
                 <p>
                  MİT Yasası’nın dikkat çeken başlıklarından biri de İmralı’yla görüşmelerin yasayla ‘resmiyet’ kazanması. Şöyle ki MİT’in gizli yönetmeliğinde bulunan, ‘Terör örgütü liderleriyle irtibat kurulabilir, görüşmeler yapılabilir’ ifadesi, yasaya taşındı. MİT, yerli, yabancı her türlü kurum, kuruluş, örgüt, oluşum ve kişilerle doğrudan ilişki kurabilecek, uygun koordinasyon yöntemlerini uygulayabilecek. Ayrıca ‘Başkalarına da görüşme yaptırılabilir’ hükmü de metne kondu. Bu hüküm, BDP’lilerin ve MİT dışındaki görevlilerin cezaevinde Abdullah Öcalan ile yaptığı görüşmeleri suç olmaktan çıkaracak. Yani Oslo benzeri görüşmeler ile İmralı’da Abdullah Öcalan’ın basın mensuplarıyla, siyasi ve sivil yeni heyetlerle olası görüşmeleri yasal dayanağa kavuşacak.
                  <p>
                   <span>
                    <strong>
                     Topluma karşı açık bir tehdit
                    </strong>
                   </span>
                   <p>
                    MHP’nin hukukçu milletvekili Faruk Bal, hukuk devletinin yasama, yürütme ve yargı organlarıyla dengelenmiş mekanizmasının üzerine yeni bir güç inşa edildiğini, Türkiye’nin yepyeni bir bilinmeze doğru sürüklendiğini ileri sürüyor. Yasayla MİT’in iç, dış operasyon yapabilir hâle geldiğini anlatan Bal, “Yargılama yok. Bu MİT’in görevi dediğiniz zaman akan sular durur. Bu kabul edilecek bir şey değil.” diyor. Hükümetin MİT Yasası’nı Yüce Divan’dan kurtulmak için çıkardığını belirten Bal, operasyonlarda ortaya çıkan yolsuzlukları, kara para aklamalarını, altın kaçakçılıklarını örtbas edebilmek; onun delillerini yok edebilmek ve delilleri bulan polisleri, savcıları çete şekline dönüştürerek MİT’e de bir misyon vermek için bu yasanın çıkarıldığını dile getiriyor.
                    <p>
                     Türkiye Barolar Birliği Başkanı Metin Feyzioğlu da MİT Yasası için ‘dehşet verici, toplumu tehdit edici’ ifadelerini kullanıyor. Feyzioğlu’na göre yasa hukuk devletinin temel kurallarına aykırı. Özellikle istediği kişileri, herhangi bir mahkeme kararı olmadan gözaltına alma yetkisini ‘denetimsiz operasyon’ olarak yorumluyor: “Türkiye’de topluma karşı açık bir tehdittir. Sınır ötesinde de Türkiye’nin başını beklenmedik belalara sokabilir.” Barolar Birliği Başkanı’na göre istediği bilgileri toplama yetkisi, yasal izin olmadan MİT’e verilemez. Ona göre bu durum Türkiye’deki tüm insanların bireysel bilgilerini güvensizliğe ve tehdit altına sürükleyebilir. Tüm operasyon ve eylemler için hukuk dışı bir zırh verildiğine dikkat çeken Feyzioğlu, “Âdeta her türlü eylemde kanunsuz, denetimsiz ve sorumsuz olma hakkı tanıyor. Bu MİT’i hukuksuz bir örgüt yapar.” diyor.
                     <p>
                      Ankara Barolar Birliği Başkanı Sema Aksoy da MİT’e sınırsız yetki veren yasanın kabul edilemez olduğu görüşünde. MİT’in millî istihbarat olmaktan çıkarılıp siyasi iktidarın istihbaratı hâline getirildiğini belirten Aksoy, bu yasanın Türkiye’yi yargılamaya kadar götürebileceğine dikkat çekiyor: “Terör örgütleri ile görüşme imkânı tanınması esasen uluslararası hukuk ve Uluslararası Ceza Muhakemesi (UCM) içtihatları doğrultusunda yapılmaması gereken bir düzenleme. Bunun yapılması hâlinde bu tür görüşmeler iç hukuk yolunda bir sorun oluşturmayacak olsa da uluslararası hukuk ve UCM karşısında yapılan eylemi suç olmaktan çıkarmayacak ve yargılanmayı önleyemeyecektir.”
                      <p>
                       Aksoy, MİT’e operasyon yetkisi verilerek sorumsuz bir kolluk kuvveti oluşturulduğu görüşünü de onaylıyor. MİT’in yaptığı operasyonun sorgulanamaz olmasının hesap vermemezliği ve şüpheyi artıracağına işaret ediyor: “Yapılan faaliyet her zaman gizli kalacak. Her kurum ve kuruluşun faaliyet sınırlarının her zaman anayasa, kanunlar ve evrensel hukuk ilkeleri ile sınırlı olması esas. Burada MİT’e tanınan operasyon yetkisi, özel sırlara, şirket sırlarına, ticari sırlara ulaşma yetkisi kabul edilemez. Basına getirilen cezalar, yazarların, sivil toplum örgütlerinin iç işleyişi ve tüm belgelerine ulaşabilme imkânı verilmesi, muhalefeti veyahut da kendisi dışındaki tüm unsurları tahakküm altına alma, baskı unsuru oluşturma amacında MİT iktidarın aracı hâline geliyor.”
                       <p>
                        MİT Yasası’nın getirdiği olumsuzluklardan biri de kişilerin psikolojisiyle ilgili. Uzmanlar, yasayla sürekli takip edilen, gözetlenen, denetlenen bir toplum oluşturulmak istendiğine, bunun da ciddi sıkıntılara sebep olacağına dikkat çekiyor. Hatta haberle ilgili konuştuğumuz birçok kişi isminin açıklanmasını istemiyor. Yani yasa çıkmadan dahi insanlar bilgi paylaşımından korkuyor. İsminin yazılmasını istemeyen sosyoloji profesörü, yasayla ‘kişilerin birbirinden şüphe eder hâle geleceğini belirterek “Sürekli denetlenen, gözetlenen bir toplum kendine yabancılaşır. Paranoyak hâle geliriz ve herkesten şüphe etmeye başlarız. Yasanın sınırsız bir denetime sahip olması kabul edilemez.” diyor.
                       </p>
                       <p>
                        <span>
                         <strong>
                          <img alt="" height="410" src="http://web.archive.org/web/20140424124057im_/http://medya.aksiyon.com.tr/aksiyon/2014/04/21/kapak-nursel-mit-(3).jpg"/>
                         </strong>
                        </span>
                       </p>
                       <p>
                        <span>
                         <strong>
                          YENİ MİT YASASI NELER GETİRİYOR?
                         </strong>
                        </span>
                       </p>
                       <p>
                        Meclis’ten geçen yasayla MİT’in görevleri yeniden belirlendi. Kanuna göre, MİT, dış güvenlik, terörle mücadele ve millî güvenliğe ilişkin konularda Bakanlar Kurulu’nca verilen görevleri yerine getirmekle yükümlü olacak.
                       </p>
                       <p>
                        <span>
                         <strong>
                          Terör örgütleriyle görüşme serbest:
                         </strong>
                        </span>
                        İmralı’yla görüşmeleri MİT mensupları ve onların belirlediği kişiler yapabilecek.
                       </p>
                       <p>
                        <span>
                         <strong>
                          İstediği belgeye ulaşacak:
                         </strong>
                        </span>
                        Kamu kurumlarından veya bankalardan istediği belgeyi alabilecek. Vermeyenler cezalandırılacak. Kurumlar kendi mevzuatlarındaki hükümleri gerekçe bile gösteremeyecek.
                       </p>
                       <p>
                        <span>
                         <strong>
                          Basına ceza:
                         </strong>
                        </span>
                        MİT’le ilgili belgeleri yayımlayan muhabir, yazar, sorumlu yöneticiler ve yayın organlarının patronları hakkında 3 yıldan 9 yıla kadar hapis cezası hükmedilecek.
                       </p>
                       <p>
                        <span>
                         <strong>
                          Gizli kimlik:
                         </strong>
                        </span>
                        MİT, istihbarat faaliyetleri için görevlendirilenlerin kimliklerini değiştirebilecek, kimliğin gizlenmesi için her türlü önlemi alabilecek, tüzel kişilikler kurabilecek.
                       </p>
                       <p>
                        <span>
                         <strong>
                          Yalan makinesi:
                         </strong>
                        </span>
                        MİT’te görev alan veya alacak kişiler, güvenilirliklerini ve uygunluklarını belirlemek için yalan makinesine bağlanabilecek, bu kişilere işkence dahi uygulanabilecek.
                       </p>
                       <p>
                        <span>
                         <strong>
                          Üstün hizmete madalya:
                         </strong>
                        </span>
                        Yurtiçinde veya yurtdışında yaptığı çalışmalar sonucunda üstün başarı ve yararlılık gösteren MİT personeline madalya verilebilecek.
                       </p>
                       <p>
                        <span>
                         <strong>
                          MİT belgesi çalana 10 yıl hapis:
                         </strong>
                        </span>
                        MİT’in görev ve faaliyetlerine ilişkin belgeleri yetkisiz alan, çalan, sahte olarak üreten kişilere 4-10 yıl hapis cezası getiriyor.
                       </p>
                       <p>
                        <span>
                         <strong>
                          Ankesörlü telefonlar dinlenecek:
                         </strong>
                        </span>
                        istihbarat elde etmek amacıyla MİT müsteşarı veya yardımcısının onayı ile yurtdışında veya yabancılar tarafından gerçekleştirilen iletişim ile ankesörlü telefonlarla gerçekleştirilen iletişim ve MİT mensuplarının, MİT’te görev almış olanların veya görev almak üzere başvuranların iletişimi tespit edilebilecek, dinlenebilecek, sinyal bilgileri kayda alınabilecek. Hâkim kararı aranmayacak.
                       </p>
                       <p>
                        <span>
                         <strong>
                          Meclis’te güvenlik komisyonu:
                         </strong>
                        </span>
                        TBMM bünyesinde Güvenlik ve İstihbarat Komisyonu kurulacak.
                       </p>
                       <p>
                        <span>
                         <strong>
                          Yurtdışına operasyon:
                         </strong>
                        </span>
                        Yasa’nın Köşk tarafından onaylanmasının ardından MİT, yurtdışında operasyon yapma yetkisine de kavuşacak.
                       </p>
                       <p>
                        <span>
                         <strong>
                          Tutuklu ve hükümlüleri takas edebilecek:
                         </strong>
                        </span>
                        Türk vatandaşları hariç olmak üzere, tutuklu veya hükümlü bulunanlar, millî güvenliğin veya ülke menfaatlerinin gerektirdiği hâllerde dışişleri bakanının talebi üzerine, adalet bakanının teklifi ve başbakanın onayı ile başka bir ülkeye iade edilebilecek veya başka bir ülkede tutuklu ve hükümlü bulunanlar ile takas edilebilecek.
                       </p>
                       <p>
                        <span>
                         <strong>
                          Silah taşıma:
                         </strong>
                        </span>
                        MİT mensupları ve emeklileri, demirbaş ve zati silahlarını müsteşarlık kayıtlarına geçirilmek, müsteşarlıkça verilen belgelere işlenmek kaydıyla, meskûn mahaller dâhil her yerde taşıyabilecek.
                       </p>
                       <p>
                        <span>
                         <strong>
                          Siber güvenlikle ilgili verileri toplayabilecek:
                         </strong>
                        </span>
                        Yabancıların ülkeye giriş çıkışları, vize almaları, ikametleri, çalışma izinleri gibi konularda, ilgili kurum ve kuruluşlardan talepte bulunabilecek. Telekomünikasyon kanallarından geçen dış istihbarat, millî savunma, terörizm ve uluslararası suçlar ile siber güvenlikle ilgili verileri toplayabilecek.
                       </p>
                       <p>
                        <span>
                         <strong>
                          YASA İÇİN KİM NE DİYOR?
                         </strong>
                        </span>
                       </p>
                       <p>
                        <span>
                         <strong>
                          Diyarbakır Milletvekili Altan Tan:
                         </strong>
                        </span>
                        “Bizim istediğimiz hukuki zemin bu değil. Kontrolsüz, denetimsiz ve yetkisiz, her türlü eylem yapabilen yeni büyük bir canavar isteniyor. İsrail devletinde bile bu tür kurumların suikast yapmaları belli bir mekanizma içinde izne tabidir. Amerika’da bile yine bir mekanizmanın denetim ve iznine bağlıdır. Devlet adına bu kadar sınırsız yaptırım ve oluşumu kabul etmiyoruz.”
                        <p>
                         <span>
                          <strong>
                           BDP Hakkâri Milletvekili Esat Canan:
                          </strong>
                         </span>
                         “Ülke olarak, 90’lı yıllarda çok acı olaylar yaşadık. Birçok karanlık olayın, faili meçhullerin MİT kaynaklı olduğundan kuşku yoktu. Daha şeffaflaşan MİT’e ihtiyaç varken, kontrolsüz, denetimsiz her türlü eylemi yapabilen yeni bir canavar yaratılmak isteniyor. Yeni yasa ile eski olumsuzlukların giderilmesi gerekiyordu. Oysa görüşülmekte olan yasa ile MİT, faili meçhullerle ilgili kaygı ve kuşkuları daha da artıracak yetkilerle donatılıyor. MİT’i hukuk içine çekmeyen bu yasa kabul edilebilir bir yasa değil. Susurluk gibi bir süreç yaşadık. MİT parmağı çok açık aydınlanamayan onlarca karanlık eylem, cinayet ortada duruyor. Ulusal güvenliğin dışında farklı amaçlara hizmet edecek artı yetkileri anlamak mümkün değil. Güvenlik güçlerine ait operasyon yetkisi MİT’e neden veriliyor? İstihbarat toplaması, uluslararası istihbarata karşı koyması temel görevi olan MİT’in eylem ve operasyon yapmasının makul yanı yoktur.”
                         <p>
                          <span>
                           <strong>
                            İçişleri Komisyonu Üyesi MHP Milletvekili Hasan Hüseyin Türkoğlu:
                           </strong>
                          </span>
                          “Modern devlette böyle bir düzenlemeye yer yok. İleri demokrasilerde böyle bir düzenleme ancak Taş Devri düzenlemesi olarak değerlendirilebilir. Bu düzenleme AKP hükümetinin 17 Aralık yolsuzluk, hırsızlık, rüşvet operasyonlarından sonra hükümet üyelerinin yakınlarının, yandaşlarının altında kaldığı ve hâlen kalkamadığı şaibeleri halktan uzak tutma, gizleme çabalarından başka bir şey değildir. İmralı’daki bebek katili de bu teklifteki bazı düzenlemeleri talep etmekteydi. ‘Hepimiz suç işliyoruz, yasal zeminimiz yok’ demişti. Bu teklifle yasal zemine oturtulmak isteniyor.”
                          <p>
                           <span>
                            <strong>
                             Hukukçu-yazar Orhan Kemal Cengiz:
                            </strong>
                           </span>
                           Bütün dünya ve Türkiye tecrübesiyle sabittir ki, kamu kurumu ya da görevlisine suiistimal yetkisi tanırsanız, açık kapı bırakırsanız, bu suiistimal mutlaka gerçekleşir. Başbakanın ya da amirlerinin emri ile MİT mensubuna her türlü suiistimali işlemesi için açık çek veriliyor. Bu, yargısız infaz ve faili meçhuller dönemini yeniden yaşatır mı onu zaman gösterecek. Yoksa sadece hakkında her türlü bilgi toplanan insanlara şantaj mı yapılacak! Hangisi olacak, ya da olmayacak bilemem ama bir şey kesin olacak! Her hâlükârda çok ciddi insan hakları ihlalleri yaşanacak. Savcının soruşturmayı durdurmak zorunda kalması olur şey değil. MİT’i böylesine yargının takdir yetkisinden çıkarıp idari bir organa bırakmak kabul edilemez. Operasyon yetkisi apayrı tartışma konusu. Sivil toplumdan tutun her yerden sınırsız bilgi alma hakkı faşizan bir şey. Zaman içinde rejimin ne kadar sertleşeceğine bağlı olarak yargısız infazlar da şantaj endişeleri de görülebilecek. MİT Yasası maalesef çok ciddi insan hakları ihlallerine yol açacak!
                           <p>
                            <span>
                             <strong>
                              CHP Konya Milletvekili Atilla Kart:
                             </strong>
                            </span>
                            “MİT’in görev ve yetki alanı ucu açık, yasal kontrolü kaldıran bir biçimde genişletiliyor. MİT mevzuatı âdeta Anayasa normu haline geliyor. Yasayla tüm toplum ve basın konuşamaz hâle getiriliyor. Yasayla cumhuriyet savcıları devre dışı bırakılıyor. Sarraf ve benzerlerini rahatlatmak için tutuklu ve hükümlü bulunan yabancıların başka ülkeye iadeleri veya takasına imkân veriliyor. 17 Aralık operasyonunun yönetimi tümüyle iktidarın kontrolü altına alınıyor.”
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=D158E1EE8CEB4721D20D3DC3DB1EE051?newsId=38381), [web.archive.org (arşiv bağlantısı)](http://web.archive.org/web/20140424124057/http://www.aksiyon.com.tr:80/aksiyon/newsDetail_getNewsById.action;jsessionid=D158E1EE8CEB4721D20D3DC3DB1EE051?newsId=38381)
