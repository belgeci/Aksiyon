# Tercihleri promosyon ve burslar belirleyecek

*Nursel Dilek Manavbaşı 2010.07.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Tercihlerde artık sadece üniversitenin imkânları göz önünde bulundurulmuyor. Promosyon ve burslar da önemli etken. Yeni açılan üniversiteler, öğrenci kapma yarışında bunu gözden kaçırmıyor.
   <span>
   </span>
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Üniversite sınavının ardından sıra, adayların hayatlarına yön verecek tercihlere geldi. Adaylar, kendileri için en iyi üniversiteleri seçmeye çalışırken, üniversiteler de öğrenci kapma yarışında. Kimi Türkiye’nin başarılı öğrencilerini üniversitelerinde konaklatma imkânı sunuyor, kimi de promosyon ve burs teklifleriyle öğrencilerin ilgisini çekmeye çalışıyor. Tanıtım faaliyetleri için özel ekip kuran üniversiteler, facebook ve twitter gibi sosyal medya ağlarını kullanarak öğrenci çekmeye çalışıyor. Yeni açılan vakıf üniversiteleri, kendilerini tanıtmak için genellikle bu yolu kullanıyor. Yeni üniversiteler cazip burs imkânlarıyla sizlere tercih seçiminde yardımcı oluyor. Burs imkânı bulunan bu üniversitelerde hiçbir ücret ödemeden okuyabilme imkânı olduğunu unutmamak gerek. Tercih yaparken özellikle yeni açılan üniversitelere ve promosyonlarına göz atmakta fayda var.
    </p>
    <p class="MsoNormal">
    </p>
    <p class="MsoNormal">
     İSTANBULMEDİPOL &amp; TURGUT ÖZAL ÜNİVERSİTESİ
    </p>
    <p class="MsoNormal">
     İstanbul Medipol Üniversitesi, Medipolitan Eğitim ve Sağlık Vakfı tarafından İstanbul’da kuruldu. Üniversitenin amacı, sağlık hizmeti başta olmak üzere, nitelikli, özgür, üretken ve geliştiren bir üniversite olarak gençlere yeni fırsatlar sunmak. Fakülte; Tıp, Eczacılık, Diş Hekimliği ve Sağlık Bilimleri bölümlerinde eğitim veriyor. Bu yıl üniversiteyi tercih edecekler için burs imkânları oldukça cazip. Kayıt yaptıracak yeni öğrencilerin yaklaşık beşte biri yüzde 100 burslu okuma hakkına sahip. İngilizce Hazırlık Programı’nda geçirilebilecek süre de dâhil olmak üzere tüm öğrenim süresi için geçerli. Bu burslardan Tıp, Diş Hekimliği ve Eczacılık Fakültesi öğrencilerinin bursları karşılıksız. Sağlık Bilimleri Fakültesi’nin tüm bölümlerinde okuyarak mezun olan öğrencilere ise iş garantisi veriliyor.
    </p>
    <p class="MsoNormal">
     2010–2011 öğretim yılında İstanbul Medipol Üniversitesi’nde bir programa yerleşen ve sınav sonrasında kayıt yaptırdığı puan türüne göre ilk bin içinde yer alan öğrencilere yüzde 100, ilk 5 binde yer alan öğrencilere yüzde 50, ilk 7 binde yer alan öğrencilere yüzde 25 indirim yapıyor. Ayrıca yerleştiği İstanbul Medipol Üniversitesi programını birinci tercih olarak seçen öğrencilere yüzde 25, ilk üç tercihi içerisinde yer alan öğrencilere yüzde 15 indirim var. Şehit ve gazi çocuklarına, görev yapan öğretmen ve üniversite öğretim elemanı çocuklarına ise yüzde 15 eğitim indirimi sağlanıyor.
    </p>
    <p class="MsoNormal">
     Turgut Özal Düşünce ve Hamle Vakfı, eski cumhurbaşkanlarından Turgut Özal adını yaşatmak ve nice Özalların yetişmesine vesile olmak amacıyla Turgut Özal Üniversitesi kurulması çalışmalarına iki yıl önce başladı. Merkezi Ankara’da bulunan üniversite, geçtiğimiz yıl tüzel kişiliğini kazandı. Üniversite iktisadi idari bilimler, mühendislik, tıp ve hukuk fakültesi bölümlerinden oluşuyor. Yüksek lisans ve doktora programları için ise Sosyal Bilimler, Fen Bilimleri ve Sağlık Bilimleri Enstitüsü yer alıyor. İlk kayıtlarına bu yıl başlayacak olan üniversitenin kontenjanı 300. Bu sayının yüzde 30’u tam burslu, yüzde 30’u ise yarı burslu okuma imkânına sahip olacak. İlk binde üniversiteyi tercih eden öğrencilere aylık 500 TL burs verilecek. Ayrıca tüm öğrencilere laptop hediye.
    </p>
    <p class="MsoNormal">
    </p>
    <p class="MsoNormal">
     MELİKŞAH &amp; GAZİKENT ÜNİVERSİTESİ
    </p>
    <p class="MsoNormal">
     2009’da eğitim ve öğretime başlayan Melikşah Üniversitesi; Burç Eğitim, Kültür ve Sağlık Vakfı tarafından kurulan Kayseri’nin ilk vakıf üniversitesi. Üniversite, güzel doğası ve kültür imkanlarının yanı sıra bir sanayi kenti olan Kayseri’de, öğrencilere başarılı işadamları ve sanayicilerle bir arada olma imkânı sağlıyor. Amaç ise öğrencilerin eğitim sırasında hayata daha hızlı hazırlanmasını sağlamak. Üniversite, İngiliz Dili Edebiyatı haricindeki burslu programları tercih edip kayıt yaptıran öğrencilerden ilk yüze girenlere bin TL, ilk 101-2000 arasına 750, 2001-8000 arasına 500, ilk 8001 ve 15 bin arasına 250 TL özel burs veriyor. İngiliz Dili Edebiyatı Bölümü’nü tercih edip kayıt yaptıran öğrencilerin puan türüne göre ise ilk 100’e bin, 101-1000 arasına 750, 1001-3000 arasına 500, 3001-6000 arasına 250 TL burs sağlıyor. Öğretim boyunca her akademik dönem sonunda yapılacak değerlendirmeye göre üstün başarı gösteren öğrenciler ise karşılıksız ‘Akademik Başarı Bursu’ kazanıyor. Ayrıca üniversitenin kuruluşunun ilk yılında öğrencilere çift diploma imkânı sunuluyor.
    </p>
    <p class="MsoNormal">
     Gaziantep Hizmet ve Eğitim Vakfı tarafından temelleri atılan Gazikent Üniversitesi de Gaziantep’in en genç üniversitelerinden biri. Fakülte sadece Doğu’dan değil, tüm illerden öğrenci almayı hedefliyor. Üniversitenin öğrencilere sunduğu en önemli avantaj, bölümlerini kendi seçme imkânı sunması. Üniversiteye gelen öğrenciler ilk yıl fakülteye yerleşecek. Bir yıl ortak dersleri ve bunun yanında rehberlik eğitimi gören öğrenciler, daha sonra kendilerine uygun olan ve sevdikleri bölümü okuyacak. Bölümleri tanımadan, yüzeysel değerlendirmelerle tercih yapan öğrencilerin yaşadığı olumsuzlukları ortadan kaldırmayı planlayan Gazikent Üniversitesi, öğrencilerin geleceklerine umutla bakabilmelerini, mesleğini seven ve severek çalışan gençler olarak yetişebilmelerini amaçlıyor. Üniversite, öğrencilere yüzde 20 oranında burs veriyor. Türkiye genelinde ilk on bine giren tüm öğrenciler için yıllık öğrenim ücreti alınmıyor. Eğitim sürecince yılda bir defa olmak üzere iki bin TL eğitime destek bursu veriyor. Ayrıca eğitim-öğretim bursu olarak yerleştirilen ve LYS puan sıralamasında (ek puanla derece yapanlar hariç) Türkiye genelinde ilk 100’e girenlere aylık 2 bin 600 TL, 101–500 arasına girenlere aylık 2 bin 400 TL, 501–1000 arasına aylık 2 bin 200 TL burs veriyor.
    </p>
    <p class="MsoNormal">
     1001–5 bin arasına aylık bin 500, 5001–10 bin arasına girenlere aylık 750 TL (her yıl 9 ay süresince) nakit burs verilecek. Karşılıksız olan bu burslar öğrenci başarılı olduğu, derslere devam ettiği, disiplin cezası almadığı ve yıl kaybının bulunmadığı süre içinde geçerli olacak.
    </p>
    <p class="MsoNormal">
     İSTANBUL TİCARET &amp; İST. AYDIN ÜNİVERSİTESİ
    </p>
    <p class="MsoNormal">
     2001’de kurulan İstanbul Ticaret Üniversitesi’nin (İTİCÜ) 5 fakültesi, bir meslek yüksek okulu, 3 enstitüsü, 2 araştırma merkezi, Eminönü, Üsküdar ve Küçükyalı olmak üzere 3 kampüsü bulunuyor. Boğazın her iki yakasında konumlanan kampüslerde çift anadalda eğitim, Erasmus değişim programı ve İngilizce hazırlık eğitimi mevcut. Uygulamalı eğitimin yanı sıra her bölüm için staj imkânı var. Kariyer Planlama Merkezi okul sonrası iş imkânları konusunda öğrencilere yol gösteriyor. İTİCÜ’de eğitim görmenin ayrıcalığı burslarda da kendini gösteriyor. Farklı kategorilerde burs hak eden öğrenciler, öğrenimleri süresince, her yıl 9 ay bu burslardan yararlanıyor.
    </p>
    <p class="MsoNormal">
     Bu yıl ÖSYM Giriş Başarı Bursu, LYS Başarı Bursu, Üstün Başarı Bursu, Destek Bursları (şehit çocuklarına, İTO Meclis Üyesi çocuklarına, Sanayi ve Ticaret Odaları Yönetim Kurulu Üyelerinin çocuklarına) Spor Bursu, Lisansüstü Eğitim Bursu imkânları mevcut.
    </p>
    <p class="MsoNormal">
     Üniversiteyi tercih eden ve üniversiteye giriş sınavlarında ilk 100’e giren öğrencilere 1500 TL, 100 ile 500 arasındaki öğrencilere 1200 TL ve ilk 1000’e giren öğrencilere 1000 TL başarı bursu verilecek. Üniversiteye kayıt yaptıran her adaya ise dizüstü bilgisayar hediye. Ayrıca üniversite şehit çocuklarına yüzde 50, milli sporcu öğrencilerine spor bursu, okul içindeki başarılı öğrencilerine de üstün başarı bursu imkânı sunuyor.
    </p>
    <p class="MsoNormal">
     Başarılı öğrencileri kendine çekebilmek için burs imkanı sunan üniversitelerden biri de İstanbul Aydın Üniversitesi. Milli Eğitim Bakanlığı mensubu çocuklarına (15), Türk Silahlı Kuvvetleri mensubu çocuklarına (15), Emniyet mensubu çocuklarına (15), aynı üniversitede kardeşi olanlara (15), şehit ve gazi çocuklarına (15) ve terör şehidi çocuklarına (20) yüzde yüz burs verecek Aydın Üniversitesi’nin önlisans programlarından birini birinci tercih yapana yüzde 30, ikinci tercih yapana yüzde 20, üçüncü tercih yapana yüzde 10 indirim yapılacak. Lisans programlarından birinci tercihe yüzde 30, ikinci tercihe yüzde 20, üçüncü tercihe ise yüzde 15 indirim yapılıyor.
     <span>
     </span>
     TÜBİTAK tarafından tespit edilen uluslararası yarışmalarda altın, gümüş ve bronz madalya alan ve ödül aldıkları alanlardaki üniversitenin bölümlerini tercih eden ve kayıt yaptıran öğrencilere öğrenimleri süresince yüzde 10 teşvik bursu veriliyor.
    </p>
    <p class="MsoNormal">
    </p>
    <p class="MsoNormal">
     İSTANBUL ŞEHİR
    </p>
    <p class="MsoNormal">
     ÜNİVERSİTESİ
    </p>
    <p class="MsoNormal">
     2008’de kurulan İstanbul Şehir Üniversitesi, bu yıl öğretim hayatına başlayan okullardan. Üniversite, İnsan ve Toplum Bilimleri, Mühendislik ve Doğa Bilimleri, İletişim, İşletme ve Yönetim Bilimleri Fakülteleri’nden oluşuyor. Üniversite bu yıl öğrencilerinin yüzde 82’sini -yarısını tam burslu, üçte birini yarım burslu- alacak. Tam burs öğrenim ücretinden muafiyet, ayda 500 TL yemek bursu, yıllık toplam bin TL kitap ve kırtasiye desteği ve üniversite konukevinde ücretsiz kalma imkânını kapsıyor. Tam bursa hak kazananlardan, sınavda Türkiye genelinde ilk 100 öğrenci içerisinde yer alanlara, birinci öğretim yılı sonunda yaz döneminde yurt dışı seyahati ve dokuz aylık süre için aylık 600 TL burs veriyor. İlk bin öğrenci içerisinde yer alanlara dokuz aylık süre için aylık 500 TL burs; ilk 5 bin öğrenci içerisinde yer alanlara ise dokuz aylık süre için aylık 400 TL burs verilecek. Yarım burs ise öğrenim ücretinin yarısından muafiyet imkânı sunuyor. Ayrıca Türkiye’de bir ilk olan ‘Çok İstiyorum Bursu’ kapsamında, Rektör Prof. Gökhan Çetinsaya’ya neden Şehir Üniversitesi’nde okumak istediğini en iyi anlatan dört öğrenciye tam burslu okuma fırsatı verilecek. Bu yıl üniversiteye yerleştirilecek yabancı öğrencilerin tümü ise tam burslu olacak. Ücretsiz konukevi ve sağlık sigorta sı imkânlarından faydalanacak. Tüm bunların yanı sıra Şehir Üniversitesi’nde öğrencilere, ücretli programlara birinci tercihinden yerleştirilenlere öğrenim ücretinde yüzde 20 indirimi kapsayan ilk tercih bursu var. Her akademik yılsonunda ağırlıklı not ortalaması 4 üzerinden 3 ve üzerinde olanlara verilecek akademik başarı, Uluslararası Bakalorya, Abitur ve Matura destek bursları gibi imkânlar da sunulacak.
    </p>
    <p class="MsoNormal">
     GEDİZ, MEVLANA, ZİRVE VE FATİH ÜNİVERSİTESİ
    </p>
    <p class="MsoNormal">
     Türkiye’nin yeni üniversitelerinden Gediz (İzmir), kayıt yaptıran ve öğrenim ücretini ödeyen tüm öğrencilere bir adet dizüstü bilgisayar hediye ediyor. Ayrıca LYS puan türüne göre; Türkiye genelinde ilk 500’e girenlere aylık 1000 TL, ilk 1000’e girenlere 750 TL, ilk 5000’e girenlere de 250 TL burs veriyor. Burslar bununla da kalmıyor. Sınıfı 3.50 - 3.80 arası not ortalaması ile geçen öğrenciler bir sonraki yıl öğrenim ücretinin yarısından; 3.81 - 4.00 arasında not ortalaması ile geçen öğrenciler ise bir sonraki yıl öğ renim ücretinin tamamından muaf tutuluyor. Gediz Üniversitesi’nin spor bursu da bulunuyor.
    </p>
    <p class="MsoNormal">
     Konya’da yeni açılan Mevlana Üniversitesi de Gediz gibi önemli imkanlar sunuyor. Mevlana Üniversitesi’nde ayrıca yurt bursu da bulunuyor. Yerleştirme puan türüne göre ilk 1.000’e giren öğrencilere yurtlar ücretsiz. İlk 3 bine giren öğrencilere ise yurtlarda yüzde 50 indirim uygulanıyor.
    </p>
    <p class="MsoNormal">
     Gaziantep Zirve Üniversitesi’nde de her bölümde belli sayıda öğrenciye tam ve yarım burs imkânı sunuluyor.
    </p>
    <p class="MsoNormal">
     Üniversite öğrencilerine çeşitli imkânlar sunan özel üniversitelerden biri de Fatih. Üniversite, 2010 LYS sınavlarındaki sıralamada burslu programları tercih edip kayıt yaptıran öğrencilere 8 ay süre ile, kayıt yaptırdığı puan türüne göre ilk 100’e girenlere 1000 TL, ilk 500’e girenlere 750 TL, ilk 1000’e girenlere 500 TL, ilk 3000’e girenlere 250 TL aylık özel burs veriyor. Üniversiteye Y-MF-1, 2, 3, 4; Y-TM-1, 2, 3 ve Y-TS-1, 2 puan türlerinde ilk 1000’e giren öğrenciler ile Y-DİL-1,2,3 puan türlerinde ilk 200’e giren öğrenciler bölümlerin yüzde 50 burslu ya da ücretli programlarını kazansalar dahi tam burslu statüsünde öğrenim görüyor. Fatih Üniversitesi, ayrıca akademik başarı bursu, kitap bursu, yurt bursu, sanat ve spor bursu gibi imkânlar da sunuyor.
    </p>
    <p class="MsoNormal">
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-27203-tercihleri-promosyon-ve-burslar-belirleyecek.html), [web.archive.org (arşiv bağlantısı)](http://web.archive.org/web/20121112175201/http://www.aksiyon.com.tr:80/aksiyon/haber-27203-tercihleri-promosyon-ve-burslar-belirleyecek.html)
