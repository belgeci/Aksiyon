# Bağımsızların seçimi

*Nursel Dilek Manavbaşı 2007.06.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Barajı geçemeyeceğini düşünen bazı siyasi partiler çözümü bağımsızlıkta buldu. TBMM, 22 Temmuz’da belki de bağımsız vekil rekoru kıracak. Meclis’e girmesi muhtemel bağımsızlar Aksiyon’a konuştu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123082158im_/http://www.aksiyon.com.tr/resim/655/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye seçim havası soluyor artık. 22 Temmuz’da yapılacak genel seçim için partiler, yeni vekil adaylarıyla seçmenin karşına çıkmış durumda. Meydanlarda boy gösteren liderler partilerini iktidara taşıyacak vaatlerde bulunuyor. Hemen herkes bu seçimin diğerlerinden çok farklı olacağı görüşünde. Şüphesiz bu kanaati ortaya çıkaran pek çok faktör var. Onlardan biri de 22 Temmuz’daki seçime katılacak bağımsız aday sayısındaki artış. Önümüzdeki dönemde Meclis’in çok sayıda bağımsız milletvekilini ağırlaması kuvvetle muhtemel. Yüksek Seçim Kurulu’nun (YSK) açıkladığı aday listesine göre 7 bin 535 adayın 764’ü bağımsız. 3 Kasım 2002 milletvekili genel seçiminde bağımsız aday sayısının 190 olduğu göz önüne alındığında bu rakamın Türk siyasî tarihinde bir ilk olduğunu söylemek mümkün. Geçen seçimlerde 9 vekilin bağımsız girdiği Meclis’e bu yıl kaç kişinin gireceği ise merak konusu.
   <br>
    <br>
     Elbette en çok merak edilen husus, 3 Kasım seçimlerinde aldığı yüzde 6,2’lik oy oranıyla dikkat çeken DEHAP’ın, şimdiki adıyla Demokrat Toplum Partisi’nin (DTP) bu kez bağımsız adaylarla gireceği seçimde alacağı sonuç. Tabii bir de geçmişte parti liderliği, hatta başbakanlık yapmış isimlerin Meclis’e girip giremeyeceği hususu da merak ediliyor. Eski Büyük Birlik Partisi (BBP) Genel Başkanı Muhsin Yazıcıoğlu ile eski Anavatan Partisi Genel Başkanı Mesut Yılmaz bağımsız adaylar arasında en ilgi çeken iki ismi. İşin doğrusu en az onlar kadar kamuoyunun ilgiyle izlediği bağımsız adaylar da var. Prof. Dr. Baskın Oran, Yıldız Hemşire olarak bilinen Yıldız Namdar, Türkücü Ankaralı Namık, Nil Demirkazık, Hulki Cevizoğlu, Protestan Habib Ekrem Çelik, Ermeni kökenli İsmet Şahin seçmenden oy bekleyen bağımsız adaylar arasında. Hepsinin ortak hedefi partilerin adaylarını saf dışı bırakarak milletvekili olabilmek. Peki bu mümkün mü?
     <br/>
     <br/>
     Bu seçimde bağımsız aday patlaması yaşanmasının altında şüphesiz yüzde 10’luk seçim barajı gerçeği var. Özellikle küçük partiler üzerinde caydırıcı bir role sahip söz konusu baraj. DTP ve BBP’nin seçime bağımsız adaylarla girmesini bu şekilde okumak mümkün. Bağımsız adayların ortak fikri ise bu sayede seçim barajının ortadan kalkacağı yönünde. Kuşkusuz, bağımsız aday sayısının bu seçimlerde artmasının en önemli nedeni DTP. BBP ile soldaki bazı oluşum ve partilerin de bağımsız aday çıkarması ise diğer sebepler arasında yer alıyor. Mesut Yılmaz gibi bazı eski politikacılar da kendi partilerinin başarılı olamayacağını düşündükleri için siyasete tekrar dönüş yolunu bağımsız adaylıkta bulanlardan.
     <br/>
     <br/>
     Selçuk Üniversitesi İktisadi İdari Bilimler Fakültesi öğretim görevlisi Birol Akgün, bağımsız adaylığın temsilde temel değil, istisnai bir yol olduğunu dile getiriyor. Akgün’e göre son iki seçimde bağımsız aday sayısının artması seçim ve parti sisteminde sorun olduğuna işaret ediyor. Siyaset Bilimci Dr. Murat Yılmaz ise sayının artışını şöyle açıklıyor: “Siyasi partiler adaylarını liderlerin tercihiyle oluşturuyor. Liderlere muhalif olanlar listeye giremeyince şanslarını bağımsız adaylıkta deniyor. Bir de bu seçimde bağımsız adaylık çok fazla dillendirildi. Bunun tesiriyle siyasete meraklı olanlar bu imkânı denemek istedi.”
     <br/>
     <br/>
     BASKIN HOCA 100 BİN, SİİRT ADAYI 39 BİN KİŞİYİ İKNA EDECEK
     <br/>
     <br/>
     3 Kasım seçimlerinde BBP 31 milyon seçmenden 321 bin 486 oy almıştı. 1 milyon 933 bin seçmen de DEHAP’ı tercih etmişti. BBP’nin adayları genellikle Doğu Anadolu bölgesinden olmadığı için DTP ile herhangi bir çakışmanın yaşanmayacağı söyleniyor. BBP’nin doğudan bağımsız olarak girdiği yerler arasında Malatya, Adıyaman, Urfa, Kahramanmaraş, Erzurum ve Batman var. Bu illerde DTP’nin adayları daha güçlü. Konuşulan senaryolara göre DTP 20 ila 35 arasında bağımsız adayı Meclis’e taşıyacak. BBP’den ise sadece Sivas’tan bağımsız milletvekili adayı olan Muhsin Yazıcıoğlu’nun şansı yüksek. Ama partililer ‘Muhsin Başkan’ ile birlikte en az 4 kişinin de aynı şansa sahip olduğunu düşünüyor. Solda bağımsız ortak aday kampanyasıyla gündeme gelen Prof. Baskın Oran’ın da milletvekili seçilebileceği dile getiriliyor. Tabii yeterli oyu toplayabilirse.
     <br/>
     <br/>
     Bağımsız bir adayın Meclis’e girebilmesi için alacağı oyların, seçim çevresinde kullanılan geçerli toplam oyların milletvekili sayısına bölünmesiyle elde edilecek sayı kadar olması lazım. Örneğin 21 vekil çıkaracak İstanbul 2. Bölgeden bağımsız aday olan Baskın Oran’ın seçilebilmesi için 2,1 milyon seçmenden en az 90-100 bininin oyunu alması gerekiyor. Aksi takdirde seçilme şansı yok. Buna karşın Mersin’den bağımsız aday olan DTP kökenli Orhan Miroğlu’nun ise 75-77 bin oy alması yeterli olacak. Siirt’teki bir adayın ise sadece 39 bin rey toplaması rakiplerini saf dışı bırakması için yetecek de artacak bile. Bağımsız adaylara yüzde 10’luk seçim barajı uygulanmıyor çünkü…
     <br/>
     <br/>
     DTP’DEN 40 KİŞİ MECLİS’E GİRER İDDİASI
     <br/>
     <br/>
     DTP, Türkiye genelinde 41 ilde 60’dan fazla bağımsız adayı destekliyor. DTP’nin Diyarbakır’dan sonra iddialı olduğu illerden biri Mersin. 23 bağımsız adayın olduğu ilde DTP’nin desteklediği bağımsız adaylardan biri de Orhan Miroğlu. Aday sayısındaki artışın DTP’nin önünü kesmeye yönelik olduğunu söyleyen DTP Eşbaşkan Yardımcısı Miroğlu, ilk kez bu seçimde birleşik oy pusulasında bağımsızların isimlerinin yer almasını siyasi olarak etik bulmuyor. Bunun sorumlusunu da AKP ve CHP olarak görüyor. Kendilerinin önünü kesmek için çeşitli oyunlar oynandığını iddia ederek, Mersin’den Orhan Köroğlu ismiyle birinin bağımsız aday olduğunu söylüyor. Ona göre bu isim benzerlikleri oldukça enteresan. Miroğlu, seçimden sonra DTP’den 40 kişinin Meclis’e gireceği inancında. Ona göre BBP’den sadece Muhsin Yazıcıoğlu milletvekili olabilir. Seçim kampanyası için mali kaynaklarının olmadığını, halkın desteğiyle bu işe girdiklerini belirterek, Mersin’de 100 binin üzerinde oy almayı hedeflediğini söylüyor.
     <br/>
     <br/>
     Kars’ta üç isim bağımsız aday olarak yarışıyor. DTP’nin desteklediği tek isim Avukat Mahmut Alınak. Geçen seçimlerde DEHAP, Kars’tan birinci parti olarak çıkmış. O yüzden Kars’tan bağımsız giren esnaf Yargıç Harmankaya ve Mehmet Cengiz’e fazla şans verilmiyor. Mahmut Alınak da bağımsız aday isimlerinin oy pusulasına dâhil edilmesini, DTP’nin önünün kesilmesi şekilde yorumluyor. Ancak DTP’lilerin asıl sorunu, kendilerine oy verecek seçmenin düşük bir okuma yazma oranına sahip olması. Bağımsız adayların partilerle aynı oy pusulasında yer alması, daha önceki seçimlere ellerindeki listeyle seçime giren bu seçmen kitlesinin işini daha da güçleştiriyor. Fakat Alınak, bunun da üstesinden geleceği inancında. Gerekirse köy köy gezerek seçmenleri eğiteceğini vurgulayarak, “Okuma yazması olmayan vatandaşlarımıza adaylarımızın isimlerini şekiller üzerinde göstererek bu engeli aşmaya çalışacağız.” diyor. Meclis’te grup kuracaklarını iddia eden Alınak’a göre, DTP’den 30-35 arasında bağımsız aday milletvekili olacak. “Kürt-Türk emekçi kardeşliğinin oluşması için ne gerekiyorsa yapacağız.” diyen Alınak, Meclis kürsüsünü yoğun biçimde kullanacaklarını, gerekirse sivil itaatsizlik eylemlerine girişeceklerini de ileri sürüyor: “Tüm dünyanın gözü bu grupta olacak. Çünkü Türkiye’nin zencileri ilk defa grup kuracak!”
     <br/>
     <br/>
     EN ÇOK YILDIZ HEMŞİRE’NİN VEKİLLİĞİNE SEVİNECEĞİZ
     <br/>
     <br/>
     Diyarbakır’dan bağımsız aday olan beş kadından biri de kamuoyunun yakından tanıdığı Yıldız Namdar. Kamuoyu onu PKK lideri terörist Abdullah Öcalan’ın İmralı’daki duruşması sırasında tanıdı. Eşi 1995’te gözleri önünde teröristler tarafından öldürüldüğüne o 23, oğlu ise bir buçuk yaşındaydı. Aradan geçen 12 yılda Yıldız Hemşire, bugün de çözülemeyen terörü ‘nasıl çözebilirim’ diye kafa patlatıyor. Sürekli sivil toplum örgütleri içerisinde yer alan, teröre lanet eylemlerine katılan Yıldız Hanım, siyasete atılmaya karar verince önce Bahçeşehir Üniversitesi’nde terörle mücadeleyle ilgili dersler alır. Ardından siyaset ve liderlik okuluna başlar. Meclis’e girebilmek için 17 yıllık mesleğini bırakan Yıldız Hemşire şimdi Diyarbakır’dan bağımsız vekil adayı.
     <br/>
     <br/>
     Diyarbakır’da bağımsız aday sayısı 39. DTP, aralarında Hatip Dicle, Aysel Tuğluk, Akın Birdal gibi beş ismi bağımsız aday gösterdi. 39 bağımsız adaydan beşi ise kadın. Yıldız Namdar, DTP’lilere rağmen Diyarbakır’daki şansının yüksek olduğu görüşünde: “DTP’liler bu bölgenin çözümü biziz. Kürt sorununu biz çözeriz diyor. Bölge halkı kesinlikle bunları desteklemiyor. Halkın çoğu korkudan ses çıkaramıyor. Ben bu oyunu bozmak istiyorum.” Diyarbakır halkının ‘sesi’ olacağını belirterek, seçmenin yüzde 98’inin kendisine destek verdiğini iddia ediyor. Bölge halkının teröre ve PKK’ya destek vermediğini vurgulayan Namdar’a göre, asıl sorun etnik değil. Dört yıl önce Doğu ve Güneydoğu Anadolu’da araştırma yaptığını belirterek, bölgede en çok sorunu olanların kadınlar olduğunu dile getiriyor. Ona göre bölgedeki kadınların dağa çıkmasının asıl sebebi Doğu’daki töre cinayetleri. Yıldız Hemşire seçim kampanyasına henüz başlamış değil. “Öyle profesyonel bir kampanyam olamaz herhalde.” diyor. Sadece el ilanları ve afiş bastıracağını hatırlatıyor: “Bağımsız adayın çok para harcadığını söylediler. Bana gülmeyin; ama ben bu iş için 10 milyar para ayırdım. Diyarbakır’da kalacağım yere ve yiyeceğime harcarım. Gerisi Allah Kerim.” diyor gülümseyerek…
     <br/>
     <br/>
     ÖZGÜRLÜĞÜMÜ BAĞIMSIZLIKTAN ALIRIM
     <br/>
     <br/>
     70 milletvekili çıkaran İstanbul, 157 adayla Türkiye genelinde en fazla bağımsız adayın seçime katılacağı il. Bu adaylar arasında ön plana çıkan isim ise Prof. Baskın Oran. Bağımsız adaylık teklifini solda tek çare olduğunu düşündüğü için kabul ettiğini belirten Oran, “Birtakım partiler kendilerini sol parti olarak gösterip halkı aldattıkları için solda bağımsız adayım.” diyor. Bağımsız aday sayısındaki artışı yüzde 10 barajının insanları umutsuzluğa sevk etmesine bağlıyor. Prof. Oran’ın Meclis’e girdiği takdirde ilk yapacağı iş, ezilmiş ve dışlanmışların sesini duyurmak olacak. Ancak bağımsızların Meclis’te seslerini duyuramadığını, Meclis kürsüsüne çıkarılmalarının tesadüf olduğunu da hatırlatmadan edemiyor. Ona göre Meclis’e AKP, CHP ve bağımsız adaylar girecek. DTP, barajı aşmak için önerdiği bağımsızlarla grup kuracak. Hiçbir partiye girmeyeceğinin altını çizen Oran, gücünü hayat felsefesi haline getirdiği ‘bağımsızlığından’ aldığını öne sürüyor. Bağımsızların Meclis’e etkisinin genel başkanların inatlarını kırma yönünde olacağını belirterek, “Bağımsız sol adaylar Meclis’te grup kurabilir.” diyor.
     <br/>
     <br/>
     ÖNCE SOLA, SONRA BÜTÜN PARTİLERE DERS VERECEK
     <br/>
     <br/>
     DSP eski milletvekili Zeki Eker, diğer bağımsız adaylara göre daha tecrübeli. Bir önceki seçimlere de bağımsız giren 3 Kasım seçimlerini 261 oyla kaybeden Eker bu kez umutlu. Kendisi partilere ders vermek amacıyla 23 Temmuz sabahı Meclis’te olacağını iddia ediyor. Parti genel başkanlarının halkın istediği kişilere listelerinde yer vermediklerini belirterek, “Genel başkanlara rağmen de seçilebileceğimi göstermek için bağımsız girdim.” diyor. Zeki Eker’in seçim bölgesi olan Muş’tan bu yıl 8 isim bağımsız aday. Esat Kaya, Ahmet Kaya, Derviş Çakı, Nuri Yaman, Sırrı Sakık, Erkan Kemaloğlu ve İhsan Coşkun, Eker’in rakipleri. Zeki Bey, Muş’tan bu yıl oy patlamasıyla Meclis’e gireceğine inanıyor. Milletvekilliği döneminde Muş’un en önemli sorunu olan yol, su ve okul konusunda yatırımlar yaptığını belirten Eker, Muş halkının bunu göz önünde bulunduracağını belirtiyor. Kamuoyunda bağımsızlara destek kampanyası başlatılması için çağrıda bulunan Eker’e göre bağımsız aday olmak bir cesaret örneği. Halkın bu cesareti gösterenleri ödüllendireceğini düşünüyor. Bu noktadan hareketle bu yıl 70-80 bağımsızın Meclis’e gireceğini iddia ediyor.
     <br/>
     <br/>
     EN TARTIŞMALI BAĞIMSIZ ‘MESUT YILMAZ’
     <br/>
     <br/>
     Bağımsız adaylar arasında yer alan en tartışmalı isim hiç şüphesiz eski Başbakan Mesut Yılmaz. DYP ve Anavatan’ın DP çatısı altında birleşme kararı almasıyla Yılmaz, DP listelerinden bağımsız aday olacağını açıklamıştı. Ancak Anavatan lideri Erkan Mumcu’nun Yılmaz ve ekibini istememesi DP Genel Başkanı Mehmet Ağar’la aralarının açılmasına sebep olmuş, gerçekleşemeyen birleşmenin sorumlusu olarak da Yılmaz gösterilmişti. Bunun üzerine Yılmaz da Rize’den bağımsız adaylığını açıkladı. Ancak Yılmaz’ın sorunu bununla da sınırlı kalmadı. Rize’de 30’a yakın kişinin isminin Mesut Yılmaz olması ‘hakiki’ Mesut Yılmaz’ın kısa bir süre canını sıktı. Rize’de ‘hakiki’ Mesut Yılmaz’a karşı, AK Parti’nin 30 ‘sahte’ Mesut Yılmaz’ı bağımsız aday gösterme önerisini, Başbakan Erdoğan, ‘Bize yakışmaz’ diyerek engelleyince Yılmaz rahat nefes aldı.
     <br/>
     <br/>
     Bağımsız adayların bu seçimlerdeki başarısını öngörmek zor olsa da 2007 seçimine bağımsız adayların damgasını vuracağı kesin. Meclis’e rekor sayıda girmesi beklenen bağımsızlar cumhurbaşkanlığı seçimi ve hükümet kurma sürecinde de kritik rol oynayabilir. Görünen o ki bu seçimde en çok bağımsızlar konuşulacak, belki de 2007 bağımsızların yılı olacak.
     <br/>
     <br/>
     BAĞIMSIZ ADAY HAREKETİNİN ÖNCÜSÜ ERBAKAN
     <br/>
     <br/>
     Bağımsız aday İkinci Meşrutiyet döneminden bu yana uygulanıyor. O zamanki adı müstakil mebus. Cumhuriyet döneminde, özellikle tek parti sırasında denetleme sıkıntılarını aşmak amacıyla seçimlerde bağımsızlara yer verildi. 1931 seçimlerinden itibaren de bağımsız adaylar CHP listelerinden seçilebildi. Tek parti yönetimi, diktatörlük suçlamaları karşında Meclis’i denetleme fonksiyonunu yerine getirmek için böyle bir yol düşünmüştü. 1935’ten itibaren alınan bir kararla Meclis’te gayrimüslimlere de kontenjan ayrılır. Gayrimüslim vatandaşlar 1946 seçimlerine kadar bağımsız seçilebilmişlerdi. Bazı dönemlerde bağımsız adaylar başarıyla Meclis’e girse de asıl patlama, Prof. Necmettin Erbakan’ın başlattığı bir hareketle 1969’da yaşanıyor. Kuracağı parti 1969 seçimlerine yetişmeyince ve AP’den vekil olmak için başvurup Süleyman Demirel tarafından veto edilince Erbakan ve arkadaşları seçimlere bağımsız aday olarak katılır. Ve 1969 seçimlerinde 13 milletvekili bağımsız olarak Meclis’e girer.
     <br/>
     <br/>
     EN GÜÇLÜ BAĞIMSIZLAR
     <br/>
     <br/>
     Tunceli: Şerafettin Halis (DTP), Siirt: Osman Özçelik (DTP), Şırnak: Hasip Kaplan, Sevahir Bayındır (DTP), Hakkâri: Sabahattin Suvağcı (DTP), Mardin: Ahmet Türk ve Emine Ayna (DTP), Bitlis: Nezir Karabaş (DTP), Sivas: Muhsin Yazıcıoğlu (BBP), Diyarbakır: Aysel Tuğluk, Akın Birdal, Gülten Kışanak, Selahattin Demirtaş (DTP), Adıyaman: Ahmet İnan (DTP), Batman: Bengi Yıldız ve Ayla Akad (DTP), Ağrı: Hüseyin Yılmaz (DTP), Adana: Nazmi Gür (DTP), Mersin: Orhan Miroğlu (DTP), Kars: Mahmut Alınak (DTP), İstanbul 1. Bölge: Ufuk Uras (solda ortak bağımsız grup), İstanbul 2. Bölge: Baskın Oran (solda ortak bağımsız grup), Rize: Mesut Yılmaz, Muş: Sırrı Sakık (DTP), Bingöl: M. Nuri Özmen (DTP), Van: Saim Kartal (DTP), Iğdır: Pervin Buldan (DTP), Gaziantep: Vakkas Dalkılıç (DTP)
     <br/>
     <br/>
     <br/>
     EN FAZLA BAĞIMSIZ ADAY İSTANBUL’DA
     <br/>
     2002 / 2007
     <br/>
     İstanbul:  225  /  157
     <br/>
     Ankara: 10 / 40
     <br/>
     İzmir:  3 / 40
     <br/>
     Diyarbakır:  5 / 39
     <br/>
     <br/>
     <br/>
     MUHSİN YAZICIOĞLU: BAĞIMSIZLIK, SİSTEMİN DAYATMASI
     <br/>
     <br/>
     -Bağımsız aday sayısındaki artışı neye bağlıyorsunuz?
     <br/>
     <br/>
     Siyasi partilerin durduğu yer ve konumlarının artık tarif edilemez hale gelmesi. Ayrıca sistemin vatandaşa dayatmada bulunarak milletin iradesinin önünün kesilmesi, bağımsız adayların artmasını sağlamıştır. Bu sistemin dayatması ve zorlamasıdır, sistemin tabii sonucudur. Siyasi partiler kanunu anti demokratiktir, seçim kanunu adil değil. Meclis’te, millet iradesinden çok birkaç liderin iradesi hâkim oluyor. Ancak, Türkiye bu süreci kırmak mecburiyetinde. Bu da kimi insanlarımızı bağımsızlığa zorladı.
     <br/>
     <br/>
     -Bu yüzden mi bağımsız oldunuz?
     <br/>
     <br/>
     Uzun zamandır gittiğim her yerde vatandaşlarımız ‘Seni ve arkadaşlarınızı Meclis’te görmek istiyoruz, ne gerekiyorsa yap’ diyorlar. Aslında BBP yükselişe geçmiş en hızlı yürüyen siyasal partiydi. Ancak ortaya çıkan ani durum bu yükseliş trendini devam ettirse bile, seçimleri tamamlamasını mümkün kılmıyordu. O yüzden, Meclis’in gündemini dikkate alarak BBP’nin fikirlerini, millî duruşumuzu ve milletin hakkını savunmak amacıyla bu kararı aldık. 1999’da Sivas’tan seçildim ama Türkiye barajını geçemediğimiz için Meclis’e giremedim. 2002 seçimlerinde de aynı şekilde. İki dönemdir Meclis dışında kaldı partimiz. Bu sefer solda birlik, sağda merkez partisi derken bu fotoğraf karelerinde yer almaktansa doğrudan millete giderek milletimizin iradesini alarak tam bağımsız bir Türkiye idealiyle çalışmamızın daha doğru olduğunu düşündüm.
     <br/>
     <br/>
     -Kutuplaşmış siyaset nasıl bir tablo ortaya çıkaracak? Bu kutuplaşmada bağımsızların Meclis’e yansıması nasıl olacak?
     <br/>
     <br/>
     Şu anda siyasi partilerin liste düzenlemesinde şöhretlere ve vitrine fazlaca yer verildiği anlaşılıyor. Bu siyasi partilerin tabanını etkileyecektir. Eskiden siyasi partilerin düşüncelerine bakarak bir şeyler tahmin etmek mümkündü. Şimdi her il için ayrı ayrı tahmin yapmak zorundasınız. Tahmin yürütmek için henüz erken. Önümüzdeki süreçte siyasi dengelerde çok fazla değişmeler olacak, bu da seçim sonuçlarını etkileyecek. Seçimden sonra da yeni oluşumlar Meclis’te gündeme gelecek.
     <br/>
     <br/>
     -Bağımsız gireceğini açıklayan ilk parti DTP’ydi. Sizin bağımsız girmenizde onların etkisi oldu mu?
     <br/>
     <br/>
     Biz kendi pozisyonumuza ve ülkenin genel şartlarına bakarak karar verdik. DTP’nin olduğu Meclis’te mutlaka bizim de olmamız lazımdı.
     <br/>
     <br/>
     -Bağımsızların yeni Meclis’teki rolü ne olacak?
     <br/>
     <br/>
     Bağımsızların farklı hedeflerle geleceklerini düşünüyorum. Ama milletten doğrudan destek alarak Meclis’e girmiş olmanın avantajı olacaktır. Hem yerel siyaseti, hem genel siyaseti etkileyecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27746), [web.archive.org (arşiv bağlantısı)](http://web.archive.org/web/20071123082158/http://www.aksiyon.com.tr:80/detay.php?id=27746)
