# 7 yıl boyunca pedal çevirecek

*Nursel Dilek Manavbaşı 2012.07.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gürkan Genç, yedi kıtayı, 82 ülkeyi ve 110 bin kilometreyi bisikletle katedecek ilk Türk olarak tarihe geçmeye hazırlanıyor. Genç, 33’ünde çıktığı yolculuktan 40 yaşında dönmeyi planlıyor.
  </font>
 </div>
 <div id="newsText">
  <font class="detail-text">
   <p>
    İki yıl öncesine kadar Ankara’da bir restoran işletmecisiydi. Sabah 9 akşam 6 arası 100 metrekarelik alan ona dar gelmeye başladığında kararını verdi. Hayata bir kere gelmişti ve önünde keşfedilmeyi bekleyen kocaman bir dünya vardı. Aniden çocukluk hayalini aklına getirdi, ‘neden olmasın’ diyerek restoranı kapattı ve hayatını iki tekere adadı…
    <p>
     Gürkan Genç, 32 yaşında İletişim Fakültesi Radyo-TV mezunu. 21 yaşından 30’una kadar kariyer planlamasıyla geçmiş hayatı. Haber kanallarının montaj biriminde başlayan iş hayatında satış temsilciliği, departman müdürlüğü ve son olarak restoran işletmeciliğine uzanan geniş bir yelpaze var. Restoran işletmeciliği sırasında trafik, gürültü onu bunaltınca bisikletin üzerine atmış kendini. Hem biraz kilo vermek hem de trafikten kurtulmakmış amacı. Önceleri sadece ev ve iş arası kullandığı bisikletle Ankara’nın her yerine gitmeye başlamış. Bisiklet artık onun için bir ulaşım aracı hâline geldiğinde sınırları zorlamaya karar vermiş.
     <p>
      Çocukluk hayali, bisikletle dünyayı dolaşmaktı. Olur mu, olmaz mı derken araştırmalara başlamış, bisikletli gezginlerin hayatlarını okumuş. Sonunda karar verip ailesine açmış durumu. Çocuklarının bir an önce evlenmesini ve torun sahibi olmayı hayal eden aile şaşkınlıkla dinlemiş onu. Dünyayı bisikletle dolaşma fikri, önce geçici bir heves gibi gelmiş onlara. Ancak Gürkan’ın inadı inat. Bir gün Samsun’dan yola çıkmaya karar verdiğinde anlamışlar ciddiyetini. Anne iki gözü iki çeşme eşine, ‘Çocuk gidiyor, bir şey söylesene’ diye hayıflanırken babanın ‘İyi yolculuklar’ demesiyle nokta koyulmuş. Önce restoranı devretmiş, sonra rotasını belirlemiş Gürkan Genç. Cebinde birikimi ve Atılım Üniversitesi’nin sponsorluğunda basmış pedala; istikamet Tokyo…
      <p>
       Nisan 2010’da  Samsun’da başladığı yolculuğu 343 gün sürmüş. Gürcistan, Azerbaycan, Türkmenistan, Özbekistan, Tacikistan, Kırgızistan, Çin, Moğolistan ve Güney Kore rotasını takip ederek ulaşmış Japonya’ya. 12 bin 500 kilometre pedal çevirip 11 ülke, 950 şehir ve kasabadan geçmiş. ‘Doğa İçin Pedalla’ adını verdiği projede pek çok ilke imza atmış. Orta Asya Türk devletlerini, İpek Yolu’nun ve Kuzey Asya’nın tamamını, Türkmenistan’da Karakum Çölü’nü, Moğolistan’da Gobi Çölü’nü, Tacikistan’da en yüksek geçitlerden 4650 metrelik Pamir’i ve toplamda 370 kilometrelik Valkhan Vadisi’ni bisikletiyle tek başına aşmayı başaran Türk olarak tarihe geçmiş. Çöller ülkesi Türkmenistan’ı bir ucundan diğer ucuna bisikletle tek başına geçen ilk kişi olmasından dolayı Türkmenistan Başbakanı’nca  ödüllendirilmiş. İletişim okumanın faydalarını döndüğünde kullanmış Genç. 11 ay çıktığa yolculuktan kitap, belgesel, fotoğraflarla dönmüş. Gittiği yerlerde çektiği fotoğraflardan beş sergi açmış. İki kısa film çalışması bir de Demir Atlı Adam kitabı.
       <p>
        Yedi yıl yokum!
        <p>
         Samsun’dan Japonya’ya uzanan seyahati daha bir heveslendirmiş onu. Hayalini gerçekleştirmek için annesinden aldığı bir yıllık izin şimdi yedi yıla çıkıyor. Gürkan Genç bu kez dünya turu için pedal çevirmeye hazırlanıyor. Yedi kıtayı gezen ilk Türk olarak tarihe geçmeyi, Guinness Rekorlar Kitabı’na girmeyi hedefliyor. Hayali ise 33’ünde çıktığı yolculuktan 40’ında sağ salim ülkesine dönmek. Dünyanın en iyi gezgini unvanını alabilmek için yedi senede 6 kıta, 80 ülke, 110 bin kilometre katedecek. Dünyanın en büyük beş çölü, en yüksek beş geçidi ve Everest ana kamp alanı tırmanışı ve daha önce tek seferde denenmemiş bir rotayı deneyecek.
         <p>
          Peki, tüm bunları nasıl başaracak? 7 yıl boyunca güvenliğini, iletişimini, bütçesini nasıl sağlayacak? Gürkan Genç’e bu yolculuğunda en büyük katkıyı sponsorlar sağlıyor. Ana sponsorluğunu Atılım Üniversitesi gerçekleştirirken, Global Star Avrasya ise iletişim sponsoru. Dünya turuna çıkacağı bisikleti Kron bisiklet sağlamış. Ekipmanları The North Face’den. İspanya’dan bir firma da sağlık sigortasını üstlenmiş. Ayrıca Amerikalı bir iş adamı sponsorlar arasında. Dışişleri Bakanlığı da destek veriyor. 82 ülkeden sorunsuz vize alması için nota verdirecek, elçiliklerde kalması için misafirhaneler açılacak.
          <p>
           Genç, kolunda bir bileklik taşıyor. Bileklikte adı, soyadı, hangi ülkede yaşadığı, kardeşinin ve en yakın arkadaşının telefon numarası yazılı. Ayrıca kan grubu, hastalıkları, nelere alerjisi olduğu bilekliğinde kayıtlı. Bisikletinin üzerinde gezi boyunca GPS cihazı olacak. Bu sayede izi sürülecek, Google Earth’te ‘Gürkan Genç bu noktaları pedallıyor’ şeklinde nerede olduğu görülecek. Data kaydı alındığı için herhangi bir olumsuz durum söz konusu değil: “Dünyanın her yerinden herkes beni izleyebilecek. Sınırsız telefon konuşması, internet uydu bağlantısı yapabileceğim. Annemler bile beni buradan takip edebilecek. Yanımdaki cihaz sayesinde en yakın yerdeki askerî birlik ve ambulans gelebilecek.”
           <p>
            Yolculuğun riskleri de yok değil. Şimdiye kadar gittiği seyahatlerde dayak yemek, iki ateş arasında kalmak, gözaltına alınmak başına gelen sıradan şeylerden: “Tacikistan’da yanlış bölgede kamp kurmuşum. Askerî kampa götürdüler. Silahlarla etrafımı sarıp içeri atmak istediler. Türk olduğuma ikna olunca serbest bıraktılar.” Genç’in yanında herhangi bir kesici alet taşıması yasak. Bıçak ve silah geçiremediği için en çok yanında taşıdığı hortuma güveniyor: “Köpekler saldırdığında onları korkutmak zorundasınız. Fısfıslı gazlar, kesici aletler sınır kapılarından alınmıyor. Ben de yanımda hortum taşıyacağım.”
            <p>
             Yedi yıl sonunda üç kitap yazmayı planlıyor. 40 yaşında Türkiye’ye dönecek olan Genç, döndüğünde evlenmeyi hayal ediyor. Çünkü doğmamış çocuklarına bırakacağı hediyeler var: “Çok zorlu bir rota, hayatta kalıp dönebilirsek ne âlâ. Annem sürekli ağlıyor. Beni çok özlerse uçak biletini gönderirim, yanıma gelebilir. Döndüğümde de evlenip çocuk hayallerini gerçekleştirebilirim. Hayata kaldığım yerden devam ederim. Çocuklarıma dünyanın belirli noktalarında mektuplar bırakacağım. Koordinatlarını alıyorum. Kendilerine bir gün doğum günü hediyesi olarak vermeyi planlıyorum. Kimsenin ulaşamayacağı yerlerde toprağı kazıyorum, oraya mektup bırakıyorum. Üzerine GPS cihazı koyup konum alıyorum. Çocuğum da gidip oradan alacak. Dünyayı gezmesi için teşvik olacak.”
            </p>
            <p>
             Bisikletin üzerinde neler var?
             <p>
              Bisikletin üzerinde 20 litreye kadar su, 10 kiloya kadar da yemek taşıyabiliyor. Protein tozu, herhangi bir vitamin takviyesi söz konusu değil. Bisikletin tüm yedek parçaları, yazlık kışlık kıyafetler, çadır, uyku tulumu, su arıtma cihazı, bilgisayar, uydu telefonu, kamp malzemeleri, güneş enerji paneli. Ayrıca annesinden hediye, nazar boncuğu ve Ayet-el Kûrsi. Bisikletin üzerindeki ağırlık ülkeleri geçerken 55 kilo, çöl geçerken 70 kilo. Bisiklet ise 13 kilo.
              <p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33086-7-yil-boyunca-pedal-cevirecek.html), [web.archive.org (arşiv bağlantısı)](http://web.archive.org/web/20130713142047/http://www.aksiyon.com.tr:80/aksiyon/haber-33086-7-yil-boyunca-pedal-cevirecek.html)
