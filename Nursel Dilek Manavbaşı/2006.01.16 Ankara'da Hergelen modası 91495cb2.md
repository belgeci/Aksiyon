# Ankara’da Hergelen modası

*Nursel Dilek Manavbaşı 2006.01.16*

<div>
 <p>
  <font>
   “El âlemin eskisi püsküsü” deyip geçmeyin; hem meraklısı hem de bereketli pazarı var. Başkent Ankara’nın en eski uğrak yerlerinden Hergelen Meydanı paltodan cekete, ayakkabıdan gömleğe ikinci el giyinenleri ağırlıyor hâlâ. Yolunuz düşer de ünlü tiyatrocu Nejat Uygur’u, modacı Cemil İpekçi’yi, sinema sanatçısı Talat Bulut’u, yazar-yapımcı Sadık Yalsızuçanlar’ı ve daha nicelerini görürseniz eğer, sakın şaşırmayın.
   <br/>
   <br/>
   Dükkâna iki arkadaşıyla birlikte girdi. Etrafı süzerken yanındakiler, ısrarla ceketlerden ve paltolardan denemesini istiyordu. Fazla direnmedi, seçtiği en iyi ceketi giydi. Aynanın karşısında durdu, dükkân sahibine seslendi: “Abi bunları rahmetli mi getirdi, yoksa çocukları mı?”
   <br>
    <br>
     Başkent Ankara’nın Hergelen Meydanı’nda geçen bu diyalog, ikinci el kıyafet meraklılarının sıkça yaşadığı bir duyguyu anlatıyor. Başkasının kullanıp kenara attığı bir kıyafet size ne kadar cazip gelir? Ya da ölmüş bir insanın eskilerini giydiğinizde ne hissedersiniz? Herkes için soruların cevabı farklı olsa da ikinci el tutkunları için önemli olan beğenilen kıyafetin yakışması.
     <br>
      <br>
       Anlayacağınız, “El âlemin eskisi püsküsü” deyip geçmeyin; hem meraklısı hem de bereketli pazarı var. Ankara’nın en eski uğrak yerlerinden meşhur Hergelen Meydanı paltodan cekete, ayakkabıdan gömleğe ikinci el giyinenleri ağırlıyor hâlâ. Yolunuz düşer de ünlü tiyatrocu Nejat Uygur’u, modacı Cemil İpekçi’yi, sinema sanatçısı Talat Bulut’u, yazar-yapımcı Sadık Yalsızuçanlar’ı ve daha nicelerini görürseniz eğer, sakın şaşırmayın. Dar gelirlisinden zenginine rağbet edeni fazla; İGS’nin yani İtfaiye Giyim Sanayii’nin müdavimleri arasında onlar da var. Bir başka âlem pazarın klişe esprisi ise daha sıcak: Rahmetliye bu kadar yakışmamıştı!
       <br>
        <br>
         Tozlanmış plaklar, rafa kaldırılmış kitaplar, köstekli saatler, eski tip bıçaklar, tabureler, aynalar, koltuklar, masalar... Yok, yok denecek tarzdan her şey burada var. İkinci, belki de onuncu el gömlekler, kırık tablolar, kal-u beladan kalma dedikleri işe yarayan veya yaramayan her şey. Ara sokakları, parke kaldırım taşları ve sıcak ilişkileri ile Hergelen Meydanı burası. Resmî adıyla İtfaiye Meydanı. Başkalarının çöpe attığı yığınla eşyanın hayata döndüğü, eskilerin tekrar omuzlara alınıp kıyafete dönüştüğü tek meydan.
         <br/>
         <br/>
         Ölülerden kalma, eş dostun verdiği, gurbetçilerin Avrupa ülkelerinden getirdiği bütün eski kıyafetler burada satılıyor. Bir zamanlar eskicilerin topladığı kıyafetlerin buluşma mekânı aynı zamanda. Anadolu Üniversitesi İşletme bölümü son sınıf öğrencisi Utku Ulaş tercihini liseden beri eski kıyafetlerden yana kullanıyor. En fazla satın aldığı kıyafet Napa paltolar. Değişik ve aykırı giyinmeyi sevdiğini söyleyen Ulaş’a göre, ölü kıyafeti olması onun için engel değil. “Çünkü hayat o kadar pahalı ki ölü diri benim için fark etmiyor.” diyor gülümseyerek…
         <br/>
         <br/>
         Meydanın en eski satıcılarından Kemal Acar, 40 yıldır eskicilikle uğraşıyor. Günün büyük bir bölümünü 10 metrekarelik dükkânında gömlek ütüleyerek geçiriyor. Toptancıdan, konu komşudan, eş dosttan gelen kıyafetlerin tadilatını, temizliğini ve ütüsünü bizzat kendi yapıyor. “Onarımını yapmazsanız bu kıyafetlerin yüzüne bakılmaz.” diyor. Acar’ın dükkânında en fazla sattığı kıyafet, ikinci el gömlekler. Alıcılar ise iki yakasını bir araya getiremeyen memurlar ve üniversite öğrencileri. Her markadan gömleğin bulunduğu dükkanda fiyatlar 2-5 YTL’ye arasında değişiyor. Kemal Acar, “Dışarıda en ucuz gömleği 20 YTL alırken burada 4 gömleğe 20 YTL veriliyor. Memurlarda ancak 5 YTL’lik gömlek giyerse iki yakası bir araya gelir.” diyor. Hiç yeni kıyafet almadım
         <br/>
         <br/>
         Kemal  Acar da, müşterileri gibi eski kıyafetleri tercih ediyor. “Hayatımda hiç yeni kıyafet almadım, buraya ne geldiyse onu giydim. Benimkisi yoksulluktan.” diyerek gülümsüyor. Kazancının iyi olmadığını söyleyen Acar’a göre bu meslek avcılığa benziyor: “Bugün ne bulursak onu yiyoruz. Bulamazsak da Allah kerim diyoruz.” Dükkânın en önemli müşterisi Ömer Göğüş, yaklaşık 30 yıldır Hergelen Meydanı’ndan giyiniyor. Eczacılıkla uğraşan Göğüş, hem Ankara’da yaşayan babasını ziyaret etmek hem de alışveriş yapmak için Sapanca’dan geliyor. Ona göre ikinci el bir tutku: “Alışınca bırakamıyorsunuz. Türkiye’de ne kadar gömlek dikiliyorsa hepsi buraya geliyor. Niye mağaza mağaza dolaşayım ki, hepsi burada var.”
         <br/>
         <br/>
         Markacı Export ismiyle ün yapmış bir diğer dükkânın sahibi Mehmet Barış babadan kalma işi 18 yıldır devam ettirmeye çalışıyor. Buradaki kıyafetler diğerlerine göre daha pahalı. Sebebi ise Nike, Tommy, Adidas, Karaca, Beymen gibi ünlü markaların olması. Kıyafetler İstanbul ve Ankara’daki toptancılardan geliyor. Dükkânın müşterileri elit kesim, kolej ve üniversite öğrencileri. Fiyatlar 5-200 YTL arasında değişiyor. Mehmet Barış, birçok ünlü müşterisinin olduğunu, en fazla da dizilere kıyafet gönderdiklerini belirtiyor. TRT’nin Bizim Evin Halleri ve Çağan Irmak’ın yönettiği Çemberimde Gül Oya dizisinin kıyafetleri bu dükkândan alınmış.
         <br/>
         <br/>
         Sadık Yalsızuçanlar: “Babam da bitpazarından giyinirdi”
         <br/>
         <br/>
         Ayrıca dizinin başrol oyuncusu Mehmet Ali Nuroğlu, Barış’ın en eski müşterilerinden. 9 yıldır kendisinden alışveriş yapan Nuroğlu, en fazla pantolon ve ceket satın alıyor.
         <br/>
         <br/>
         Yazar-yapımcı Sadık Yalsızuçanlar da ikinci el kıyafet giymeyi tercih edenlerden. Tercihinin bir değil birden fazla sebebi var. Eski kıyafetlerin fiyat açısından uygun olması, sıra dışı ve ilginç biçimli giysileri burada bulması. En önemlisi, babadan kalma bir huy olması: “Çocukluğum Malatya’da geçti. Rahmetli babam, zaman zaman bitpazarına götürürdü. Alışkanlık yani. Bir de, hayranı olduğum Peyami Safa, ömrü boyunca hiç yeni elbise giymemiş.”
         <br/>
         <br/>
         Yalsızuçanlar haftanın 2 günü muhakkak uğruyor meydana. Genellikle ceket, yelek, palto, gömlek ve ayakkabı alıyor. “Çevrenizde bu türden giysiler giyen var mı?” sorusuna ise ilginç bir karşılık veriyor: “İsimlerini açıklarsam sokağa çıkamazlar. Ünlü yazarlar, milletvekilleri, gazeteciler, hatta dizi oyuncuları bile var.” Kendi tabiriyle “bu mikrobu” ona bulaştıran ise Kurtuluş dizisinin yapımcısı Sinan Yaka. Ama Yalsızuçanlar durumdan hiç de şikâyetçi değil, aksine “Hakkını teslim etmek lazım, iyi ki alıştırmış.” diyor. Ardından da ekliyor: “Hergelen Meydanı’ndan birlikte aldığımız kırçıl saf yün paltoyu hâlâ giyiyorum. Migrenden ve gripten korunma yönünde bir hayli verim alıyorum. Radyatörün içine girmiş gibi oluyorum.”
         <br/>
         <br/>
         Kıyafetlerin ölmüş insanlara ait olabileceği ihtimali onu ilk başlarda rahatsız etmiş. Zamanla tedirginliğin içine ürperti ve tiksinme de karışmış. Ama bu duyguyu birkaç alışveriş, yıkama, onarım, giyim, görenlerin ilgi ve iltifatları tümüyle yok etmiş. “Artık hiçbir rahatsızlık duymuyorum. Çünkü Hayyam’ın şu dizeleri bunu anlatmaya yetiyor. Bu gün bir destici gördüm. Şevkle yeni bir desti yapmak üzere yoğurdu çamuru. Yakından baktım, evet evet bu çamur babamın mezarından karılmış bir çamurdu.” diyor.
         <br/>
         <br/>
         Ooo Nejat bey Paris’ten mi giyiniyorsunuz!
         <br/>
         <br/>
         Ünlü tiyatrocu Nejat Uygur da yıllardır Hergelen Meydanı’nın müdavimlerinden. Ankara’ya her gelişinde buraya uğruyor Uygur; hem meydan esnafının babası hem de Hergelen’in asilzadesi olarak nam salmış. Buradan giyindiğini gururla söylemesi, bu payeleri kazandırmış ona. Esnaf, “Bir tek Nejat ağabey buradan giyindiğini söyler, diğerleri saklar.” diyor. Nejat Uygur ise meydandan giyindiğini gururla anlatırken bir şeyin altını çiziyor: “Birçok ünlü isim buradan giyiniyor ve bunu saklıyor. Bence, hiç çekinmeden Hergelen Meydanı’ndan alışveriş yaptıklarını söylesinler. Bunda çekinecek bir şey yok ki.”
         <br/>
         <br/>
         Nejat Uygur buradan alışveriş etme sebebini hem ucuz hem de modellerin çeşitli olmasına bağlıyor. En fazla iç çamaşırı aldığını söyleyen tiyatrocu, “Ben, onlara emekli donu diyorum. Soğuk havalarda yorganın altına girmiş gibi oluyorum.” diyor. Pazardan giyindiğine kimseyi inandıramadığını söyleyen usta oyuncu ilginç bir anısını anlatmadan da geçemiyor: “Bir gün Star televizyonunda bir programa gitmiştim. Program müdürü Cem Şaşmaz ‘Ooo Nejat abi her zamanki gibi çok şıksın. Paris’ten mi giyiniyorsun?’ diye sormuştu. Ben de ‘Yok ulan ne Paris’i hergele.’ dedim.” Kıyafetlerin daha önce giyilmiş ve başkalarına ait olması onu hiçbir zaman rahatsız etmemiş. “Acı patlıcanı kırağı çalmaz” derken ekliyor: “Ben yaşadığım müddetçe, Hergelen Meydanı da olduğu müddetçe oradan giyinmeye devam edeceğim. Bunu söylemeye de.”Altan Öymen: “Hergelen Meydanı’nda paltomu sattım”
         <br/>
         <br/>
         Eski CHP Genel Başkanı yazar Altan Öymen, meydandan alışveriş yapmadığını, ama sık sık ziyaret ettiğini belirtiyor. Ankara’da milletvekilliği sırasında seçim bölgesinin burası olması, esnaf ziyaretlerinin artmasına neden olmuş. Hergelen Meydanı’yla ilgili anıları da var Öymen’in. Paraya ihtiyaç duyduğu zaman yün paltosunu sattığını anlatıyor: “Hem gazetede çalışıyor hem de üniversitede okuyordum. Gazeteden aldığım maaş 77 liraydı. Öğrenci olduğum için paraya ihtiyacım vardı. Ben de yün paltomu alıp Hergelen Meydanı’na gittim. Yanlış hatırlamıyorsam 30 liraya sattım. Hazır gelmişken boş dönmeyeyim diye de meydanda esnafla röportaj yaptım.”
         <br/>
         <br/>
         HANGİ ÜNLÜ NE ALIYOR?
         <br/>
         <br/>
         Tiyatrocu Nejat Uygur: Ankara’ya geldiği zaman muhakkak Hergelen Meydanı’na uğruyor. Kendi tabiriyle en çok emekli donu alıyor.
         <br/>
         <br/>
         Sinema sanatçısı Talat Bulut: Kızıyla birlikte geliyor. Kot mont ve ceket alıyor.
         <br/>
         <br/>
         Ünlü modacı Cemil İpekçi: İlginç kesimli kıyafetleri tercih ediyor. Hem kendi giyiniyor hem de tasarlayacağı giysilere ilham  arıyor.
         <br/>
         <br/>
         En Son Babalar Duyar dizisinin Hallederiz Kadir’i Levent Ülgen: Gömlek ve kazak alıyor.
         <br/>
         <br/>
         Kadın İsterse dizisinin Alev’i Deniz Çakır: Eski model elbiselerden alıyor.
         <br/>
         <br/>
         Sosyetenin ünlü ismi Billur Kalkavan: Sadece gezmeye geliyor.
         <br/>
         <br/>
         Vatandaş: Dar gelirlisinden, kolej ve üniversite öğrencisine, iki yakasını bir araya getiremeyen memurlar. Hobisi olan insanlar.
         <br/>
         <br/>
         HERGELEN VİTRİNİNDE NE KAÇ PARA?
         <br/>
         <br/>
         Gömlek :2-10 YTL
         <br/>
         Pantolon:10 YTL
         <br/>
         Takım elbise:20-50 YTL
         <br/>
         Nike-Adidas ayakkabı:40-90 YTL
         <br/>
         Palto: 50-200 YTL
         <br/>
         <br/>
         HERGELE DEĞİL, HERGELEN MEYDANI
         <br/>
         <br/>
         Ulus’tan aşağı doğru yürüdüğünüzde, sağ tarafta kalan bir meydan gözünüze çarpıyor. Spot ev eşyalarının satıldığı meydanda ilerlerken sokak araları sizi bambaşka yerlere çıkarıyor. Üç girişi bulunan meydana nereden girerseniz girin hep aynı manzara sizi karşılıyor. Açık alanda satışa sunulan kıyafetler ve sokak aralarında kurulmuş 5-10 metrekarelik dükkânlar. Yaşları 60-70 arasındaki satış yapan amcaların kimi gelen kıyafetlerin ütüsüyle, kimi tadilatıyla uğraşıyor. Meydanın en önemli özelliği buradaki bütün eşyaların eski ve daha önceden kullanılmış olması. Evlerde veya dükkânlarda kırık dökük ne varsa buraya getiriliyor. Satıcılar tarafından alınıp onarılarak da satışa sunuluyor. Merdaneli çamaşır makineleri, markası belli olmayan televizyonlar, soğutmayan buzdolapları meydanda alıcı buluyor. Evini döşeyenler, maddi durumu iyi olmayanlar, başka şehirlerden Ankara’ya gelen üniversite öğrencileri meydanın müdavimleri arasında yer alıyor.
         <br/>
         <br/>
         Aslında Hergelen Meydanı’nın bir değil birden fazla ismi var. Kimine göre itfaiye meydanı, kimine göre bitpazarı, kimine göre de hergele meydanı. Ankara’nın ilk yerleşim yeri Ulus’ta kurulduğundan, Ankara’ya her gelen önce buraya uğrarmış. Hergelen ismini de buradan almış. Eski meclis binası, devlet tiyatroları ve birçok kamu kurumunun burada bulunması şehir merkezinin burada oluşmasını sağlamış. Zaten başka merkez de yokmuş Ankara’da
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 7044 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23205), [web.archive.org (arşiv bağlantısı)](http://web.archive.org/web/20070626180949/http://www.aksiyon.com.tr:80/yazdir.php?id=23205)
