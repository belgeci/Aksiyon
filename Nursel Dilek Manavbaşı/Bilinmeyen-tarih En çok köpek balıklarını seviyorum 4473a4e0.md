# En çok köpek balıklarını seviyorum

*Nursel Dilek Manavbaşı Bilinmeyen-tarih*

<div>
 <font>
  <img border="0" height="1" src="/web/20050319003047im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050319003047im_/http://www.aksiyon.com.tr/resim/520/28.jpg" vspace="5"/>
  </p>
 </font>
 <font class="content">
  Mesleğinin baharında bir genel cerrah o. Ama gönlünü su altına kaptırmış. Yaşadığı yerlerin hiçbirinde deniz yok. Dalgıçlık vazgeçilmez tutkusu, deniz sevdası.
 </font>
 <br/>
 <p>
  <font class="content">
   “Denizde ne varsa fotoğrafını çekerim.” diyen  Çağatay Daphan koltuğunda bir kaç karpuz taşıyanlardan.
   <br>
    <br>
     Küçükken doktor olmak gibi bir hayali yokmuş, Yrd. Doç. Dr. Çağatay Daphan’ın. Üniversite formunu vereceği son gün ani bir kararla ilk tercihini tıp fakültesinden yana yapmış. “Neden?” diye sorarsanız, inanın bunu kendisi de bilmiyor. 1990 yılında Hacettepe Üniversitesi Tıp Fakültesi’nden mezun olduktan sonra aynı üniversitede genel cerrahi ihtisası yapmış. 1997 yılından beri de Kırıkkale Üniversitesi Tıp Fakültesi Genel Cerrahi Ana Bilim dalında öğretim görevlisi olarak çalışıyor. Doktorluğun yanı sıra dalış eğitmenliği ve sualtı fotoğrafçılığı yapıyor. Daphan’la suyun altını üstüne getirdik ve yine iyi bir dalgıç olan Devlet Bakanı Kürşat Tüzmen örneğinden hareketle de bütün dalgıçları birleştiren duyguyu keşfettik: Köpekbalığı sevgisi.
     <br>
      <br>
       -Denize ve deniz canlılarına olan ilginiz nereden geliyor?
       <br>
        <br>
         Çocukluk yıllarımın yaz ayları genellikle Milas Güllük’te geçti. Denize ve deniz canlılarına hep ilgi duydum. Güllük’te balıkçılarla birlikte ağ çekmeye ve balık avlamaya giderdim. Ağlardan çıkan çeşit çeşit deniz canlılarını görmek ve tanımak çok hoşuma giderdi. Ayrıca, sürekli maske ve şnorkelle denize girer, dipteki güzellikleri ve canlıları seyrederdim.
         <br>
          <br/>
          -Denizin size uzak olması mı cezbetti?
          <br/>
          <br/>
          Deniz kenarında yaşamadığım doğru; ama çocukluktan beri deniz kenarına tatil için gitmediğim zaman yok. Yani bu anlamda denize pek uzak da sayılmam. Tatillerde uzun süre deniz kenarında kalabiliyor olmam benim için büyük bir avantajdı. Ama gençlik yıllarımda dalmak hiç aklıma gelmedi.
          <br/>
          <br/>
          -Dalma fikri nerden çıktı?
          <br/>
          <br/>
          Televizyonların tek kanallı olduğu dönemlerde Kaptan Cousteou’nun belgeselleri en sevdiğim programdı. Ama nedense dalıştan korkardım. Zamanla bu korku meraka dönüştü ve yaklaşık 5 sene önce bir tatil köyünde deneme dalışı yaptıktan sonra dalış eğitimi almaya karar verdim. Şu anda Başkent Dalış ve İlk Yardım Merkezi’nde (BADİM) eğitmen olarak çalışıyorum.
          <br/>
          <br/>
          -Dalış eğitimi nasıl oluyor?
          <br/>
          <br/>
          Dalış yapabilmek için kolay ve keyifli bir eğitimden geçmek gerekiyor. Önce yaklaşık 16 saat süren teorik eğitim alıyorsunuz. Teorik eğitim; dalış sistemleri, malzemeler, kuşanma, suya giriş, doğru yüzüş, hava hesapları, dalış hastalıkları, kendini ve başkasını kurtarma gibi konuları kapsıyor. Bir hafta sonunda da eğitim dalışları yapıyorsunuz. Eğitim dalışlarında sualtında karşılaşılabilecek sorunlarla baş etme yöntemlerini öğreniyorsunuz. Bunları başarı ile tamamlayanlar bütün dünyada geçerli olan CMAS-SCSBF bir yıldız dalıcı brövesi almaya hak kazanıyor. Dalış tecrübenizi artırdıkça iki, üç yıldız dalıcı seviyelerine çıkabiliyor, hatta rehber balıkadam ya da eğitmen dalgıç olabiliyorsunuz.
          <br/>
          <br/>
          -Dalmak size ne hissettiriyor?
          <br/>
          <br/>
          Günlük streslerimden ve hayatın zorluklarından uzaklaşıyorum. Aslında içinde yaşamamızın mümkün olmadığı, sadece uyum sağlayarak kalabileceğimiz bir ortamda bulunmama rağmen sanki istediğim kadar kalabilecekmişim, hatta o dünyaya aitmişim gibi bir hisse kapılıyorum.
          <br/>
          <br/>
          -Ülkemizde ve yurt dışında nerelerde daldınız?
          <br/>
          <br/>
          Türkiye denizlerinde bir çok yerde dalış yaptım. Sualtı canlı zenginliği bakımından en çok sevdiğim yer Saroz Körfezi ve Ayvalık. Özellikle mercanlar açısından çok zengin ve renkli iki bölge buralar. Sıcak ve konforlu. İri balıklar için Fethiye ve Kalkan çok cazip bana göre. Ancak, “Bir numara neresi?” derseniz, ben de cevap olarak “Kaş’taki Uçan Balık Resifi.” derim. Yurt dışında ise iki defa Kızıldeniz’e gittim. Hurga’da ve Şarm el Şeyh’te dalışlar yaptım. En kısa zamanda da Endonezya ya da Maldivler gibi Hint Okyanusu’nun gözde dalış noktalarına  gitmeyi düşünüyorum.
          <br/>
          <br/>
          -En sevdiğiniz sualtı canlısı nedir?
          <br/>
          <br/>
          Biraz garip gelebilir; ama en sevdiğim sualtı canlısı köpekbalıkları. “Neden?” derseniz, milyonlarca yıldan beri denizlerin hakimi olmuş ve çok yanlış tanınan; hatta kendisine oldukça fazla haksızlık edilen bir canlı türü. Sualtında bir numara olmak için inanılmaz duyulara sahip bir hayvan. Üç yüzden fazla türü var ve 3-4 tanesi hariç insanlar için tamamen zararsızlar. Zaten bu bahsettiğim 3-4 tür de Türkiye’de yok. Biz her sene Gökova’da Boncuk koyunda çiftleşmek için gelen Camgöz köpekbalıklarına dalışa gidiyoruz. Bazen yüzeye yaklaştıklarında biz de onların yanlarına inip dokunmaya çalışıyoruz. Böyle rahat anlattığıma bakıp da küçük olduklarını falan düşünmeyin; çünkü herbiri en az 2-3 metre boyunda köpekbalıkları bunlar.
          <br/>
          <br/>
          -Ameliyat yapmakla dalmak arasında ne gibi bir benzerlik var?
          <br/>
          <br/>
          İkisini de yaparken işe konsantre olmak zorundasınız. Bütün herşeyi bir kenara bırakarak sadece yaptığınız işi düşünüyorsunuz. Ancak bu sadece yaptığın işi düşünmek olayı dalışta kendiliğinden gerçekleşiyor. Dalışın doğası gereği sadece o ortamı düşünüyor ve tadını çıkartmaya başlıyorsunuz. Benzerlik olarak söyleyebileceğim birşey de ameliyata ve dalışa karşınıza ne çıkacağını bilmeden başlarsınız. Tabii o da heyecan veriyor. Ancak yine de birisi meslek, diğeri ise eğlence. O yüzden aynı kefeye koymamak gerekiyor.
          <br/>
          <br/>
          -Şu ana kadar dalışta başınızdan kötü bir olay geçti mi? Dalışta hekim kimliğinizi kullanmanız gerekti mi?
          <br/>
          <br/>
          Dalışta bugüne kadar olumsuz bir şeyle karşılaşmadım. Bunun nedeni de sportif dalış limitlerini aşmadan emniyet kuralları dahilinde dalış yaptığım içindir. Amerika’da yapılan bir araştırma sonuçlarına göre, bu kurallara tam olarak riayet edilerek yapılan dalışlarda karşılaşılan kaza ihtimali bowling sporundan bile daha az. Dalışlarda basit kulak problemleri, küçük sıyrıklar, deniz kestanesi batması gibi ufak tefek sorunlarda hekim olduğumu hatırlıyorum elbette. Ama, tıbbi konularda dalıcılara sık sık danışmanlık yapıyorum.
          <br/>
          <br/>
          -Sualtı fotoğrafçılığı ne zaman başladı peki?
          <br/>
          <br/>
          2001 yılında üç aylığına Niigata Üniversite Hastane’sine eğitime gittim. Elektronik konusundaki çeşit bolluğu kafamı döndürdü ve hiç aklımda yokken fotoğraf makinesi almaya karar verdim. Makineyi almak için dolaşırken bir mağazada akvaryumun içinde dijital fotoğraf makineleri için kılıf satıldığını gördüm. Dalışa daha yeni başlamıştım. O anda sualtı fotoğrafçılığı fikri belirdi kafamda. Makineyi sualtı ekipmanlarıyla birlikte aldım. O günden beri makinemi hiçbir dalışımda yanımdan eksik etmiyorum.
          <br/>
          <br/>
          -Bunun için de bir eğitim gerekiyor mu?
          <br/>
          <br/>
          Sualtı fotoğrafçılığı kara fotoğrafçılığından oldukça farklı. Suyun yoğunluğu, özellikle ışığın çok farklı tepkiler vermesine sebep oluyor. Ayrıca, derine inildikçe ışığın soğurulması renklerin kaybolmasına neden oluyor. Bu yönler de hem özel bir eğitimi hem de daha fazla tecrübeyi gerektiriyor. Bu anlamda Türkiye’nin önde gelen sualtı fotoğrafçısı Erhan Öztürk’ten ders aldım.
          <br/>
          <br/>
          -En çok neyin fotoğrafını çekmekten hoşlanıyorsunuz?
          <br/>
          <br/>
          Evli değilim, çocuğum yok. Ama bu sorunuz “Hangi çocuğunuzu daha çok seviyorsunuz?” sorusuna benziyor. İşin doğrusu hem makro hem de geniş açı fotoğraf çekmekten çok hoşlanıyorum. Makro ile deniz canlılarının ayrıntılarını, geniş açı ile batıkları çekiyorum. Ayrıca geniş açı ile deniz canlılarının yanı sıra modelli fotoğraf kareleri oluşturmak sualtı dünyasını belgelemek açısından benim için çok özel bir durum.
          <br/>
          <br/>
          -Dalış ve sualtı fotoğrafçılığıyla ilgili ödülleriniz var mı?
          <br/>
          <br/>
          Sualtısporları Federasyonu’nun düzenlediği Ulusal Fotoğrafla Balık Avlama Yarışma (UFBAY) 2003’te dijital fotoğraf dalında üçüncülük ve Recep Yazıcıoğlu özel ödülünü aldım. 2003 yılında yapılan dijital alanda ilk yarışmaydı ve bu yarışmada dereceye girmek benim için çok önemliydi. UFBAY 2004’te de dijital geniş açı dalında yine üçüncülük ödülünü kazandım.
          <br/>
          <br/>
          -Sizin gibi başka dalgıç doktorlar var mı?
          <br/>
          <br/>
          Doktorlar arasında oldukça fazla dalgıç var. Hatta diğer sağlık personeli de çok fazla. Bazen dalışlara giderken küçük bir sağlık ocağı gibi oluyoruz. Doktorlar, tıp öğrencileri, hemşireler, hatta çoğu zaman tıbbi mümessillerimiz de eksik olmuyor yanımızda.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18277), [web.archive.org (arşiv bağlantısı)](http://web.archive.org/web/20050319003047/http://www.aksiyon.com.tr:80/detay.php?id=18277)
