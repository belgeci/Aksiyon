# Özel hastaneler 'farklı' düşünüyor

*Nursel Dilek Manavbaşı 2007.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Özel hastanelerin sigortalı hastalardan en fazla yüzde 20 fark almasına yönelik taslak Meclis’te. “Kalite için daha yüksek fark” isteyen özel hastaneler ise bakanlıklar arasında mekik dokuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080211184237im_/http://www.aksiyon.com.tr/resim/679/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Karnımdaki şiddetli ağrı nedeniyle Ankara’daki özel hastanelerden birine muayene oldum. Tetkikler sonucu, safra kesemde taş olduğu ve acilen ameliyata alınmam gerektiği ortaya çıktı. Ameliyattan sonra iki gün hastanede kaldım. Hastaneden çıkınca önüme getirilen faturaya inanamadım. Yüksek miktarda ödeme yapmak zorunda bırakıldım…”
   <br>
    <br>
     “Emekli Sandığı mensubuyum. Eşim özel hastanelerden birinde sezaryen doğum yaptı. Hastanenin normal sezaryen ücreti 800 YTL iken doğum sonrası benden 300 YTL fark ücreti aldılar. Ancak Emekli Sandığı’na kesilen faturada 729 YTL yazıyordu!”
     <br/>
     <br/>
     İlk şikâyet, başkentteki özel hastanelere muayene için giden bir milletvekiline, diğeri bir vatandaşa ait. SSK, Bağ-Kur ve Emekli Sandığı’nın tek çatı altında toplanması hem vatandaşı hem de sektörü rahatlattı. Fakat özel hastanelerin kendi inisiyatiflerine göre hastalardan fahiş fark ücretleri alması milletvekillerini bile çileden çıkardı. Birçok vekil, yaşadıkları mağduriyeti Sağlık Bakanı Recep Akdağ ve Başbakan Erdoğan’a ileterek soruna çare aramaya başladı. Son olarak Çalışma ve Sosyal Güvenlik Bakanlığı özel hastanelere yüzde 20 fark ücreti standardı getirdi. Buna göre devletin belirlediği paket üzerinden en fazla yüzde 20’lik ek ücret alınacak.
     <br/>
     <br/>
     Ancak Meclis’e gönderilen bu karar özel hastaneleri memnun etmedi. Şimdilik Meclis’te bekleyen taslak, Bakanlık ve özel hastaneleri karşı karşıya getirdi. Sosyal Sigortalar ve Genel Sağlık Sigortası Yasa Tasarısı Meclis’te görüşülmeye başlamadan özel sağlık kuruluşları lobi faaliyetlerine girişti.
     <br/>
     <br/>
     SAĞLIKTA ‘TEK ÇATI’ DEVRİMİ
     <br/>
     <br/>
     15 Haziran’da yürürlüğe giren sağlıkta tek çatı uygulamasıyla kamu-özel ortaklığı uygulanarak özel hastanelere sevk zorunluluğu ortadan kalkmıştı. Bu sayede sigortalı hastalara sevksiz özel hastane yolu açıldı. Sistem en çok da SSK’lı hastaların yüzünü güldürdü. Çünkü yeni düzenlemeyle özel hastanelerin yüzde 90’ını SSK ve Bağ-Kur başta olmak üzere sigortalı hastalar oluşturdu. Böylece kamu hastanelerinin yükü de bir hayli azaldı. Özel hastanelerle ilgili herhangi bir düzenleme olmadığı için SGK’nın verdiği paket fiyat dışında ‘fark’ adı altında vatandaştan ek ücret alınmasına izin veriliyordu. Böylece her özel hastane kendisine göre fark ücreti belirledi. Özel hastaneler, “SGK’nın verdiği fiyatlarla sağlık hizmeti verilmez. Her hastane kendi maliyetine göre farklar oluştursun.” diyordu. Hastanelerin kimi az, kimi çok fark aldı. Kimi de fark almamak için kaliteden ödün verdi. Bu da hastalara olumsuz yansıdı. Fakat bazı özel hastaneler tarafından muayene ve tedavide kontrolsüzce talep edilen ve fırsatçılığa dönüşen fark ödemesi hükümetin buna bir standart getirme gereğini doğurdu. Çalışma ve Sosyal Güvenlik Bakanlığı, özel hastanelerin yüzde 20 fark alması yönündeki taslağı Meclis’e taşıdı. Ancak Sağlık Bakanlığı yetkilileri hiçbir şekilde vatandaştan fark ücreti alınmamasından yana.  Özel hastaneler ise yüzde 20’lik farka da karşı çıkıyor.
     <br/>
     <br/>
     KALİTE İÇİN FARK ŞART
     <br/>
     <br/>
     Türkiye’de 310 özel hastane var. Bunların bir kısmı hastalardan fark almazken çoğunda astronomik rakamlar uygulanıyor. Özel hastanelerde muayene için hastalardan alınan fark 25-150 YTL arasında değişiyor. Bunlara bir de ameliyat öncesi hastalara ne kadar fark ödeneceği belirtilmeden imzalatılan anlaşmalar eklenince, uçuk fiyatlar ortaya çıkıyor. Hastalardan tedavi hizmeti karşılığında yüzde 20 fark alınmasının kaliteyi düşüreceğini belirten hastane yöneticileri, “Bu şekilde devletin hastalarına bakmak için anlaşamayız.” diyor. Fark almadan ayakta kalmanın mümkün olmadığını düşünen özel hastaneler, ‘Kalite için fark şart!’ görüşünde birleşiyor.
     <br/>
     <br/>
     Özel Hastaneler Platformu Derneği Başkanı Dr. Mehmet Altuğ, hükümetin kararını ‘talihsizlik’ olarak nitelendiriyor. “Üç misline kadar fark alınabilir” ibaresinin neden daha sonra düşürüldüğüne dikkat çekiyor: “Daha önceki taslakta üç misli olan fark, nasıl oluyor da yüzde 20’ye, yani 15’te birine düşürülüyor? Özel sektörde hiç fark almayan kurumlar var. Çok az fark alanlar var. Ya da ortanın üzerinde alanlar var. Daha önce de olduğu gibi piyasa kendini dengeliyor. Bunlar kamu için uyarlanmış fiyatlar, özel sektörün fiyat politikalarıyla irtibatı yok.”
     <br/>
     <br/>
     ÇÖZÜM İÇİN ORTA YOL BULUNUR
     <br/>
     <br/>
     Dr. Altuğ, hükümetin yüzde 20 fark standardıyla sigortalı hastaların özel hastanelere gitme yolunun kapanacağını iddia ediyor. Ona göre fark alınması, daha önce de olduğu gibi serbest bırakılmalı. Altuğ, düzenlemenin sektör lehine esnetilmesi için, birçok bakanlıkla görüşmeye başladıklarını anlatıyor: “Başbakanlık müsteşarı ve sağlık, maliye, çalışma ve sosyal güvenlik bakanlarıyla görüşüyoruz. Onların yaklaşımı olumsuz değil. Bir orta yol bulunacağını düşünüyoruz. Ancak bunun Meclis’ten geçmesi, şimdiye kadar sağlıkta yapılan reformların tamamen iptal olması demektir.” Kamunun özel sektörden hizmet almaya başlamasıyla özel sektörde fiyatların düştüğünü anlatan Altuğ, uygulamayla özel sektörün önünün kesileceğini vurguluyor. Sağlık Bakanlığı’nın ‘Hiç fark alınmasın’ talebini ise “Bakanlık özel sektörle rekabet etmek istemiyor” şeklinde açıklıyor.
     <br/>
     <br/>
     SAĞLIK BAKANLIĞI: UYGULAMANIN ARKASINDAYIZ
     <br/>
     <br/>
     Fark ücretlerinin özel hastanelerdeki doktor maaşlarına yansıtıldığı ve kamudan özele geçişlerin yaşandığını savunan Sağlık Bakanlığı ise düzenlemenin sonuna kadar arkasında. Vatandaştan alınan astronomik tedavi ücretlerinin doktor maaşlarını 15-20 bin YTL’ye çıkardığını aktaran Sağlık Bakanlığı Müsteşarı Dr. Orhan Fevzi Gümrükçüoğlu, “Sigortalılara hem özele gidin hem de yüksek paralar ödeyin diyemeyiz. Bizim önerimiz otelcilik ve özel hizmetler dışında hiçbir fark ücreti alınmamasıdır.” diyor.
     <br/>
     <br/>
     Belirlenen yüzde 20’lik tavan uygulamasını desteklediklerini ifade eden Gümrükçüoğlu, özel hastanelerin “fark almazsak kalite düşer” savunmasını gerçekçi bulmadığını ifade ediyor. Müsteşar, bu durumu kamu ve özel hastanelerdeki memnuniyet oranlarını karşılaştırarak açığa çıkarıyor: “2003’te yüzde 41 olan kamu hastanelerindeki memnuniyet oranı, bu yıl yüzde 51’e yükseldi. Özel hastanelerde ise yüzde 49’dan yüzde 44’e geriledi.” Özellerdeki memnuniyet oranının düşmesini alınan fark ücretlerine bağlayan Gümrükçüoğlu, tavan fark uygulamasına uymak isteyenlerle anlaşma yapılacağını, istemeyenlerle anlaşılmayacağını vurguluyor.
     <br/>
     <br/>
     YÜZDE 20’LİK FARK VATANDAŞA NE GETİRECEK?
     <br/>
     <br/>
     Peki, yüzde 20’lik fark ücreti meclisten geçerse uygulama vatandaşa nasıl yansıyacak? SSK’lı, Bağ-Kurlu ya da Emekli Sandığı’na bağlı bir hasta özel hastaneye gidip, herhangi bir tedavi satın aldığında keyfi ücret talep edilmeyecek. Hastadan tedavi masrafının en fazla yüzde 20’si alınabilecek.
     <br/>
     <br/>
     Kurulacak bir komisyonla, hastaneler teknoloji, personel ve tıbbi malzemeye göre A,B,C olarak sınıflandırılacak. Aynı komisyon yine bu sınıflamaya göre fiyatlandırma yapacak. Hem kamudaki hastaneler, hem de özel hastaneler, bu çerçevede ücret alabilecek. Özel hastaneler, dâhil oldukları sınıftaki kamu hastanelerine göre fark ücreti isteyebilecek.
     <br/>
     <br/>
     <br/>
     <br/>
     Dr. Ercan Yavuz: YÜKSEK ÜCRETLERLE İLGİLİ ÇOK ŞİKÂYET VAR
     <br/>
     <br/>
     Özel hastanelerin uyguladığı yüksek ücretlerle ilgili vatandaştan çok sayıda şikâyet mektubu alıyoruz. Genel Sağlık Sigortası beşinci defa Meclis’e gidiyor, uygulanabilirliği yönünden bunun tartışılması lazım. Sağlık hizmetinin niteliğini belirlemeye yol açacak yüzde 20’nin alınmasını şiddetle reddediyoruz. Özel hastanelerin binalarına Emekli Sandığı, Bağ-Kur ve SSK’lıdan ücret almıyoruz! afişleri asılıyor. Ancak içeri girdiğinizde uygulama farklı oluyor.
     <br/>
     <br/>
     * Ankara Tabip Odası Genel Sekreteri
     <br/>
     <br/>
     <br/>
     <br/>
     Dr. Hicabi Gökdereli: TIP MERKEZLERİ MAĞDUR OLUYOR
     <br/>
     <br/>
     1 Temmuz’da Sağlık ve Çalışma Bakanlığı; SSK, Bağ-Kur ve Emekli Sandığı’na bağlı hastaların tıp merkezlerinde tedavi olması yolunda önemli bir adım attı. Tıp merkezlerinin 1 milyon dolar ile 3 milyon dolar arasında maliyeti var. Özel hastaneler ‘50 milyon dolarlık yer kurdum, buna göre de kazanmam gerekiyor’ diyor. Ancak Türkiye’nin ekonomik şartlarına çok lüks hastaneler zaten uygun değil. Biz özel hastanelere karşı değiliz. Ancak özel hastaneler tıp merkezlerini sistemin dışına itiyor.”
     <br/>
     <br/>
     * Tüm Sağlık Kuruluşları Derneği Genel Sekteri ve Başarı Tıp Merkezi sahibi
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29052), [web.archive.org (arşiv bağlantısı)](http://web.archive.org/web/20080211184237/http://www.aksiyon.com.tr:80/detay.php?id=29052)
