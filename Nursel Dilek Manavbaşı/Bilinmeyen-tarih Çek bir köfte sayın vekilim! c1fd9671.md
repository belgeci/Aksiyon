# Çek bir köfte sayın vekilim!

*Nursel Dilek Manavbaşı Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eski DYP Milletvekili Halit Dağlı, eski ANAP Giresun Milletvekili Yavuz Köymen, esnaflığa soyunarak siyasetin damak tadını belirlemeye başladı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025180525im_/http://www.aksiyon.com.tr/resim/619/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ankara bundan birkaç yıl öncesine kadar Hacı Baba, Hacı Arif Bey, Hüsrev gibi, siyasilerin rağbet ettiği ünlü lokantalarla tanınırdı. Kimi zaman bu mekânlar parti kulislerine şahitlik eder, kimi zaman da önemli kararlara sahne olurdu. Burada çalışan garsonların en önemli özelliği ise sır tutmaktı. Ancak artık Ankara ve ülke genelinde mantar gibi çoğalan vekil lokantaları revaçta. Halit Dağlı, Cemal Enginyurt, Yavuz Köymen gibi çok sayıda vekil, siyasetten sonra esnaflığa soyundu. Artık siyasi kulisler de bu mekânlarda yapılır oldu.
   <br>
    <br>
     DYP Adana Milletvekili Halit Dağlı Ankara’daki en eski lokantacı vekil. Sektördeki birçok insan bu işin pirinin Dağlı olduğu görüşünde birleşiyor. Eski ANAP Giresun Milletvekili Yavuz Köymen’in esnaflık hayatı ise bundan iki yıl öncesine dayanıyor. Ankara’da en fazla tercih edilen balık lokantalarının başında onunki geliyor. Eski MHP Ordu Milletvekili Cemal Enginyurt da Karadenizli hemşehrisi gibi balık lokantası açanlardan. CHP Kırıkkale Milletvekili Halil Tiryaki ise milletvekilliğinden önce esnaf olanlardan. Onun özelliği ise tesis sahibi olması. Biz de siyasetten esnaflığa geçen vekillerimizin damak tadını merak ettik ve kapılarını çaldık. İşte farklı partilerden üç siyasinin, politikadan esnaflığa uzanan öyküsü.
     <br/>
     <br/>
     SİYASET DAHA ZOR; İYİ BİR GURMEYİM
     <br/>
     <br/>
     Eski bakanlardan DYP’li Mehmet Halit Dağlı, Ankara’nın en eski lokantacılarından. Arkadaşının tavsiyesiyle girdiği lokantacılık sektöründe başarılı isimlerin başında geliyor. 1977 yılında başladığı siyasi hayatını son 22 yıldır esnaflıkla birlikte devam ettiriyor. Dağlı, siyasetin esnaflıktan zor olduğu görüşünde.
     <br/>
     <br/>
     Halit Dağlı’nın siyasi yaşamı 29 yıl önce Adana Milletvekili seçilmesiyle başlar. 12 Eylül darbesiyle yasaklılar listesine girince siyasetten uzaklaşır. İki yıl sonra Necatibey’de açtığı Adana Sofrası adlı lokantasıyla esnaflık hayatına atılır. O yıllar lokantanın etrafı parti merkezleriyle çevrilidir. Bir tarafta SHP, diğer yanda ANAP, öte tarafta DYP genel merkezi. Fakat her kesimden müşteri bulur Adana Sofrası. Turgut Özal’a da yemek gönderilir, Süleyman Demirel’e de. Yarım kalan siyasi hayatına devam etmek isteyen Dağlı, 1987 seçimlerinde DYP Adana Milletvekili seçilir. 15 seneye beş dönem milletvekilliği, DYP genel başkan yardımcılığı, devlet ve orman bakanlığını sığdırır. Partisinin 3 Kasım 2002 seçimlerinde aldığı yenilgi sonrasında kendisini yeniden esnaflığa verir.
     <br/>
     <br/>
     Eski bakan, şimdilerde zamanının büyük bir bölümünü Yıldız’daki Adana Sofrası’nda geçiriyor. Yemeğe düşkünlüğünü “İyi bir gurmeyim.” diye özetleyen Dağlı, lokantadaki yemeklerin tadına bakmayı da ihmal etmiyor. Eğer yemeğin tadını beğenmezse müşteriye de ikram ettirmiyor. Dağlı, sadece pazarları evde yemek yiyor; diğer günlerini lokantada geçiriyor. Çocuklarına iyi bir gelecek hazırlamak için girdiği esnaflıkta bazen serviste, bazen mutfakta görev alıyor. Eğer evde ızgara tarzı yemek yapılacaksa mangalın başına kendisi geçiyor. Genellikle siyasilerin ve bürokratların tercih ettiği Adana Sofrası’na Mesut Yılmaz’dan Deniz Baykal’a kadar birçok ünlü isim gelmiş. Necatibey’deki lokantaya ise Tansu Çiller sıkça uğrayan isimlerdenmiş. Halit Dağlı, lokantacılığı tercih etme sebebini şöyle anlatıyor: “Siyasetin malzemesi insandır. Onu her zaman istediğiniz kalıba sokamazsınız. Fakat lokantacılıkta elinizdeki malzemeyle istediğiniz yemeği yapabilirsiniz.”
     <br/>
     <br/>
     Dağlı’nın Adana Sofrası’nda 50’ye yakın personel çalışıyor. Türkiye’nin en büyük ocak başına sahip olan lokantanın 400 kişilik kapasitesi var. Adana Ticaret Odası’nca tescilli Adana kebabı ise lokantanın gözde yemeklerinden. Halit Dağlı’ya kebabın sırrını sorduğumuzda “Etinde değil, emeğinde.” diye cevaplıyor. Etin makine kıyması değil, bıçak kıyması olduğuna dikkat çekerek “Makineden çekilmez, bıçakla doğranır. Bu da etin lezzetini artırır.” diyor.
     <br/>
     <br/>
     Dağlı’nın personelinde dikkat ettiği en önemli husus temizlik. Temizlik dersi vermek için hoca bile tutmuş. Haftada bir temizlik dersi verilen personelin tırnak kontrolünü de kendisi yapıyor. Özellikle yeşilliklerde ne kadar yıkanırsa yıkansın mikrop ve bakteri olabileceğini belirten Dağlı, “Sirkeli suda 15 dakika bekletirseniz mikrop kırılır.” diye bir püf noktası da veriyor. Eğer Halit Bey’in misafiriyseniz sakın ola ki “Diyetteyim.” demeyin. Çünkü her yemeğin tadına baktırmadan ve nasıl yenmesi gerektiğini söylemeden göndermiyor.
     <br/>
     <br/>
     AĞA’NIN TESİSİ BÖYLE OLUR!
     <br/>
     <br/>
     CHP Kırıkkale Milletvekili Halil Tiryaki, diğer siyasiler gibi vekillikten esnaflığa geçenlerden değil. O, kendi deyimiyle doğdu doğalı bu sektörün içinde. Manavlıkla başlayan ticaret hayatına Kırıkkale’nin girişinde bulunan Kayadibi dinlenme tesisleriyle devam ediyor. Tiryaki, ilk başta ‘Bengül Bahçe’ ismiyle kurulan tesisi “Halil Bey sevgilisinin adını koydu!” dedikoduları yüzünden değiştirmiş. Müşterilerden birinin cennet gibi bir yer demesiyle ismi Cennet Bahçe olarak kalmış.
     <br/>
     <br/>
     Halil Tiryaki, tesis sahibi olmanın yanı sıra ‘Meclis’in ağası’ lakabını taşıyor. Deniz Baykal tarafından verilen sıfatı gururla taşıdığını söyleyen Tiryaki’nin ağalık hikâyesi bundan birkaç ay öncesine dayanıyor. Baykal, partisinin Konya’daki toplantısında “Kırıkkale’nin ağası, Meclis’in ağası, partimizin ağası. Ama öyle hortumla ihale ile değil, yüreğiyle ağa” demesiyle Tiryaki’nin ağalığı resmen ilan edilmiş.
     <br/>
     <br/>
     Kayadibi tesisinin en önemli özelliği kahvaltıları. Sebebi ise bütün malzemelerinin yerinden geliyor olması. Tereyağını Samsun’dan, kaymağı Afyon’dan, peynir ve balı ise Erzincan Kemah’tan getirtiyor Halil Bey. Hâl böyle olunca buradaki kahvaltıların tadına doyum olmuyor. Tesisin ekmek ve turşuları da el yapımı. Her sene 60-70 ton turşu yapılıyor. CHP’li vekil, bir zamanlar Turgut Özal’a turşuların buradan gittiğini söylüyor. Ayrıca Semra Özal’ın meşhur ‘Papatya Grubu’nun da buluşma mekânı burası. Kayadibi’nin kuşbaşı tavası da çok rağbet görüyor.
     <br/>
     <br/>
     TAYYİP ERDOĞAN GELMEZSE YOLUNU KESERİM!
     <br/>
     <br/>
     45 yıldır, ömrünü on dönümlük tesise adayan Tiryaki, “Siyaset mi esnaflık mı?” dendiğinde, esnaflığı tercih ediyor. Birçok yolcunun uğrak yeri olan Kayadibi tesislerinin müdavimleri arasında çok sayıda siyasi var. İçişleri Bakanı Abdülkadir Aksu, Adalet Bakanı Cemil Çiçek, Dışişleri Bakanı Abdullah Gül buraya sıkça gelenlerden. Süleyman Demirel, Bülent Ecevit, Kenan Evren, Mehmet Ağar gibi isimler ise bir zamanlar tesisi en çok ziyaret edenlerden. Deniz Baykal ve CHP’li vekillere gelince, onlar zaten buranın müdavimi.
     <br/>
     <br/>
     Başbakan Tayyip Erdoğan’ı da tesisine bekleyen Tiryaki, “Eğer Kırıkkale’ye gelip uğramazsa yolunu keserim.” diyor. Tesisin yanında kendine ev yaptıran vekil, haftanın yedi gününü burada geçiriyor. Bin kişi kapasiteli tesiste 50 personel çalışıyor. Tam bir Kırıkkale sevdalısı olan vekili burada görenler, onu Akdeniz veya Ege’ye götürmek istese de o memleketinden vazgeçmiyor. Bu yüzden de başka yerlerde tesis açmak istemiyor.
     <br/>
     <br/>
     Tiryaki, özel misafirlerini kapıda karşılıyor. “Herkesi kapıda karşılamam; ağalığın da patronluğun da bir ağırlığı var.” diyor. CHP’li vekilin kapıda karşıladığı misafirlerinin başında ise Süleyman Demirel geliyor. Halil Bey, en çok da Demirel ile yaşadığı hatırayı unutamıyor. 1974 yılında iktidardan düşen Demirel, “yenilginin taziyelerini” almak için il il dolaşır. Yolu Kırıkkale’ye düşünce önce Kayadibi Tesisi’ne uğrar. Halil Bey onun için özel bir masa ayarlasa da “Ben halkın içinde oturacağım.” diyen Demirel, tesisin arka tarafında bir söğüdün altına oturur. Tabii onunla birlikte gelen kalabalık DYP topluluğu da bahçedeki yerini alır. Süleyman Demirel gelene kadar günlük güneşlik olan hava bir anda bozulur ve fırtına çıkar. Rüzgârın etkisiyle Demirel’in meşhur fötr şapkası bahçedeki çiçeklerin üstüne uçar. Şapkanın peşine giden yaklaşık 30 kişilik grup, bütün çiçekleri ezer. Halil Bey, Demirel’e dönüp “Bir şapkanın peşine 30 kişi koşar mı baba? Gitti güzelim çiçekler.” der. Tiryaki, sonrasını “Baba’nın şapkasını bulduk; ama benim çiçeklere yazık oldu.” diyerek anlatıyor.
     <br/>
     <br/>
     ANAP’LI, BALIK SEVER!
     <br/>
     <br/>
     Başkentte balık yemek isteyen siyasilerin tercih ettiği mekân ise ‘Kalabalık’ balık lokantası. Eski ANAP Giresun Milletvekili Yavuz Köymen, eski Enerji Bakanı Zeki Çakan ve Ejder Usta ortaklığında 2004’te açılan lokantada şimdi sadece Yavuz Köymen var. Balık lokantası açma fikri ise Ankara’nın 20 yıllık balık ustası Ejder Bey’e ait. Ramazan ayında balık pek tercih edilmediği için işler kesat gidiyor. Fakat ramazan sonrası bura tıklım tıklım doluyor.
     <br/>
     <br/>
     En fazla ANAP’lıların geldiği mekâna diğer partililer de sıkça uğruyor. Abdülkadir Aksu, Zeki Ergezen, AK Parti’den Balıkesir Milletvekili Turhan Çömez, Kayseri Milletvekili Sadık Yakut, CHP Adana Milletvekili Kemal Sağ, DSP Genel Başkanı Zeki Sezer, Mesut Yılmaz, İstanbul Büyükşehir Belediye Başkanı Kadir Topbaş, eski Adalet Bakanı Seyfi Oktay bunlardan bazıları. Ayrıca ATO Başkanı Sinan Aygün, Rekabet Kurumu Başkanı Mustafa Parlak, eski RTÜK Başkanı Fatih Karaca, ANAP’lı eski gençlik ve spordan sorumlu Devlet Bakanı İlhan Aküzüm, ANAP Yozgat Milletvekili Lütfullah Kayalar, İlhan Cavcav, Ahmet Türk, Doğan Taşdelen, Sefa Sirmen, Murat Karayalçın, Hamza Kırmızı ve Güriş Yönetim Kurulu Başkanı İdris Yamantürk de Kalabalık’ta balık yiyenlerden.
     <br/>
     <br/>
     ÇÖMEZ, BALIĞINI KENDİ GETİRİYOR!
     <br/>
     <br/>
     Yavuz Köymen genellikle akşamları lokantaya uğruyor. 16 personeli bulunan Kalabalık, 100 kişi kapasiteli. Balıklar Bodrum, Amasra, Giresun ve Karadeniz’den günlük geliyor. Buranın müdavimlerinden Kemal Sağ genellikle ailesiyle birlikte geliyor. Turhan Çömez ise balıklarıyla! Birkaç defa özel olarak getirdiği balıkları Ejder Usta’ya teslim eden Çömez’in levrek sevdiği söyleniyor.
     <br/>
     <br/>
     Görünen o ki bundan sonra birçok vekil lokantacılık sektörüne el atacak. Hâl böyle olunca, esnaflıktaki ‘siyasi rekabet’ daha da kızışacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25614), [web.archive.org (arşiv bağlantısı)](http://web.archive.org/web/20061025180525/http://www.aksiyon.com.tr:80/detay.php?id=25614)
