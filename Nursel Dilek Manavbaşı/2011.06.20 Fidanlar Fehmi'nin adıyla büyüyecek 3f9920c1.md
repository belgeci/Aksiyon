# Fidanlar Fehmi’nin adıyla büyüyecek

*Nursel Dilek Manavbaşı 2011.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   <p class="BasicParagraph">
    <span>
     Şırnak’ın Cizre ilçesindeki molotoflu saldırıda yaralanan imam hatip lisesi öğrencisi Fehmi Fidan’ın ismi, Başbakan Erdoğan’ın talimatıyla yapılacak yurda verilecek.
    </span>
    <p class="BasicParagraph">
     <span>
     </span>
    </p>
   </p>
  </font>
 </div>
 <div id="newsText">
  <font class="detail-text">
   <p>
   </p>
   <div>
    <span>
     A
    </span>
    <span>
     nkara Dışkapı Çocuk Hastalıkları Eğitim ve Araştırma Hastanesi’nin yanık tedavi merkezinin önündeyiz. İçeride çok sayıda çocuk, yanık tedavisi görüyor. Ancak içlerinden birinin durumu diğerlerine göre çok daha ağır. Sessiz, yüz üstü yatıyor. Zira sırtının yarıdan fazlası yanmış durumda. Yaklaşık 10 gündür aynı pozisyonda yatıyor. Kolları ise sarılı. Zor hareket ediyor.
    </span>
   </div>
   <p class="2011yenimetin">
    <span>
     Herhangi bir enfeksiyon riskine karşı içeri giremiyoruz. Sadece odanın camından izliyoruz onu. Acılarına rağmen hiç sesi çıkmıyor. Sonra anestezi veriyor hemşire. Yanan yerlere pansuman yapacaklar belli ki acı duymasın diye uyutuluyor. Sonra bir mırıltı, ardından yükselen bir ses koridorda yankılanıyor. Önce herkes acının etkisiyle onun bağırdığını düşünüyor. Odaya yaklaştıkça ve sesler netleştikçe herkes anlıyor işin gerçeğini: “Yasin, velkuranil hakim, inneke leminel mürselin….” Gözleri kapalı, dudaklarından ise mübarek Yasin suresinin ayetleri dökülüyor. O an anlıyoruz ki acısını dindiren tek şey ‘O’.
    </span>
   </p>
   <p class="2011yenimetin">
    <span>
     Fehmi Fidan, henüz 16 yaşında. Lise iki öğrencisi. İki haftadır Ankara’da yanık tedavi merkezinde yatıyor. Niye yattığına gelince... Olay malumunuz, terör örgütü PKK yandaşlarının Şırnak’ın Cizre ilçesinde imam hatip lisesi öğrencilerinin kaldığı yurda yaptığı molotofkokteylli saldırı. Fehmi de o hain saldırıda yaralananlardan biri. Diğer ikisi hafif yaralanırken Fehmi’nin üzerine düşen molotofkokteyli, birçok yerini yakmış maalesef. Sırtı, omzu, koltuk altı, kulak arkası…
    </span>
   </p>
   <p class="2011yenimetin">
    <span>
     Fehmi’yle konuşmamız zor. Enfeksiyon riski bizi de engelliyor. Sadece Yasin suresini okurken duyuyoruz sesini. Ancak annesi ve babası oğullarını yalnız bırakmıyor. Onun hikâyesini onlar anlatıyor bize. Baba Ahmet Fidan şoförlük yapıyor. Genellikle Şırnak’tan Irak hattına taşımacılık işiyle uğraşıyor. Anne Hidayet Fidan ise ev hanımı. Çiftin 7 çocuğundan ikincisi Fehmi. Aile Cizre’ye 10 dakika mesafede Gürsu köyünde yaşıyor. Fehmi ilkokulu burada okumuş. Her yıl takdir getirmiş. Din kültürü öğretmeni olmak isteyince Cizre İmam Hatip Lisesi’ne yaptırmışlar kaydını. Gidip gelme zor olunca yurda yazdırmış ailesi. O olaya kadar hiçbir problem yaşanmamış. Olay günü baba Irak’ta olduğu için televizyondan öğrenmiş. Hidayet Hanım ise acı haberi kardeşinden almış. Anne, olay günü yaşananlarını şöyle anlatıyor: “Fehmi, okuldan gelmiş, üzerini değiştirmiş, ders çalışacakmış. Bir anda dışarıdan sesler gelmeye başlayınca ‘ışığı söndüreyim ki bizi fark etmesinler’ diyerek elektrik düğmesine basmış. O anda molotofkokteyli üzerine düşmüş ve Fehmi yanmaya başlamış.”
    </span>
   </p>
   <p class="2011yenimetin">
    <span>
     Öğretmenlerinin yardımıyla Fehmi’nin üzerindeki ateş söndürülmüş. Ancak ortaya çıkan manzara pek de iç açıcı değilmiş. Derileri vücudundan düşe düşe gitmiş hastaneye. Önce Mardin Kızıltepe’ye götürüp yoğun bakıma almışlar. Ardından Başbakan Erdoğan’ın talimatıyla hava ambulansla Ankara’ya getirmişler. En ağır yanıkları sırt bölgesi ve koltuk altında. Sırt bölgesinin dörtte birinde 2. ve 3. derece yanıklar bulunuyor. İki koltuk altı ise 3. derece yanık. İki haftadır burada Fehmi. Doktorları tedavisinin iyiye gittiğini söylüyor. Hastane Başhekimi Dr. Canan Atakan, Fehmi’nin vücudundan alınan deri parçalarıyla ‘grift’ denilen yama yapıldığını belirtiyor. Yoğun bakımdaki tedavisi bitince servise çıkaracaklarını söylüyor: “Fehmi çok saygılı bir çocuk. Biz odasına girer girmez acısına rağmen doğruluyor. Şu anda vücudunun yüzde 25’i yanık. Yüzde 20’nin üzerindeki yanıkları cerrahi birimler riskli kabul eder. Tedaviden sonra fizyoterapist eşliğinde kollarının fonksiyonu daha da düzelecek. Şimdilik riskli günleri azaldı.”
    </span>
   </p>
   <p>
    <span>
     Başbakan da seçim öncesi ziyaret etmişti Fehmi’yi. Ne olmak istediğini, kendisinden ne talep ettiğini sormuştu. Fehmi ise din kültürü öğretmeni olacağını ve Cizre’ye yurt yapmasını istemişti. Ve Erdoğan’dan talimat çıktı. Cizre’ye yeni bir yurt yapılıyor. Adı ise şimdiden hazır: Fehmi Fidan Öğrenci Yurdu...
    </span>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Ismail Koksal, 22 June 2011, 17:26
> Kırıkkaleliyim, şu an Meksika’da yaşıyorum. Haber beni hem çok sevindirdi hem de ağlattı. Bizim köyde birisi güzel bir söz söylese veya güzel bir şey yapsa "gurban oluyum" derler. Ben de şunu soyluyorum: Genç gurban oluyum o Yasin okuyan ağzına. Allah’ım acil şifalar versin. 

Kaynak: [www.aksiyon.com.tr](http://www.aksiyon.com.tr:80/aksiyon/haber-29733-fidanlar-fehminin-adiyla-buyuyecek.html), [web.archive.org (arşiv bağlantısı)](http://web.archive.org/web/20120705102937/http://www.aksiyon.com.tr:80/aksiyon/haber-29733-fidanlar-fehminin-adiyla-buyuyecek.html)
