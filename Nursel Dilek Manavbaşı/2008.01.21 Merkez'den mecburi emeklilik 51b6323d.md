# Merkez'den mecburi emeklilik

*Nursel Dilek Manavbaşı 2008.01.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Merkez Bankası’nın İstanbul’a taşınma kararı en çok, çalışan personeli endişelendiriyor. Emekliliği gelip çalışmaya devam eden memurlar ve üst düzey bürokratlar artık mecburi emekli olmaya karar verdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080211184248im_/http://www.aksiyon.com.tr/resim/685/62.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Deprem riski, hayat pahalılığı, trafiği, kalabalığı… Zaten emekliliğimiz geldi, niye Ankara’daki düzenimizi bozup İstanbul’a gitmeyi düşünelim ki? Çalışanlardan emekliliği gelenlerin çoğu da bizim gibi düşünüyor. Biz, Ankara’da kalmaktan yanayız…” Merkez Bankası’nda (MB) görev yapan evli bir çiftin, bankanın İstanbul’a taşınmasıyla ilgili düşünceleri böyle. H. ve N. çifti, 18 yıldır Merkez Bankası’nda çalışıyor. İstanbul’a taşınma konusu gündeme geldiğinden beri ikisi de düşünmemiş gitmeyi. Gerekçeleri ise burada görev yapan çoğu personelle aynı: Ankara’nın düzenli hayatından uzaklaşma korkusu. Bu yüzden, emekliliği gelenler, emekli olacak. Ancak diğerleri şimdiden İstanbul’da ev düşünmeye başladı bile.
   <br>
    <br>
     Yaklaşık bir yıldır konuşulan Merkez Bankası’nın İstanbul’a taşınıp taşınmayacağı yönündeki tartışmalara Başbakan Erdoğan son noktayı geçtiğimiz hafta koydu. 60. hükümetin beş yıllık eylem planı toplantısında Vakıfbank, Ziraat ve Halk Bankası’nın yanı sıra Merkez Bankası’nın da İstanbul’a taşınacağını açıklayan Erdoğan’ın, “Gerekirse kanun çıkartırız” çıkışı, bu konudaki kararlılığın göstergesiydi. Ancak karar, bazı kesimlerin tepkisine yol açtı. Çalışanlar ise olaya kendi pencerelerinden bakıyor.
     <br/>
     <br/>
     20 YILLIK MEMUR 6 BİN YTL ALIYOR
     <br/>
     <br/>
     Merkez Bankası’nda İstanbul ve Ankara’da 4 bin 582 kişi görev yapıyor. Bunun yarıdan fazlası, 2 bin 565’i başkentte görevli. Vakıfbank’ta 1.000, Halk Bankası’nda 1.200 ve Ziraat Bankası’nda 1.500 personel çalışıyor. Başbakan Erdoğan’ın isteği gerçekleşirse ailelerle birlikte 20 binden fazla insan İstanbul’a taşınmış olacak. Hem kamu bankalarında hem Merkez Bankası’nda çalışan çoğu görevli İstanbul’a gitme fikrine sıcak bakmıyor. Emekliliği gelen personel de, taşınma projesinin hayata geçmesiyle birlikte emekliliği planlıyor. Çalışan personelin ise şimdilik kafası karışık. Bir taraftan iş kaybetme endişesi, diğer taraftan da Merkez Bankası’nın sağladığı maddi imkânlar, gitmeyi göze aldıran etkenler arasında. MB çalışanları bir ay tek, bir ay çift maaş alıyor. 20 yıllık bir memurun maaşı aylık yaklaşık 6 bin YTL’yi buluyor.
     <br/>
     <br/>
     Ankara’da bulunan Merkez Bankası Emeklileri Derneği, bankanın İstanbul’a taşınma düşüncesine tepkili. 800 üyesi bulunan dernek, MB’nin Başkent ve Cumhuriyetin tarihi mirasıyla bütünleştiğini, bu kültürün değiştirilmemesi gerektiğini savunuyor. Dernek Başkanı Aydın İnce, Merkez’i İstanbul’a taşıma fikrinin banka mensuplarını karamsarlığa ve mutsuzluğa ittiğini söylüyor: “Deneyimli, üst düzey yöneticiler emekliliği düşünüyor, kurulu aile düzenlerini bozmamak için, kariyerlerini bilerek sınırlamayı tasarlıyorlar. Yer değişikliği uğruna, özenle seçilmiş, uzmanlığı olan bu kadroları dağıtmak, yeterlilik açısından ciddi sorunlar çıkarır.” Hükümet, taşınma işlemini 2009’da Dünya Bankası ve IMF icra direktörleri toplantısına yetiştirmek istiyor. MB’nin taşınmasına başından beri karşı çıkan Ankara’daki sivil toplum örgütleri ise 19 Ocak’ta ‘Finansal Göç’ başlıklı geniş bir toplantı bile yaptı.
     <br/>
     <br/>
     MB eski Başkanı Gazi Erçel, taşınma olayının 1980’lerden bu yana konuşulduğunu hatırlatıyor. MB’nin siyasetçiden uzak olmasında her zaman yarar olduğunu savunan Erçel, başka bir noktaya dikkat çekiyor: “MB, nerede olacağı konusunda karar veremiyorsa, para politikası gibi önemli konularda aldığı kararların da aynı şekilde değerlendirilmesi lazım. MB’nin nerede istiyorsa orada olması çok daha doğrudur.”
     <br/>
     <br/>
     BANKALARIN BANKASI DEĞİL
     <br/>
     <br/>
     Özal döneminin Maliye ve Gümrük Bakanı Prof. Dr. Ekrem Pakdemirli, Özal’ın başbakanlığı döneminde konunun gündeme geldiğini ancak çok da üzerinde durulmadığını anlatıyor: “Turgut Özal, ‘Merkez Bankası’nı İstanbul’a götürmemiz lazım. İstanbul ekonominin merkezi’ demişti. Ben de, MB’nin normal bir banka olduğunu, İstanbul’a götürmenin bir manası olmadığını belirtmiştim. O zamanki başkan da İstanbulluydu. Bütün bankaları oraya götürmek düşünülüyorsa bu Ankara için de çok büyük kayıp olmaz.” Eski bakan, MB’yi bankaların bankası şeklinde görmemek gerektiğine inanıyor. MB’nin bankacılık işlemleri yapmadığını, sadece bankalara çekidüzen veren, para basan ve piyasadan para çeken bir kurum olduğunu belirtiyor.
     <br/>
     <br/>
     Hükümet, MB’yi de İstanbul’a taşıyarak bu kentin finans merkezi hüviyetini pekiştirmek istiyor. Hükümetin bir diğer gerekçesi de finans çevrelerini, bürokrasi ve Meclis’in yer aldığı Ankara’daki baskılı ortamdan kurtarmak. Ancak Hazine Müsteşarlığı ve Maliye Bakanlığı’nın başkentte bulunuyor olması, sistemle ilişkinin zayıflayacağı endişesini getiriyor. MB’yi İstanbul’a taşımanın en önemli avantajlarından biri, para piyasalarını ve ticari bankaları daha kolay ve etkili biçimde kontrol etme imkanı sağlaması olacak.
     <br/>
     <br/>
     İstanbul Ticaret Odası (İTO) Başkanı Murat Yalçıntaş, hükümetin açılımını destekleyenlerden. Yalçıntaş’a göre MB ve kamu bankalarının İstanbul’a taşınması, bölgenin finans merkezi olma yolundaki önemli açılımların ilki. Ancak bu karar İstanbul’u finans merkezi yapmak için yeterli değil. Yalçıntaş’a göre Türkiye’nin finansal alanda güçlü olabilmesi için birçok düzenleme gerekli. Bunların başında finansal kanuni altyapının iyileştirilmesi geliyor: “Eğer 5-10 yıl sonra İstanbul’u bir finans merkezi olarak görmek istiyorsak, bu yolda atılması şart olan adımlardan bir tanesidir MB’nin taşınması. Ancak İstanbul’un da atması gereken adımlar var. Altyapı, ulaşım, telekomünikasyon vs. Ayrıca Türkiye’de çalışacak olan yabancılar için kanuni altyapının esnekleştirilmesi ve finansal piyasaların derinleştirilmesi lazım. Ancak bu kararlarla beraber MB’nin buraya taşınması bir anlam ifade eder.”
     <br/>
     <br/>
     İTO Başkanı, MB’nin İstanbul’a taşınmasıyla bağımsız olacağı yönündeki değerlendirmelere ise şöyle cevap veriyor: “Ankara’ya gidip geldikçe şunu görüyorum. İstanbul’la Ankara arasında olaylara yaklaşım açısından farklılık var. Ankara olaylara siyasal, İstanbul ekonomik açıdan yaklaşıyor. Bu bağlamda MB’nin İstanbul’da olması gerektiğine inanıyorum.”
     <br/>
     <br/>
     <br/>
     <br/>
     KURULMASI DA TAŞINMASI KADAR TARTIŞMALI OLMUŞTU
     <br/>
     <br/>
     <br/>
     Merkez Bankası’nın kurulma aşaması da taşınması kadar tartışmalıydı. Türkiye’de bir ulusal merkez bankası kurulması fikri ilk olarak Osmanlı’da İttihat ve Terakki zamanında ortaya atılır. Ancak bu fikir 1923’te toplanan Türkiye İktisat Kongresi’nde hayata geçirilir. 1927’de ikinci İnönü hükümetinin Maliye Bakanı, Cumhurbaşkanı Mustafa Kemal Atatürk’e merkez bankası kurulması hakkında bir taslak sunar. Cumhurbaşkanı bu taslağı onaylar. İş Bankası Genel Müdürü Celal Bayar, İnönü’ye sermayesi tamamen devlete ait olan bir devlet bankası fikrine karşı olduğunu, yeni banka kurmak yerine, İş Bankası’nın merkez bankasına dönüştürülmesini önerir. Başbakan ise merkez bankasının bağımsız bir kuruluş olması gerektiğini söyleyerek bunu reddeder. Böylece girişim başarısızlıkla sonuçlanır.
     <br/>
     <br/>
     Üçüncü İnönü hükümeti, hükümet programında ilk defa açıkça bir devlet bankası kurulması hakkında bir yasa taslağı hazırlamasını öngörür. Hükümet konuyla ilgili incelemelerde bulunması için Alman Merkez Bankası Başkanı Hjalmar Schacht’ı davet eder. Schact’a göre Türkiye’de bir merkez bankası kurulması için gerekli şartlar yoktur. Bu sebeple bankanın kurulması yine ertelenir. Hükümet üçüncü defa girişimde bulunur; ancak hazırlanan kanun taslağı bankacılık çevrelerinden gelen itirazlar üzerine reddedilince, proje yine rafa kaldırılır. Hükümet tasarıyı yeniden düzenler ve 1930’da TBMM’ye gönderir. Önce Maliye-İktisat Müşterek Encümeni’nde, sonra Bütçe Encümeni’nde görüşülerek Meclis gündemine taşınır. 11 Haziran 1930’da tasarı Meclis’ten geçerek yasalaşır. 1 Eylül 1931’de hükümetçe kabul edilen Banka Nizamnamesi 20 Eylül 1931’de Resmi Gazete’de yayınlanarak yürürlüğe girer. Merkez Bankası, aynı yıl Ziraat Bankası binasında faaliyete geçer. 1933’te Ankara şubesi olarak kullanılan hizmet binasına taşınır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29353), [web.archive.org (arşiv bağlantısı)](http://web.archive.org/web/20080211184248/http://www.aksiyon.com.tr:80/detay.php?id=29353)
