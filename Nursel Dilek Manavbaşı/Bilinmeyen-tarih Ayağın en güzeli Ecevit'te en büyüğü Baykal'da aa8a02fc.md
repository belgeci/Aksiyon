# Ayağın en güzeli Ecevit’te en büyüğü Baykal’da

*Nursel Dilek Manavbaşı Bilinmeyen-tarih*

<div>
 <font>
  <img border="0" height="1" src="/web/20050327160230im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050327160230im_/http://www.aksiyon.com.tr/resim/530/14.jpg" vspace="5"/>
  </p>
 </font>
 <font class="content">
  Nurettin Cebeci, 50 yılı aşkın süredir Ankara Cebeci’deki 10 metrekarelik dükkanında politikacılardan askere, sanatçılardan zenginlere ayakkabı dikiyor.
 </font>
 <br/>
 <p>
  <font class="content">
   Şimdilerde, fabrikasyon ve marka merakının olumsuz etkilerini yaşasa da geçmişinden aldığı cesaretle devletin “ayak envanterini” Aksiyon’a açıkladı.
   <br>
    <br>
     Ankara’nın merkezi caddelerinden biri olan Ziya Gökalp’te yürürken 10 metrekarelik bir ayakkabı dükkanına takılıyoruz. İçeri adım atmamızla, politikacısından askerine, sanatçısından işadamına çok sayıda ünlünün ‘ayakkabı sırrına’ ulaşmamız bir oluyor. ‘Devletin ayak envanteri’ dükkan sahibi 66 yaşındaki ayakkabı ustası Nurettin Cebeci’de çünkü.
     <br>
      <br>
       Nurettin Cebeci ‘ayakkabı serüvenine’ adımı, daha 9 yaşında memleketi Artvin’de atar. Ailesinin maddi durumunun iyi olmaması, onu bu mesleğe yöneltir; sanatını geliştirmek için Zonguldak, Ankara ve İstanbul arasında mekik dokur. Türkiye’nin önde gelen ayakkabı imalathanelerinden biri olan İstanbul Beyoğlu’ndaki Tanca Kundura’ya kapağı attığında ise artık yolu açılmıştır.
       <br>
        <br>
         İtalya başta olmak üzere sık sık yurtdışına bile gider. Fuarlara katılır, esinlendiği ayakkabı modellerinden yeni modeller üretir. Tasarladığı ayakkabılar dikkat çeker bu arada. Katıldığı Milano Modelistler fuarında bir modacı, ayağındaki ayakkabılara duyduğu hayranlığı “Böyle fantezi ayakkabı giyen bir ustaya rastlamadım. Eminim, siz ünlülere ayakkabı yapıyorsunuz.” sözleriyle ifade eder.
         <br>
          <br/>
          Bale pabucu
          <br/>
          <br/>
          Artık, Cebeci’nin daha büyük oynamasının zamanı gelmiştir. Ticarete niyetlenir. Cebeci Semti’nde kiraladığı dükkanına, soyadından esinlenerek ‘Cebeci Kundura’ levhasını asar. Dönemin Devlet Tiyatroları genel müdüründen ‘Bale pabucu yapabilir miyiz?” teklifi alır. Bir zaman bale pabucu üretir. İşin içine, günlük para kazanma kaygısı girince bundan vazgeçer. Ancak, dükkanın ismi, ‘Bale Kundura’ olmuştur bile.
          <br/>
          <br/>
          Ünü, zamanla yayılır. Küçücük dükkanı, methini duyanlarla dolup taşar. İlk müşterileri ise Ankara Radyosu sanatçıları olacaktır. Müşterileri arasında bestekâr İsmet Nedim, Zeki Müren, Mustafa Sağyaşar, Güneri Tecer, Ziya Taşkent, Ahmet Sezgin, Adnan Şenses gibi sanatçılar vardır... Bu arada, ilk zamanlar bu ayakkabıları kendisinin yaptığını anlatmakta zorlanır Cebebi: “Körpeliğime bakıp, o ustanın ben olduğuma inanamıyorlardı.”
          <br/>
          <br/>
          Bir gün devleti giydireceğim
          <br/>
          <br/>
          Nurettin Cebeci, zengin olmayı pek hayal etmemiş ama, daha işin başında, Türkiye’nin kaymak tabakasına ulaşacağını da kafaya koymuş; “İnsan niyet ettikten sonra her şey mümkün.” diyor. Bu yolda ilerlerken, ortaklık ve seri üretim tekliflerini de elinin tersiyle itmiş. O günleri, şöyle anlatıyor: “Ünüm yayılınca, ortak olmak isteyenler çıktı. Kabul etseydim, daha fazla para kazanabilirdim. Yozlaşmamak için böyle davrandım. Az olsun, temiz olsun; memlekette şanı olsun dedim ve 52 yıldır ayaktayım.”
          <br/>
          <br/>
          Amacına da ulaşır, ayakkabıları ise Zeki Müren’in ayaklarında sahne alır, Kartal Tibet’in ayağında kamera karşısına geçer, gazeteciye demeç veren politikacının ayağında arz-ı endam eder.
          <br/>
          <br/>
          Baykal’ın ayağı büyük
          <br/>
          <br/>
          Nurettin Usta, milletvekili, başbakan, asker-sivil bürokrat çok sayıda ‘devletliye’ ayakkabı giydirirken onların ‘ayakkabı ölçülerine’ de ulaşır. Bunlardan biri de eski Başbakan Bülent Ecevit. Nurettin Cebeci, 1974 yılında ‘Kıbrıs Fatihi’ Bülent Ecevit’in yanına giderek ayak ölçüsünü almış. Ecevit, ‘Lord’ kalıbı yapmasını istemiş. Klasik bağcıklı bir ayakkabının bedelini ödemek istemiş; Cebeci kabul etmeyince de “Bari maliyetini vereyim.” demiş. Cebeci, “Ülkeye onca hizmetleri oldu, para alamazdım. Hediye ettim. Ayakkabıları kendi elimle giydirmek istedim; Ecevit, ayağını geri çekti. Bana göre bu tür şeylerden hoşlanmayan tek insan odur.” diyor.
          <br/>
          <br/>
          Ecevit’e 8 çift ayakkabı yapmış, bunlardan sonuncusu ise ‘son başbakanlık’ dönemine denk gelmiş. Ecevit’in ayakkabılarını eskitmesi durumunda bir yenisini dikmeye de hazır olduğunu ekliyor Cebeci.
          <br/>
          <br/>
          Genellikle ayakkabı ölçülerini muhataplarına kadar gidip alan Nurettin Usta’ya göre, en güzel ayak Bülent Ecevit’e ait. “41 numara giyen Ecevit’in uzun ince ve çok düzgün bir ayak yapısı var. 42 numara giyen Rauf Denktaş’ın parmak yerleri çok biçimsiz ve nasırlı.” diyor.
          <br/>
          <br/>
          Protokol isimler içerisinde en büyük ayağa ise Deniz Baykal’ın sahip olduğunu ondan öğreniyoruz. Cebeci, ünlü müşterilerinin ayak durumunu şöyle özetliyor: “Baykal’ın ayakları düzgün fakat büyük, 44,5 numara giyiyor. Onu, 44 numara giyen Kara Kuvvetleri Komutanı Org. Yaşar Büyükanıt izliyor. En küçük numara ayakkabıyı ise 38 numara giyen eski Afyon Milletvekili ve Çalışma Bakanı Ahmet Tahtakılıç’a yaptım. Bunların haricinde eski Cumhurbaşkanı Kenan Evren 40, eski Genelkurmay Başkanı Hüseyin Kıvrıkoğlu 42, Zeki Müren 39, Adnan Şenses 41 numara giyerdi.”
          <br/>
          <br/>
          Ayakkabı beklemez, beklenirdi
          <br/>
          <br/>
          Ustamız, şimdilerde eskiyi özlüyor. Satışların 1980 öncesinde çok iyi olduğunu belirtirken, “Eskiden yaptığımız ayakkabının bir bekleyeni olurdu. Ayakkabılar rafta beklemezdi. Şu raflar ayakkabıyla dolar mı diye düşünürdüm. Artık, her yer ayakkabı doldu. Togo 65 liraya ayakkabı satarken ben 125 liraya sipariş alırdım.” diye yakınıyor.
          <br/>
          <br/>
          Yeni durum, yıllar sonra ilk kez dükkanının camına “Bir süre için etiket fiyatından 50 milyon indirimli.” yazısını asmaya itmiş Cebeci’yi. Gerekçesini, “Eskiden işler durgun derdik, şimdi iflas etmiş bir piyasa var.” sözleriyle açıklıyor Cebeci, fabrikasyon ve marka merakının olumsuz etkisini de vurguluyor.
          <br/>
          <br/>
          Tam da bu sırada, Nurettin Cebeci’nin ilk müşterilerinden eski Ulaştırma Bakanı Selahattin Babüroğlu giriyor dükkana. Babüroğlu, sohbete katılıyor ve “Hâlâ ayakkabılarımı kendisine yaptırıyorum. Paraya en çok ihtiyacı olduğu zaman bile eğer içine sinmemişse (Hayır abi onu alma, başkasını yapalım) der. Bu tür insanları Allah ender gönderir. Bunlardan biri de Nurettin Usta’dır.” diyor.
          <br/>
          <br/>
          Bir ayakkabının maliyeti 100 YTL
          <br/>
          <br/>
          Peki, onca marka ortada olmasına rağmen ünlü insanlar neden bir ustaya ayakkabı diktirir? Cebeci, bu soruya cevap verirken ‘ayak şekli ve büyüklüğü, alışkanlık, kalite’ gibi tercihleri belirleyen faktörleri sıralıyor önce. Ardından da ekliyor: “İyi bir ayakkabıyı, müşterinin hangi koşulda, nerede giyeceği belirler. Müşterilerime ilk önce bunları soruyorum.”
          <br/>
          <br/>
          Diğer bir soru ise “ayakkabı” fiyatlarıyla ilgili. Kendisi 275 milyon liraya varan fiyatlarla (şimdilerde 50 milyon lira indirim uyguluyor) ayakkabı satan Cebeci, bu soruya da “Kaliteli bir ayakkabı en fazla yüz milyon liraya mal edilebilir. Şu anda, İtalya ve İspanya’dan çok çeşit ayakkabılar geliyor. 1 milyara bile ayakkabı satılıyor. Çok pahalı. Bunları, daha bugünün politikacıları alıyor.” karşılığını veriyor.
          <br/>
          <br/>
          Deriye ve köseleye yıllardır şekil veren Cebeci, hâlâ el emeği göz nuru ayakkabıları dikmeye devam ediyor. Hem de, ‘devletin ayak ölçülerini’ aldığı ve o eski ünlü müşterilerinin fotoğraflarıyla süslü dükkanından, gelişen teknolojiye, artan marka bağımlılığına meydan okuyarak: “Giy de ayakkabı gör beyim.”
          <br/>
          <br/>
          USTANIN ÜNLÜ MÜŞTERİLERİ
          <br/>
          <br/>
          Politikacılar:
          <br/>
          <br/>
          7.Cumhurbaşkanı Kenan Evren, Bülent Ecevit, Deniz Baykal, MHP lideri Devlet Bahçeli, KKTC Cumhurbaşkanı Rauf Denktaş, eski TBMM Başkanı Sabit Osman Avcı, eski bakanlar Halil Başol, Ali Naili Erdem, Köksal Toptan, Selahattin Babüroğlu.
          <br/>
          <br/>
          Askerler:
          <br/>
          <br/>
          Genelkurmay Başkanı Org. Hilmi Özkök, eski Genelkurmay Başkanı Doğan Güreş, Milli Güvenlik Konseyi üyeleri Tahsin Şahinkaya, Sedat Celasun, Nurettin Ersin; 1. Ordu Komutanı Org. Hurşit Tolon, Kara Kuvvetleri Komutanı Org. Yaşar Büyükanıt, 2. Ordu Komutanı Org. Şükrü Sarıışık, Jandarma Genel Komutanı Org. Fevzi Türkeri, Org. Mehmet Çavdaroğlu; emekli komutanlar Teoman Koman, Mehmet Buyruk, Aytaç Yalman, Adnan Doğu.
          <br/>
          <br/>
          Sanatçılar:
          <br/>
          <br/>
          Tiyatro sanatçıları Çetin Köroğlu, Yalın Tolga, İhsan Sanıvar, Zihni Göktay, Haluk Kurdoğlu, sinema yönetmeni-oyuncu Kartal Tibet, ses sanatçılarından Ziya Taşkent, Güneri Tecer, Adnan Şenses, Mustafa Sağyaşar, Zeki Müren, Hüseyin Gökmen, Ahmet Sezgin, Osman Türen, Yıldıray Çınar ve bestekâr İsmet Nedim.
          <br/>
          <br/>
          İŞTE BAZI ÜNLÜLERİN AYAK NUMARALARI
          <br/>
          <br/>
          Bülent Ecevit: 41,  Rauf Denktaş: 42, Deniz Baykal: 44,5,  Org. Yaşar Büyükanıt: 44,  Kenan Evren: 40,  Hüseyin Kıvrıkoğlu: 42, Zeki Müren: 39, Adnan Şenses: 41
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


## Yorumlar

### reyhan doğru, 01-Şubat-2005
> El emeği göz nuru: 
> Siyasilerin ve sanatçıların ayakkabıcısı haberinizi beğendim. Marka bağımlılığının arttığı günümüzde, tanınmış bunca insanın el yapımı ayakkabı giymesi ilginç! El emeği göz nuru şeyler üreten insanları tebrik etmek lâzım. Böyle insanları bizlere tanıttığınız için teşekkürler. Haberinizden dolayı sizi tebrik ederim..

### Zeynep Turan, 01-Şubat-2005
> Bu haber çok eğlenceli: 
> "Ayağın en güzeli Ecevit'te en büyüğü Baykal'da" haberi çok ilginçti. Bu tür haberleri nereden buluyorsunuz bilmiyorum. Aksiyon'da siyasî haberlerden çok böyle haberleri görmek istiyorum. Çünkü çok eğlenceli. Bazen o kadar fazla siyasî haber oluyor ki, dergiyi okumaktan sıkılıyorum.

Kaynak: [www.aksiyon.com.tr](http://www.aksiyon.com.tr:80/detay.php?id=19480&yorum_id=2910), [web.archive.org (arşiv bağlantısı)](http://web.archive.org/web/20050327160230/http://www.aksiyon.com.tr:80/detay.php?id=19480&yorum_id=2910)
