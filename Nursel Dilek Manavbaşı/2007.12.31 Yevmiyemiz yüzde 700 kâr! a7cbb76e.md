# Yevmiyemiz, yüzde 700 kâr!

*Nursel Dilek Manavbaşı 2007.12.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İhtiyaç sahiplerine yardım için bayramlarını Doğu ve Güneydoğu’da geçiren işadamları, yaşadıklarını unutamıyor. Yardım seferberliği, bölge halkını doğru tanıyıp tanıtmak için de büyük fırsat.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080505075345im_/http://www.aksiyon.com.tr/resim/682/47.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080505075345/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080505075345/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080505075345oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080505075345oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Yüksekova’da bayram sabahı… Cami cemaati bayram namazını eda etmiş, kurbanlarını kesmeye hazırlanıyor. Soğuktan buğulanmış camın ardından bakan yaşlı bir nine ise iç geçirerek etrafı seyrediyor. Yanında bu bayram, ne buruşmuş ellerini öpecek bir oğlu var, ne de Allah’a adayacak bir kurbanı… Günlerdir, boğazından doğru dürüst bir lokma geçmemiş belki. Kapısını çalacak bir kişiye hasret. Ancak bu bayram, tanımadığı bir yüz, bir ses, “Sizinle bayramlaşmaya geldik” diyerek çaldı kapısını. Onbinlerce kişiye uzanan el, ona da uzandı bu bayram. Iğdır’ın bir köyünde veya Kars’ın merkezinde, kişiler farklı olsa da hayırlar hep aynıydı.
   <br>
    <br>
     Yüzlerce kilometre öteden gelen bir grup hayırsever işadamıydı onlar. Çocukları ve eşleriyle bayram sabahına uyanma ‘saadetinden’ vazgeçerek yollara koyuldular. Yanlarında çalıştırdıkları onlarca işçiyi bayram tatiline gönderirken, kendileri doğu ve güneydoğunun yolunu tuttu. Yanlarında azıkları, yüreklerinde hayır yapabilmenin mutluluğu vardı. Başbakan Erdoğan’ın deyimiyle, “Yoksulluk derdiyle dertlenmenin gayreti içerisinde olanlardı” onlar. Amaçları ise el açana el uzatmaktı.
     <br>
      <br/>
      Kimse Yok mu Derneği’nin öncülüğünde bir araya gelen binlerce hayırsever işadamı, bu yıl bayramı Doğu ve Güneydoğu’da geçirdi. Şırnak, Mardin, Muş, Siirt, Kars, Iğdır, Hakkâri, Yüksekova ve Ağrı gibi bölgedeki bütün illere ulaştı hayırseverler. Şirketlerinde çalışan yüzlerce, binlerce kişi vardı; ama onlar, bu hayrı kendi elleriyle ulaştırmak istedikleri için oradaydılar. Ailelerini, çalışanlarını bırakarak koyuldular yola. İşadamları bu kampanya sayesinde hem ön yargılarını kırdılar hem de bölge halkına terörün bıraktığı izleri bir nebze de olsa unutturmak istediler.
      <br/>
      <br/>
      BİZİM KAPIMIZI DA ÇALACAKLAR MIYDI?
      <br/>
      <br/>
      Onlardan biri Abdurrahman Çakıcı. Kendisi Konya’da emlak işleriyle uğraşan, hayırsever bir işadamı. Yıllardır yoksullara yardımda bulunmuş. Ancak bu sefer kendi elleriyle ulaştırmak istemiş yardımını. Bayramın ikinci günü 41 kişilik bir grupla, ihtiyaç sahiplerine ulaşmak için koyulmuş yola. Hakkâri Yüksekova’ya gittiğini öğrenen ailesi, biraz serzenişte bulunmuş ona. Artan terör olayları çoğu kişi gibi Abdurrahman Bey’i de endişelendirmiş bu yolculukta.
      <br/>
      <br/>
      İlk defa ailesinden ayrı geçirdiği bu bayramda helalleşerek ayrıldığını anlatıyor bu yüzden. Hakkâri’ye vardıklarında 41 kişilik grup ikiye ayrılmış; 25 kişi Hakkâri’de kalırken, 16 kişi Yüksekova’ya geçmiş. Abdurrahman Bey, üç gün boyunca diğer işadamlarıyla birlikte Yüksekova’da kalmış. Yüksekova halkının sıcak karşılaması, yolcu etmesi hiç çıkmamış aklından. En çok da orada duyduğu bir söz hafızasında yer etmiş: “Ailelerden birinin kapısını çaldığımızda ‘Birileri de bizim kapımızı çalacak mıydı? Halimizi hatırımızı soran olacak mıydı?’ diyerek gözyaşı döktü. Bu sözleri ve o insanları unutmamız mümkün değil.” Abdurrahman Bey, ilk kez ailesinden ayrı geçirdiği bu bayramı hiçbir bayramın yerine koyamıyor bu yüzden. ‘Hayatımda geçirdiğim en güzel bayramdı’ diyerek özetliyor yaşadığı sevinci. Bir daha buluşmak üzere ayrıldığı o insanlara şu mesajı vermeyi de ihmal etmiyor: “Fakiriz diye üzülmeyin. Sizin zengin bildiğiniz bu insanlar, hem bayramda hem de ellerindeki yardımlarla birlikte ayağınıza geldiler. Bence artık zaman, üzülme değil sevinme zamanıdır.”
      <br/>
      <br/>
      İKİ YILDIR AĞRI’YA GİDİYOR
      <br/>
      <br/>
      Süleyman Karabıçak da Ankaralı hayırsever işadamlarından biri. İnşaat işleriyle uğraşıyor. Geçen yıl kardeş aile vesilesiyle gittiği Ağrı yollarına, bu yıl bayram ve kurban kesimi için düşmüş. Yenimahalle semtinden toplanan kurbanlar, beş kişilik bir ekip sayesinde Ağrı’daki ihtiyaç sahiplerine ulaştırılmış. Süleyman Karabıçak, orada yoksul insanların yüzlerinde gördüğüm mutluluğu dünyadaki hiçbir şeye değişmem, diyor. Türkçe bilmeyen birçok insanla karşılaşmış. Ancak ‘Bayramlaşmaya geldik’ denildiğinde, vücut dilinin onların yüzünde hayat bulduğunu ifade ediyor. Süleyman Bey’e göre, yapılan hayırlar şahsi değil, toplumsal bir olay olarak değerlendirilmeli. “Şahıs olarak benim buralara gitmem mümkün değil” sözünü sıklıkla tekrarlıyor.
      <br/>
      <br/>
      Kimse Yok mu Derneği Konya Şubesi Başkanı Hasan Kıratlı, Hakkâri’ye giden 41 kişilik ekibin içinde yer alanlardan. Hakkâri’de beklemedikleri bir ilgiyle karşılaştıklarını anlatan Kıratlı’nın bölgede en fazla dikkatini çeken, çocuklar olmuş. Götürülen kurbanların yanında çocuklar için de çikolata paketleri hazırlayan ekibi, ‘İçinizde almayan var mı?’ diye sorduğunda sadece bir çocuğun, ‘Ben almadım’ demesi şaşırtmış. Hasan Bey, bölge halkının maddi durumları iyi olmasa da, azla yetinmeyi bilen insanlar olduğunu belirtiyor: “Çocuklar bizi yanıltıp birkaç tane daha isteyebilirlerdi; ama yalan söylemediler. Bölge halkı gibi çocuklar da karnı aç; ama gözü tok insanlar.”
      <br/>
      <br/>
      ETİN TADI UNUTULUR, KARDEŞLİK UNUTULMAZ
      <br/>
      <br/>
      Kıratlı, kurban etlerini dağıtmanın çok da önemli olmadığını belirtiyor. Ona göre asıl önemli olan, oradaki insanlarla kurulan kardeşlik bağı: “İnsanlara dağıtmış olduğumuz 4-5 kilogramlık etin tadı en fazla beş gün sonra damaklarında kalmayacak. Ama kurulan kardeşlik bağlarının ilelebet devam edeceği kanaatindeyiz. Derneğimiz de toplumsal barışa katkıda bulunma amacıyla kurulduğu için biz de Konya şubesi olarak Hakkâri’yi kardeş şehir ilan ettik.”
      <br/>
      <br/>
      Iğdır’a giden hayırsever işadamlarından biri, Ali Erdem. Ankara-Ostim’de tornacılıkla uğraşıyor. Yıllardır ailesiyle yaşadığı bayram sabahlarını iki yıldır doğuda geçiriyor. Geçen yıl gittiği Hakkâri’den sonra bu yıl Iğdır’daki ihtiyaç sahiplerine ulaşmış Ali Bey. Iğdır’ın Ermeni hududunda bulunan 13 köyündeki 100 aileye kurban eti dağıtılmış. Iğdır’ın genelinde ise 2 bin 500 kişiye kurban bağışı yapılmış.
      <br/>
      <br/>
      Ali Erdem, Iğdır’ın Ermeni sınırına yakın olan bölgelerinde çok fakir ailelerin yaşadığına dikkat çekiyor. Yıkılmış bir evde oturan 90 yaşındaki teyze, hiçbir geçim kaynağı olmayan aileler; Ali Bey’in aklını sürekli meşgul ediyor: “Ankara’ya döndüğümden beri oraları düşünüyorum.”
      <br/>
      <br/>
      TAKSİCİYİ ŞAŞIRTAN CEVAP
      <br/>
      <br/>
      İşadamını, gördüğü yoksulluğun yanı sıra, kendisini gezdiren şoförün sorusu da bir hayli şaşırtmış: “Iğdır’ın Çalpala köyüne gidiyorduk. Şoför, bana dönüp, ‘Bu işten günde ne kadar yevmiye alıyorsunuz?’ diye sordu. Ben de yüzde 700 kârımız var dedim. Cevap karşısında bir hayli şaşıran şoför, ‘Abi bayağı kârlıymış, nasıl oluyor?’ deyince Ali Bey, asıl cevabı vermiş: “Allah katında yüzde 700’dür inşallah. Taksici epey şaşırmış tabii.
      <br/>
      <br/>
      Iğdır’a gelen işadamları ihtiyaç sahiplerine yardımları ulaştırdıktan sonra geceyi Iğdır’daki okullardan birinde geçirmişler. O gece çoğunun birbirine anlattığı hikâye ise neredeyse hemen hemen aynı. Yardım edilen insanların durumları, ‘Onlar için başka neler yapabilirim?’ sancısı çoğu işadamının gözünden süzülen yaşlarla anlatılmış.
      <br/>
      <br/>
      AİLEMLE BİRLİKTE TEKRAR GİDECEĞİM
      <br/>
      <br/>
      Birtay Yurtseven, Akal Batu Teksil’in sahibi. Birtay Bey, Karslı olmasına rağmen Kars’a hiç gitmemiş bugüne kadar. Köyleri (Selimiye ilçesinin Bozkuş köyü) Kars’tan önce geldiği için tek gördüğü yer orası. Üç kez gittiği köyüne de cenaze için gelmiş şimdiye dek. Onun Kars’a ilk gidişi ve Kars’ta ilk bayram geçirişi ise bu kampanya sayesinde gerçekleşmiş. Bayramın birinci günü dokuz kişilik ekiple gitmiş memleketine. Bir bayram sabahı Birtay Bey’i buralara getiren kendi tabiriyle, “Birileri için bir şeyler yapabilmek ve bunun hazzını birebir yaşayabilme” derdi olmuş.
      <br/>
      <br/>
      Birtay Bey’i memleketindeki iki aile oldukça etkilemiş. Dul bir kadının çocuklarıyla yaşamak zorunda olduğu 15 metrekarelik ev, tek göz odada geçim kaynağı olmayan yaşlı bir teyze. Çaldıkları çoğu kapının, ardında karşılaştıkları tepkiyi onlar da vermiş kendilerine: “Sizin burada ne işiniz var?” Hep aynı cevaplar verilmiş; “Bayramlaşmaya geldik.”
      <br/>
      <br/>
      Birtay Yurtseven, oraya gittiğinde aslında götürdüğü kurbanın bir anlamı olmadığına, o insanları ziyaret etmenin bile onlara yettiğine değiniyor. Memleketinde gördüğü bu manzara, Birtay Bey’de oraya en kısa zamanda gitme fikrini doğurmuş. Ancak “Bu sefer çoluk çocuk, ailecek.” diyor. Nedenini ise şöyle anlatıyor: “Biz orada bu mutluluğu yaşadıktan sonra, ailelerimize de bunu yaşatmalıyız, diye düşündük. Hem bizim hem de onların mutlu olması için ailecek oralarda bayram yapmaya karar verdik. Hatta oradaki aileleri evimize getirip misafir etmek ve sürekli diyalogda olmayı istiyoruz.”
      <br/>
      <br/>
      NE OLUR, DOĞRU ANLATIN BİZİ
      <br/>
      <br/>
      İşadamı Yurtseven, bağışları yaptıktan sonra Kars’taki birçok köyü ziyaret imkânı bulmuş. Özellikle Kürt ailelerin oturduğu evlere giden Yurtseven, artık terörün bitmesi ve doğuyla ilgili ön yargıların kırılması gerektiğini dile getiriyor: “Ben de Kürt kökenliyim. Önyargılar aramıza öyle bir girmiş ki çıkarıp atamıyoruz. Oradaki insanlar yanlış işler yapan üç-beş kişinin kendilerini temsil etmeyeceğini anlatmaya çalışıyorlar. Bizden de istekleri sadece şu: “Geldiniz, evimizi gördünüz. Gece yarısı dahi evimizin kapısını çalsanız, misafir edebiliyoruz. Ne olur bizi doğru anlatın.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29200), [web.archive.org (arşiv bağlantısı)](http://web.archive.org/web/20080505075345/http://www.aksiyon.com.tr:80/detay.php?id=29200)
