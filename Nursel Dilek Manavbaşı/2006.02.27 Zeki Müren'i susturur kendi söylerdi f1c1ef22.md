# Zeki Müren’i susturur kendi söylerdi

*Nursel Dilek Manavbaşı 2006.02.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Çankaya'nın CHP’li Başkanı Muzaffer Eryılmaz, icraatlarını ve projelerini Aksiyon’a anlattı. 12 Eylül’deki cezaevi günlerine de değinen Eryılmaz: “Bülent Ersoy’la aynı cezaevindeydik, ama aynı koğuşta yatmadık. Zeki Müren’in kasetini koyardık. Ersoy, kapatın şunu diye bağırırdı. Sonra kendisi söylerdi. İyi de söylerdi.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807025542im_/http://www.aksiyon.com.tr/resim/586/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Siyasi lügatin klasiklerindendir ‘864 rakımlı tepe’. Atatürk dâhil cumhurbaşkanlarının ikamet ettiği Çankaya Köşkü, yani iktidar erkinin en üst noktası için kullanılır bu ifade. Tepe, cumhuriyetin kuruluşuna da şahitlik etmiş Ankara’nın Çankaya İlçesi sınırları içinde. Köşk’ün yanı sıra Başbakanlık Konutu, Başbakanlık Merkez Binası, Genelkurmay, bakanlıklar ve yabancı misyona (büyük elçilikler) ev sahipliği yapıyor Çankaya. Peki, bu kadar üst düzeyin olduğu yerde belediye başkanlığı yapmak nasıl bir duygu? Sorunun muhatabı elbette Çankaya Belediye Başkanı Muzaffer Eryılmaz. Cumhuriyet Halk Partisi’nden (CHP) Eryılmaz’a göre, ‘hem çok zor hem de keyif verici’.
   <br>
    <br>
     Aynı zamanda tıp doktoru olan Eryılmaz, Çankaya sınırlarında her ay sağlık taraması yaptırıyor. Radyoloji profesörü olduğu için röntgenini alan ona koşuyor. Hatta “Belediye Başkanı olmadan önce ne iş yapardınız?” diye soranlara ‘röntgenciydim’ esprisiyle cevap veriyor. Judo, futbol ve atletizmle amatörce ilgilenen Eryılmaz, Ankara Büyükşehir Belediye Başkanı Melih Gökçek’in onursal başkanı olduğu Ankaraspor’un da kurucularından. Muzaffer Eryılmaz’la icraatlarını, projelerini, Gökçek’le polemiklerini, ünlü sanatçı Bülent Ersoy’la geçirdiği cezaevi günlerini konuştuk.
     <br/>
     <br/>
     -Cezaevi yıllarınızdan bahseder misiniz?
     <br/>
     <br/>
     ‘68’ gençlik hareketi, Türkiye’yi de etkiledi. Sosyal Demokrasi Dernekleri’nin Hacettepe’de kurucularındandım. Gençliğim, CHP saflarında geçti. 12 Mart 1971 Muhtırası geldi, okuldan atıldık. Neyse ki, döndük ve Hacettepe Üniversitesi Tıp Fakültesi’nden mezun oldum. Üç yıl (1977-80) Ankara Belediyesi Sağlık İşleri Müdürlüğü yaptım. 12 Eylül İhtilalinde gençlik kolları etkinliklerinin sorumlusu olduğum için Buca Cezaevi’ne gönderildim. Hatta ünlü bir ses sanatçımızla aynı yerde yattık.
     <br/>
     <br/>
     -Kimdi bu sanatçı?
     <br/>
     <br/>
     Bülent Ersoy’du. Sahne yasağından dolayı hapisteydi. Genel Başkanımız Deniz Baykal’la olan polemiğinde pek bir şey söylemedik. Ama, onun da dediği gibi aynı koğuşta yatmadık. Ersoy, ne erkek koğuşunda ne de kadın koğuşunda yattı. Koğuşların ortasında bir spor salonu vardı, bizim koğuşun camı oraya bakıyordu. Ersoy’a koca spor salonunu ayırmışlardı. Yatağı da basket potasının tam altındaydı. Biz müebbet koğuşundaydık.
     <br/>
     <br/>
     -Siyasi suçlular yani…
     <br/>
     <br/>
     Evet. Siyasi suçluların bulunduğu koğuştaydık. Akşama doğru canımız sıkılınca rahmetli Zeki Müren’in kasetini koyup dinlerdik. Sesini de sonuna kadar açardık. Meğer, Bülent Ersoy da duyarmış. Bir gün yarım saat falan dinledikten sonra oradan bağırdı. “Kapatın şunun kasetini” diye. Koğuş sorumlumuz, “Bülent Abla! Kapatacağım da, bu çocuklar garip. Zaten felek vurmuş, bırak da dinlesinler.” dedi. Sağ olsun, biz kapatınca kendisi söyledi. Cezaevinde iyi bir Bülent Ersoy dinleyicisiydik. Sesi de güzeldi.
     <br/>
     <br/>
     -Ne kadar kaldınız cezaevinde?
     <br/>
     <br/>
     Hücre hapsinde 37 gün, koğuş hapsinde 7-8 ay geçti. Sonra, mahkeme dışarıda devam etti. 3-4 senemiz öyle geçti yani. Sonunda beraat ettik.
     <br/>
     <br/>
     -Cezaevinden çıktıktan sonra neler yaptınız?
     <br/>
     <br/>
     Cezaevindeyken bir kişi bile aramadı. Küçücük iki kızım vardı. Biraz zor geçti o zamanlar. Hapisten çıkınca ihtisasa hazırlandım. Tıp doktoruydum, radyoloji asistanlığını kazandım. Seçildiğim 2004’e kadar mesleğimi değişik kademelerde sürdürdüm. Bu arada, CHP’nin bilim kültür platformunda ve sağlık komisyonunda görev yaptım. Partim, Çankaya Belediye Başkanlığı’na aday gösterdi ve seçildim. 22 aydır da bu görevdeyim.
     <br/>
     <br/>
     -İşe koyulurken nereden başladınız?
     <br/>
     <br/>
     Belediye ve Çankaya halkı birbirinden uzaklaşmıştı. Sorunlar rahat iletilemiyordu, sorunları iletme kanalları uygun değildi. Belediye belki de yaptığı işi düzgün anlatamıyordu. Çankayalılar için orada olduğumuzu bilmemiz lazımdı. Bu nedenle, hizmet içi eğitime ağırlık verdik.
     <br/>
     <br/>
     -‘Aman seçelim’ diye çırpınan insanlarla iletişimsizlik çelişki değil mi?
     <br/>
     <br/>
     Sorun sadece Çankaya’da değil. Türkiye genelinde bunu yaşıyoruz. Çünkü, hizmetler kişiye bağlı. Başkanlar gelip geçiyor, birikimini, arşivini bırakmıyor. Her gelen kendine göre bir sistem uyguluyor. Bazı belediye başkanlarının siyasi görüşü bile belli değil. Bir sağ partiden aday oluyor, bir soldan.
     <br/>
     <br/>
     -52 yıllık Çankayalısınız. Belediye başkanlığınızdan önce ne gibi şikâyetleriniz vardı?
     <br/>
     <br/>
     Halk isteklerini uygun bir kanalla belediyeye ulaştıracak ve belediye de uygun bir ekiple karşılık verecek. Görüyorduk hep. İletişimsizlik vardı yani.
     <br/>
     <br/>
     -Partiniz de görmüş olacak ki, sizi aday gösterdi. Bekliyor muydunuz?
     <br/>
     <br/>
     Parti içinde yoğun olarak siyasetle uğraşmasak da, göreve talip olanlardan biriydik. Parti, 12-13 arkadaş içinden bizi uygun gördü. İş delegelere bırakılsa, çıkamazdık. Aslında, Çankaya’da da çok kritik bir seçim yaşadık. Oyumuz, 206 binden 200 bine düştü. AKP 94 binden 150 bine çıktı. Dolayısıyla çok rahat almış değiliz.
     <br/>
     <br/>
     -Neden zorlandınız?
     <br/>
     <br/>
     Hiç unutmam, seçim öncesi dolaşırken bir bayanla karşılaştık. ‘Bize işkence yapıyorsunuz’ dedi. ‘Hayrola ne oldu?’ sorusunu yönelttim. “Mecburuz size oy vermeye ama hak etmiyorsunuz. Size son kredi. Bu defa başarılı olacaksanız, hak edeceksiniz ya da bir daha oy vermeceğiz.” dedi. Dedikleri doğru. Çankaya’da duyarlı bir kesim var. Ve hep CHP’li, Atatürkçü, laik partiler oy almış. Onu hak etmek lazım.
     <br/>
     <br/>
     Melih Başkan telefonumuza çıkmıyor
     <br/>
     <br/>
     -Geride kalan 22 ayda ‘hak ettiğiniz’ kanaati oluştu mu?
     <br/>
     <br/>
     İnşallah, mahcup olmadan bir görev yerine getirmeye çalışıyorum.
     <br/>
     <br/>
     -Belediye, öteden beri ‘ayrımcı’ suçlamasına muhatap kalıyor. Baykal, diğer kesimlerin de benimseyeceği isim aradı ve sizi tercih etti. Bu eleştiriler bitti mi?
     <br/>
     <br/>
     Parti içinde de öyle sıkıntılar vardı ama benim için önemli olan görevini iyi yapmasıdır kişinin. Genel başkanımız, hakikaten birikimli, ülkeye katkıları olabilecek önde gelen liderlerden biri. Elimizden geldiği kadar, takdirine layık olmaya çalışıyoruz.
     <br/>
     <br/>
     -Önceki başkanlar polemikleriyle gündeme gelirdi. Siz de, Melih Gökçek’le tartışma yaşadınız. Sebep neydi? Bizimkini polemik gibi düşünmeyelim. Melih Başkan’ın yapısından yani burçlarından gelen bir durum var. Yetki paylaşmıyor, kendine göre bir siyaset anlayışı var. O anlayış içinde yoluna devam ediyor. Ancak, bazı noktalarda bizimle ortak hareket etmeli. Büyükşehir ile böyle polemiklerle gündeme gelmek istemiyoruz. Gökçek’i ilk ziyaretimde şunu söyledim: “Çankaya olarak ne yapacaksak bildiririz. Siz de, bölgemizde yapmak istediğinizi bildirirseniz çok yol alırız.” İlk başlarda, bunu desteklemişti. Bir yıl sonra çıkan yasayla tüm yetkileri eline alınca hiçbir önerimiz dinlenmez oldu. Hatta telefonlarımıza çıkmaz oldu. Önemli konularda iş birliğinden mahrum kaldık.
     <br/>
     <br/>
     -Ortak hareket ettiğiniz hiçbir iş olmadı mı bugüne kadar?
     <br/>
     <br/>
     Oldu tabii. 15-20 yıl sürüncemede olan birçok olayı birlikte çözdük Melih Gökçek Bey’le. Mesela Angora evleriyle ilgili sorunlar vardı. Ortak hareket ederek çözdük. Yetkiler eline geçince başkanımın, bizi hiç dikkate almaz oldu. Bu da bizi üzüyor. 7 belediyenin bütçesi geçti, bizim belediyeye ipotek koydu. Yasal yoldan kaldırabildik. İlişkimizi, konuşma düzenimizi çok iyi saptamamız lazım.
     <br/>
     <br/>
     Yine, karın yoğun olduğu günlerde -bilmiyorum bizi zor durumda mı bırakmak istedi- sorumluluğunda olmasına rağmen anayolları açmadı. Biz de kendi sorumluluğumuzda olan ara sokaklara giremedik. Kendi imkânlarımızla açtık. Siyaset farklılığından kaynaklanıyor olsa da, Melih başkanımızın buna ihtiyacı yok. Sevilen bir başkan. Hâlâ, bazı konuları oturup beraber çözelim istiyorum. Bizden evvelki arkadaşların farklı bir üslubu olabilir ama biz konuşarak halletmekten yanayız. Bu yolu denemeye devam edeceğim.
     <br/>
     <br/>
     -Neyse ki bir ortak yanınız var, Fenerbahçelisiniz.
     <br/>
     <br/>
     Ben Fenerbahçeliyim. Ancak, Fenerbahçe ile oynadığı maçta Ankaraspor’u tutarım. Çünkü, Ankaralıyız.
     <br/>
     <br/>
     -İleride Büyükşehir’i düşünüyor musunuz?
     <br/>
     <br/>
     Hayır, hayır. Tek derdim, Çankaya’yı düzgünce yönetmek; burada başarılı olmak.
     <br/>
     <br/>
     -Çankaya, belli bir eğitim ve gelir düzeyini yakalamış insanların yoğunlaştığı yer olarak biliniyor. İşiniz zor olsa gerek.
     <br/>
     <br/>
     Bir anlamda o sıkıntının hazzı da var. Çok duyarlı ve iyi hizmet bekleyen bir grubun içindeyiz. Beklentilere hizmet verebilmek için çalışmamız gerekiyor. Çok eleştiriyorlar, çok ufak şeylerden mutlu oluyorlar. Yani, hem iyi hem kötü tarafı var. Hizmetlerin ulaşması iyi. ‘Kötü’ demeyeyim ama sıkıntı veren tarafı, hepsi çok duyarlı insanlar. En ufak sıkıntıda bizi arıyorlar. Çöp, sahipsiz bir köpek veya kırılmış bir ağaç dalı görseler hemen etkileniyorlar.
     <br/>
     <br/>
     -Ne gibi zorluklarınız var bunun dışında?
     <br/>
     <br/>
     Kaynak sıkıntımız var. 5 trilyon liralık gelirimiz var. 4-4,5 trilyonu personel maaşına gidiyor. 3 bin 500 personelimiz var. Temizlik işlerinde hizmet alımına gittik. Buradaki personel gideri 3 trilyondan bir trilyona düştü.
     <br/>
     <br/>
     -Daha iyi hizmet ürütmek için attığınız adımlara belediye içinden direnç oluştu. Personelle yaşadığınız gerginliğin sebebi ne?
     <br/>
     <br/>
     31 müdürlüğümüzü 16’ya düşürdük. Personelin çalışma şartları, şekli düzene sokulmalı. ‘Ben devlet memuru oldum’ diye yan gelip yatamazsınız. İşini yapan mükâfatlandırılmalı, yapmayan cezalandırılmalı. Kendisini sendikacı gösteren birkaç sorumsuz insanın yaptığı işti bu. 20-25 kişi ya vardı ya yoktu. Benim bulunduğum yerde devlet kuralları geçer. Her isteyen kendine kural koyamaz. “Terör estiriyorlar. Bundan sonra terörü görecekler.” derken, bunu kastettim.
     <br/>
     <br/>
     BÜYÜKELÇİLİK BULVARA HEYKEL DİKECEKTİ!
     <br/>
     <br/>
     -Önemli kurumların yanında büyükelçilikler de Çankaya’da. İlginç talep ve şikâyetleri oluyor mu?
     <br/>
     <br/>
     Olmaz mı...(gülüyor) Romanya büyükelçiliğinden gelmişti bir istek. Cumhurbaşkanları ziyaret edecekti Türkiye’yi. Cumhurbaşkanlarını (Calin Popescu Tariceanu) karşılamak için Atatürk Bulvarı’nın üzerine bir heykel koymak istediler. Caddenin üzerine uygun olmayacağını, bahçelerine koymaları gerektiğini söyledik, ama dinletemedik. Büyükşehir’e başvurmuşlar. Onlar da aynı tepkiyi vermiş. Çare olarak bir proje çizmişler, heykel yine bulvarın üzerine geliyor. Henüz anlaşamadık. ABD Büyükelçiliği’nin yanındaki yolu kesen hoş olmayan siyah bariyerler vardı. Yanlış olduğunu anlattık. Onlar, ‘haklısınız’ deyip aynı şeyi yaptılar yine de. İsrail Büyükelçiliği’yle aynı sorunu yaşadık. Diplomasinin de, bildiğini yapmak gibi bir inceliği var. Başka ülkelerde bu konular çok hassas. Biz, o hassasiyeti gösteremiyoruz maalesef.
     <br/>
     <br/>
     ERYILMAZ’IN AĞZINDAN İCRAATLARI-PROJELERİ
     <br/>
     <br/>
     Mutluluk Ormanı: Yeni evlenen çiftlere dağıttığımız fidanlar Atatürk Orman Çiftliği’ne dikiliyor.
     <br/>
     <br/>
     Çocuk dergisi: 3500’e yakın çocuk muhabiriyle çocuk dergisi çıkarılıyor.
     <br/>
     <br/>
     Süt kampanyası: İlköğretim çağındaki 50 bine yakın öğrenciye süt ve poğaça dağıtılıyor.
     <br/>
     <br/>
     Beyin avcılığı: 21 fakir ve çalışkan öğrenciyi, kendi okullarında kolej şartlarında okutuluyoruz. Hedef, bin öğrenci.
     <br/>
     <br/>
     Geriatri (yaşlılık) Hastanesi: Geriatri üstüne hastane kurulacak.
     <br/>
     <br/>
     Todam: Çankaya’daki 108 mahallede, Toplum Danışma Merkezleri oluşturuldu. Merkezlerin ilettiği sorunlar, öncelikli olarak çözülüyor.
     <br/>
     <br/>
     Halk günleri: Pazartesi ve çarşamba günleri halk dinleniyor. Başkanın cep telefonunu çeviren karşısında Muzaffer Eryılmaz’ı buluyor.
     <br/>
     <br/>
     Çevre gönüllüleri: Daha önce sokaklarda çöp toplayan çocuklardan gönüllü ekipler kuruldu. Kıyafetleri sağlanan ve sigortaları yatırılan 800’e yakın kişi, topladıkları atıkların parasıyla ailesinin geçimini sağlıyor.
     <br/>
     <br/>
     SARIKAMIŞ’TA DOĞAN ANKARALI
     <br/>
     <br/>
     Muzaffer Eryılmaz, süvari astsubayı olan babasının görevi nedeniyle 1949’da bulundukları Kars Sarıkamış’ta dünyaya geldi. Eğitim ve bütün meslek hayatını Ankara Çankaya’da geçirdi. 68 kuşağından. Öğrencilik yıllarından beri CHP’nin içinde. 1972’de Behice Hanım ile evlendi. Kızları, müziğe meyilli. İç mimar olan büyük kızı, Ahmet Kanneci’den gitar dersi aldı. Küçük kızı ise Hollanda Rotterdam Üniversitesi Piyano bölümünden mezun. Aileye yeni katılan torunları, evinde beslediği çok sayıda kedi ve köpek de yaşamının mutlulukları arasında. Üzüntüsü ise onlara zaman ayıramaması.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23461), [web.archive.org (arşiv bağlantısı)](http://web.archive.org/web/20070807025542/http://www.aksiyon.com.tr:80/detay.php?id=23461)
