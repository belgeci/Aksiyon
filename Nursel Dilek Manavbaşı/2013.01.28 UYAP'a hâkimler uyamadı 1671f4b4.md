# UYAP’a hâkimler uyamadı

*Nursel Dilek Manavbaşı 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Adalet Bakanlığı yargı sürecini hızlandıracak bir projeye imza attı. Artık internet yoluyla dava açmak da mümkün, takip etmek de. Sistemin iyi işlemesi için hâkimlerin UYAP’ı kullanması şart.
  </font>
 </div>
 <div id="newsText">
  <font class="detail-text">
   <p>
    Adliyeler, belki de çoğumuzun gitmekten hoşlanmadığı, uzak durmak istediği adreslerden biri. Kasvetli koridorlar, soğuk hava, dava dosyaları arasında kaybolan zaman… Anayasanın 141. maddesinin son fıkrası “Davaların en az giderle ve mümkün olan süratle sonuçlandırılması, yargının görevidir.” der. Ancak Türkiye’de avukatın da vatandaşın da zamanının çoğu adliye koridorlarında geçer.
    <p>
     Adalet Bakanlığı’nın 12 yıldır üzerinde çalıştığı Ulusal Yargı Ağı Projesi (UYAP) bu anlamda önemli kolaylıklar sağlıyor. Zira çalışma sayesinde birçok işlem internet üzerinden yapılabiliyor. Bir anlamda 141. maddede bahsi geçen ‘en az gider ve mümkün olan hızda’ sözü ete kemiğe bürünüyor. UYAP, yargı sürecindeki her işin internet ya da mobil iletişim üzerinden yapılmasını sağlıyor. Sistem ağır işleyen yargı süreci için bir devrim niteliğinde. Üstelik proje, dünyada ilk olma özelliğine sahip. Başka ülkelerin de ilgisini çekiyor. Sistemi ithal etmek için 60 kadar ülke sırada bekliyor. Birleşmiş Milletler Kamu Hizmetleri yarışmasında birinci olan UYAP SMS Bilgi Sistemi, birçok ülkeye örnek teşkil ediyor.
     <p>
      Peki, UYAP ne getiriyor? Vatandaşlar ve avukatlar bu sistemden nasıl faydalanıyor? Proje, Adalet Bakanlığı Bilgi İşlem Daire Başkanlığı tarafından hayata geçirildi. Gerekli tüm teknolojik gelişmeleri kullanarak bakanlığın e-Adalet ayağını oluşturan bir bilişim sistemi. Amacı; hızlı, etkin, güvenilir, adil, verimli, şeffaf ve etik değerlere uygun bir yargılama mekanizması oluşturmak. Otomasyon çalışmalarına 1998 yılında başlanmış; çalışmaların sistemli ve planlı bir şekilde yürütülmesi amacıyla 1999’da Bilgi İşlem Dairesi Başkanlığı kurulmuş. Proje iki aşamalı olarak hayata geçirilmiş. 2001 yılında Adalet Bakanlığı Merkez Birimleri’nin otomasyonunu sağlayan UYAP-I projesi tamamlanmış; ardından 2005 yılında adli ve idari yargı birimleri, adli tıplar, ceza tevkif evlerinin otomasyonunu kapsayan UYAP-II tamamlanarak faaliyete geçirilmiş. Yargıtay da UYAP yazılımlarını kendisine uyarlayarak UYAP Bilişim Sistemi içerisinde yer almış. Bugün itibarıyla UYAP yargı birimlerinin yaklaşık yüzde 100’ünde işletimde olup her türlü yargısal ve idari faaliyet bu sistemle elektronik ortamda yürütülüyor.
      <p>
       Ayrıca sistem, sadece Adalet Bakanlığı’nda, mahkemelerde kullanılan bir sistem değil, yargıyla ilgili bütün birimlerde kullanılıyor: Adli Tıp Kurumu’nda, cezaevlerinde, savcılıklarda, mahkemelerde, Adalet Akademisi’nde, Hâkimler Savcılar Yüksekokulu’nda, Anayasa Mahkemesi’nde, Yargıtay ve Danıştay’da...
       <p>
        Sistem, vatandaşın hayatında çok ciddi değişiklik getirmese de hâkimler ve avukatlar için can kurtarıcı özelliğe sahip. UYAP sayesinde, avukatlar bürolarından internet üzerinden sistemdeki vekâleti bulunan dava dosyalarını (vekâleti bulunmayan dava dosyalarını da ilgili hâkimden onay alarak) inceleyebiliyor. Bu dosyalardan suret alabiliyor, elektronik imza ile sistemdeki dava dosyalarına evrak ekleyebiliyor. Ayrıca avukatlar yeni dava dosyası açıp sistem üzerinden harç ödeyebiliyor. Böylece avukatlar duruşmaya girme dışında adeta tüm işlerini bürolarından yapabiliyor.
        <p>
         Her avukat, barolara başvurarak, özel elektronik imza alıyor. Sistemdeki işlemler bu imzalar ile yapılıyor. İmza sahibi avukat, tüm dava ve icra dosyaları ve bu dosyaların içeriklerini görebiliyor.
         <p>
          Ancak sistemin yeni olmasından ötürü getirdiği sıkıntılar da yok değil. Ankara’da görev yapan avukatların bir kısmı sistemin çoğu işlerini kolaylaştırdığını söylerken bazıları sıkıntılı yönlerini de belirtiyor. İnternet bağlantısı, elektrik kesintisi ve adliye personelinin yeni teknolojiye ayak uyduramaması avukatların en büyük şikâyeti. Yarım saatte açılacak bir dava için günlerce beklemek zorunda kaldığını belirten bir avukat, sistemin oturması için zamana ihtiyaç olduğunu söylüyor. Hukukçular Birliği Başkanı Avukat Sinan Kılıçkaya, sistemin henüz tam olarak yapılandırılmaması sebebiyle kısa süreli de olsa girişlerde sıkıntı yaşadığını belirtiyor. Kılıçkaya, ayrıca idari davaların sistemde görüntülenemediğine dikkat çekerek bu davalara ilişkin işlem yapılamadığını belirtiyor.
          <p>
           Türkiye genelinde yaklaşık 80 bin avukat UYAP’ı kullanmak zorunda. Hâkimlerin de böyle bir zorunluluğu bulunuyor. Ancak bazı hâkimler keyfî davrandığından ya da bilgisayar konusunda zayıf olduğundan sistemi kullanmakta sıkıntı yaşıyor. Avukat Sedat Dede, çoğu hâkimin UYAP’ı iyi kullanmadığına dikkat çekiyor. Bu yüzden adliyeye gitmek zorunda kaldıklarını belirtiyor: “Avukatların UYAP üzerinden bir dokümanı görmesi için o dosyanın elektronik imza ile imzalanması gerekiyor. Hâkimler zorunlu kalmadıkça elektronik imza kullanmıyor. Böyle olunca içeriğini göremiyoruz, bu yüzden adliyeye gitmek zorunda kaldığımız zamanlar oluyor. Mesela hâkim kararı yazıyor ancak e-imza kullanmadığı için ne yönde karar verdiğini göremiyorum.”
           <p>
            <p>
             <strong>
              İşlem ücreti alınmamalı
             </strong>
             <p>
              Avukatların bir diğer sıkıntısı işlem başına alınan ücretlerle ilgili. Hâkimler herhangi bir ücrete tabi değilken avukatlar ücret ödemek zorunda. Ücret sisteme her girişte değil, ücretlendirilen işlemlerde veriliyor. Örneğin, avukat davaya gidemeyeceğini mazeret olarak bildirdiği yahut icra dosyasından borçluyla ilgili bilgileri kontrol ettiği zaman bu ücreti vermekle mükellef. İlk başlarda 5 lira olan ücret şimdilik iki lira. Ancak her işlem başına alındığı için büyük yekûn tutuyor. Örneğin binlerce icra dosyasını takip eden bir avukat toplamda çok   fazla para ödemek zorunda kalıyor. Avukat Sedat Dede sistemin ücretsiz olması gerektiğini söylüyor: “Ben bu işlemi icra dairesine ya da adliyeye giderek memura ücretsiz yaptırabiliyorum. Kendim yaptığım zaman, oradaki memuru meşgul etmediğim hâlde para veriyorum. Yani sistemde bir mantık hatası var. Devlet yüksek miktarda harç alıyor zaten, bu altyapıyı vatandaşa sunmak zorunda. Buradan ücret alamaz.”
              <p>
               Hukuk ve Hayat Derneği Başkanı Mehmet Kasap, UYAP’ın ilk adapte sürecinde ciddi yığılmalara ve sıkıntılara sebep olduğunu; ancak bir aydır kapsamının genişletildiğini dile getiriyor. Sistemin faydalı olduğunu düşünen Kasap, tüm yargı ağının tek bir havuzda toplanmasını olumlu buluyor: “En önemlisi yazışmaları çok aza indirdi. Müzekkere yazabiliyor, tapuya, MERNİS’e, emniyete otomatik bağlanıyorsunuz. Araç hacizlerini sistemden görüp bir tuşla haciz işlemi yapabiliyorsunuz. Genel hatlarıyla memnunum.”
               <p>
                Avukatlar teknolojinin yargıda kullanılmasını yargıyı hızlandıracak bir adım olarak görüyor. Geneli, sistemin iyi olduğunu söylerken bir kısmı asıl görevin hâkimlere düştüğünü iddia ediyor: “Teknolojiye daha uzak olan ilk kuşak hâkim, savcı ve avukatlar için sıkıntılı bir süreçti. Kâtipler de hazır değildi. Mesela hâkim UYAP kullanıyor ama memuru arayıp ‘bilgisayarımı kapat’ diyor. Bunu bilmeyen birisinin UYAP’ı kullanması zor.”
                <p>
                 Sistemin avukat ve hâkimler kadar olmasa da vatandaşa da sunduğu kolaylıklar var. En başta vatandaşın, davaların seyrini öğrenmek için her seferinde adliyeye gitmesine, saatlerce kuyrukta beklemesine gerek kalmıyor. İnternet aracılığıyla kimlik numarasını kullanarak UYAP kapsamında adli ve idari yargı birimlerinde görülmekte olan dava dosyalarının belli başlı bilgilerini (konusunu, değerini, taraflarını, duruşma günlerini, dosyanın hangi aşamada olduğunu, karar verilip verilmediğini, temyizden dönüp dönmediğini) görebiliyor. Ayrıca elektronik imzası varsa sistem ona bütün imkânları sunuyor. Herkesin e-imzasının olmadığı düşünülürse vatandaşa tek getirisi adliye koridorlarındaki zamandan tasarruf etmesi aslında.
                </p>
                <p>
                 <strong>
                  Amaç şeffaf yargı
                 </strong>
                 <p>
                  Yeni sistemin amaçlarından biri yargılama aşamasını şeffaflaştırmak. Şeffaflık sayesinde otomatik denetim ve yargılama aşamasındaki bir işlemden aracısız olarak önce vatandaşın kendisinin haberi olması sağlanıyor. Vatandaşlar ve avukatların adliyelere giderek, ilgili oldukları dosya ya da işlemler hakkında bilgi almak için harcadıkları zaman, emek ve masrafı ortadan kaldırarak yargıya etkin erişim sağlanıyor, yargı birimlerinin ilgili iş için harcadığı iş gücü kaybı da engelleniyor.
                  <p>
                   <strong>
                    UYAP SMS Bilgi Sistemi nasıl işliyor?
                   </strong>
                   <p>
                    Vatandaşların ve avukatların davalarını cep telefonları üzerinden anında takip edebilmeleri için Adalet Bakanlığı’nca kurulan ‘UYAP SMS Bilgi Sistemi’ hizmet veriyor. Bu sistemden yararlanan kişi sayısı şimdilik 900 bin civarında. Pakete abone olmak için; bir SMS mesajına TC Kimlik No Abone yazılarak 4060’a gönderiliyor. Eğer dosyadaki tüm taraflar ve tüm hareketlerden haberdar olmak isteniyorsa, abone kodunun başına ‘Tam’ eklenmesi gerekiyor. Bu sistemden kim yararlanmak istiyorsa cep telefonunun onun adına kayıtlı olması gerekiyor. Kamu hizmeti amacıyla hayata geçirilen hizmetin sürekliliğini sağlayabilmek, sistem performansını lüzumsuz kullanımlarla düşürmemek için, UYAP tarafından kullanıcıya gönderilen bilgi SMS’leri 1 TL (vergiler dâhil) olarak ücretlendiriliyor.
                    <p>
                     Adli ve idari mahkemeler ile icra daireleri gibi birimlerce gerçekleştirilen işlemler, onaylandıkları anda otomatik olarak ilgili kişilere SMS olarak gönderiliyor. Bu suretle, yargı işlem bilgilerinin, taraflara zaman ve mekân sınırı olmadan en hızlı şekilde bildirilmesi, bilgilere her an her yerden ulaşılabilmesi sağlanıyor, vatandaşların hak kaybına uğraması engelleniyor.
                     <p>
                      <strong>
                       UYAP-118
                      </strong>
                      <p>
                       İnternet kullanarak UYAP Vatandaş Portal’dan, cep telefonu kullanarak UYAP SMS Bilgi Sistemi’nden ulaşılabilen yargı bilgilerine bir de 118 numaralı çağrı merkezlerinden ulaşılabiliyor. 118 numaralı çağrı merkezlerini arayan vatandaşlar, kendilerine ait dava dosyaları ve icra takipleri hakkındaki bilgiye operatörlerle yapacakları sesli görüşmelerle ulaşabiliyor. Hizmet bedeli operatöre göre 1 lira 17-19 kuruş arasında değişiyor. Bu sistem üzerinden sunulan dava ve takip dosyalarına ait detaylar bilgi mahiyetinde olup tebligat yerine geçmiyor.
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Sacit Akdağ, 31 January 2013, 13:55
> Yürürlükteki mevzuatımıza göre, yargı görevlileri sözünden hâkim, cumhuriyet savcısı ve avukatlar anlaşılmaktadır.   Hâkim/cumhuriyet savcısı sınıfından bir yargı görevlisi olarak, “UYAP’a hâkimler uyamadı” başlıklı haber yorumunuzun, yargı görevlilerinden yalnızca avukatların, üstelik sadece ilgil...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=056C20C5B3AAF8553E58E4B19AE9ED8F?newsId=34712), [web.archive.org (arşiv bağlantısı)](http://web.archive.org/web/20131220104003/http://www.aksiyon.com.tr:80/aksiyon/newsDetail_getNewsById.action;jsessionid=056C20C5B3AAF8553E58E4B19AE9ED8F?newsId=34712)
