# Fotoğraf kalbime hançer gibi girmeli

*Nursel Dilek Manavbaşı 2006.01.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Reza Deghati dünyanın en iyi fotomuhabirlerinden biri.  İran-Irak Savaşı’ndan Filistin’e, Afgan dağlarından Ruwanda’daki kabile savaşlarına kadar her tarihî olayda gözü var. 20 yıldır ‘Savaş Çocukları’nı fotoğraflıyor. Afgan çocuklarının eğitimi için yanından hiç ayırmadığı fotoğraf makinelerini ve fotoğraflarını satıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609102145im_/http://www.aksiyon.com.tr/resim/578/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İran doğumlu Azeri asıllı fotoğraf sanatçısı Reza Deghati, 35 yıldır deklanşöre basıyor. National Geographic’in en tanınmış foto muhabirlerinden biri. Tahran Üniversitesi’nde mimarlık eğitimi alan Deghati, çalıştığı mimarlık ofisinden 3 gün sonra döneceğim diye ayrılır; ama fotoğrafın tadını almaya başlayınca bir daha geri dönmez. Time, Life, Newsweek gibi dergilerde çalışır. Ömrünü savaş alanlarında, dağlarda, en ücra köşelerde fotoğraf çekerek geçiren Deghati, “Mesleğimi nasıl sevdiğimi bir tek alnımdaki çizgiler anlatır.” diyor. Objektife bakmaktan alnındaki kırışıkların aşağı doğru kaydığını belirterek, “Fotoğraf ancak sadakatle bakıldığında doğru söyler.” tezine inanıyor.
   <br>
    <br>
     Reza hafızalara kazınan binlerce fotoğraf karesine imza atıyor hâlâ. Savaş, açlık, deprem, felaket... Şüphesiz hepsi objektifinde farklı anılar bırakmış. Fakat Afganistan’da elinde fidanla karşısına çıkan çocuğun sözleri Reza’nın adeta yüreğine işler. Elinde Leica’sıyla Afgan dağlarının fotoğrafçısı olarak tanınan Reza’yı etkileyen olay onun “hayatımın fırsatı” dediği Ayna projesini başlatmasına sebep olur.
     <br/>
     <br/>
     Afganistan’ın kuzey doğusunda bir köye gider ve köyde objektifine takılan çocukların fotoğraflarını çekmeye başlar. Çocuklar ondan kaçar, o çocukları kovalar. O sırada elinde fidan olan bir çocuk, Reza’nın objektifine takılır. Reza, çocuğa elindekinin ne olduğunu sorduğunda çocuk, “Fidan.” diye cevap verir. Reza, “Bu fidanla ne yapacaksın?” diye sorar. Çocuk ellerini açarak, “Ona su vereceğim ve  onu kocaman bir ağaç yapacağım.” der. Aslında çocuğun söyledikleri herkesten duyabileceği sözlerdir. Fakat onun iradesine ve inancına hayran kalan Reza, bu söz sayesinde Ayna projesini hayata geçirir. Doğu’nun unutulmuş çocuklarının eğitilmesi; her birinin iyi bir gazeteci, fotoğrafçı olması ve yetişmesi fikri bu sayede yeşerir.
     <br/>
     <br/>
     Ayna, Reza’nın Afganistan’da kadınları ve çocukları fotoğrafla tanıştırarak kendilerini dünyaya anlatmaları için başlattığı bir proje. Kendi deyimiyle iki yıllık savaştan sonra ‘ruhları yara almış insanları iyileştirme çabası.’ Proje bağımsız medya çalışmalarından oluşuyor. Kamera kullanımı, grafik çizimi, fotoğraf çekimi gibi eğitimler veriliyor. Proje kapsamında şu ana kadar 900 Afgan yetiştirilmiş ve 8 tane gazete çıkarılmış. Çalışmalarının amacı ise Pervaz (Uçmak) adlı gazetesini, kuracağı bir vakıfla Ruanda’dan Afganistan’a dünyanın dört bir yanında okuyacak bir şey bulamayan çocuklara ulaştırmak.
     <br/>
     <br/>
     Reza Deghati projenin masraflarını ilk başlarda kendi karşılar. Paris’te düzenlediği bir sergide Canon ve Leica marka fotoğraf makinelerini ve 50 Afgan fotoğrafını açık artırmayla satar. Elde ettiği gelirle Afganistan’daki çocuklara bilgisayar, kamera ve fotoğraf makinesi alır. Daha sonra UNICEF ve UNESCO’nun yardımlarıyla projeyi sürdürür. Araya Irak savaşı, tsunami felaketi ve Pakistan depreminin girmesiyle yardımlar buralara kayınca proje desteksiz kalır.  Şimdi binbir güçlükle devam eden proje sayesinde Reza, dünyada basın ve ifade özgürlüğünü geliştirmek için verdiği çabalar ve çocuk haklarıyla ilgili çalışmalarından ötürü 2005’te Fransa Cumhurbaşkanı Jacques Chirac tarafından Fransa’nın en büyük onur madalyası olan Legion d’honneur’la ödüllendirilir.
     <br/>
     <br/>
     Gerçek kurban çocuklar
     <br/>
     <br/>
     Reza Deghati Ayna projesinin görüntünün gücünü kullanma amacı güttüğünü düşünüyor. Onlarca savaş alanı gören Deghati, savaşların dünyada iki tür tahribat oluşturduğunu söylüyor: “Birincisi binaların tahribi. Bunu onarmak çok kolay. Asıl tahrip insanların hüviyetinin, kültürlerinin, ruhlarının tahribi, ki bunu onarmak çok güç. BM’den tahribatı onarmak için yardımlar gidiyor. Binalar, caddeler, okullar yapılıyor. Afganistan’da birçok şeyi, örneğin okulları yapıp gittiler ama okulda yaşayacak çocukların ruhlarını onarmadan...”
     <br/>
     <br/>
     Reza’nın dikkat çeken çalışmalarından biri de Hz. İbrahim’in geçtiği yolların fotoğraflanmasıyla ilgili. Detaylı bir araştırma gerektirdiği için çalışmalar 2,5 yıl sürmüş. 3 kutsal kitaptaki bilgiler ele alınarak Hz. İbrahim’in geçtiği yollar tespit edilmiş. Bilgilerin 3 kutsal kitapta da farklı olduğunu ve dünyanın İncil’in sözünü kabul ettiğini belirten Reza, üç kitaptaki bilgileri birleştirerek bir harita meydana getirmiş. Buna göre Hz. İbrahim önce Basra körfezinden başlayarak Babylon (Bağdat’ın batısı—eski Babil), sonra Urfa (Harran’da balıklı göl), İsrail, Ölü Deniz, Kahire (eski adı Avaris), Medine ve Mekke’den geçmiş. Projenin çıkış amacı ise Filistin ve İsrail’in kardeş olduğunu göstermek: “Hz. İbrahim’in 2 eşi vardı. İki eşinden birer erkek çocuğu sahibiydi. Biri İshak, diğeri İsmail. Yahudilerin soyu İshak’tan, Müslümanların soyu da İsmail’den geliyordu. 2000 yılına girerken herkes Hz. İsa’yı kapağına taşıma peşindeydi. Ben ise üç dini kapağa taşımayı önerdim ve kabul edildi.”
     <br/>
     <br/>
     Deghati gittiği yerlerde insanlarla iletişim kurmakta hiç zorluk çekmediğini, gözlerin en iyi iletişim kaynağı olduğunu belirtiyor. İnsanların en kötü zamanlarında yanlarında fotomuhabirlerinin olduğunu vurgulayarak bu yüzden insanlara en yakın kişiler fotomuhabirleridir diyor. Ona göre insanlarla iletişim kurmasanız da bir ses kulağınıza hep şu sözü fısıldıyor: “Gel benim fotoğrafımı çek ve acımı dünyaya göster.” Ve o ses fotoğrafçıyı hayalet gibi izliyor.
     <br/>
     <br/>
     Reza fotoğrafın dünyadaki birçok şeyi değiştirebildiğine de şahit olmuş. Başından geçen ilginç bir olayı şöyle anlatıyor: “O zamanlar Lübnan’da idim. İsrailliler Filistinlileri bombalıyordu. Yakınımdaki bir eve bomba düştü. Her yer toz duman, her şey paramparça oldu. İçeriden çocuk çığlıklarını duydum. Çocukların yaralanmalarından hastaneye götürülmelerine kadar her şeyi fotoğrafladım. Hastaneye gittiğimizde çocuklardan biri öldü, diğeri de ağır yaralıydı. O fotoğrafları nasıl çektiğimi bile hatırlamıyorum, gözyaşları içindeydim. Sonra muharebe devam ederken Norveç’in en önemli gazetesinde çektiğim bu fotoğrafların yayımlandığını öğrendim. Fotoğrafı gören Norveçli doktorlar oraya hastane yaptırmak istediklerini söylediler. Bundan çok etkilenmiştim. Bir karenin neler değiştirebileceğini işte o zaman anladım.”
     <br/>
     <br/>
     Reza, dünyanın önemli dergilerinde çalışmanın kendisine çok kapı açtığını; fakat asıl işin bu kapılardan nasıl geçildiğini bilmekten geçtiğini söylüyor. Reza Deghati yerine sadece Reza imzasını kullanan sanatçı National Geographic’te yayımlanacak fotoğraflarının yüzde 90’ını kendi belirliyor. Gittiği yerler genelde kimsenin cesaret edip de gidemediği yerler olarak biliniyor. Filistin, İsrail, Irak, Afganistan... Bazı yerlere rehberlerin bile gelmediğini belirten sanatçının can güvenliğini nasıl sağladığına gelince hisleri ona yardım ediyor: “Çoğu zaman kötü bir şey olacaksa bunu hissedebiliyorum. Kadere çok inanıyorum. Hatta şöyle bir düşüncem bile var. Benim ismim bir mermide yazılıdır ve o mermi beni yıllardır aramaktadır.”
     <br/>
     <br/>
     Reza aslında ülkesinden sürgün edilmiş bir fotomuhabiri. Doğup büyüdüğü İran’da fotoğraf çekememek en büyük yaralarından biri. Hem şah döneminde hem İran Devrimi’nden sonra ülkesi dışında yaşamak zorunda kalmış. Ayna projesi de, Hz. İbrahim projesi de kim bilir belki de sanatçının sürgün hayatının meyveleri.
     <br/>
     <br/>
     İKTİDAR VİRÜSÜ SANA GİRDİ, ARTIK DOST DEĞİLİZ
     <br/>
     <br/>
     – Siyasilerle aranızda geçen en ilginç anı hangisi? Siz mi onlara bağımlısınız, onlar mı size?
     <br/>
     <br/>
     Ben size şöyle bir şey anlatayım. 1989 yılında Benazir Butto Pakistan’a geldi. O zaman iktidarda Ziya ül Hak vardı. Benazir Butto ben  Ziya ül Hak’a muhalefet edeceğim dedi. 3 ay boyunca Benazir Butto ile çok iyi dost olduk. Onun fotoğraflarını çektim ve dünyaya çok büyük bir kadın olduğunu, kadınların da başarılı olabileceğini fotoğraflarımla anlattım. Sonra seçim yapıldı ve Benazir Butto iktidara geçti. Bana “Ben artık başbakan oldum, artık hep beraber çalışacağız.” dedi. Ben de ona “Ben bugünden sonra senle beraber olmam; çünkü ben halkın adamıyım.” dedim ve çalışmayı reddettim. Ve ona şöyle söyledim: “Bana göre siyaset virüs gibidir. Şimdi senin beynine girdi ve sen artık bu virüsle yaşayacaksın. Eğer virüsle iyi savaşırsan ben senin yanındayım, ama eğer teslim olursan ben yokum.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23115), [web.archive.org (arşiv bağlantısı)](http://web.archive.org/web/20070609102145/http://www.aksiyon.com.tr:80/detay.php?id=23115)
