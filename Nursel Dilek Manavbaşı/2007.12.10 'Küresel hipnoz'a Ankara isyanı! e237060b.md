# 'Küresel hipnoz'a Ankara isyanı!

*Nursel Dilek Manavbaşı 2007.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünyanın gidişatından kaygılı oldukları için kendilerine ‘Grup Endişe’ adını vermişler. Haksızlıklara ve gençliğin ‘çürütülmesine’ isyan eden Ankaralı rock grubu, ‘Küresel Hipnoz’ albümüyle müzik piyasasına adım attı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080211184029im_/http://www.aksiyon.com.tr/resim/679/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son yıllarda yeniden yükselişe geçen rock müziği, bir kısım gençliğin dünyasında daha fazla yer etmeye başladı. Daha çok ‘sert soundlar’ ve isyankâr sözlerin birleştiği ve neredeyse hep bir ağızdan hayata meydan okurcasına seslendirilen müzik, gençlerin hayat tarzlarını da olumsuz etkiliyor. Siyah tişörtler, ağızdan hiç düşmeyen sigara ve alkol… Ancak bu habere konu olan grup, o bildiğimiz ‘rockçıların’ dışında bambaşka bir yorum ve söylemle ortaya çıkıyor. Amaçları, hem toplumdaki bu imajı değiştirmek hem dindar kesimin bu müzikte de var olabileceğini ispatlamak hem de gençlere “hayatın gerçeklerini” göstermek.
   <br>
    <br>
     Ankaralı rock grubu, “Grup Endişe” ilk albümleriyle müzik piyasasına girdi. Grup Endişe hem “sanatın merkezi İstanbul” önyargısını bir kez daha kırıyor hem de başkentin rock dünyasına yeni bir açılım getiriyor. Dünyanın gidişatından endişeli oldukları için kendilerine ‘Endişe’ ismini vermişler. Albüm kapağının arkasına yazılan şu sözler, kendilerince, onların varlık sebebi ve felsefesinin özeti gibi: “Felsefemizin temeli, İslam’ın haksızlığa ve zulme karşı duruşudur. Grubun hedefi, özellikle gençleri ifsad eden yanlış ve boş mesajlara karşı hayatın asıl gerçeklerini göz önüne sermek ve kafalara doldurulan yanlış mesajlara karşı gençlerin vicdanlarında ve akıllarında gerçekleri vurgulamaktır. Grup, felsefe olarak İslam’ın temel çerçevesinin dışındaki söz ve davranışlardan kaçınmayı benimser.” Grubun temelleri 10 yıl önce atılmış. Hüseyin Işıktekiner, Hüseyin Dindar ve İsa Yavuz Karakuş’tan oluşan grup, Hüseyin Yalçın’ın da katılımıyla son şeklini almış.
     <br/>
     <br/>
     Grubun kurucularından ve elektro gitaristi Hüseyin Işıktekiner’in rock müziğe olan ilgisi lise yıllarına rastlıyor. 1998’de çeşitli okulların bahar şenliklerinde çalan Işıktekiner’in bar hayatıyla tanışması ise çalıştığı gruplar sayesinde olmuş. Barlarda müzik yapmak, hayat tarzına çok uymasa da yedi yıl boyunca buralarda çalmak zorunda kalmış. Onu bar hayatından koparan olay, kızını aramaya gelen yaşlı bir teyze olmuş: “Bir gün bara yaşlı bir teyze geldi. Kızını arıyordu. ‘Üç aydır eve gelmiyor. Buralarda olduğunu söylediler. Sen gördün mü?’ diye sorunca beynimde şimşekler çaktı.” Askerden döndükten sonra ise Grup Endişe ile müzik çalışmalarına başlamış.
     <br/>
     <br/>
     Grup Endişe, dört yılın sonunda ‘Küresel Hipnoz’ isimli albümlerini geçtiğimiz günlerde piyasaya çıkardı. Birçok kesime mesaj göndermeyi amaçladıklarını dile getiren grup üyeleri, olup bitenlere karşı insanların duyarsızlaşmasını ‘Küresel Hipnoz’ şeklinde isimlendiriyor.
     <br/>
     <br/>
     BİZİM İŞİMİZ DAHA ZOR
     <br/>
     <br/>
     Endişe Grubu’nun diğer bir endişesi de müziklerini icra edebilecekleri uygun bir ortam olmayışı. İçki satılan veya içki markalarının sponsoru olduğu ortamlarda çalışamayan grup, “O yüzden bizim işimiz diğerlerine göre bir hayli zor.” diyor. İslami çerçevenin dışına çıkmadan müzik yapmak istediklerini dile getiren Endişe, dindar kesimin bir müzik kültürü oluşturamamasından yakınıyor: “İslami kesim genelde ilahi albümleri çıkarır. Biz bunun biraz da kırılmasını istiyoruz. Allah, Peygamber derken çok titiz davranılması gerekiyor.”
     <br/>
     <br/>
     Son yıllarda Grup 84, Çilekeş ve Manga gibi popüler grupların Ankara’dan çıkması, başkentteki rock gruplarını biraz daha hareketlendirmişe benziyor. Endişe Grubu, Ankaralı rock dinleyicisinin İstanbul’a nazaran daha ciddi olduğu görüşünde. Ankaralı gençler, alkolsüz rock’ı sevmişe benziyor.
     <br/>
     <br/>
     Haksızlık ve zulüm, “Anadolu rock’ı” icra eden Endişe grubunun şarkılarının ana temasını oluşturuyor. Müziğin eğlence ve haz merkezli bakışa indirgendiği günümüzde bunun aksine de müzik yapılabileceğini göstermek, grubun en önem verdiği konu. Grup Endişe, hayata dair endişelerinde ve rock müzikte gayet ciddi ve iddialı. Gerisi, dinleyenlerin yorumuna kalıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29050), [web.archive.org (arşiv bağlantısı)](http://web.archive.org/web/20080211184029/http://www.aksiyon.com.tr:80/detay.php?id=29050)
