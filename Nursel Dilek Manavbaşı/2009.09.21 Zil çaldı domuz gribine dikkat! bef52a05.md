# Zil çaldı, domuz gribine dikkat!

*Nursel Dilek Manavbaşı 2009.09.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Şimdiye kadar 429 kişinin hayatını kaybettiği, Türkiye’de ise 40 vakanın tespit edildiği domuz gribi için dünya alarmda. Hem okulların açılması hem de grip mevsiminin yaklaşması küresel salgın riskini artırıyor.
  </font>
 </div>
 <div id="newsText">
  <font class="detail-text">
   <p class="MsoNormal">
    ABD’de okulların açılmasına az bir zaman kala, öğrencilerin birbirine dokunması yasaklandı. Almanya’nın nüfusu en yoğun eyaletlerinden Kuzey Ren Vestfalya’da birkaç öğrencide domuz gribi görülmesi üzerine üç okul kapatıldı. Bavyera eyaletindeki okullarda ise domuz gribine karşı ilginç bir önlem alındı. Yetkililer, öğrencilerin hareketlerine birtakım kısıtlamalar getirdi. Öğrencilerin tokalaşmaları ve yanaktan öpüşerek selamlaşmaları artık yasak!
   </p>
   <p class="MsoNormal">
    ABD ve Almanya’da olduğu gibi bir çok ülke, okullarda ortaya çıkabilecek domuz gribine karşı tedbirlerini almaya başladı. Kimi ülkeler okulların bir kısmını kapatırken, kimi ülkeler de öğrenciler arasındaki hareketlere sınırlama getiriyor. Peki, kısa bir süre önce Sağlık Bakanı Recep Akdağ’ın ‘hızla yayılacağını’ açıkladığı domuz gribi için Türkiye’de durum ne? Bu hafta açılacak okullarda ne gibi önlemler alındı. Tehlikenin artması durumunda neler yapılacak? Bu soruların cevabını vermeden önce yaklaşık 15 milyon öğrenci ile velilerinin sağlık açısından riskli bir sürece girdiğini söyleyebiliriz.
   </p>
   <p class="MsoNormal">
    13 Nisan’da Meksika’da ortaya çıktıktan sonra hızla dünyaya yayılan ve yüzlerce insanın ölümüne sebep olan domuz gribinde tehlike kış aylarının yaklaşmasıyla daha da arttı. Grip salgını mevsiminin gelmesiyle birlikte okulların açılacak olması Sağlık Bakanlığı’nı alarma geçirdi. Söz konusu salgına karşı tedbirlerini artıran bakanlık, işe domuz gribi aşısıyla başlayacak. Öncelikle risk grubundaki 10 milyon kişi aşılanacak. Bakanlık yetkilileri ilk partisi ekim başında gelmesi beklenen aşının daha fazla kişiye yapılabileceğini belirtiyor. Sağlık Bakanlığı Müsteşar Yardımcısı Turan Buzgan, iki firmanın H1N1 (Influenza A-Domuz Gribi) aşısını eylül sonundan itibaren üretecek duruma geleceğini belirterek, aşı yapılması gereken 13 milyon kişi bulunduğunu ifade ediyor. Aşılamaya en yüksek risk grubundan başlanacağını söylüyor. Öncelikli risk grubunu; gebeler, 6-35 ay arasındaki çocuklar, diyabet, kalp hastalığı ve bağışıklık sistemi yetmezliği olanlar, sağlık personeli, elektrik, doğalgaz ve ulaşım hizmeti gören kamu personeli, asayiş ve TSK mensupları oluşturuyor. Aşının yetişmesi hâlinde hacı adayları da bu gruba dâhil edilecek. Türkiye’nin aşı sıkıntısı yaşamayacağını dile getiren Buzgan, sipariş verilen 20 milyon dozun üçte birinin yıl sonuna kadar, geri kalanın da 2010 başında teslim alınacağını dile getiriyor: “Belki ilk dozu hemen, ikinci dozu daha sonra yapabiliriz. Üretimi sınırlı olduğu için H1N1 aşısı ilk etapta eczanelerde satılmayacak. Belki 2010 yılının ikinci yarısında piyasada satılabilir.”
   </p>
   <p class="MsoNormal">
    VİRÜS BULUNURSA OKUL KAPATILABİLİR
   </p>
   <p class="MsoNormal">
    Refik Saydam Hıfzıssıhha Başkanı Doç. Dr. Mustafa Ertek, Avrupa’da grip salgınının önce okullarda başladığına dikkat çekiyor. Ancak risk oranı düşük olduğu için çok sıkı önlemlere ihtiyaç duyulmadığını belirtiyor. Ertek’e göre, asıl yapılması gereken bu konuda tüm okullarda eğitim verilmesi. Peki, okullarda herhangi bir domuz gribi vakasıyla karşılaşıldığında ne olacak? Ertek, ortaya çıkacak tabloya göre önlem alacaklarını ifade ediyor. Vakaların hafif seyretmesi hâlinde çok sıkı önlemlere gerek olmadığını dile getiriyor. Ancak vaka tespit edilirse okullar kapatılabilir: “Eğer bir okulda ya da sınıfta influenza benzeri bir hastalık ortaya çıkarsa hemen çok kısa zamanda örnek alınıp, analiz edilip, H1N1’e bağlı enfeksiyonsa okulun veya sınıfın bir hafta 10 gün süreyle kapatılması gerekebilir.”
   </p>
   <p class="MsoNormal">
    Sağlık Bakanlığı yetkililerine göre, asıl sorun bu tür salgınlarla baş etmenin zorluğu. Çünkü ‘influenza’ adı verilen grip virüsü kendini çok çabuk değiştiriyor. Bu sebeple aşı ve ilaçlar faydalı olamayabiliyor: “Grip virüsü gömlek değiştirir gibi şekil değiştirebilir. Kanatlılarda ve domuzlarda virüs başka bir şekle dönüşebilir. Bir dönem ortaya çıkan virüs için yapılan ilaç, tekrar ortaya çıktığında hiçbir fayda sağlamayabilir!” Türk Klinik Mikrobiyoloji ve Enfeksiyon Hastalıkları Derneği Başkanı Haluk Eraksoy da bu görüşe katılıyor. Salgın hastalıkların giderek artma ihtimalinin yüksek olduğuna dikkat çekiyor. En riskli mikrop grubuna ‘insan gribi’ virüsünü örnek gösteriyor: “İnsan gribi virüsü kuş gribinden daha büyük tehlike. Her yıl değişime uğrayan influenza virüsü, bir anda daha köklü bir değişime uğrarsa bugüne kadar kullandığımız tüm ilaçlar etkisiz hâle gelebilir.”
   </p>
   <p class="MsoNormal">
    DOMUZ DEĞİL, MEKSİKA GRİBİ
   </p>
   <p class="MsoNormal">
    Eraksoy’un üzerinde durduğu bir diğer husus hastalığın yapısıyla ilgili. Artık domuz gribinin mutasyona uğradığını belirten Eraksoy, ‘Meksika gribi’ denmesinin daha doğru olduğunu düşünüyor: “Domuz kaynaklı bu grip artık gelişimini tamamladı. Genetik yapısında hem domuz gribi virüsü hem insan gribi virüsü, hem de kuş gribi virüsünü taşıyan öğeler var. Yani melez bir virüsten söz ediyoruz. Çünkü konu artık insandan insana geçen bir virüse karşı mücadele konusudur.” H1N1, kış aylarında görülen grip etkeni ile benzer özelliklere sahip. Hastalığın bulaşma yolu ve belirtileri de benzerlik gösteriyor. Bu sebeple domuz gribini normal gripten ayırmak hemen hemen imkânsız. Gribin cinsi, ancak yapılan testler sonucunda anlaşılabiliyor. Soğuk algınlığı dışında insan gribine yakalananlarda yüksek ateş, boğaz ağrısı, halsizlik ve kas ağrısı oluyor. Fakat her gribe yakalananın test olması gerekmiyor. Sadece hastalık hikâyesinde Meksika gribi vakası olan ülke ya da insanlarla temas olup olmadığı önemli.
   </p>
   <p class="MsoNormal">
    Ev ve eşyaların temizliğinde nelere dikkat etmek gerekir?
   </p>
   <p class="MsoNormal">
    Öksürük ve hapşırma yoluyla, hasta kişinin tükürük zerrecikleri havaya yayılarak sandalye, masa gibi yüzeylere bulaşabilir. Kişi virüsün bulaştığı bir yere dokunduktan sonra ellerini ağzına, gözlerine veya burnuna sürerse virüs bulaşabilir. Bu yüzeylerde virüsün ne kadar süreyle canlı kalabileceğini etkileyen ısı, nem oranı, yüzey niteliği gibi pek çok faktör söz konusu. Hasta kişinin temasının olduğu bu yüzeylere dokunulmamalı, herhangi bir sebeple dokunulduysa eller yıkanmalıdır.
   </p>
   <p class="MsoNormal">
    Grip virüsünün yayılmasını önlemek için, yüzeylerin (masalar, kapı kolları, banyo yüzeyleri, mutfak tezgâhı, oyuncaklar vb.) günlük temizlikte kullanılan deterjanlarla temizlenmesi yeterlidir. Günlük kullandığımız temizlik maddeleri dışında klor, hidrojen peroksit, iyotlu antiseptikler ve alkol gibi bazı kimyasal maddeler de etkilidir.
   </p>
   <p class="MsoNormal">
    Hastalara ait çarşaf, çamaşır, havlu ve tabakların ayrı olarak yıkanmasına gerek yoktur. Ancak, bu eşyalar yıkanmadan başkası tarafından kullanılmamalıdır. Bu çarşaflar mümkün olduğunca elle temas edilmeden taşınmalı ve yıkanmalıdır. Hastanın çarşafları, çamaşırları değiştirildikten sonra eller mutlaka sabunlu suyla temizlenmelidir. Hastaya ait kap kacak ya bulaşık makinesinde ya da elde deterjan kullanılarak yıkanmalıdır.
    <span>
    </span>
   </p>
   <p class="MsoNormal">
    Çocuklarda acil tıbbi yardım gerektiren durumlar
   </p>
   <p class="MsoNormal">
    <span>
    </span>
    Grip benzeri semptomlara ek olarak ateş ve şiddetli öksürük
    <span>
    </span>
    Uyanamama ya da uyaranlara cevap verememe
    <span>
    </span>
    Hızlı nefes alma ya da solunum güçlüğü
    <span>
    </span>
    Yeterince sıvı alamama
    <span>
    </span>
    Mavimsi cilt rengi
    <span>
    </span>
    Huzursuzluk
    <span>
    </span>
    Döküntü
   </p>
   <p class="MsoNormal">
    Yetişkinlerde acil tıbbi yardım gerektiren durumlar
   </p>
   <p class="MsoNormal">
    Göğüs ya da karın içinde ağrı veya basınç
    <span>
    </span>
    Solunum güçlüğü veya nefes darlığı
    <span>
    </span>
    Şiddetli bulantı ve kusma
    <span>
    </span>
    Ani baş dönmesi
    <span>
    </span>
    Bilinç bulanıklığı
   </p>
   <p class="MsoNormal">
    Gripten korunmak için basit önlemler
   </p>
   <p class="MsoNormal">
    <span>
    </span>
    Biriyle tokalaştığınız veya herhangi bir şeye temas ettiğiniz zaman ellerinizi yıkayın. Özellikle yemekten önce ve sonra ellerinizi sabunla yıkayın.
    <span>
    </span>
    Öksüren insanlardan uzak durun.
    <span>
    </span>
    Hastanede veya sürekli öksüren insanların bulunduğu bir ortamda çalışıyorsanız, doktorunuzdan soğuk algınlığı ve gribe karşı ilaç isteyin.
    <span>
    </span>
    Kalabalıklarda, uçaklarda, toplu taşıma araçlarında dikkatli olun. Bu tür mekânlar yüksek grip riski taşır.
    <span>
    </span>
    Bağışıklık sisteminizi güçlendirin. Her gün en az 7,5 veya 8 saat uyuyun. Multivitamin ve D-3 vitamini alın. Tuzlu olmamak kaydıyla tavuk suyu çorbası için.
    <span>
    </span>
    Çantanızda alkollü ıslak mendil taşıyın. Sadece eller mikrop taşımaz. Çantalarınızın da temiz olmasına özen gösterin.
   </p>
   <p class="MsoNormal">
    Aşı olmayanların alması gereken önlemler
   </p>
   <p class="MsoNormal">
    <span>
    </span>
    Öksürme ve hapşırma sırasında ağzınızı ve burnunuzu bir mendille kapatın. Mendilinizi kullandıktan sonra çöpe atın.
    <span>
    </span>
    Öksürdükten ve hapşırdıktan sonra ellerinizi bol sabun ve suyla yıkayın. Alkol içeren el yıkama antiseptikleri de etkilidir.
    <span>
    </span>
    Kirli ellerinizle gözlerinize, burnunuza ve ağzınıza dokunmayın.
    <span>
    </span>
    Domuz gribine yakalanırsanız, belirtilerin başlamasından yedi gün sonrasına ya da belirtilerinizin tamamen geçmesinden bir gün sonrasına kadar evde istirahat ediniz.
    <span>
    </span>
    Hastalığın bulaşmaması için çevrenizdeki kişilerden uzak durun.
    <span>
    </span>
    Bulunduğunuz mekânı sık sık havalandırın.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=95DB8AD881F68668B77B1EE5F3D306F1?newsId=25051), [web.archive.org (arşiv bağlantısı)](http://web.archive.org/web/20140114120148/http://www.aksiyon.com.tr:80/aksiyon/newsDetail_getNewsById.action;jsessionid=95DB8AD881F68668B77B1EE5F3D306F1?newsId=25051)
