# Erdoğan’ın evi Anadolu kokuyor

*Nursel Dilek Manavbaşı 2007.03.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başbakan ve ailesinin yaşadığı Keçiören’deki ev ilk kez objektiflere yansıdı. Dekoratörlere göre Erdoğanların evi tipik bir Türk memur ailesi evi. İçindeki eşyaların çoğu da yerli.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070321042302im_/http://www.aksiyon.com.tr/resim/639/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Başbakan Recep Tayyip Erdoğan’ın Ankara Keçiören Subayevleri’ndeki evini şimdiye kadar hep dışardan gördük. Çoğu zaman gazetecilerin kapısında kamp kurduğu Kuşadası Sokak 26 numaradaki beş katlı yeşil bina ilk defa kapılarını geçen hafta sayım nedeniyle basın mensuplarına açtı. Adrese Dayalı Nüfus Sayımı sistemi uygulaması nedeniyle Erdoğan ailesinin başkentteki dubleks kiralık daireleri objektiflere yansıdı.
   <br>
    <br>
     Salonda yapılan sayım sırasında Devlet Bakanı Beşir Atalay ve Faruk Koca, Başbakan Erdoğan’ı ve ailesini yalnız bırakmadı. Görünüler daha önce ‘ev halini’ ekranda hiç görmediğimiz Erdoğan ailesinin yaşam tarzına dair de ip uçları verdi.
     <br/>
     <br/>
     DEKORATÖRÜ SEVİNDİREN SADELİK
     <br/>
     <br/>
     Biz de Erdoğan çiftinin kızları Sümeyye ile birlikte yaşadığı evi dekoratörlere sorduk. Uzmanlara göre Erdoğanların evi sade, Osmanlı ve Türk motiflerini barındıran, yerli aksesuarların kullanıldığı ve buram buram Türkiye kokan bir hane.
     <br/>
     <br/>
     Sanem Yalım, İstanbul Teknik Üniversitesi mimarlık bölümü mezunu. Hacettepe Üniversitesi’nde iç mimarlık üzerine master yapmış. 25 yıldır Ankara’da Cumhurbaşkanlığı ve Genelkurmay Başkanlığı gibi önemli mekânların dekorasyonunu yapıyor.
     <br/>
     <br/>
     Köşk’ün içinde bulunan kabul salonu, Anayasa Mahkemesi üyelerinin evleri ve eski Dışişleri Bakanı İsmail Cem’in ev dekorasyonu da kendisine ait. Şimdiye kadar devlet erkânına dekoratörlük yapan Yalım, Başbakan’ın evini gördüğünde önce şaşırdı. Sonrasında ise bir Başbakan evinin bu kadar sade ve Türk motifleri barındırıyor olmasına oldukça sevindi. Dekoratör Sanem Hanım’a göre “Memur Ahmet Bey’in evi nasılsa, Başbakan’ın evi de aynı!”
     <br/>
     <br/>
     AKSESUARLAR OSMANLI MOTİFİ
     <br/>
     <br/>
     Erdoğanların salonu 25-30 metrekare genişliğinde. Duvarları beyaza boyalı olan salonda ilk başta dikkati ilginç aksesuarlar çekiyor. Evdeki cam eşyaların çoğu Paşabahçe’nin süs eşyaları. Ayrıca avcı borazanına benzeyen bir aksesuar da Erdoğan ailesinin evini süslüyor. Tekli koltukların arasında Afrika ülkelerine ait olan aksesuar, Yalım’a göre iki elin kucakladığı dünyayı simgeliyor. Bunun anlamı da dünya devletleriyle bir arada ve barış içerisinde yaşama arzusu anlamı taşıyor.
     <br/>
     <br/>
     Gösterişten uzak, sadeliğin hakim olduğu salonda, sehpanın üzerinde bulunan altın kaplama şekerlik Osmanlı ve Türk motiflerini yansıtıyor. Ayrıca şekerliğin yanında bulunan gülabdan (gül suyu vazosu) da Osmanlı dönemine ait bir aksesuar. Sehpanın üzerinde bulunan örtü, Ödemiş ipeğinden yapılmış simli sırma sarma.
     <br/>
     <br/>
     Salonun duvarlarını ise dört tablo süslüyor. Resimlerin genellikle manzara resimlerinden oluşması Erdoğan ailesinin doğayı sevdiği anlamına geliyor. Tabloların birinde bulunan koşan at resmi ise özgürlük ve ilerleme isteğini içinde barındırıyor. Salonun diğer bir köşesinde yer alan ‘Fatih tuğrası’ hat sanatıyla yapılmış.
     <br/>
     <br/>
     HALI BÜNYAN’DAN, KAHVE KÖŞESİ MARAŞ’TAN
     <br/>
     <br/>
     Salonun büyük bir kısmını kaplayan halı Kayseri’nin Bünyan halılarına benziyor.  Sanem Yalım, sekiz metrekarelik halının çok kaliteli ve özel bir Türk halısı olduğunu söylüyor. Fiyatı ise yaklaşık sekiz milyar. Salonun en dip köşesinde bulunan diğer halı ise meşhur Isparta halısı. Cam kenarındaki iki sandalye ve sehpa evde en çok dikkat çeken eşyalar arasında.
     <br/>
     <br/>
     Mimar Sanem Hanım, bu köşenin Osmanlı’da bulunan kahve köşesini anımsattığını söylüyor. Maraş işi sedef kakma sandalyelerde Emine Hanım’ın misafirleriyle karşılıklı kahve içtiği söyleniyor.
     <br/>
     <br/>
     Salonda bulunan koltuklar klasik bir oturma grubu. Bir üçlü, bir ikili ve iki tekliden oluşan koltuk takımı Erdoğan ailesinin misafirlerini ağırladığı yer. Yalım, “Hakiki deri değil” dediği koltuk takımı fiyatının 1,5-2 milyar olabileceği görüşünde. Toz pembe renkteki koltuklarla halı deseninin uyumu da gözden kaçmıyor. Kartonpiyerle süslenen tavanda spot ışıklar göze çarpıyor. Perdeler de klasik tarzda; yanlarda kalın fon, ortada ince tül kullanılmış. Perdenin Muare kumaş adı verilen kaliteli bir kumaş olduğu söyleniyor. Fiyatı 2-3 milyar. Sanem Hanım, evdeki eşyaların toplamının en fazla 15 milyar olabileceği görüşünde.
     <br/>
     <br/>
     Salonun sol köşesinde duvara monte edilmiş LCD ekran televizyon,  Erdoğan ailesinin en lüks ve tek elektronik eşyası. İki milyarlık televizyon için koltukların arkasında bulunan ses sistemi de yaklaşık 1 milyar civarında. Salonun sağ köşesinde ise klima yer alıyor.
     <br/>
     <br/>
     EVE İÇ MİMAR ELİ DEĞMEMİŞ
     <br/>
     <br/>
     Tavanda asılı avize,  kristal halı ve koltukla uyumlu. Sanem Hanım’ın evde en fazla dikkatini çeken, eşyaların çoğunun Türk malı olması. “Ben Başbakan’ın evinde varaklı sehpalar bekliyordum.” diyen Yalım, evin gösterişten uzak; ancak sade ve eski Türk evlerini andırdığını belirtiyor.
     <br/>
     <br/>
     Salon duvarlarında beyaz renk kullanan Erdoğan ailesi temizliği ve asilliği seviyor. Beyaz renk aynı zamanda gün ışığından azami yararlanma ve enerji tasarrufu demek. Yalım, ev dekorasyonunda en asil rengin beyaz olduğunu belirterek, “Beyaz, insanların içinde büyük hırslar olmadığını gösteriyor. Yoğun çalışma temposuna sahip, emek vererek bir yerlere gelmiş insanların kullandığı renktir.” diyor. Salon duvarları mavi ise o kişinin  işkolik, pembe ise çocuksu, yeşil ise akademik, beyaz ise asil ve lider ruhlu olduğu  söyleniyor.
     <br/>
     <br/>
     Dekoratörlere göre Erdoğan ailesinin evine iç mimar eli değmemiş. Evin Emine Erdoğan tarafından döşendiği söyleniyor. Söylenenlere göre örf ve âdetlere uygun, rahat ve mütevazı yaşamayı seven tipik bir Türk evi onlarınki. Sanem Yalım, salonun onların iç dünyalarını yansıttığını belirterek “Buna göre onlar kendi iç dünyalarında, sadelikten hoşlanan ve Türk kültürünü yaşayan insanlar.” diyor.
     <br/>
     <br/>
     <br/>
     <br/>
     GÖZE ÇARPANLAR
     <br/>
     <br/>
     1 - Cam kenarında bulunan sedef kakma sandalyeler ve masa Erdoğan ailesinin kahve köşesi.
     <br/>
     <br/>
     2 - Sol köşede bulunan tablodaki atlar özgürlüğü ve ilerlemeyi tasvir ediyor.
     <br/>
     <br/>
     3 - Tekli koltukların arasında bulunan aksesuar Afrika ülkelerinden birine ait. Aksesuar iki eliyle dünyayı kucaklayan birini simgeliyor.
     <br/>
     <br/>
     4 - Salonda bulunan halı Kayseri’ye ait Bünyan halısı. Yaklaşık fiyatı 8 milyar.
     <br/>
     <br/>
     5 - Salonda bulunan koltuk takımı klasik bir oturma grubu. Hakiki deri değil.
     <br/>
     <br/>
     6 - Perdeler kaliteli Muare kumaştan yapılmış.
     <br/>
     <br/>
     7 - Sehpanın üzerindeki örtü Ödemiş ipliğinden, el yapımı simli sırma sarma.
     <br/>
     <br/>
     8 - Tavandaki avize kristal. Halı ve koltuk takımı ile uyumlu.
     <br/>
     <br/>
     9 - Evdeki süs eşyaları ise Paşabahçe’den.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26882), [web.archive.org (arşiv bağlantısı)](http://web.archive.org/web/20070321042302/http://www.aksiyon.com.tr:80/detay.php?id=26882)
