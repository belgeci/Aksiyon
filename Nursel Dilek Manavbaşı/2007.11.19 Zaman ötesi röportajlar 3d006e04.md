# Zaman ötesi röportajlar

*Nursel Dilek Manavbaşı 2007.11.19*

<font class="agenda2NewsSpot">
 Araştırmacı yazar Hayati Tek, Kazım Karabekir, Bediüzzaman Said Nursi, Tolstoy, Lenin, Hitler, Bilge Kağan, Mevlana gibi tarihte iz bırakan isimlerle yaptığı “röportajları” bir kitapta topladı.
</font>
<font class="newsDetail">
 Bugüne kadar Konfüçyüs, Sokrates, Bilge Kağan İbn-i Haldun, Hitler, Tolstoy veya II. Abdülhamid ile yapılmış bir röportaj okudunuz mu? Sosyalizmi bizzat Marks, Lenin, Mao veya Che Guevara’dan dinleme fırsatınız oldu mu? Hitler’in Yahudilere niçin düşman olduğunu, Gandi’nin öğretisini, Bediüzzaman Said Nursi’nin yolunu bizzat kendilerine sorup öğrenmek ister miydiniz? Araştırmacı Yazar Hayati Tek, hayatta olmayan;  ancak dünyada iz bırakan isimlerle röportaj yaptı! “İz Bırakanlar-Sanal Röportajlar” kitabında toplanan metinlerle bir ilke de imza atılmış oldu. Kitapta, insanlık tarihinde iz bırakmış isimler yer alıyor. Yusuf Has Hacip, Mustafa Kemal Atatürk, Marks, Tolstoy, Vahdettin, Lenin, Kazım Karabekir, Gandi, Said Nursi, Che ve Mao gibi… Peki, nasıl oluyor da hayatta olmayan kişilerle röportaj yapılabiliyor?
 <br>
  <br/>
  AHİRET HABER AJANSI!
  <br/>
  <br/>
  Hayati Tek, sanal röportajlarına tarihte iz bırakmış kişilerin kitaplarını okuyarak başlamış. Kişinin hayata bakış açısını en iyi şekilde yansıttığı eserlerinden elde ettiği notlara, sorular yazarak cevabı o isimlerin kitaplarında aramış. Noktasına, virgülüne dokunmadan onların kitaplarında yer alan görüşleri kendi sorularına cevap olarak vermiş. Projeyi 1988’de hayata geçirmeye başlamış; ilk sanal röportajını sosyolog Prof. Dr. Erol Güngör’le yapmış. Hayatta olmayan bir kişiyle yapılan röportaj önce garip gelmiş insanlara. O dönemler röportaj bir dergide yayımlanınca ses getirmiş. Ancak röportajın yayımlandığı dergide Hayati Tek’in adı “Ahiret Haber Ajansı”na çıkmış!
  <br/>
  <br/>
  Röportaj insanların ilgisini çekmeye başladığında bu durum Hayati Tek’i daha da ünlü isimlere yönlendirmiş. Türkiye’de milliyetçiliğin tırmandığı yıllarda ikinci sanal röportajını Adolf Hitler’le gerçekleştirmiş. Tek, bu kez ‘kafatasçı’ olmakla tenkit edilmiş. Bir sonraki röportajını Karl Marks’la yapınca Cumhuriyet Gazetesi’nde “Milliyetçiler, Marks’ı keşfetti” şeklinde haber bile çıkmış. Ancak bu durum hiçbir zaman yıldırmamış Hayati Tek’i.
  <br/>
  <br/>
  170 RÖPORTAJIN 18’İ BURADA
  <br/>
  <br/>
  Hayati Tek’in 1988’de başladığı sanal röportajlarının sayısı bugün 170’i bulmuş. Tek, içlerinden sadece 18’ini bu kitapta toplamış. Diğer önemli şahsiyetleri ise kronolojik sırasıyla hazırlamayı düşünüyor. Farklı ideolojileri bir arada topladığı kitabında dünyanın fikir haritasının ortaya çıkacağını düşünüyor. Röportajların 19 yıllık bilgi birikiminin sonucu olduğunu dile getiren Tek, hedefinin arayış içindeki insanlara ulaşmak olduğuna değiniyor. Sanal sohbetlerin amacını ise şöyle dile getiriyor: “Köyden büyük şehirlere okumak için gelen öğrenciler bir fikir arayışı içinde geliyor. Ben de körü körüne bir fikre bağlanmak yerine birçok ideolojiyi bir arada öğrenip ona göre algılamalarını istedim. Biliyorum ki o kişinin görüşlerine ilgi duyanlar, daha sonra diğer eserlerini de okumak isteyecek.”
  <br/>
  <br/>
  Hayati Tek, daha öğrencilik yıllarında hazırlamış bu projeyi. Böyle bir çalışma yapmasının sebebini ise o gün dünyanın içinde bulunduğu karmaşaya bağlıyor: “1980’li yıllarda Türkiye ve dünya önemli bir süreçten geçiyordu. SSCB dağılmak için sabırsızlanıyordu. Türkiye, 12 Eylül’ün sağ-sol terörüne binlerce kurban verirken, bölücü terör de kendini göstermeye başlamıştı. Türkiye’de ve dünyada bu kötü gidişe inat ülkemizdeki büyük insanlar tek tek sahneden iniyorlardı.” Tek, böylesine sancılı bir dönemde kendisine yol gösterecek fikir adamlarının hayatta olmamasından yakınıyor: “Büyük insanlar olağanüstü durumlarda ortaya çıkar. O dönem bunların üstesinden gelecek kişiler hayatta değildi. Ben de onların eserlerinden yola çıkarak bu projeyi gerçekleştirdim.” diyor.
  <br/>
  <br/>
  Kitabının küresel diyaloga katkı sağlayacağını söyleyen yazar, aynı zamanda belgesel hazırlığı içinde. Televizyon kanallarından teklif alan Halati Tek, diğer kitaplar yayınlandıktan sonra belgesel çekilebileceğini dile getiriyor.
  <br/>
  <br/>
  MEVLANA RÖPORTAJI AYLARIMI ALDI
  <br/>
  <br/>
  Hayati Tek, bölücü terörün ülkemizde hızla arttığı yıllarda Kazım Karabekir’le yaptığı röportajın günümüze ışık tuttuğunu ifade ediyor. Kitapta Kazım Karabekir’le yaptığı röportajda başlığa çektiği “Kürtlük meselesi basitti; ama bilinmeyen ellerde kangren olabilirdi” sözünün bugünü anlattığına dikkat çekiyor. Yazarın en uzun süren röportajlarından biri Hz. Mevlana olmuş. Mevlana’ya aylarını verdiğini söyleyen Tek, bazı isimlerle röportaj yapmaya cesaret edemediğini anlatıyor. Hayat Tek, şu günlerde “Hz. Ali röportajıyla” meşgul.
  <br/>
  <br/>
  DERGİ
  <br/>
  <br/>
  Kapanizâdelerin yükselişi
  <br/>
  <br/>
  Hem Atatürk’le akrabalık, hem Menderes hükümetinde bakanlık, hem Menderes’in en sıkı muhalifliği… Birçok alanda Türkiye’de söz sahibi olan birbirinden ünlü isimleri barındıran Kapanizâde ailesinin ilginç hikâyesi…
  <br/>
  <br/>
  HABER MERKEZİ
  <br/>
  <br/>
  Acaba, bir ailenin kolları nereye kadar uzanabilir? Kaç ailenin kolları hem Atatürk’le uzaktan akrabalığa, hem Menderes hükümetinde bakanlığa, hem Menderes’in en sıkı muhalifliğine, hem Türkiye’nin en köklü kurumlarından, simge yapılarından birinin temelini atmaya çıkar? Kaç ailenin siyaset, ticaret, hukuk, eğitim, medya ve spor tarihlerine yazılan, bu alanlardaki konumlarıyla Türkiye’nin yazgısını değiştiren üyeleri vardır? Kapanizâdeler’de bunların hepsi ve daha fazlası var. Evliliklerle aralarına katılanların da hatırı sayılır hikâyeleri var onların. Biyografi dergisi Chronicle, son sayısında bu ilginç ve geniş aileyi sayfalarına taşıdı.
  <br/>
  <br/>
  Dergideki habere göre Kapanizâde adı, 1800’lerin ikinci yarısında yüksek sesle söylenecek kıvama geliyor: İzmir ve çevresindeki çiftlikler, onların, imparatorluğun en büyük işadamlarından olduğunu gösteriyor. Ailede ulaşılan ilk isim, tüccar Sahip Kapancızâde Esseyyidül Hacı Hüseyin Bey. Muris Rukiye Hanım ile Hacı Hüseyin Bey’in dört çocuğu, 1800’lerin sonundan itibaren Kapanizâde adının belleklerden artık hiç silinmeyeceğinin garantisi oluyor: Hamdiye Avniye, Mehmet Reşat, Fatma Aliye ve Tahir Kapani. Dört çocuğun dördünün de ayrı çiftlikleri var. Onlar aynı zamanda, İzmir’in ilk büyük ithalatçı ve ihracatçı ailelerinden.
  <br/>
  <br/>
  Bu tarımsal ve ticari faaliyet bir yandan ailenin adını belirliyor: Bugüne ulaşan Kapani ve Kapancıoğlu soyadları “büyük depo” veya “büyük terazi, çeki” anlamına gelen “kapan” kelimesinden türüyor. Bir yandan da çiftlikler, bulunduğu coğrafyaya yazılıyor: Sart yakınlarındaki bir köye “Kapancı” adı yadigâr kalıyor.
  <br/>
  <br/>
  BÜTÜN ÇOCUKLAR YURTDIŞINDA OKUYOR
  <br/>
  <br/>
  Hacı Hüseyin Bey’in oğlu Tahir Kapani’nin, Mediha Hanım ile evliliğinden süren soy, ailenin en popüler kanadı. Salihli Sart’taki çiftliği ile İzmir Limanı’ndan yaptığı ithalat ve ihracat işleri, Tahir Bey’i, 1914’lerde İzmir iş çevrelerinin en ünlü işadamlarından biri haline getiriyor. Bir dönem İzmir Belediyesi Karşıyaka Şube Başkanlığı görevini üstleniyor. Tarih, Tahir Kapani’nin çocukları durağına geldiğinde, ailenin ismi ülke çapında daha çok yankılanıyor. Onu, ilkin şöyle anons etmek gerekiyor: “Menderes’in bakanlarından Osman Kapani’nin ve Kamu Hukuku Profesörü Münci Kapani’nin babası, (Uşakizâde) Ömer Uşşaklı ile Ord. Prof. Baha Kantar’ın kayınpederi, gazeteci-yazar ve belgeselci Güneş Karabuda’nın dedesi Tahir Kapani!”
  <br/>
  <br/>
  Tahir Bey tüm çocuklarını; Osman, Münci, Mefharet (Yemişçi), Sabahattin, Atıfet (Karabuda), Hüseyin, Güner (Pamir) ve Muazzez (Kantar) Kapanizâde’yi yurtdışında okutuyor. Kardeşlerin en büyüğü, 1915 doğumlu Osman Kapani, Galatasaray Lisesi ve İstanbul Üniversitesi Hukuk Fakültesi’nin ardından Paris’te Sorbonne Üniversitesi’nde eğitimine devam ediyor. Yurda döndükten sonra da Türkiye’nin siyasal yazgısına yazılacak isimlerden biri oluyor. Demokrat Parti’nin kuruluşunda yer alan Osman Kapani, kısa sürede Ege Bölgesi’ndeki miting meydanlarında halkı coşturan söylevleriyle sivriliyor. Çok partili yaşamın ilk meclisine İzmir Milletvekili olarak seçilen Osman Kapani, 1950’de ilk Adnan Menderes hükümetinde, devlet bakanı olarak yer alıyor.
  <br/>
  <br/>
  MUHALEFET SAFLARINDAKİ KARDEŞ
  <br/>
  <br/>
  Ağabey, siyaseti icra ederken; kardeş, siyasetin bilimini yapıyor. Ne ki aile, bu yeni siyaset madalyonunun her iki yüzünü de görüyor. Çünkü Münci Kapani, hükümetin özgürlükleri kısıtladığını düşünen akademi cephesinde, yani bakan ağabeyine karşıt kutupta yer alıyor. Ders yılı açılışında “Gençler, düşündüklerinizi her ortamda olduğu gibi söyleyin” diyen Ankara Üniversitesi Siyasal Bilgiler Fakültesi (SBF) Dekanı Prof. Dr. Turhan Feyzioğlu, Menderes tarafından görevden uzaklaştırılıyor. Bunun üzerine SBF’den Şerif Mardin, Mümtaz Soysal, Bahri Savcı, Coşkun Kırca gibi akademisyenler istifa ederken onlara Hukuk’tan katılanlar arasında Münci Kapani de yer alıyor: “Hükümet üniversiteye müdahale edemez.”
  <br/>
  <br/>
  Demokrat İzmir Gazetesi Başyazarlığı yapan avukat Osman Kapani, TBMM’de dokuz, on ve on birinci dönem DP İzmir Milletvekili olarak yer alıyor. 27 Mayıs 1960 darbesinin ardından o da Yassıada’ya gönderiliyor. Aynı dönemde ailenin damatlarından biri de devrik bakanla aynı kaderi paylaşıyor. Kapani’nin yeğeni Rukiye Nevin Safaoğlu’nun ilk eşi, İzmir Belediye Başkanı Faruk Tunca, Balmumcu’da tutuklu bulunuyor (Tarih, Tunca’nın adını daha sonra ikinci eşi, 1952 Türkiye güzeli, ilk Avrupa güzeli Günseli Başar ile yan yana anıyor).
  <br/>
  <br/>
  BİRİ DÜŞERKEN DİĞERİ YÜKSELİYOR
  <br/>
  <br/>
  Osman Kapani’nin siyasi yaşamının çöküş dönemi, kardeşinin hukukçu akademisyen kimliğinin yükseliş dönemine bırakıyor yerini.
  <br/>
  <br/>
  Ankara Üniversitesi Hukuk Fakültesi Öğretim Üyesi Münci Kapani adı, 1950’lerin önde gelen düşünce dergilerinden Forum’un yazı kurulunda, Bülent Ecevit, Mümtaz Soysal, Muammer Aksoy gibi adların yanında yer alıyor. Kapani, 1963 yılında fakültenin Kamu Hukuku Kürsüsü Başkanı oluyor. 1964’te bölüme asistan olarak giren isimlerden biri dikkati çekiyor: Doğu Perinçek.
  <br/>
  <br/>
  ATATÜRK, KARABUDA, KORUTÜRK…
  <br/>
  <br/>
  Kapani’nin, hukuk ve politika alanlarının kavramsal çerçevesine yaptığı katkılar literatüre geçiyor. Siyaset, kamu hukuku, insan hakları, anayasa mahkemesi gibi konularda halen ona atıfta bulunuluyor. 12 Eylül 1980 darbesinin getirdiği ortamda, 1983 yılında kürsü başkanlığından istifa ediyor. Münci Kapani 1989 yılında; kurucuları arasında Hıfzı Veldet Velidedeoğlu, Muammer Aksoy, Bahriye Üçok gibi aydınların olduğu Atatürkçü Düşünce Derneği’nin onur kurucuları listesinde yer alıyor.
  <br/>
  <br/>
  Kapanizâdeler, İzmir’in pek çok tanınmış, köklü ailesiyle evlilikler yoluyla akrabalık bağları kuruyor. Evliliklerle kurulan akrabalık bağları arasında, bir alt kuşaktaki bir soyadı, Atatürk’le bağlantısı nedeniyle ilgiyi üzerinde topluyor: Tahir Bey’in kızı Atıfet Hanım ilk evliliğini, Atatürk’ün eşi Latife Uşşaki’nin kardeşi Ömer Uşşaklı ile yapıyor. Atıfet Hanım’ın ikinci eşi ise İzmit Memleket Hastanesi Başhekimliği, Sağlık Bakanlığı’nda genel müdür yardımcılığı, müsteşarlık, Dünya Sağlık Örgütü toplantılarında delegasyon şefliği yapmış olan Dr. Nail Karabuda. Ancak boynuz, kulağı geçiyor; Güneş Karabuda’nın ünü, babasınınkini aşıyor. Osman ve Münci dayılarının yolundan gidip hukuk okuyan Karabuda, gazeteciliğe, üniversite eğitimini aldığı Paris’te fotomuhabiri olarak başlıyor. 1961’de televizyonculuğu ekliyor kariyerine. Dünyanın dört bir yanını, hazırladığı politik, sosyal ve kültürel içerikli belgesellerle, başta İsveç Televizyonu (SVT) olmak üzere Avrupa ve Amerika’daki değişik televizyon kanallarından yansıtıyor. Tarihe tanıklık ettiği en önemli görüntülerini, Vietnam Savaşı’nın ortasından geçiyor.
  <br/>
  <br/>
  Aile, bir cumhurbaşkanı ile daha evlilik bağı kuruyor. Münci Kapani’nin kızı Suzan Hanım ile Türkiye’nin altıncı cumhurbaşkanı Fahri Korutürk’ün oğlu, eski Paris Büyükelçisi Osman Korutürk evleniyor (Osman Korutürk adı, Türkiye’nin Irak Özel Temsilcisi olarak da hatırlanıyor).
  <br/>
  <br/>
  KİLİT KURUMA, KİLİT ATAMA
  <br/>
  <br/>
  Tahir Bey’in diğer kızlarına gelince; Mefharet Hanım, İzmir’in bir başka ünlü tüccar ailesi Yemişçiler’e gelin gidiyor. Muazzez Hanım’ın eşi Ord. Prof. Baha Kantar ise ailenin yolunu bir kez daha Atatürk ile kesiştiriyor. Atatürk, İstanbul Üniversitesi Hukuk Fakültesi Öğretim Üyesi Kantar’ı, 1925’te Ankara Üniversitesi Hukuk Fakültesi’nin açılması üzerine buraya ceza hukuku profesörü olarak tayin ediyor. Kantar, 1935’te Türk Dili Tetkik Cemiyeti ile İçtimai İlimler Terimleri Komisyonluğu başkanlığına seçiliyor. Aynı yıl dekanlığa atanıyor, Kriminoloji Enstitüsü’nü kuruyor. Atatürk tarafından Türkiye’yi yurtdışındaki bazı toplantılarda temsil etmekle görevlendirilen Kantar’ın, üç ciltlik “Ceza Muhakemeleri Usulü” kitabı, yeni kuşaklara yol gösteriyor.
  <br/>
  <br/>
  Hacı Hüseyin Bey’in çocuklarıyla süren kol, ailenin birinci kolu. Hacı Hüseyin Bey’in kardeş çocukları ve torunlarından gelen Kapanizade Mustabey ile eşi Katipzadelerden Hatice Naciye Hanım; çocukları Hüsnü, Ali Suphi, Nedime ve Adnan Kapancıoğlu ile birlikte ailenin ikinci kolunu sürdürüyor. Ali Suphi Bey, İzmir’in ilk meşhur şekercilerinden. İnşaat yüksek mühendisi olan oğlu Mustafa Kapancıoğlu ODTÜ’de öğretim üyeliği yaptıktan sonra, beş yıl Lizbon’da beton barajlar üzerine uzmanlık yapıyor. Türkiye’ye “Barajlar Kralı Süleyman Demirel’in öğrencisi” namıyla dönen Mustafa Kapancıoğlu, 12 Eylül öncesinin İzmir İl İmar Müdür Vekili. 12 Eylül sonrasında ise valilik tarafından “İzmir Belediyesi’ni Denetleme İmar Komisyonu Başkanlığı”na atanıyor. Engelli atlama, yüksek atlama ve mızrak atmada elde ettiği başarılar, Mustafa Kapancıoğlu’nun sporcu yanının nişanları. Hüsnü Bey’in oğlu Gündüz Kapancıoğlu ise uzun süre yaptığı İzmirliler Derneği Başkanlığı ile hatırlarda.
  <br/>
  <br/>
  Hacı Hüseyin Bey’in kardeş çocuklarından Ali Rıza Bey ile Denizli Tavaslı Esma Hanım da ailenin üçüncü kolunu oluşturuyor. Eski Tariş Yönetim Kurulu üyelerinden İbrahim Kapancıoğlu ile 1977’nin Sarayköy Belediye Başkanı Rıza Kapancıoğlu, Kapanizâdelerin tüccar ve siyasetçi yetiştirme geleneğini, ailenin üçüncü kolunda yaşatanlara örnek oluyor.
  <br/>
  <br/>
  HAYATİ TEK’İN EN’LERİ
  <br/>
  <br/>
  En etkileyici röportajlar:  İkinci Abdülhamid ve Bediüzzaman Said Nursi
  <br/>
  En dikkat çekici: Hitler ve Marks
  <br/>
  En şaşırtıcı: Mustafa Kemal Atatürk
  <br/>
 </br>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-16735-34-zaman-otesi-roportajlar.html), [web.archive.org (arşiv bağlantısı)](http://web.archive.org/web/20120112094855/http://www.aksiyon.com.tr:80/aksiyon/haber-16735-34-zaman-otesi-roportajlar.html)
