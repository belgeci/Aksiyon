# Diyaloğu sivilleştiriyoruz

*Nursel Dilek Manavbaşı 2006.12.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Devlet Bakanı Mehmet Aydın, Diyanet’in yeni misyonunu ‘küresel sorunlara’ uygun cevaplar üretmek şeklinde izah ediyor. Gelecek 50 yılın sorunlarına el atılacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080616103736im_/http://www.aksiyon.com.tr/resim/627/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080616103736/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080616103736/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080616103736oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080616103736oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Devlet Bakanı Prof. Dr. Mehmet Aydın, 50 yılını ilahiyat ve Diyanet camiasına adamış bir isim. Diyanet İşleri Başkanlığı’nın misyon ve vizyonunu gelecek 50 yıla göre şekillendiren isim aynı zamanda. Bu misyonu kısaca ‘küresel hizmet’ diye adlandırmış. Diyanet’in herhangi bir kurum olmadığını, çağın gereklerine ve sorularına kendi bilgi kaynaklarını yeniden inşa ederek cevap vermesi gerektiğini söylüyor. Özerklik ve otonom yapı tartışmalarını da şöyle cevaplıyor: “Herkes sosyolojik realite olarak Diyanet’i hak ettiği yere konumlandırmalı. Orası kurumlardan herhangi bir kurum değil. Misyonu, tarihi, vizyonu onu farklı kılıyor. Gelecek 50 yılda da öyle olmalı.”
   <br>
    <br>
     -Papa ziyaretinde ortaya çıkan fotoğraftan memnun musunuz? Bu ziyaretle iyice belirginleşen Diyanet’in gelecekteki seyri ne olacak?
     <br>
      <br/>
      Bugün Diyanet insanlığın kendisinden talep ettiği, ‘ne idim, nasıl olacağım’ın cevabını arıyor. Yapısı ve verdiği hizmet gereği biraz da tevazu ile ben buradayım diyemiyordu. Şimdi önemi anlaşılmış oldu. Önemli olan Vatikan’ın başındaki insanın Türkiye’de hem kurum hem de kişi ve çalışma arkadaşları olarak ciddi bir ekiple karşı karşıya olduklarını bilmeleri ve buna göre hazırlık yapmalarıydı. Diyanet’in İslam dünyasında pek çok ülkedeki karşılığı bir çeşit müftülük düzeyinde. Türkiye’de, laik bir cumhuriyette, Diyanet gibi önemli bir kurumu görmeleri kafalarındaki pek çok soru işaretini çözmüş oldu. Diyanet’in bağımsızlığını çok açık şekilde gördüler.
      <br/>
      <br/>
      -Hayal kırıklığına mı uğradılar yani? Yoksa fark mı ettiler?
      <br/>
      <br/>
      Fark ettiler tabii. Ben görüşmeyi Berlin Büyükelçimizin odasında izledim. Sonra Alman bakanlarla randevum vardı. Onlar da Diyanet’in ne kadar önemli bir kurum olduğunu anladıklarını söylediler.
      <br/>
      <br/>
      -Keşke olmasaydı dediğiniz birşey yok mu?
      <br/>
      <br/>
      Açıkçası beni rahatsız eden hiçbir hadise olmadı. Diyanet’teki arkadaşlarımız iyi çalışmışlar, görevlerini iyi yaptılar. Hem Ankara hem İstanbul ayağı başarılı oldu. Bu yüzden herkes takdirlerini ifade ediyor. Diyanet çıtayı önemli bir yere koydu. Onu daha yukarıya çıkarabilmesi için bugüne kadar çalıştığından on kat daha fazla çalışması lazım.
      <br/>
      <br/>
      -Nedir bu yeni çıta?
      <br/>
      <br/>
      Yeni çıta, dünyada olup bitenleri takip eden, bilen, değerlendiren ve olup bitenlere mukabelede bulunan, ciddi katkı sağlayan, karşılık veren, onun yanlışlarını tashih eden, birikimli, bağımsız bir dünya kurumudur. Bu önemli bir yüksekliktir. Diyanet’in bir birikimi vardı, fırsat oldu. Ziyaretten bir hafta önce Afrika Dinî Liderler Toplantısı yaptık mesela.
      <br/>
      <br/>
      DİYANET’İN YENİ MİSYONU KÜRESEL HİZMET
      <br/>
      <br/>
      -Niye Afrika’ya açılıyor Diyanet? Yurtdışına soydaş-dindaş odaklı hizmet götürülüyordu.
      <br/>
      <br/>
      Talebe göre hizmet götürüldü. Burada iki kırılma noktasından bahsedebiliriz. Biri Diyanet İşleri Başkanımızın İslam ülkelerinde görev yapan önemli kişi ve kuruluşlarla Papa ziyaretini istişare etmesi. Ziyareti İslam dünyasının bir hadisesi olarak değerlendiriyor yani. Bu şunu gösteriyor: Artık Diyanet ibadet takvimiyle, imamların tayini terfisiyle meşgulüm demiyor. Artık benim bir misyonum var diyor.
      <br/>
      <br/>
      -Nedir bu misyon?
      <br/>
      <br/>
      İslam dünyası ile birlikte çalışarak onların katkılarını da alarak, birlikte üreterek hepimizin karşı karşıya olduğu sorunların çözümü istikametinde adım atmak. Sorun olmasa da bu işbirliği devam etmeli. Çünkü çağımız artık önleyici tedbir almayı gerektiriyor. Dinî kurumlar İslam dünyasında 50 senenin reflekslerini dikkate alarak hazırlık yapmak zorunda. Bugünün sorunlarını çözmekle görevimizi yerine getirmiş olmayız. 10-20 sene sonra ne gibi sorunlarla karşı karşıya kalacağız? Bunların en azından bir kısmı üzerinde şimdiden çalışıp hazırlıklı olmamız lazım. Açıkça söyleyeyim bazı kurumlar bizim vizyon ve misyonumuza yakın dursalar o coğrafyalarda biz zaten birkaç basamağı atlamış olacaktık.
      <br/>
      <br/>
      -Öteki ülkelerin Diyanet muadili teşkilatlarına dair bir eleştiri mi bu?
      <br/>
      <br/>
      Evet. Tırnak içinde ‘millî’ bir kurumdur, elbette öyledir. Ama artık bugünün dünyasında her millî kurumun küresel boyutu vardır. Artık gelişmiş ülkelerde hiçbir millî kurum bundan âri değil. Diyanet İşleri Başkanı Avustralya’yı ziyaret etti. İlk sordukları soru, yine tırnak içi ‘Avustralya müftüsü denen zatın’ bir konudaki açıklamalarıydı. Demek ki o açıklama sadece Avustralya’yı ve oradaki zatı ilgilendirmiyor. Diyanet’i de ilgilendiriyor. Orada büyük bir nüfusumuz var, onlarla tanışmak, konuşmak zorundayız. Ama havaalanından iner inmez karşılaştığı soru Türklerle ilgili değil. Artık küresel bir şehirde yaşıyoruz.
      <br/>
      <br/>
      -Diyanet İslamiyet’i orijinal mesajıyla anlatmak için hazırlık yapmalı mı diyorsunuz?
      <br/>
      <br/>
      Bir kurumun iki şeyi konuşulur; vizyonu, misyonu. Kurum kendini nerede görüyor? Bugün nerede, yarın nerede olacak? Burada ben kurguyu, boş hayali kastetmiyorum. Hayal gücünü bir vizyon çerçevesinde kullanmak son derece önemli. Benim vizyonum ne? Ben ne yapmalıyım ki o vizyonun, o rü’yetin hakkını vereyim? Misyon, insan kaynağıdır. Oraya nasıl gideceksiniz? İnsan gücü götürecek.
      <br/>
      <br/>
      -Nedir peki Diyanet’in vizyonu?
      <br/>
      <br/>
      Vizyonumuz Türkiye’de saygınlığını artıran, sözü dinlenen, akıllıca ve problem çözmek için konuşan bir kurum. Yurtdışında da madem ki küresel bir köyde yaşıyoruz, Almanya’da, Kanada’dayız. Zaten millet olarak biz nüfusumuzla, kurumlarımızla, okullarımızla her yerdeyiz. Her yer bizi düne göre daha yakından ilgilendiriyor. Bir bakıma tarihî tecrübemiz, üzerinde oturduğumuz ülkenin stratejisi, kültürü bizden çok şeyin beklenmesinin sebebi. Hükümetten de çok fazla talep var. Onun için Türkiye kalkıp medeniyetler ittifakı projesinde başrol oynamak istiyor. Coğrafya, tarih, kültür ve inancımız bunu emrediyor. Eğer âlemlere iyilik sunmaya talipseniz, vizyonunuz olacak. Bizim derin kültürümüz zaten hep evrenselliği önde tutar.
      <br/>
      <br/>
      -Diyanet o vizyona ulaşmak için o misyonu ifa edecek insan kaynağına sahip mi?
      <br/>
      <br/>
      O misyon olmasa bu (Papa ziyareti) zor olurdu. Abartılı sonuçlar çıkarmak değil niyetim. Diyanet’in kat edeceği çok uzun bir yol var. Diyanet bürokratik açıdan Türkiye’deki pek çok kurumdan daha iyi işler. Sıradan değildir. En büyük sıkıntısı kendisini sadece bir ‘hizmet kurumu’ olarak görmesiydi. Bilgi konusunda eksikliklerimiz var. Bilgiler ihtiyaca göre üretilir, geçmişte üretilen bilgiler elbette önemlidir. Ama sadece o bilgilerle bugünün meydan okumalarına cevap veremezsiniz. Diyanet’in kullandığı bilgi dünyasını yeniden inşa etmeye ihtiyaç var.
      <br/>
      <br/>
      -Onun için ne yapıyorsunuz?
      <br/>
      <br/>
      Evvela ilahiyat fakülteleriyle işbirliği. Çünkü çalışma, araştırma, etüd orda. Sonra yavaş yavaş oradan istifade ederek aldığınız insan gücüyle Diyanet’in kendisini de yaşayarak, tecrübe içinde, camide hizmet ederken bilgi üreten bir kurum haline getireceksiniz. Yani sadece Diyanet’e akıp gelen bilgi de kâfi değil, çünkü bugün en hayatî bilgi hayatın içinden gelen bilgi. O soruların cevabı hayatın içinden çıkan cevaptır. Yoksa teoride birileri oturup ‘eğer şu soruyla karşılaşırsan’ diye başlarsa olmaz.
      <br/>
      <br/>
      SAYIN BAŞBAKAN ÇOK SIKIŞTIRIYOR BİZİ
      <br/>
      <br/>
      -Denklemlerle olmaz yani?
      <br/>
      <br/>
      Olmaz. Bilgi konusu önemli yani. Hâlâ arzu ettiğimiz kadar çok iyi işleyen ilişkiler düzeni kurduğumuzu söyleyemem. Ama geçmişe nazaran iyi bir noktadayız. Ama daha işin başındayız, ne ortası, ne sonu. Daha yapısal ve organik bir ilişkiler düzenine girmemiz lazım. Mevzuat müsait olsa, sırf Diyanet için bilgi üreten, hizmet stratejisi üreten, dinî hizmetlerin psikolojisini ve sosyolojisini hazırlayan bağımsız bir fakültesi olmasını isterdim: Diyanet İlahiyat Fakültesi.
      <br/>
      <br/>
      -Yurtdışı hizmetlerinde yapacağınız değişiklikler neler?
      <br/>
      <br/>
      Yurtdışına gönderdiğimiz insanlar için yeni bir eğitim modeli geliştirdik. Çok yakın bir tarihte yurtdışına gitmeden en az bir yıl eğitim görecekler. Bir tür akademi rolünde. Programı gidilecek ülkelerle işbirliği içinde yapıyoruz ki, şeffaf olarak ne yaptığımızı görsünler. Dil eğitimi, kültür, politika hepsi var. Sayın Başbakan çok sıkıştırıyor bizi. Bir sene bunu verin, eğer o eğitimi yeterli görmüyorsanız hizmet verecekler göreve gelmeden bir yıl önce gidip o ülkelerde kalsınlar diyor. Bilim kurullarıyla üniversitelerle ilişki kuralım. Onların içi rahat etsin, göreve öyle başlasın diyor. Frankfurt’ta Goethe Üniversitesi’nde kurduğumuz İslam Kürsüsü, küçük bir bölüm gibi çalışıyor. İki profesör, 40 arkadaş.
      <br/>
      <br/>
      -Bir de Ankara’da açılan var.
      <br/>
      <br/>
      Ankara İlahiyat’ta ilk defa uluslararası ilahiyat bölümü açıldı. 20 öğrencili. Programın orijinalliği var. Liseyi Batı’da bitirmiş olmanız lazım. Orada rahatça üniversiteye gidecek bir çocuk o bölümden mezun olacak. Masraflarını biz karşılıyoruz. Mezun olduğunda Almanca, İngilizce bilen eleman göndermiyorsunuz demeyecek kimse. Bugüne kadar biz Avrupa’da onların diline, kültürüne aşina, birikime sahip olan arkadaşlarımızı gönderebilsek çok iyi olurdu. Nereye gitsek, bize bizimle rahat konuşacak müşavirler gönderin deniyor. Paris’e birini gönderdik, bütün Fransa hizmeti değişti. Sosyalist partinin önde gelenlerinden biri beni gördü, dedi ki, sizi, hükümetinizi tebrik ediyorum. Bir arkadaş göndermişsiniz. Orada çıktı Türkiye Müslümanlığını anlattı. Biz de not almak zorunda hissettik. Hangi alanda olursa olsun Türkiye potansiyelinin tamamını kullanabilmeli.
      <br/>
      <br/>
      -AB’nin içinde Diyanet nasıl yer alacak?
      <br/>
      <br/>
      Bunun alt yapısı var zaten. Özellikle Türkler dinî çerçevede iyi örgütleniyor. Almanya’da Diyanet İşleri Türk İslam Birliği var. Avrupa’da yüzlerce dernek var ve iş yapıyorlar. Onlar bağımsız olduklarından yardımımızın hiçbir sakıncası yok. Görevimiz oraların tekrar gözden geçirilip, o ülkenin mevzuatına göre bize sunacağı çerçevede yardımcı olmaktır. Bu iç işlerine müdahale gibi algılanmasın. Dolayısıyla onlar bunu bizden bekliyorlar. Buraları daha rasyonel işleyen, belki sayıca bu kadar çok değil ama etkinlik anlamında zenginleştirmek, bunu sivil bir tatbikat içinde düşünmek gerekiyor. Çünkü din konusunda Batı’da hizmet için o bağımsızlığa ciddi anlamda ihtiyaç var. Bir bakıma bu kuruluşlara bütün AB üyelerinin de katkı sağlayacağı, üyelerin öngörüleriyle şekil ve içerik kazandıracak büyük bir yapılanma üzerinde çalışıyoruz.
      <br/>
      <br/>
      CAMİ DE DİYANET DE HEPİMİZİN
      <br/>
      <br/>
      -Diyanet ve sivil toplum ilişkisi sorunlu idi bu nasıl aşılacak?
      <br/>
      <br/>
      Diyanet’te arkadaşlarım o kadar hassasiyetle hareket ediyor ki Diyanet dinî yorumu ne olursa olsun hepimizin kurumudur. Cami de Diyanet de hepimizin. Bunu hizmetimizle herkese aynı mesafede durarak ortaya koymaya çalışıyoruz. Biz camiye siyaset sokmayız, siyasetin yeri ayrıdır. Diyanet bu konuda çok hassas davranıyor ve yanlış bir intiba vermemeye çalışıyor. Açıkçası dört senedir de böyle bir izlenim vermedi.
      <br/>
      <br/>
      -O zaman bu ilişki oturdu diyebilir miyiz?
      <br/>
      <br/>
      Hayır. Bu ilişkinin oturması kolay değil. Şu açıdan kolay değil, hem akıllıca konuşan bir diyanet isteyeceksiniz, aynı zamanda çok ufak da olsa bazı çevreleri rahatsız etmeyeceksiniz. Papa ziyaretinden sonra Diyanet dünyada konuşuluyor. Fakat Türkiye’de bazı kanalları açarsanız neler neler söyleniyor. Dolayısıyla sivil toplumla ilişki, kurumlar arası ilişki kurmaktan daha kolay. Ama yurtdışı için bu görev bana verildiği zaman stratejim gayet açıktı. 20 yıldır ben yurtdışına gidip geliyorum. Hiçbir ayrım yapmadım. Bundan sonra da yapmam. Fakat iki şartım var. Türkiye’ye hainlik edilmeyecek, bulunduğumuz ülkenin nizamına uyulacak.
      <br/>
      <br/>
      -Diyanet özerk mi olacak otonom mu?
      <br/>
      <br/>
      Otonomluğun çok çeşitli şekilleri var. Bugün üniversitelerimiz aslında hem otonomdur hem de özerktir. Diyanet için YÖK gibi bir düzenleme olabilir. Yine devlet kurumu olsun ama oradaki insanlar daha fazla sese sahip olsun. Aslında Din İşleri Yüksek Kurulu seçimle geliyor. Bu bakımdan kurumun bir kısmı özerk zaten. Başkanın seçimiyle ilgili de Bakanlar Kurulu’nda konuşuldu. Fakat reform paketleri yüzünden şu anda bekliyor.
      <br/>
      <br/>
      -Diyanet diyalogu devletleştiriyor kaygılarına ne diyorsunuz?
      <br/>
      <br/>
      Ben bunu din mensupları arasında olup biten diyalog olarak ifade ediyorum. Bilerek dinler arası diyalog demiyorum. Aslında önceden de dinler arası diyalog değildi. Din mensuplarının bir araya gelerek yüzde 90 da dinî olmayan konular üzerinde kendi görüşlerini anlatmaktı. Kültürler arası diyalog çok daha uygun bir tabir. Aslında diyalog bilgiye dayalı karşılıklı konuşmadır. Yapıcı bir biçimde Allah’ın bize bahşettiği eleştiri gücünü kullanmadır. Eğer diyalogdan bahsedeceksek çok dikkatli olmamız lazım. Bir de bunun çok şeffaf olması lazım. Bu devletin işi değil.
      <br/>
      <br/>
      -Ya devletler arası temaslar?
      <br/>
      <br/>
      Devletler arası işleyişin en önemli kısmı diyalogdur. Ama diyelim ki sivil toplum örgütleri. Bugün dünyada devlet yardımı almayan örgütler var. Diyanet’te siyaset yok. Sayın başkan konuşmasını yaparken siyasi atıflar mı yaptı? Hayır. Siyasetçi o fotoğrafın dışında. Devletleştirilmesi şu, yani emir ve komuta zinciri dâhilinde diyalog faaliyetlerine girerse bu devletleştirilmesi demek olur. Aslında başkaları diyalogu devletleştirmek istedi, biz sivilleştiriyoruz. Yani hatırlarsınız bir zatın Vatikan’ı ziyaret etmesi (Fethullah Gülen’i kastediyor) sonucunda bir fırtına koptu. O fırtınanın yarısında şu cümleler vardı. Eğer birisi gidecekse Diyanet İşleri Başkanını devlet gönderir. Asıl böyle düşünenler diyalogu devletleştirmek istiyor. Biz sivilleştiriyoruz.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26132), [web.archive.org (arşiv bağlantısı)](http://web.archive.org/web/20080616103736/http://www.aksiyon.com.tr:80/detay.php?id=26132)
