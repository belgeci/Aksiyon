# İslam'ın dijital hizmetkârları

*Nursel Dilek Manavbaşı 2008.01.14*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İslami kaynakları raflardan indirip daha kolay istifade edilebilir hale getiren Goldsoft, her yaştan “daha âlim” bir neslin yetişmesini hedefliyor. İngilizce versiyonu da çıkacak olan Âlim Çocuk, çocukların yeni gözdesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080211184242im_/http://www.aksiyon.com.tr/resim/684/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Onlar, İslam’ın “dijital hizmetkârlarından” sadece ikisi… Biri bilgisayar, diğeri elektronik mühendisi iki kişinin İslami eserleri elektronik ortama taşıma gayretiyle kurduğu şirket, Kur’an-ı Kerim’den Kütüb-i Sitte’ye onlarca İslami kaynağı 9 yılda elektronik envantere kazandırdı. Piyasada 10 ayrı CD ve kit halinde bulunan dijital eserler, 7’den yetmişe herkese hitap ediyor. İki genç mühendisin amacı ise kendi mesleklerinin İslami kaynaklara hizmet etmesini sağlamak. Âlim, İslam Akademisi, Kütüb-i Sitte, Fıkıh, Siyer, Hatim-Meâl, Âlim Çocuk, Kidspark adlı eserler adeta İslami eserlerin dijital arşivi.
   <br>
    <br>
     Goldsoft ekibi, öncelikle “Hangi eserleri dijital ortama taşırsak daha faydalı olur?” düşüncesiyle, doğru kaynakları toplayıp telif izinlerini alarak işe koyulur. Başlangıçta Kur’an-ı Kerim’in dışında hadis, fıkıh, tefsir gibi ilimlere dair eserler dijital ortama aktarılır ve ilk olarak “Âlim” programı piyasaya çıkarılır 1999’da. İlk elektronik ürünün hedef kitlesi yetişkinler ve akademisyenlerdir. Goldsoft Yazılım Proje Müdürü Lütfü Güven, bu önemli esere Âlim ismini verme sebebini şöyle anlatıyor: “İnsanlar, bir meseleyi öğrenirken daha iyi bildiğini düşündüğü, ‘ilim ehli’ olarak tabir ettiğimiz, ‘âlim’ kişilere danışmak zorunda kalıyor. Bütün İslami kaynakları toplayıp, bunun içinden arama tarama yapabilecek bir eser ortaya getirmeye çalıştık. Ve bunu elektronik ortamda en iyi şekilde bir araya getirdik.”
     <br/>
     <br/>
     Âlim programında Kur’an, hadis, İslam tarihi, tefsir ve ilmihal gibi temel alanlarla ilgili orijinal bilgiler bulunuyor. Kur’an’ın İngilizce-Almanca mealleri de yer alıyor burada. Eserler sadece bir kitabın CD’ye aktarımı değil. Sesli anlatımlar ve görsel programlar sayesinde konuların anlaşılması oldukça kolaylaştırılmış. Ayrıca, herhangi bir konuda arama yapınca birçok temel kaynakta o meseleye ait açıklamalara erişebiliyorsunuz. Ekip, Âlim’in dışında, en muteber 6 hadis kitabını içeren Kütüb-i Sitte’yi de bir CD’de birleştirmiş. İslami eserleri 15-20 ciltlik kitaplardan çıkarıp elektronik ortama taşıdıklarını belirten Lütfü Güven, böylece bu eserlerin hayatla daha içi içe olacağını vurguluyor.
     <br/>
     <br/>
     Telif alımı, dizgileri ve tasarımları sonrasında Âlim ve Kütüb-i Sitte 1,5 yıllık zaman diliminde ortaya çıkmış. Ayrıca Goldsoft yazılım, Kuran-ı Kerim’i üç DVD’de toplayarak dünyada bir ilke imza atmış. Kâbe İmamları tarafından seslendiren hatmin, Türkçe, İngilizce ve Almanca mealleri yer alıyor. Bu amaçla televizyonlarda kullanılan birçok hatim programı da Goldsoft yazılım tarafından yapılıyor. Eserlerin hepsinde Diyanet’in onayından geçtiğini belgeleyen mühür bulunuyor.
     <br/>
     <br/>
     Yazılım, dizgi, grafik, tasarım işleri de eklendiğinde eserler aslında 25 kişilik bir ekibin ürünü. Şirketin başında ise Lütfü Güven ve Hasan Çelikkaya var. Dokuz yıllık emeğin istatistiklere yansıması da küçümsenmeyecek büyüklükte. Şimdiye kadar bu dijital eserlerin yaklaşık 100 bin kişiye ulaştığı tahmin ediliyor. Ancak, işin korsan kısmı hesaba katılırsa bu sayı daha da artıyor. Lütfü Güven, ilk başlarda eserlere kopya koruma yöntemini koyduklarını; fakat yurt dışında yapılması ve maliyetinin çok yüksek olmasından dolayı bundan vazgeçtiklerini belirtiyor. CD’leri kopyalamak bir yana işin asıl ilginç yanı, kopyalayıp dağıtan kişilerin bunu itiraf etmeleri. Korsan CD’leri alanlar genellikle dinî hassasiyetleri olan insanlar olduğu için firma sahipleriyle aralarında ilginç diyaloglar da yaşanıyor. Örneğin şirkete gelen telefonlarda, “CD’lerden 20 tane kopyalayıp dağıttım. Hakkınızı helal edin!” sözleriyle özür dileyenler de var.
     <br/>
     <br/>
     ‘ÂLİM ÇOCUKLAR’ YETİŞİYOR
     <br/>
     <br/>
     Goldsoft yazılım, yetişkinlerden sonra hedef kitlesine çocukları da eklemiş. 2003’te çıkardığı Âlim Çocuk CD’siyle, çocuklar artık İslam dinini görsel programlar sayesinde eğlenerek öğreniyor. Böylece ailelere CD’yi bilgisayara takmak, ufaklığa da fareyi oynatmak kalıyor. Âlim Çocuk 4-12 yaş grubuna hitap ediyor. CD içerisinde iki farklı program var. Biri çocukların dinî eğitimine, diğeri de oyun bahçesi adı verilen eğlenmelerine yönelik program. Oyun Bahçesi’nde Boyama Kitabı, Yap-Boz, Beş Top, Bilgi Yarışmaları gibi 14 eğlenceli ve öğretici oyun var. Ancak bunlar, çocuğun bir defa oynayıp bırakacağı türden oyunlar değil. Çünkü programın içindeki oyunlar sürekli değişebiliyor. Âlim çocuğun içerisinde, 25 saat sesli yayın, 800 adet resim ve fon müzikleri bulunuyor. Bir çocuk, bu CD’yi yaklaşık 3-5 ay izleyebiliyor.
     <br/>
     <br/>
     Goldsoft Proje Müdürü Lütfü Güven, “Çocukların ilgi alanlarında zaten bilgisayar var. Boş zamanlarını faydalı şeyleri ayırabilsinler diye Âlim Çocuğu meydana getirdik.” diyor. En fazla İstanbul ve Ankara’da satılan Âlim Çocuk, kısa sürede 50 bin satış rakamına ulaşmış. Birkaç ay içerisinde İngilizce-Türkçe versiyonunu çıkaracaklarını müjdeleyen Güven, böylece çocukların eğitimdeki açığını kapatmaya çalıştıklarını dile getiriyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29294), [web.archive.org (arşiv bağlantısı)](http://web.archive.org/web/20080211184242/http://www.aksiyon.com.tr:80/detay.php?id=29294)
