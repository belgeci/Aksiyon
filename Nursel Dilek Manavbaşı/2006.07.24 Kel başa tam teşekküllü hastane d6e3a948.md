# Kel başa tam teşekküllü hastane

*Nursel Dilek Manavbaşı 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Saçı dökülenler artık saç ekim merkezlerine gidemeyecek. Ekim işlemi bundan sonra hastanelerde ehil eller tarafından yapılacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070228202547im_/http://www.aksiyon.com.tr/resim/607/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Gür saçlara en kısa zamanda sahip olmak ister misiniz? Altı ay sonunda kellik sorununu kökünden çözüyoruz! Saç dökülmesinde en etkin çözüm sarımsak yağı! İlaçlar, losyonlar, peruklar artık tarihe karışıyor. Tek çözüm saç ekimi… Saç ekim merkezlerinin camekânlarını süsleyen bu sloganlar yolu ‘kelliğe düşen’ herkesi cezbediyor. Saçı dökülen insanların vitrin camlarına asılmış ‘saçlı ve saçsız’ vesikalıkları ise müşterilere sunulan kanıtlar adeta. Fakat son günlerde saç ekim merkezleri çıkan bir karar doğrultusunda kepenkleri indirmiş durumda. Nedeni ise bu işi ehil olmayan birçok insanın yapıyor olması.
   <br>
    <br>
     Aslında kapanma olayları Sağlık Bakanlığı’nın 2003’te yayımladığı ‘Güzellik ve Estetik Amaçlı Sağlık Kuruluşları’ hakkındaki yönetmeliğe dayanıyor. Yönetmeliğe göre pratisyen veya uzman hekimler özel kuruluşların açtığı 150 saatlik kurslara katılarak sertifika alabilecek ve bu sertifikayla saç ekimi dâhil pek çok uygulamayı yapabileceklerdi. Fakat bu işin 6 yıllık eğitimini alan plastik cerrahi uzmanları olaya karşı çıkarak Aralık 2004’te dava açtı. Danıştay 10. Dairesi ise 9 Eylül 2005’te yürütmeyi durdurma kararı aldı. Saç Restorasyon Cerrahisi Derneği Başkanı Ahmet Terzioğlu, dava açmalarının nedenini şöyle açıklıyor: “Sağlıkla ilgili herhangi bir konuda eğitim verme yetkisi üniversiteler veya Sağlık Bakanlığı’na bağlı eğitim hastanelerine ait. Bu konuda özel kuruluşların eğitim verme yetkisi yoktur.”
     <br/>
     <br/>
     MÜHENDİS DE RADYOLOG DA SAÇ EKİYOR!
     <br/>
     <br/>
     Ayrıca saç ekimi Sağlık Bakanlığı’nın bütçe uygulama talimatında ‘büyük’ ameliyattan daha da büyük, ‘özelliği olan ameliyat’ olarak gruplandırılıyor. Terzioğlu’na göre bu da saç ekiminin plastik cerrahlar tarafından yapılması gerektiğinin en önemli kanıtı. Konuyla ilgili hassasiyet gösteren bir diğer isimse AK Parti İstanbul Milletvekili Gülseren Topuz. Ameliyathane şartlarını sağlamayan güzellik salonlarında saç ekimi yapılmasını takibe alan Topuz, saç ekiminin kanlı bir operasyon olduğu, hijyen açısından son derece steril bir ortamda yapılması gerektiği fikrine göre, savunuyor. Topuz’un tespitleri mevcut saç ekim merkezlerinin çoğu hijyen kurallarını hiçe sayıyor, kazancına bakıyor.
     <br/>
     <br/>
     Sağlık Bakanlığı’nın bu genelgesinden sonra özel kuruluşlarda 150 saatlik eğitim alan ve 2 bin 700 YTL ödeyen herkes sertifikaya hak kazanmış. Sertifika alanların ilk işi ise saç ekim merkezi açmak olmuş. Ahmet Terzioğlu, Türkiye’de bu işi sağlıkla ilgisi olmayan birçok kişinin yaptığını belirtiyor. Bunların arasında jeoloji (yer bilimi) mühendislerinden tutun da herhangi bir yerden emekli olmuş kişileri bile sayıyor. Fakat saçlarını kaybetme endişesi yaşayan birçok insan hastaneye gitmek yerine ucuz olduğu gerekçesiyle saç ekim merkezlerini tercih ediyor. Müşteriler ne çalışma şartlarını ne de bu işi ehlinin yapmasını önemsiyor. Onlar için varsa yoksa saçlarının geri gelmesi. Bir başka acı gerçek ise saç ekim işlemlerinin ‘merdiven altı’ diye tabir edilen ruhsatsız yerlere kadar düşmüş olması.
     <br/>
     <br/>
     Ancak profesyonel sağlık hizmeti verenlerin konuya ilgisi yok. Örneğin saç ekim işlemi Batı’dakinin aksine Türkiye’de sınırlı sayıda hastanede yapılabiliyor. Ekim işlemi 4-8 saat sürebiliyor. Bu durum maliyeti artırdığı için işlemin özel hastanelerde yapılması pek tercih edilmiyor. Çünkü estetikle ilgili olan harcamaları ne Emekli Sandığı ne de Bağ-kur karşılıyor. Vatandaş da devletin sağlık harcaması olarak karşılamadığı, hastanelerin yanaşmadığı saç ekim hizmetini ucuz olan bu tip merkezlerden alma yolunu seçiyor.
     <br/>
     <br/>
     SAÇ EKTİRMEZLERSE NAKİL YAPARIZ!
     <br/>
     <br/>
     Danıştay’ın kararından sonra saç ekim merkezlerinde ekim işlemi resmen durduruldu. Fakat İstanbul, Ankara ve İzmir’deki saç ekim merkezlerini bu karar bile durduramamış. Kimileri saç ekim merkezlerini kapatmayı tercih ederken kimileri de iş yerini ekim yerine herhangi bir uzmanlık gerektirmeyen saç nakil merkezlerine dönüştürmüş. Ancak olaydan mağdur olan en önemli kesim, işin ehli tabir edilen plastik cerrahi uzmanları. Çünkü muayenelerde saç ekim işlemini yasaklayan karar en çok da onları etkilemiş. Plastik Cerrahi Uzmanı Operatör Dr. Veli Aslan, meslektaşlarının yüzde 80’inin bu işi muayenede yaptığını söylüyor: “İşin eğitimini alsak bile şu anda yapamıyoruz. İnsanlar hastane yerine muayenehaneyi tercih ediyor. Bence Bakanlık, güzellik merkezi adı altında bu işi yapan yerleri denetlemeli.”
     <br/>
     <br/>
     Tüketiciler Derneği Başkanı Engin Başaran ise güzellik ve estetik merkezlerinden bir hayli dertli. Bakırköy’de bulunan güzellik merkezlerinden birini kapatmak için her yolu denediği halde başarılı olamamış. “Bedava güzelleştiriyoruz.” sloganıyla tüketicilerin kandırıldığını, tanıtım kartları tuzağıyla müşteri çekildiğini hatırlatan Başaran, Sağlık Kurulu Başkanlığı’na merkezleri şikâyet ettiği halde 2 yıldır sonuç alamamış. Bu yüzden Danıştay kararının bir an önce uygulanmasını istiyor.
     <br/>
     <br/>
     Türkiye’de yaklaşık 100’ün üzerinde saç ekim merkezi var. Ankara’da genellikle Çankaya civarında, İstanbul’da ise Levent’te toplanan merkezlerin müşterileri de bir hayli fazla. Saç ekim fiyatları ise 1500 ila 2 bin avro arasında değişiyor. Saç ekim merkezleri fiilen kapatıldı. Hastanede yaptırmak isteyen de artık bu fiyatın iki mislini vermek zorunda. Kısacası keller mikrop kapmamak ve sağlıklı saçlara sahip olmak için artık işi ehline bırakacak. Saç ekim merkezleri yerine artık hastane kapıları kellerin umudu olacak. Ancak ‘saç mağdurları’ cüzdanla kellik arasında sıkışacak.
     <br/>
     <br/>
     SAÇ EKME İŞLEMİ NASIL GERÇEKLEŞİYOR?
     <br/>
     <br/>
     Saç ekimi için iki teknik kullanılıyor. Birinci teknikte saç dökülmesinin olmadığı ense bölgesine yakın bir bölgeden deri ile birlikte saçlar alınıyor. Bu saçlar tek, ikili, ve üçlü saç kökleri şeklinde hazırlanıyor, daha sonra ise saç olmayan bölgede hazırlanmış olan yerlere ekiliyor. İkinci teknikte ise ense bölgesinden özel aletler yardımı ile tek tek saçlar çıkarılıyor ve yine saçsız bölgede hazırlanan yerlere ekiliyor. Bazıları bu tekniği “kansız” “ameliyatsız” saç ekimi olarak tanımlamaya ve böylece cerrahi bir uygulama olmadığını kabul ettirmeye çalışıyor. Oysa bu işlem de bir cerrahi uygulama. Nitekim Sağlık Bakanlığı’nın yayımladığı Bütçe Uygulama Talimatında cerrahi işlem olarak yer alıyor. Her iki yöntemde de son dönemde lazer tekniği kullanılıyor. Saç ekim merkezlerinin bu yönüyle de risklerinin araştırılması gerekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24869), [web.archive.org (arşiv bağlantısı)](http://web.archive.org/web/20070228202547/http://www.aksiyon.com.tr:80/detay.php?id=24869)
