# Fareyi keşfeden gençler

*Nursel Dilek Manavbaşı 2006.03.13*

<div>
 <p>
  <font>
   Kimi bilgisayarı sadece televizyonda görmüş kimi internet kafede. Kimi mouse’un adını dahi duymamış. Yaşıtları ödevlerini internetin sunduğu sınırsız imkânlardan yararlanarak yaparken onlar sadece uzaktan bakmakla yetiniyor.Öğrenciler arasındaki bu uçurumu ODTÜ’lü öğrencilerin kurduğu bilişim kulüpleri kapatacak.
   <br/>
   <br/>
   Amerika’da beş öğrenciye, Avrupa Birliği (AB) ülkelerinde 13 öğrenciye bir bilgisayar düşerken, Türkiye’de ise neredeyse 70 öğrenciye bir bilgisayar düşüyor. Ülkemizin sadece Doğu ve Güneydoğu illerinde öğrencilerin bilgisayara ulaşamadığı söylense de başkentin göbeğinde de durum farklı değil. Çünkü Ankara’da yapılan bir araştırmada bilgisayarların okula zimmetli olduğu için yeteri kadar kullanılmadığı, her üç öğrenciden ikisinin bilgisayarla ilk defa okulda tanıştığı ve bu öğrencilerden sadece yüzde 22’sinin okul ortamında interneti kullanabildiği ortaya çıkmış. Fakat şimdilerde başkentin bilişim açığını ortadan kaldırmak isteyen gönüllü üniversite öğrencileri var. Orta Doğu Teknik Üniversitesi’nde (ODTÜ) okuyan bilgisayar meraklısı öğrenciler, ‘Bilişim Kulüpleri Kurma Projesi’ (BİKUP) ile başkentin bilgisayar mahrumu öğrencilerine ulaşıyor.
   <br>
    <br>
     Kulüp kurma projesinin ev sahipliğini ODTÜ’lü dört öğrenci gerçekleştiriyor. Üniversiteli gönüllüler, aylardır Ankara’nın teknolojiden mahrum okullarını tarıyor. ODTÜ’nün gönüllü bilişimcileri ilk projelerini Ankara’nın Mamak ilçesinde bir okulda gerçekleştiriyor. İmkânı kısıtlı gençleri bilgisayar ve internetle tanıştırmak için yola çıkan üniversiteli gençler kısa zamanda Şehit Pamir Nuri Lisesi’nde yakından tanınan simalar haline geldi. Projeye Milli Eğitim Bakanlığı ve AB’den de destek alan ODTÜ’lü öğrenciler, BİKUP ile bilgisayara ulaşamayan, ulaşsa da verimli kullanamayan kardeşlerine el uzatıyor.
     <br>
      <br>
       Elektrik Elektronik Mühendisliği dördüncü sınıf öğrencisi Ferhan Özkan proje sorumlusu olarak görev yapıyor. Yine aynı bölümden Cevahir Turgut projenin muhasebe sorumlusu, Ediz Edizyürek de reklâm koordinatörlüğü görevini üstleniyor. ODTÜ Öğrenci Kolu Bilişim Kulüpleri Proje Koordinatörü Refika Köseler ise Bilgisayar Öğretim Teknolojileri Eğitim Bölümü’nde son sınıf öğrencisi. Projenin yönetim kadrosu dışında 17 kişilik bir eğitmen kadrosu bulunuyor.
       <br>
        <br>
         Önce bilgisayar sonra bilişim dersi
         <br/>
         <br/>
         BİKUP’u Avrupa Birliği’ne göndererek 111 proje içinden ilk ona girmeye hak kazanan ekip şimdilerde eğitime başlayan öğrencilerle bilgisayar başında buluşuyor. İmkânı kısıtlı olan okullardaki bilgisayarları yeniden yapılandırarak öğrencilerin kullanımına açıyor. Üç ayda 15 bilgisayarı kullanıma geçiren gençler, bu sayede okulların bilgisayar eksiğini gidermenin yanında verilen bilgisayar eğitimi ile geleceğin bilişimcilerini yetiştirdiklerini düşünüyor. AB projeleri kapsamında öğrenciler arasındaki iletişimi ve güveni arttırmak için bu projeye soyunan gençler, tedarik edilen fonlarla projeyi finanse ediyor. Projenin özündeki amaç ise orta öğretim seviyesindeki gençler için fırsat eşitliği sağlamak.
         <br/>
         <br/>
         BİKUP, AB Gençlik Programlarının üçüncü eylem programı içerisinde yer alıyor. Proje için AB’den 10 bin avro kaynak temin edilirken, ODTÜ 25 bilgisayar hibe etmiş. Netelsan ve Mobilshop ise eğitim yazılımlarını, Intel de müfredatı vererek proje için kullanmalarını sağlamış. BİKUP gönüllüleri de ilk olarak Ankara’daki okulları tarayarak çalışmayı başlatmış. Ankara’da bulunan 1000’den fazla okulu taramak zor olacağı için Milli Eğitim Bakanlığı Eğitim Teknolojileri Genel Müdürlüğü’nden bilgisayar bulunmayan okulların tespiti için yardım alınmış. Pilot okul olarak da 800 öğrencinin okuduğu Şehit Pamir Nuri Lisesi seçilmiş. İlk başta öğrencilere formlar verilerek bilgisayar öğrenmek isteyip istemedikleri sorulmuş. Öğrencilerin yoğun ilgisiyle karşılaşan BİKUP ekibi, topladıkları desteklerle hemen bir bilgisayar sınıfı oluşturmuş. Okulda bulunan 15 bilgisayarı iyileştirilip, ODTÜ’nün bağışladığı 2 bilgisayar okula getirilerek eğitimlere başlanmış.
         <br/>
         <br/>
         BİKUP koordinatörü Refika Köseler projenin pilot okullarda başarıya ulaşması halinde Türkiye’deki tüm okullar için model olacağını ifade ediyor. Projenin bilişim teknolojileri konusunda kalifiye eleman ihtiyacının karşılanması ve işsizliğin azaltılması için de önemli bir adım olacağını anlatan Köseler, böylece gençler arasındaki teknoloji uçurumunun kapatılacağına inanıyor. Darısı başkentin ve Anadolu’nun diğer okullarına.
         <br/>
         <br/>
         OKULLARIN YÜZDE 96’SINDA İNTERNET VAR
         <br/>
         <br/>
         İngiltere’de resmî istatistiklere göre internet bağlantısı olan orta öğrenim okulu 1998’de yüzde 83 iken, 2001’de yüzde 99 olmuş. Almanya’da 35 bin ilkokulu, İsveç’te ise yüzde 96’sı internete bağlanıyor. İngiltere’de öğrenci başına düşen bilgi teknolojileri harcaması 1998’de 38 sterlin iken 2001’de 54 sterline çıkmış. Devlet okulları internete bağlanmak için son 5 yılda 1 milyar sterlin harcamış. Bilgisayarlaşma oranı ABD’de yüzde 98 iken Türkiye’de yüzde 17 olarak ortaya çıkmış.
         <br/>
         <br/>
         PROJENİN HEDEFLERİ
         <br/>
         <br/>
         * İmkanı kısıtlı olan gençleri bilişim ve teknolojiyle tanıştırmak.
         <br/>
         <br/>
         * Türkiye’nin e-dönüşüm sürecinde eğitime yaptığı teknolojik yatırımların en verimli şekilde uygulanmasını sağlamak.
         <br/>
         <br/>
         * Bilişim teknolojilerini kullanarak her bireye bilgiye erişme, onu kullanma ve paylaşma hakkı vererek ülkemizde ve dünyadaki dijital uçurumu azaltmak.
         <br/>
         <br/>
         * Türkiye’de ve dünyada işsizliğin yaygın olduğu bir dönemde bilişimin ve teknolojinin sunduğu kariyer fırsatlarını genç nüfusun değerlendirmesini sağlamak.
         <br/>
         <br/>
         * Bilişim ve teknolojinin olanaklarını bilerek kullanma konusunda toplum bilincini pekiştirmek.
         <br/>
         <br/>
         * Milli Eğitim Bakanlığı ile ortak çalışma yürütülerek okullarda var olan teknolojik alt yapının faydalı hale gelecek şekilde düzenlenmesini sağlamak.
         <br/>
         <br/>
         * Pilot olarak seçilen okullarda öğretmen ve öğrencilerden alınacak dönüşümler sayesinde Bilişim Kulüpleri Modelini ortaya çıkarmak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1300 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23559), [web.archive.org (arşiv bağlantısı)](http://web.archive.org/web/20060519165950/http://www.aksiyon.com.tr:80/yazdir.php?id=23559)
