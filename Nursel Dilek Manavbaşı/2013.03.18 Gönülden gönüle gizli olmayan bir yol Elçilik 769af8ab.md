# Gönülden gönüle gizli olmayan bir yol: Elçilik

*Nursel Dilek Manavbaşı 2013.03.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aile ve Sosyal Politikalar Bakanlığı’nın Gönül Elçileri Projesi’ne yaklaşık 200 bin kişi destek veriyor. Tabii şimdilik. Elçiler; meslek, beceri ve imkânlarına göre ihtiyaç sahiplerine yardım ediyor. Kimi şiddet mağduru kadınlara meslek öğretiyor, kimi korunmaya muhtaç çocuklara kitap okuyor.
  </font>
 </div>
 <div id="newsText">
  <font class="detail-text">
   <p>
    Aile ve Sosyal Politikalar Bakanlığı, toplumsal kalkınmaya katkı sağlamak amacıyla geçen aralık ayında ‘Gönül Elçiliği’ projesini hayata geçirdi. Herkesin gönlünde yatan yardım duygusunu, sistematik şekilde pratiğe dönüştürecek projenin başında Aile ve Sosyal Politikalar Bakanı Fatma Şahin var. İsim annesi ise AK Parti Ankara Milletvekili Doç. Dr. Aşkın Asan. Şahin’in yardımcılığını da yürüten Asan, iyilik yapmaya meyilli topluma yardımcı olmak amacıyla bu projeyi geliştirdiklerini vurguluyor. Proje sayesinde gönül elçilerinin enerjilerini doğru yerde kullanmalarını sağladıklarını kaydediyor: “Toplantılarda ‘Size nasıl destek olabiliriz, engellilere nasıl yardımcı olabiliriz?’ diye çok talep geliyordu. Bu kapsamda en büyük sorunun kimin neyi, nasıl, ne sürede yapacağını bilmemesinden kaynaklandığını tespit ettik. İnsanlar birçok alanda katkı vermek istiyor; ama bunu nasıl yapacaklarını bilmedikleri için talep şeklinde kalıyordu, artık ete kemiğe büründü.”
   </p>
   <p>
    <img alt="" height="239" src="http://web.archive.org/web/20130402020719im_/http://medya.aksiyon.com.tr/aksiyon/2013/03/18/1.png">
     Gönül Elçileri Türkiye’ye has bir model. 3 ay gibi kısa sürede gönüllü sayısı 200 bine yaklaştı ve rakam her gün artıyor. 81 ile yayılan projede en fazla gönül elçisi 23 bin kişiyle Mersin’de. 4 kişinin gönül elçisi olduğu Tunceli ise son sırada. Gönül elçilerinin çoğu yüksekokul mezunu. En fazla talep çocuklar ve engellilerle ilgili.
    </img>
   </p>
   <p>
    ‘Gönül elçileri’ aslında projenin en üst katmanı. Aşkın Asan, 6 aylık periyotlarla farklı projelerin gündeme geleceğini belirtiyor. Projenin ilk etabında ‘Koruyucu Aile Modeli’ var. Sonrasında engelliler, yaşlılar, kadınlarla ilgili yeni hedefler ortaya konacak. ‘Önce çocuk’ diyen bakanlık, yurtta yaşayan 0-3 aylık 800 çocuğa koruyucu aile sağlamayı hedefliyor. Bütün vali eşleri doğal gönül elçisi kabul ediliyor. Dolayısıyla koruyucu ailelerle ilgili toplumu bilgilendirmek için bulundukları her yerde projeyi anlatmakla sorumlular.
   </p>
   <p>
    <img alt="" height="782" src="http://web.archive.org/web/20130402020719im_/http://medya.aksiyon.com.tr/aksiyon/2013/03/18/sosyal-sorumluluk-1.jpg"/>
   </p>
   <p>
    Öyle ki Zonguldak Valisi Erol Ayyıldız’ın eşi Dr. Didem Ayyıldız maden ocaklarına kadar inerek projeyi anlatmış: “Zonguldak emeğin şehri. Madencilerin ne zorluklar içinde çalıştıklarını hepimiz biliyoruz. Onlar ‘emek elçisi’ biz de gönül elçisiyiz. İstedim ki hâlimizi onlara anlatalım.”
   </p>
   <p>
    Vali eşlerinin aktif çalışması projenin duyulmasını sağlamış görünüyor. Proje başladığı günden beri 400 kişi koruyucu aile olmak için adım atmış. Aşkın Asan, bu sayının artması gerektiğini belirterek, toplumun koruyucu aileyle ilgili yanlış bilgiye sahip olduğuna dikkat çekiyor: “Evlat edinmeyle karıştırılan modelde en önemli fark koruyucu aileliğini yaptığınız çocuğun nüfusunuza geçmiyor olması. Yani hukuki hiçbir hakkınızdan yararlanamıyor, soyadınızı almıyor. Koruyucu aile dediğimiz, çeşitli sebeplerle bakımları bir süre için öz ailesi yanında sağlanamayan çocukların kısa veya uzun dönemler içerisinde ücretli veya gönüllü olarak eğitim, bakım ve yetiştirilme sorumluluğunu alan kişi veya ailelere deniyor. Yani tek yapılması gereken yuvadaki çocukları aile ortamına kavuşturmak.”
   </p>
   <p>
    Koruyucu aile olmak için Türkiye vatandaşlığı, Türkiye’de ikamet etme, 25–65 yaş aralığında, en az ilkokul mezunu ve düzenli bir geliri olma şartları aranıyor. Ayrıca evli veya bekâr, çocuklu veya çocuksuz kişiler de koruyucu aile olabiliyor.
   </p>
   <p>
   </p>
   <p>
    <strong>
     Bugüne kadar boşa yaşamışım
    </strong>
   </p>
   <p>
    Koruyucu aile, gönül elçiliğinde zincirin sadece bir halkası. Gönül elçilerinin bir kısmı elçiliklerini koruyucu aileden yana kullanırken kalanlar meslek ve becerileri ölçüsünde yardım elini uzatmaya çalışıyor. Kimi şiddet mağduru kadınlara meslek öğretiyor, kimi korunmaya muhtaç çocuklara kitap okuyor. Peki, onlar bu halkaya nasıl dâhil oldu?
   </p>
   <p>
    Banu Ulusoy gönül elçilerinden biri. Trabzon Akçaabat Kaymakamı Abdul Rauf Ulusoy’un eşi. 10 senedir fizik öğretmenliği yapıyor. Ayrıca 3,5 ve 1,5 yaşlarında iki erkek çocuk annesi. Ulusoy, projeyi ilk olarak Trabzon valisinin eşinden duymuş ve hiç beklemeden gönül elçisi olmaya karar vermiş. İlçelerdeki diğer kaymakam eşleri gibi o da proje için çalışıyor. Şimdiye kadar 320 kişiyi gönül elçisi yapmış; 24 ailenin de koruyucu aile olmasına vesile olmuş. Asıl elçilik görevini ise çocuklar üzerinde yapıyor. Ozan ve Barış isminde iki çocuk üzerinde yoğunlaşmış. Örneğin Ankara’da tedavi gören lösemi hastası Barış Demir’i ziyaret ederek gönül elçiliği görevini yapıyor. Trabzon’da yaşayan ve maddi durumu iyi olmayan ailesine destek için yardım topluyor, yuva ziyaretlerini eksik etmiyor. 20 yaşlarında Ozan isimli özürlü bir çocuğun ailesiyle ilgileniyor. Özellikle Ozan’ın annesinin manevi anlamda yardıma ihtiyacı olduğunu düşünüyor. “Ozan’ın annesi eşini kaybetmiş. Tek başına ona bakmaya çalışıyor. Ozan, zor bir çocuk olduğu için annenin yardıma ve desteğe ihtiyacı var. Beş dakika bile yanından ayrılmıyor. Annenin yanına gidip konuşmak bile onu çok rahatlatıyor.”
   </p>
   <p>
    <img alt="" height="791" src="http://web.archive.org/web/20130402020719im_/http://medya.aksiyon.com.tr/aksiyon/2013/03/18/sosyal-sorumluluk-2.jpg"/>
   </p>
   <p>
    Banu Hanım proje başlamadan önce ‘Acaba bir vakıf mı kursam, çocuklar adına bir şeyler mi yapsam?’ diye sürekli düşündüğünü hatırlatıyor. Ama bu proje sayesinde hayallerini gerçekleştirme fırsatı yakalamış: “Şu ana kadar boşa yaşamışım. Hepimiz dünya meşgalesinin içinde kayboluyoruz. Evimiz, eşimiz, ailemiz, çocuğumuz, işimiz derken hep kısır döngü etrafında ilerliyoruz. Ancak dışarıda bambaşka hayatlar var. Bu proje kafamızı kaldırmamızı, kendi adıma başka işlere odaklanmamı sağladı. Öncesinde fikirlerim vardı ama bu proje beni teşvik etti. Barış’a yardımcı olabilirsem ‘Bu dünyada iyi bir şey yaptım’ diyebileceğim.”
   </p>
   <p>
    <strong>
     Onlar mutlu ben de mutlu...
    </strong>
   </p>
   <p>
    Havva Uzun, ‘İyiliğin büyüğü küçüğü olmaz’ deyip işin ucundan tutanlardan. 49 yaşında bir gönül elçisi. Anaokulunda temizlikçi olarak çalışıyor. Yaptığı iş onun için basit; ama bir anne için oldukça değerli. İşi, yeni ikiz çocuk dünyaya getirmiş komşusunun çocuğunu okula götürüp getirmek. Kendisi bunu ‘Zaten okula gidiyordum ben de bunu yapayım’ diyerek anlatsa da bir annenin omuzlarından aldığı yükün farkında değil. Ancak o annenin duaları onu çok mutlu ediyor. Havva Hanım bu konuda daha fazla çalışmayı hayal ediyor.
   </p>
   <p>
    Cevher Derya Demir’in gönül elçiliği uzun yıllara dayanıyor. Geçmişte kanser tedavisi görmüş ve iyileşmiş biri olarak tedavi gören çocuk ve gençlere moral vermek istiyor. Kendi hikâyesinden yola çıkan Demir’in amacı, bu hastalıkla mücadele edenlere yol göstermek, onları iyileşeceklerine ikna etmek. 25 yaşındaki Demir, bankacılıkla uğraşıyor. Diz kemiğindeki şişlikle baş gösteren hastalığa lise yıllarında yakalanmış. İlk başta hastalığın adı konulamamış. Ameliyatın ardından hastalık tekrar nüksedip alınan parçalar incelenince teşhis konulmuş: Kemik kanseri. 16 yaşında yakalandığı hastalıkla mücadelesi uzun yıllar sürmüş. Ameliyat, kemoterapi, radyo terapinin acısı bir yana kendinden yaşça büyük kanser hastalarıyla beraber kalmak daha da acıtmış içini. 60 yaşındaki insanlarla aynı odada kalmanın ve onları kaybetmenin acısını yaşamış.
   </p>
   <p>
    İyileşebileceğine kendini ikna ederek başarmış Demir. ‘Bu benim başıma geldi, tedavisi var ve bunun üstesinden gelebilirim’ telkinleriyle psikolojik tedavi uygulamış kendine. Öncelikle bacağındaki kaval kemiği çıkarılmış, içerisindeki tümör temizlenip kemik yerine takılmış. Bir ay yataktan kalkamamış, altı ay yürüyememiş. Şimdilerde yürüyüş de yapıyor, egzersiz de. Çevresindeki gençlere ulaşmaya çalışıyor. Bu hastalığa yakalananlara örnek olmak niyetinde: “Onların mutlu olması beni de mutlu eder. 15-16 yaşlarındaki bir çocuğun saçlarının ne zaman çıkacağı sorusunun cevabı bile çok önemli. Benim için de böyleydi. Ben bu soruların cevabını verecek insanlar bulamadım etrafımda. Ancak doktorum Serkan Besli sayesinde hayata tutunabildim. O benim gönül elçimdi, şimdi ben başkaları için gönül elçisi olmaya karar verdim.”
   </p>
   <p>
    Hüseyin İskenderoğlu 61 yaşında. Ticaretle uğraşıyor. Onun gönül elçiliği ise ihtiyaç sahibi ailelerin evlerindeki bakım ve onarım işleriyle ilgili. Hüseyin Bey, yaşlı ve yalnız yaşayan kişilerin ihtiyaçlarını tespit ederek, evlerindeki tamir işlerini yaptırıyor. Kırık pencereler, karyolalar onun sayesinde kullanılabilir hâle geliyor.
   </p>
   <p>
    Gönül elçilerinin hikâyeleri bunlarla sınırlı değil. Huzurevlerine gidip yaşlılarla tavla oynayan da var, engellilerle spor yapan da. Herkes bu gönül hareketine katkı sunmaya çalışıyor.
   </p>
   <p>
    <strong>
     Neden gönül elçisi oldular?
    </strong>
   </p>
   <p>
    Başkalarına yardım ederek kendini iyi hissetmek  Bilgi, beceri ve deneyimlerini paylaşmak  Başkalarına örnek model olarak takdir övgü kazanmak  Belirli bir konuda yetki ve yetkinlik kazanmak  Kendisini ihtiyaç duyulan birisi olarak görmek  Sosyal bir çevre ve konum edinmek  Aidiyet duygusunu yaşamak  Kamu yararı faaliyetlerine katkıda bulunmak  Toplumsal bir soruna çözüm bulmak  İnandığı ve güvendiği bir çalışmayı veya kuruluşu desteklemek  İnsan kaynağı ihtiyacına katkı vermek için.
   </p>
   <p>
   </p>
   <p>
    <strong>
     Kimler gönüllü olamaz?
    </strong>
   </p>
   <p>
    Gönüllülük konusunda ön yargı sahibi olmak.  Sorumluluk üstlenmekten korkmak.  Teklif edilmesini bekleyen kişilik yapısına sahip olmak.  Daha önce yaşadığı ya da şahit olduğu olumsuz etkilerden çekinmek.  Aidiyet duygusuna sahip olamamak.
   </p>
   <p>
    <img alt="" height="363" src="http://web.archive.org/web/20130402020719im_/http://medya.aksiyon.com.tr/aksiyon/2013/03/18/1.jpg"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3F2C92436AD031ABD67084AF3DA213ED?newsId=35091), [web.archive.org (arşiv bağlantısı)](http://web.archive.org/web/20130402020719/http://www.aksiyon.com.tr:80/aksiyon/newsDetail_getNewsById.action;jsessionid=3F2C92436AD031ABD67084AF3DA213ED?newsId=35091)
