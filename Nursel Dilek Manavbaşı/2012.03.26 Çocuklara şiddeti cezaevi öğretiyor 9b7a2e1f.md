# Çocuklara şiddeti cezaevi öğretiyor

*Nursel Dilek Manavbaşı 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cezaevindeki çocuk suçlular üzerinde araştırmalar yapan Hacettepe Üniversitesi Öğretim Görevlisi Özlem Cankurtaran Öntaş, Pozantı’da yaşananları şaşırtıcı bulmuyor.
  </font>
 </div>
 <div id="newsText">
  <font class="detail-text">
   <p>
    Onlar, dört arkadaş… Çocukluk çağında masum bir hataya düşmüş dört küçük çocuk... Büyümeleri yıllar sürecek sandılar, yanıldılar. Bir gün cezaevine girdiler, bir anda büyüdüler. Dayak yediler, tuvalet temizlediler… Önce taciz, sonra tecavüz! Ve çocukluklarına böyle veda ettiler. O günden sonra bir söz verdiler birbirlerine. Sustular…
    <p>
     Çıktıktan sonra dağıldılar şehrin dört bir yanına. Her biri başka bir adam oldu. Biri gözü kara bir serseri, diğeri başarılı bir kanun adamı, öteki hiç büyümemiş, kocaman kalpli bir çocuk adam, öbürü de onlarca yıl susup sözü ilk bozan…
     <p>
      Geçen günlerde yayına giren Suskunlar dizisinin kısa bir özeti anlattıklarımız. ‘Sleepers’ filminden uyarlanan dizi, dört küçük çocuğun cezaevine düşmesini, orada yaşadıkları şiddet ve taciz olaylarını ve 20 yıl sonra çıktıkları intikam yolculuğunu anlatıyordu. Ne var ki Suskunlar’ın yayına girdiği ilk gün Adana Pozantı M Tipi  Cezaevi’nden gelen haber, dizinin gerçekliğini gözler önüne seriyordu. Gazetelerin televizyon sayfalarında dizinin yankıları, manşetlerdeyse Pozantı’daki çocukların gerçek hayatı vardı. Diziden farkı ise onların susmayıp konuşmasıydı.
      <p>
       Aslında olay bir yıl önce Pozantı Cezaevi’nden çıkan bazı çocukların yaşadıkları işkenceyi İnsan Hakları Derneği’ne anlatmasıyla ortaya çıkmıştı. Çocuklar, Pozantı’da oldukları süreçte çırılçıplak soyunma, hakaret, aşağılanma, dayak, geceleri uyurken üzerlerine soğuk su dökülmesi gibi işkencelere maruz kalmışlardı. Bu işkencelerin hem cezaevi görevlileri hem de görevlilerin talimatı ile koğuş sorumluları tarafından uygulandığı iddia ediliyordu. Çocukların bazıları kendilerine yapılanları bile tarif edemedi. İçlerinden birinin ifadesinin sonunda şöyle bir cümle geçiyordu: “Kendimi öldürecektim; ama annemi düşünüp vazgeçtim.”
       <p>
        Pozantı’da yaşananların ardından geçen yıl TBMM İnsan Hakları Komisyonu bu iddiaları yerinde inceledi. Adalet Bakanlığı ise soruşturma başlattı. Cezaevi müdürleri görevlerinden alınarak başka yerlere gönderildi. Ancak soruşturma uzayınca Pozantı’da yaşananlar yeniden alevlendi. Adalet Bakanlığı çareyi cezaevini kapatmakta buldu. Ve o çocuklar 6 Mart’ta Pozantı’dan alınarak Ankara Sincan Cezaevi’ne nakledildi. Çocuklar bu sefer duvarları yeşile boyanmış, özel, kamera ile izlenen odalarda kalacaktı.     Peki, yaşanan taciz ve tecavüz olaylarından sonra Sincan Cezaevi, çocukların hayatını nasıl etkileyecekti?
        <p>
         Özlem Cankurtaran Öntaş, Hacettepe Üniversitesi Sosyal Hizmet Bölümü’nde öğretim görevlisi. Doktora tezini cezaevindeki çocuklar ve polisle ilişkileri üzerine yapmış. ‘Çocuk Koruma Sistemi ve Suça Yönelen Çocuklar’, ‘Çocukların Gözüyle Suça Yönelme ve Sonrası’, ‘Tutuklu Çocukların Gözüyle Adalet Sisteminin Değerlendirilmesi’ başlıklı araştırmaları bulunuyor. Ayrıca Pozantı’dan getirilen çocukların yerleştirildiği Sincan Cezaevi’nde tutuklu çocuklarla yaptığı çok sayıda araştırması var. Pozantı M Tipi Çocuk Cezaevi’nde yaşananları ve çocuk suçluluğunu bir akademisyenin gözünden ele aldık.
         <p>
          -Sincan Cezaevi’nde ne gibi araştırmalar yaptınız?
          <p>
           Cinsel suç işleyen çocuklarla bir araştırma yaptım. Bazıları tecavüz, bazıları kız kaçırma gibi suçlar yüzünden cezaevindeydi. Bir grup çalışması yaptık. 12 çocukla görüştüm.
           <p>
            -Ne gibi sonuçlar çıktı?
            <p>
             Bir kere o yaşlar cinselliğin ve cinsel merakın en yoğun olduğu yaşlar. Cinselliğin nasıl yaşanacağı bilgisi, çocukların oluşturduğu homososyal (aynı cinsten insanlar arasında kurulan sosyal bağ) gruplarda öğreniliyor. Cinsellik de güçlü olanın güçsüz olanı kullanmasıyla yaşanıyor.
             <p>
              -Pozantı’daki gibi tecavüz vakaları çok yaşanıyor mu?
              <p>
               Tabii ki. Terörle Mücadele Kanunu (TMK) mağduru çocuklarla birlikte cezaevleri şartları da gün yüzüne çıktı. Zaten böyleydi. Şiddet, tecavüz hep vardı… Şöyle söyleyeyim, özellikle cinsel suçtan dolayı içeri giren çocuklar tecavüze uğruyor! Şimdi siz 10 erkek çocuğu bir koğuşa kapatıp üzerlerini de kilitlerseniz o gece orada ne olacağını herkes biliyor.
               <p>
                -Yönetim de biliyor mu?
                <p>
                 Cezaevi yönetimleri genelde bunları bilir!
                 <p>
                  -Peki, çocuklar yaşananları anlatabiliyorlar mı? Ya da dizideki gibi suskun mu kalıyorlar?
                  <p>
                   Cezaevindeki çocuklara baktığımızda çoğunluğunun suskun olmadığını, şiddeti ele geçirdiğinde kullandığını görüyoruz. Pozantı’daki çocuklar da konuşmayı tercih ettiler. Çünkü onlar politik çocuklar ve bilinçliler.
                   <p>
                    -Sincan’a nakledilmeleri neyi değiştirir?
                    <p>
                     Sincan’a gönderilerek çocuklar yeniden cezalandırıldı. Çocukları ailelerinin bulunduğu yerden ayırmak çok doğru değil. Ailelerinden uzaklaştırmak onları tekrar mağdur etmek demek. Sincan öyle bir cezaevi ki doğrudan araç yok. Adana’daki aile nasıl gelip görecek çocuğunu. Üstelik hangisi olursa olsun cezaevi şiddet demek. Bir cezaevinde şiddet yaşanması bence şaşılacak bir durum değil. Önemli olan suçun öncesinde sosyal ve ekonomik önlem almak. Bu tartışmaları yapmadan Pozantı’yı tartışmak çok anlamlı değil. Pozantı çok talihsiz. Yaşananlar TMK’dan yargılanan Kürt çocuklara yönelik bir nefret söylemi şeklinde de okunabilir. Sincan’a getirilmelerinin tek iyi yönü, diğer taraftaki korkuyu yaşamıyor olmaları.
                     <p>
                      -Ne gibi adımlar atılmalıydı?
                      <p>
                       Bence 15 yaşına kadar çocukların cezai ehliyetinin olmaması gerekiyor. Avrupa’da böyle. 15 yaşından sonra kısmi cezalandırma olmalı. Bu tür çocuklarla yargının değil, sosyal hizmetlerin ilgilenmesi gerekiyor. Ve çocukların kapalı kurumlarda değil, iyileştirme programlarında ele alınması gerek. Çocuğu cezaevine koymak çok fayda etmiyor. Çünkü cezaevi de başka bir alt kültür yaratıyor. Şiddeti ne kadar iyi kullanırsa o kadar başarılı addediliyor. Şiddeti de gözaltında polisten öğreniyorlar. Ve bunları birbirlerine uyguluyorlar. 1989’da Yeşilyurt köylülerine jandarma dışkı yedirmişti. Cezaevinde çocuklar aynısını birbirlerine yapmışlar. Birine ‘Nereden öğrendin?’ diye sorduğumda, Yeşilyurt’taki olayı anlattı. Başka suçlar işlemeyi öğreniyorlar birbirlerinden. Ezme-ezilme ilişkileri öğretiyor bunu. Ceza-adalet sisteminin üç parçası var: Polis, mahkeme ve ceza infaz kurumları… Çocuk-adalet sisteminin de aynı şekilde; ama çocuğa özgü işlemesi gerekiyor. En önemli adım bu.
                       <p>
                        -Pozantı’dan gelen çocukların ellerinde üç noktalı dövmeler varmış. Bunun bir anlamı var mı?
                        <p>
                         Cezaevi kültürü içerisinde beden en önemli araçlardan biri. Bedene dövmeler yapılır, kesikler atılır. Ruhsal sıkıntılarının öyle gittiğini söyler çocuklar. Niye yaptın dersin, ‘çok bunaldım’ der. Üç nokta, cezaevi deneyimi olan tüm çocuklarda vardır. Anlamı görmedim, duymadım, bilmiyorum. ‘Annem’ diye yazıyorlar. Abartılı şekilde dövmeler yapıyorlar. Kapalı kurum kültürü çok benzer şeyler yaratıyor. Cezaevi öyle bir ortam ki şiddetle bağlantılı birçok şey üretiliyor. Bir kere sigarayı yasaklıyorsunuz ve bu çocukların çoğu madde kullanıyor. Bir önlem almadan yasaklıyorsunuz ve o çocuk bir şekilde bedenine zarar veriyor, kendisini kesmeye başlıyor. Ya da başka araçlar kullanıyor. Diş macununu madde gibi çekiyor. Yani sistemin kendisi yeniden suç üretiyor.
                         <p>
                          -Ne gibi suçlar?
                          <p>
                           Cezaevi yaşantısı güçlü-güçsüz dengesi üzerine kuruluyor. Güçlü güçsüzü eziyor. Yönetim de buna göz yumuyor. Her koğuşta kamera var ama kameraların kapsamı dışında çocuklar birbirlerine şiddet uyguluyor. Örneğin ilk gelene hoş geldin dayağı atıyorlar, cinayet şakası yapıyorlar.
                           <p>
                            -Cinayet şakası ne?
                            <p>
                             Hapse yeni gelen çocuğa biri ölü numarası yapıyor. Diğer çocuklar da ‘Bak bunu sen öldürdün, ömür boyu buradasın’ diyorlar. Çocuk zaten gözaltı sürecinde bir travma yaşamış, bunlar da üstüne ekleniyor.
                             <p>
                              -Pozantı’dan gelen çocuklarla ilgili bir çalışma yapılacak mı?
                              <p>
                               Bildiğim kadarıyla Adalet Bakanlığı sivil toplum örgütleriyle birlikte bir çalışma başlattı. Psikolog ve sosyal hizmet uzmanlarının olduğu bir grup, çocuklarla görüşecek. Aslında Türkiye’de bu travmalara yönelik çalışma yapabilecek uzmanlaşmış eleman yok. Bir travma yaşandıktan sonra onun nasıl atlatılacağı sadece psikolojik bir mesele değil. Adaletin yeniden onarılması gerekiyor. Burada daha çok zarar verilenlere yönelik bunun tazmin edilmesi gerekiyor. Bunu devletin yapması gerekiyor. Bu yaşananların hesabının verilmesi gerekiyor. Kürt çocukları başka bir bağlamda değerlendirmek gerekiyor. Zaten bu çocuklar travmatik bir yaşam öyküsüne sahipler. Toplumsal travmaların içinde büyümüşler. Sincan’daki cezaevi çocuklara özgü yapıldı deniliyor; ama bu onları nakletmeyle bitmiyor. Özellikle sivil toplum örgütlerinin bunun üzerinde durması lazım.
                               <p>
                                -Çocuk suçluluğunda artış var mı?
                                <p>
                                 TÜİK her yıl güvenlik güçlerine getirilen çocuk sayısını yayımlıyor. Bu veriler üzerinden 2002–2009 karşılaştırması yaptığımızda bir buçuk kat artış gözlemlemiştik. Her yıl artıyor yani. Özellikle ekonomik kriz döneminde çok fazla artış yaşandı. Çoğu hırsızlıkla ilgili. Ancak düşüş hiç görülmedi. Kriz veya başka etmenler olmaksızın, suç oranında artış devam ediyor. 3 bin çocuk var şu an cezaevinde. 14–18 yaşlarında.
                                </p>
                                <p>
                                </p>
                                <p>
                                 Bakanlığın Pozantı raporu: Tacizi 18 hükümlü çocuk yapmış
                                 <p>
                                  Adalet Bakanlığı, Pozantı Cezaevi’nde yaşanan taciz, tecavüz ve işkence olaylarıyla ilgili raporunu tamamladı. Rapora göre, Pozantı’da taciz olaylarına 18 hükümlü çocuk karışmış. Kötü muamele ve taciz iddiaları yöneltilen 18 tutuklu çocukla ilgili adli, 6 görevli hakkında adli ve idari işlem yapılması kararı alındı. Hazırlanan rapor, gereğinin yerine getirilmesi için ilgili Cumhuriyet Başsavcılığı’na gönderildi. Adalet Bakanlığı’nın verdiği bilgilere göre inceleme sırasında cezaevindeki çocuklar, ceza infaz kurumu yöneticileri ve infaz koruma memurlarıyla yüz yüze görüşmeler yaptı. Raporun hazırlık sürecinde, basında çıkan haberlerin yanı sıra Ceza İnfaz Kurumları İzleme Kurulu, Meclis İnsan Hakları Komisyonu ve Adana İl İnsan Hakları Kurulu’nun raporlarından da yararlanıldı.
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32166-cocuklara-siddeti-cezaevi-ogretiyor.html), [web.archive.org (arşiv bağlantısı)](http://web.archive.org/web/20120408181022/http://www.aksiyon.com.tr:80/aksiyon/haber-32166-cocuklara-siddeti-cezaevi-ogretiyor.html)
