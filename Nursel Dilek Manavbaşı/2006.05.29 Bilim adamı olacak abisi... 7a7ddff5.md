# Bilim adamı olacak abisi...

*Nursel Dilek Manavbaşı 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TÜBİTAK’ın düzenlediği proje yarışmasında ödül alan Samanyolu Özel Fen Lisesi öğrencilerinin 7 projesinden dördü ödül aldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071107231252im_/http://www.aksiyon.com.tr/resim/599/75.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İndüktansı ferromanyetik madde, diofant denklemler, Gauss Tamsayıları, open problem, kirişler dörtgeni... Lise yıllarında çoğumuzun karşısına çıkan, kimi öğrenciye göre kafa karıştıran, kimilerine göre gereksiz terimler bunlar. Pek çoğunuz bu kelimeleri hayatınızda belki hiç duymadınız. Ya da duydunuz ama kulak kabartmadınız. Fakat öyle öğrenciler var ki hayatları bu terimler üzerinde proje üreterek geçiyor. Halil Ömer Tekin, Hubeyle Usame Gürdoğan, Metehan Özsoy, Yasin Murat Kadıoğlu, Muhammet H. Dolaş ve Yunus Emre Akbaş onlardan birkaçı.
   <br>
    <br>
     Küçük yaşlarına rağmen büyük işlere imza atan bu isimler, Türkiye Bilimsel ve Teknolojik Araştırma Kurumu TÜBİTAK’ın ‘Orta Öğretim Örencileri Arası Araştırma Proje’ yarışmasında da ödüllerin sahibi oldu. Hepsinin projesi farklı, kimi Fizik, kimi Matematik alanında ödül aldı. Ancak onların ortak noktası aynı okulun öğrencileri olmaları. Özel Samanyolu Fen Lisesi’nden Halil Ömer Tekin ve Hubeyle Usame Gürdoğan Matematik dalında birincilik, Metehan Özsoy ikincilik, Yasin Murat Kadıoğlu ve Muhammet Özcan da üçüncülük ödülünü kazandı. Fizik alanında ise ‘Hassas uzunluk ölçümü’ projesiyle Muhammet H. Dolaş ve Y. Emre Akbaş üçüncülük ödülü aldı.
     <br/>
     <br/>
     Halil Ömer Tekin Özel Samanyolu Fen Lisesi son sınıf öğrencisi. Yaklaşık dört yıldır Matematik olimpiyatlarına hazırlanıyor. Hubeyle Usame Gürdoğan’la birlikte Matematik alanında katıldıkları ‘Gauss Tamsayıları’ projesi, yarışmada birincilik ödülü aldı. Bunu beklemediğini söyleyen Usame, “Altın madalya aldığımızda çok sevindim.” diyerek mutluluğunu ifade ediyor. Tekin ise bronz ve gümüş madalya açıklandığında bir an için ödül alamayacaklarını düşünmüş. Tekin, “Ya altın madalya alırız ya da hiç bir şey alamadan döneriz.” diye aklından geçirirken isimlerini duyduklarında ise adeta içine su serpilmiş.
     <br/>
     <br/>
     Usame, ortaokulda olimpiyat programlarına katılmış ve birçok ödüle imza atmış. Kardeşlerinin de olimpiyat programlarına katılmaya hak kazandıklarını anlatan Usame, başarının aileden geldiği inancında. Altı kardeşinden biri olimpiyat takımlarına seçilmiş. Lise ikinci sınıftaki bir diğer kardeşi Elif de Keçiören Samanyolu Fen Lisesi’nde okuyor ve o da olimpiyat çalışmalarına devam ediyor. Ağabeyi ODTÜ İşletme bölümünde, ablası ise ODTÜ Genetik bölümünde. Usame ağabeyi ve ablasının aksine Bilkent Üniversitesi Matematik bölümünde okumak istiyor. Sonrasında ise akademik kariyer yapmayı planlıyor.
     <br/>
     <br/>
     Halil Ömer Tekin de yedinci sınıftan beri olimpiyata hazırlanıyor. O da sınıf arkadaşı Usame gibi Bilkent Matematik bölümünü istiyor. Daha sonra ise yurtdışında kariyer yapmayı düşünüyor.
     <br/>
     <br/>
     ÖDÜLE ALIŞTIK, ARTIK SEVİNEMİYORUZ!
     <br/>
     <br/>
     Metehan Özsoy da Özel Samanyolu Fen Lisesi son sınıf öğrencisi. Ulusal olimpiyatlarda bir gümüş, bir bronz madalya ve Meksika’da düzenlenen Matematik olimpiyatlarında bronz madalya almış. TÜBİTAK’ın bu yılki proje yarışmasında Matematik dalında ‘Üretici fonksiyonlar’ projesiyle ikincilik ödülünün sahibi. Metehan olimpiyatlara hazırlanırken çok eğlendiğini ve böylece projenin ortaya çıktığını belirtiyor. Özsoy, ödülden pek umutlu değilmiş. Fakat diğer okulların projelerini izleme fırsatı bulduğunda kendi projesinin daha iyi olduğuna ve kazanacağına kanaat getirmiş. Onun tercihi de arkadaşları gibi Bilkent Üniversitesi Matematikten yana.
     <br/>
     <br/>
     En kaliteli üniversitelerde okuyan öğrencilerin bile yapamayacağı projeleri ürettiklerini ifade eden Olimpiyat Koordinatörü Zafer Şimşek, artık ödüllere sevinemediklerini, çok ödül aldıkları için kanıksadıklarını ifade ediyor. Yarışmanın kriterinin herkesin kendi çalışması olması gerektiğini söyleyen Şimşek, bu anlamda diğer okullarda çok ciddi bir proje göremediğini belirtiyor. Projeler anlamında öğrencilere çok büyük bir katkısının olmadığına dikkat çekerek ‘onlar birer mucit’ demeyi de ihmal etmiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=24378), [web.archive.org (arşiv bağlantısı)](http://web.archive.org/web/20071107231252/http://www.aksiyon.com.tr/detay.php?id=24378)
