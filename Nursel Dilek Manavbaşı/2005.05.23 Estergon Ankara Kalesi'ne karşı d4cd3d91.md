# Estergon Ankara Kalesi’ne karşı

*Nursel Dilek Manavbaşı 2005.05.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ankara’ya gidip de Ankara Kalesi’ni görmeyen yoktur. Keçiören’de Belediye Başkanı Turgut Altınok’un yaptırdığı Estergon Kalesi, gerek ihtişamı gerekse içindeki restoranları, müzeleri, antikacı dükkanları ile Ankara Kalesi’ne meydan okuyor. Başkan Altınok, Selçuklu ve Osmanlı motifleriyle süslü kalenin 3 milyon dolara mal olduğunu söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609162319im_/http://www.aksiyon.com.tr/resim/546/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hiç de teke tek gelmez, sürü halinde saldırır ‘Hint fakiri’ görünümlü düşman askeri. Neyse ki, bileği bükülmez Malkoçoğlu, düzine düzine yere serdi alayını. Kılıcını burçlara dayadı; yeni bir zaferin mahmurluğuyla kuş bakışı Ankara’yı süzdü. Atakule, Anıtkabir, Kocatepe Camii ve Ankara Kalesi ile onları perdeleyen irili ufaklı ‘beton binalar’ karşısındaydı. Ani bir hareketle, üç hilalli ayyıldızlı bayrakları taşıyan yeniçeriler, etrafında zıplayan yedi cücelere döndü; alnından süzülen teri sildi.
   <br>
    <br>
     Yukarıdaki sahne, coşarak izlediğimiz bir Türk filminden alınmadı elbette. Ankara’nın Keçiören İlçesi’nde yükselen Estergon Kalesi’nin açılış töreni için tasarlanan senaryoyu, eklemeler yaparak canlandırdık sadece. ‘Malkoçoğlu’ rollerinin ünlü aktörü Cüneyt Arkın’ın da renklendireceği açılış, ‘Fetih Günü’ yani 29 Mayıs’ta gerçekleşecek. Mehter takımı, temsili yeniçeriler ve yedi cüceler, tarihten bir an yaşatacak. Bu arada, benzer filmlerden tanıdığımız Serdar Gökhan ile Kartal Tibet de unutulmamış. O günü heyecanla bekleyen Keçiören’in popüler Belediye Başkanı Turgut Altınok, hem cumhuriyet döneminin ilk ve tek kalesini hem icraatlarını Aksiyon’a anlattı.
     <br/>
     <br/>
     Etnografya müzesi
     <br/>
     <br/>
     Keçiören’e adımımızı attığımızda, şırıl şırıl akan şelaleleri, yemyeşil park ve bahçeleriyle şirin bir ‘kent’ karşılıyor bizi. Ankara’yı kuş bakışı gören Estergon Kalesi ise hemen bunların arasından sıyrılıyor, devasa gövdesiyle öne çıkıyor. Başkan Altınok, ilk merdivenden itibaren anlatmaya başlıyor. “Burası kayalık ve pespaye bir yerdi. Şimdi, Başkent’e yakışır tarih, kültür ve sanat merkezi yükseliyor. Bu kale, hem bir yapıttır hem de tarihe atılan imzadır.” diyor. “Estergon” adını kendisi koymuş; Kanuni tarafından fethedilen, 144 yıl Türklerde kalan aslından esinlenerek. “Tarihin boynu bükük kalmasın” düşüncesinden hareket etmiş ayrıca.
     <br/>
     <br/>
     Antika, müze, restoran, seyir ve kubbe katı olmak üzere 5 kattan oluşuyor kale; hemen girişte benzeri Topkapı Sarayı’nda bulunan bir şadırvan ve Atatürk’ün “Yüksel Türk! Senin için yüksekliğin hududu yoktur. İşte parola budur.” sözünün yer aldığı yazı dikkat çekiyor. Birinci katta, turistik antika eşya satış yerleri bulunuyor, antikacılara kiralanacak olan. İkinci kat ise etnografya müzesi. Burada, Türk aile ve ticaret hayatı ile geleneksel kültüre ait ögeler sergilenecek. Turgut Altınok, Türk dünyasına has etnografya müzesi bulunmadığını hatırlatıyor hemen, Kültür Bakanlığı ile işbirliğine gittiklerini de ekleyerek.
     <br/>
     <br/>
     Üçüncü kattaki restoran, daha kalenin resmi açılışı yapılmadan faaliyete geçmiş bile. Özellikle kalabalık yerli ve yabancı konuklarını ağırlayacak mekan arayanların tercih etmeye başladığı restoran, bedesten boşluğu ve Türkiye’nin en büyük  akvaryumuna nazır masalarda keyifli anlar yaşatıyor. Hem de, Ankara manzarasına karşı. Seyir katına çıktığımızda ise şehir daha da ayaklarımızın altında.
     <br/>
     <br/>
     Hafif esintinin yüzümüze vurduğunu hissettiğimizde, ana yolun kaleden ayırdığı karşı tepeye odaklanıyoruz. Devreye yine Altınok giriyor, “Orası Tuna Göleti. Biliyorsunuz, Tuna Nehri Estergon’un hemen yanından akıyor. Onu simgeleyecek.” diyor. Bu kez, kaleye bitişik tepeciğin üzerinde dalgalananan bayraklar, Ermenilerin Hocalı’da katlettikleri Azeriler anısına dikilen anıt ve Kazakistan mutfağının sergileneceği otağ dikkatimizi çekiyor. Türk Dünyası Bahçesi olarak tasarlanan bu alan için Türk cumhuriyetlerinin daha şimdiden başvurduklarını da öğreniyoruz.
     <br/>
     <br/>
     Sezer şaşırdı
     <br/>
     <br/>
     Daha çok Selçuklu ve Osmanlı yapı sanatının motifleriyle göze batan kale, 6 yıllık bir çalışmanın ürünü ve 3 milyon dolara mal olmuş. Turgut Altınok, eserini överken ‘Keçiören’i turizm ve kültür merkezi yapacağı’ yönünde halka verdiği sözü gerçekleştirdiği iddiasında. Siyasilerin, bakanların, yabancı devlet adamlarının, yerli yabancı turistlerin artık ilçeye uğramadan geçmediğini övünerek anlatırken de, kalenin daha şimdiden insan akınına uğradığını söylüyor.
     <br/>
     <br/>
     Altınok’un verdiği bilgiye göre, kendisi de bir Keçiören’in sakini olan Başbakan Recep Tayyip Erdoğan, tam üç kez gelmiş kaleye. Arnavutluk Cumhurbaşkanı, gördüğü yapıya hayranlığını belirtmiş, ardından da “Tiran’a gel, belediye başkanı ol.” diyerek latife yapmış Altınok’a. Cumhurbaşkanı Ahmet Necdet Sezer ise kale kapısından dönmüş. Keçiören Güçsüzler Yurdu’nu ziyareti sırasında yapılan davete, “Söz, başka bir zaman geleceğim.” karşılığını vermiş. Altınok’a iltifatı da esirgememiş: “Keçiören ne kadar değişmiş, tebrik ediyorum başkan.”  İlçede 10 yıl boyunca öğretmenlik yapan eşi Semra Sezer ise değişimin kendisini etkilediğini söylemiş.
     <br/>
     <br/>
     Yabancı misyon da kalenin müdavimlerinden. Çok sayıda büyükelçilik, milli gün için burayı tercih etmiş. ABD elçisi ve eşi de uğramış. Sohbetimiz esnasında, bütün bunlarla örtüşen bir sahneye şahit oluyoruz zaten. Azerbaycan-Bakü’den gelen belediye başkanları giriyor içeri. Ağızlarından, “Çok yahşi” sözlerini duyuyoruz.
     <br/>
     <br/>
     Keçiören 625 bin nüfusuyla Ankara’nın göze batan ilçelerinden. Belediye Başkanı Turgut Altınok, 1994’ten (MHP’nin merhum lideri Alparslan Türkeş’in zorlamasıyla aday olmuş. Ardından FP, son olarak da AK Parti’den seçildi)) beri aralıksız 11 yıldır bu görevde. İcraatları ve polemikleriyle gündeme geldi. Türkiye’nin tanıdığı bir isim anlayacağınız.
     <br/>
     <br/>
     Belediye başkanlığı serüvenini anlatırken, ‘gecekondu kenti’ dediği Keçiören’i ‘Türkiye’nin yıldızı yaptıkları’ iddiasında; semt pazarlarına getirdikleri düzenin birçok belediye tarafından örnek alındığını hatırlatıyor. “Keçiören hassas bir yer. Biz, huzur ve barış getirdik. Hem de ayrımcılık yapmadan.” diye de ekliyor. Kamuoyuna ‘A-Takımı’ olarak yansıyan kişilerin bir dönem, insanlar üzerinde baskı uyguladığı yönündeki eleştirilere ise katılmıyor. Bu eleştirilerin kasıtlı çıkarıldığını söylüyor. Son seçimlerde belediyeye kadar gelen sosyal demokrat görüşteki bir vatandaşın, “Keçiören’i bırakma, partinle anlaşamazsan bağımsız aday ol. Oyum sana başkan.” dediğini aktarıyor. Keçiören’e bir program için gelen ve daveti kabul ederek belediye binasını ziyaret eden CHP lideri Deniz Baykal ile aralarında geçen diyaloğu anlatıyor ayrıca: “Sayın Baykal, ilçemizi modernleşmiş buldu. ‘Bunu nasıl başardın? Pazar modelinizi bizim belediyelere de anlatın’ dedi. Tebrik etti. Uzun sohbetimizde, sizin tahmin edeceğiniz espriler de oldu tabii.”
     <br/>
     <br/>
     Büyükşehir kalksın
     <br/>
     <br/>
     Keçiören’in neresine giderseniz gidin mutlaka bir şelaleyle karşılaşırsınız. Altınok, “Antalya’dan daha fazla şelalemiz var. Bunu Türkiye’ye biz yaydık. Hatta, Bir ABD’li general, şelalelerin fotoğraflarını çektirmiş ve Pentagon’da da yapılacağını söylemiş.” diyor.
     <br/>
     <br/>
     Altınok’un, aynı partiden Ankara Büyükşehir Belediye Başkanı Melih Gökçek’le yıldızının barışmadığı sır değil. İki renkli başkan arasındaki rekabet, son yerel seçimlerde doruğa çıktı. Altınok’un niyetlendiği ‘büyükşehir’ yine Gökçek’te kaldı. Gökçek’ten laf açılınca ‘Oraya girmeyelim.’ diyor Altınok. Ancak, ‘Ankara’yı Keçiören’in on misli çağdaş bir kent yapacaktım’ iddiasını seslendirmeyi de ihmal etmiyor. Ardından, şunları söylüyor: “Belediyeler Kanunu, büyükşehir belediyelerini koruyor. Oysa, en borçlu belediyeler onlar. Türkiye’nin IMF karşısında boynunu büktüren de. Ekonomik krizlerde en büyük pay onların. Başka yerde hortum aramaya gerek yok. Büyükşehir belediyeleri kaldırılmalı. Bu olmuyorsa, ilçe belediyeleri kalksın.”
     <br/>
     <br/>
     Altınok, renkli kişiliği ve icraatlarıyla kendinden bahsettiriyor. Gelecek seçimlerde bir ‘büyükşehir’ denemesi daha yapacak mı, bilemiyoruz. “Keçiören’de sıkılmadım, aynı heyecanla devam ediyorum. Siyaset çok kaygan bir zeminde yapılıyor. Önümüzdeki gelişmelere göre karar vereceğiz.” derken açık kapı bırakıyor.
     <br/>
     <br/>
     “Estergon Kalesi...” diye başlayan mehter marşını duyar gibi oluyoruz, kaleden ayrılırken... ‘Malkoçoğlu’ pardon Altınok arkamızdan el sallıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21635), [web.archive.org (arşiv bağlantısı)](http://web.archive.org/web/20070609162319/http://www.aksiyon.com.tr:80/detay.php?id=21635)
