# ‘Çocuk kavgası’nda barışa doğru

*Nursel Dilek Manavbaşı 2005.03.21*

<div bgcolor="#FFFEF6">
 <font>
  <img border="0" height="1" src="/web/20051225191944im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051225191944im_/http://www.aksiyon.com.tr/resim/537/54.jpg" vspace="5"/>
  </p>
 </font>
 <font class="content">
  TCK, 1 Nisan’da yürürlüğe girecek. Ancak, yeni TCK’nın “çocuklar üzerinde deney yapanlara bir yıla kadar hapis cezası” öngören maddesi tartışmalara yol açtı. Meclis’e sunulan kanun teklifi kabul edilirse “izne bağlı deneylere” ceza uygulanmayacak.
 </font>
 <p>
  <font class="content">
   Tıp dünyası ayakta. Gerekçe ise 1 Nisan’da yürürlüğe girecek olan yeni Türk Ceza Kanunu’nun (TCK) “çocuklar üzerinde deney yapanlara bir yıla kadar hapis cezası” öngören maddesi. Doktorlar, “hasta bebeklerin boy ölçüsünü almanın bile suç sayılacağı” iddiasında. Neyse ki, eleştirilere kanunu yapanlar da kulak verdi. TBMM’ye sunulan kanun teklifi kabul edilirse, “izne bağlı deneylere” ceza uygulanmayacak.
   <br>
    <br>
     Altı aydır süren çocuk kavgası, TCK daha tasarı halindeyken TBMM Adalet Alt Komisyonu’nda görüşülmesi sırasında verilen bir önergeye dayanıyor. AK Parti ve CHP’lilerden gelen önergeyle “Çocuklar üzerinde hiçbir surette deney yapılamaz.” hükmü benimsendi. Kanun da bu şekilde kabul edildi. Ancak, bu kısıtlamanın hangi amaçla yapıldığı pek anlaşılamadı. Sadece, ‘çocukları koruma’ şeklinde bir izah getirilebildi.
     <br/>
     <br/>
     Aslında, konu çocuklarla ilgiliydi ve onların ‘kobay’ olarak kullanılmaması yönündeki hassasiyet makul karşılanacaktı. Oysa, işin bir de pratiğe dönük boyutu vardı. Bunu en iyi bilenler ise uygulayıcılar yani tıp dünyasıydı. Nitekim, üniversiteler, doktorlar ve meslek örgütleri, ‘ucu açık bir yasakla’ baş başa kaldıklarını seslendirmeye başladı. Onlara göre, doktorların eli kolu bağlanıyordu. Bebeğin boy ölçünü almak, idrar ve kan üzerinde ilaç çalışması yapmak bile suç sayılabilecekti. Artık, ‘çocuk uzmanı doktor’ yetiştirmenin imkansız hale geleceğinden yakınılıyordu.
     <br/>
     <br/>
     AB izin veriyor
     <br/>
     <br/>
     Kanunun doğuracağı olumsuz sonuçların hesaplanamadığını savunanlardan biri de Klinik Farmakoloji Başkanı Prof. Dr. F. Cankat Tolunay. Laboratuvar şartlarında deneyin yasaklanmasının, bilimsel çalışmaları ve Türk ilaç sektörünü etkileyeceğine değinerek, “Başka ülkelere bağımlı hale geleceğiz.” diyor. Tonunay’a göre, çocukların deneme tahtası olarak kullanılacağı endişesi yersiz. Zira, etik kurallar söz konusu. İhtiyaç olmadan hayvanlar üzerinde bile araştırma yapmıyorlar.
     <br/>
     <br/>
     Diğer yandan, AB kriterleri çocuklar üzerinde bilimsel deneyi belli ölçütlere uyulması kaydıyla gerekli görüyor. Burada, ‘çocuklar için kullanılacak ilaçlarla yöntemlerin yetişkinlere göre farklı olması gerektiği’ anlayışından hareket ediliyor: “Çocuğun fizyolojisi, kullanacağı ilaçlar yetişkinlere göre farklıdır. Bir ülkenin çocuğuna iyi gelen bir ilaç Türk çocuklarında aynı tesiri yapmayabilir. Bir AIDS aşısı bulunduğunda, çocuklarımız bundan yararlanamayacak. Kanun, aşıyı araştırmamızı engelleyecek. Bu durumda devlet, ‘riski göze alıyoruz, Amerikan çocuklarının ilaçlarını biz de kullanalım’ diyecek.”
     <br/>
     <br/>
     Kanunun, çocuklar için ilaç geliştirilmesinin önünü keseceğini savunan Novartis Medikal Direktörü Doç. Dr. Uğur Özkutlu da, çocuk hekimi bile yetiştirmenin zorlaşacağına dikkat çekerek, “Uzmanlık tezleri için bilimsel deney gerekiyor. Bu gidişle, uzman hekimimiz olmayacak.” diyor.
     <br/>
     <br/>
     Bakanlık da şaşkın
     <br/>
     <br/>
     İlginçtir, Sağlık Bakanlığı da kanunu eleştiriyor. Sağlık Bakanlığı İlaç Eczacılık Genel Müdür Yardımcısı Dr. Mahmut Tokac, kanunun üstünkörü bir şekilde kabul edildiğini ifade ediyor: “İlk taslakta, bu kadar katı olmayan bir hüküm vardı. Hemen fark ettik ve yanlış olduğunu, düzeltilmesi gerektiğini söyledik. AB standartlarına uygun bir metin çıktı. Fakat ne olduysa, Meclis’te oldu. Önerge vermişler.” Tokac, telafi için Adalet Bakanlığı’na görüş belirttiklerini de söylüyor.
     <br/>
     <br/>
     Tıp çevrelerinin endişelerinin giderilmesi için az bir zaman kaldı. 1 Nisan’a kadar TCK’nın söz konusu 90. Maddesi’nin değiştirilmesi gerekiyor. Hem, kanunu çıkaranlar da artık hata yapıldığını kabul ediyor. Kanunun bu şekilde çıkmasına destek verenlerden CHP Niğde Milletvekili Orhan Erarslan, maddenin değiştirilmesinden yana. Adalet Alt Komisyonu Başkanı AK Partili Hakkı Köylü de bu denli olumsuz sonuç doğacağını düşünmediklerini itiraf ediyor: “Çocuklarımız korumasız kalmasın dedik ve kabul ettik.”
     <br/>
     <br/>
     Gelinen noktada, düğümü TBMM çözecek. TBMM Sağlık, Aile, Çalışma ve Sosyal İşler Komisyonu Başkanı AK Partili Cevdet Erdöl, bu amaçla bir kanun teklifi verdi. Teklif, çocuklar üzerinde bilimsel deney yapılmasına ceza öngören TCK’nın 90. Maddesini yeniden düzenliyor. Teklifin kanunlaşması durumunda, ‘Çocuklar üzerinde belirli şartların yerine getirilmesi halinde deney’ yapılabilecek. Şartlar ise şöyle olacak: “Ulaşılan veriler, deneylerin çocuklar üzerinde de yapılmasını gerekli kılacak. Buna yetkili kurul veya makamlarca karar verilecek. Çocuğun ana ve babasının yazılı muvafakatı, ayrıca, ayırt etme gücüne sahip ise çocuğun kendisinin de rızası alınacak. Deneyle ilgili izin verecek yetkili kurullarda çocuk sağlığı ve hastalıkları uzmanları bulunacak.”
     <br/>
     <br/>
     Teklif sahibi Cevdet Erdöl, ‘deneyden maksadın ne olduğu’nun kanunda pek anlaşılmadığını belirterek, “3 yaşındaki çocuklarla 5 yaşındaki çocukların idrar miktarını karşılaştırmak da bir deneydir. Bu bile suç.” diyor. Teklifi 1 Nisan’a kadar çıkarmaya çalışacaklarını belirtirken de, noktayı koyuyor: “Aksi halde, doktorları 1 Nisan şakası bekliyor.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20372), [web.archive.org (arşiv bağlantısı)](http://web.archive.org/web/20051225191944/http://www.aksiyon.com.tr:80/detay.php?id=20372)
