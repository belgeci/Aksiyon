# Bu objektife ünlüler takılıyor

*Nursel Dilek Manavbaşı 2005.08.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ankara’nın en işlek caddelerinden Ziya Gökalp’te yürürken bir fotoğrafçı dükkânı takılır insanların gözüne. Şimdilerde sıkça rastlanan yabancı sözcüklerle bezeli dükkân tabelalarına nazire yapan ‘Foto Naci’ ismidir ilk olarak dikkati çeken. Sonra da dükkanın camekânında sıra sıra dizilmiş kepli fotoğraflar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405154133im_/http://www.aksiyon.com.tr/resim/560/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mezun olmanın gururuyla objektife gülümseyen insan portreleridir dükkandan içeri girenleri karşılayanlar. Genelde insanların zihnine, “Biz bu fotoğraftaki kişileri bir yerden tanıyoruz ama nereden?” sorusu takılır. Biraz yakından bakıncı fotoğraflardaki simalar canlanıverir birer birer.
   <br>
    <br>
     Kimi Türkiye’nin en ünlü devlet adamlarından, kimi başarılı gazetecilerinden, kimi de sahnelerin pop starlarından biri. Hepsinin bu camekânda bir arada bulunuyor olması ise tesadüften ibaret değil. Onları burada buluşturan asıl sebep ise aynı okuldan, TED Koleji’nden mezun olmaları. Yirmi metrekarelik Foto Naci’nin duvarları kolej mezunlarının fotoğraflarıyla dolu. Hikâyesini okuyacağınız dükkânın sahibi Naci Ertem ile oğlu Özdemir Ertem, Ankara’nın birbirinden ünlü simalarının fotoğraflarını çekerek adeta başkentin görsel hafızasını oluşturmuşlar. Bugünün ünlülerinin lise yıllarını fotoğraf karelerine taşıyanlar da onlar.
     <br/>
     <br/>
     Kolej, Ankara’nın en prestijli okullarından biri olarak kabul edilir öteden beri. Ankara sosyetesinin, ünlülerinin, üst düzey yöneticilerinin, çocuklarını ellerinden tutup “Büyük büyük adamlar olasın” telkinleriyle yazdırdığı okuldur. Zira bu okuldan mezun olmak da her babayiğidin harcı değildir. Mezun olanlara ya doktor ya mühendis ya da devletin en üst kademelerinde bir bürokrat olacak gözüyle bakılır. Onlar da bu sözü doğrularcasına okulunu en iyi şekilde bitirmeye çalışır. Öğrencilerin mezun olma günü gelip çattığında ise sevinçlerine ortak olan sadece ebeveynleri değildir. Mezun olmanın vermiş olduğu mutluluğu objektifinde ölümsüzleştiren bir kişi daha vardır. O da kolejin fotoğrafçısı Naci Ertem.
     <br/>
     <br/>
     Ünlülerin fotoğrafçısı
     <br/>
     <br/>
     Naci Ertem, Afyon Lisesi’nde okurken romatizma hastalığına yakalanır ve bir şekilde okulunu bırakmak zorunda kalır. Lisedeki tahsili yarım kalınca memleketi Kütahya’nın Simav ilçesine döner. Bir fotoğrafçının yanında çırak olarak çalışmaya başlar. 1958’de Ankara’ya yerleşerek Kızılay’da dükkânını açar. Adını da “Foto Naci” koyar. Bir müddet sonra dönemin en iyi okullarından biri olan TED Koleji’nin fotoğrafçılığını üstlenir. Okulun mezuniyet fotoğrafları, müsâmereleri, etkinlikleri yıllarca ondan sorulur. Fotoğraflarını çektiği kişilerin gün gelip Türkiye’nin en ünlü kişileri olacağını bilmeden deklanşörüne basar.
     <br/>
     <br/>
     Bu durum 47 sene boyunca devam eder. O güne kadar Naci Ertem’in objektifine kolej mezunlarından sayısız ünlü takılır. Filiz Akın, Muazzez Abacı, Füsun Önal, Sibel Egemen, Aydın Menderes, Anayasa Mahkemesi Başkanı Tülay Tuğcu, Güler Sabancı, yönetmen Mustafa Altıoklar, Reha Muhtar, Serdar Turgut, MHP lideri merhum Alparslan Türkeş’in oğlu Tuğrul Türkeş, Anavatan Partisi eski Genel Başkanı merhum Turgut Özal’ın oğlu Efe Özal ve kızı Zeynep Özal, Mazhar Alanson ve Fazıl Say gibi daha birçok ismin mezuniyet sevinçlerine şahit olur. Siyasal Bilgiler Fakültesi’nde okuyan Mesut Yılmaz da Naci Ertem’in stüdyosuna gelerek fotoğraf çektiren isimlerdendir. Artık çalışma hayatını bırakmayı düşündüğünde hem kolej mezunlarının arşivini hem de dükkanını oğlu Özdemir Ertem’e emanet etmek ister.
     <br/>
     <br/>
     Oğul Ertem, aynı kolejden mezun olduktan sonra Gazi Üniversitesi Eğitim Fakültesi’nin İngilizce bölümünü bitirir. Babasının tam aksine fotoğraf çekmek onun hayalleri arasında yoktur. Gönlü hariciyeden yanadır. Babası ne zaman işe sahip çıkmasını söylese, o işten kaytarmayı tercih eder. Yine de derslerden vakit buldukça fotoğraf çekmeyi öğrenir. Naci Ertem 1979 yılında vefat edince Özdemir Bey de babasının isteğini yerine getirir ve baba mesleğini devam ettirmeye karar verir. Artık kolejin fotoğrafçılığı da Özdemir Ertem’e emanettir. Babadan yadigâr kalan dükkân ve kolej mezunlarının hikâyelerine şahit olma sırası ona gelmiştir.
     <br/>
     <br/>
     1980 yılından itibaren TED Koleji  mezunlarının fotoğraflarını çekmeye başlar. Onun objektifine takılanlar da en az babasınınkiler kadar ünlüdür: Mithat Bereket, Tamer Karadağlı, NTV haber spikeri Defne Sarısoy, Hürriyet Ankara Temsilcisi Nur Batur, gazeteci Zeynep Göğüş, sunucu Öykü Serter, oyuncu Beren Saat ve şarkıcı Gökhan Özen.
     <br/>
     <br/>
     Babacan’dan fotoğraf pazarlığı
     <br/>
     <br/>
     1985’e gelindiğinde ise sihirli objektife bu kez takılan isim ekonomiden sorumlu Devlet Bakanı Ali Babacan olur. Babacan, koleje başladığında yaşıtlarına göre daha disiplinli, çalışkan ve kendine güvenen birisidir. Derslerde sürekli parmağı havalarda gezen, dersi kaçıranlara teneffüste ders anlatan, sınıfta aktif olmasına rağmen sosyal faaliyetlere neredeyse hiç katılmayan bir öğrencidir.
     <br/>
     <br/>
     Kolejden mezun olma günü gelip çattığında ise arkadaşlarının alkışlarıyla çıkar kürsüye. Çünkü okul birincisi olarak konuşma hakkı onundur. Önceden hazırladığı konuşma metnini okuduktan sonra diplomasını dönemin Kara Kuvvetleri Komutanı emekli Orgeneral Nurettin Ersin’in elinden alır. Diğer öğrencilerin bir fotoğrafı çekilirken onun 30 fotoğrafı çekilir.
     <br/>
     <br/>
     Babacan, birkaç gün sonra mezuniyet fotoğraflarını almak için Foto Naci’nin yolunu tutar. Kapıdan içeri girer girmez ilk sorduğu şey fotoğrafların tanesinin ne kadar olduğudur. Özdemir Ertem 30 lira deyince Ali Babacan: “Ama bu çok pahalı. Eğer ben bunları bu fiyata alırsam çok zorlanırım, biraz indirim yapsanız nasıl olur?” diye pazarlık yapmaya başlar. Babacan sıkı bir fotoğraf pazarlığı yaptıktan sonra istediği fiyata fotoğrafları satın alır.
     <br/>
     <br/>
     Serdar Turgut bıyıklarından, Tuğrul Türkeş yürüyüşünden tanınır!
     <br/>
     <br/>
     Özdemir Ertem de okul birincisi olması sebebiyle isteğini yerine getirir ve indirimi yapar. Devlet Bakanı Ali Babacan’ı yakından tanıyan arkadaşları da sıkı bir pazarlıkçı olduğunu, Türk Eğitim Derneği’nin 1985 yıllığına yansıyan şu satırlarla kanıtlarlar: “Arkadaşımız çok güzel alışveriş yapar. Çoğumuzun tabir-i caizse kazık yerken, kendisi böyle bir tuzağa hiç düşmez ve nerede kaliteli eşya satıldığını en iyi o bilir.” Kim bilir belki de bu pazarlıklar Ali Babacan’ın devlet bakanı olmasında da büyük bir paya sahiptir.
     <br/>
     <br/>
     Objektife takılan bir başka ünlü isim ise Türk basınının önemli kalemlerinden Akşam Gazetesi Genel Yayın Yönetmeni Serdar Turgut. Özdemir Ertem’in sınıf arkadaşı olan Turgut da kepiyle ve mezuniyet gururuyla fotoğraflara yansımış. Ertem, Serdar Turgut’u silik bir yüz olarak hatırladığını söylüyor. Yıllık satırlarında ise Serdar Turgut’un müziğe olan düşkünlüğünden bahsediliyor. Kolejin cefakâr sıralarını davul, ellerini de baget olarak kullandığı anlatılıyor. Okul kontrollerinde bıyığı yüzünden ilk göze çarpan isimler arasında yer alıyor.
     <br/>
     <br/>
     Karelere yakışıklı bir Türk delikanlısı olarak yansıyan Tuğrul Türkeş ise sınıfın klas tiplerinden sayılıyor. Arkadaşları yıllıkta onu şu satırlarla anlatıyor: “Sınıfa girdiğinde sağa sola sallanıp, hafif eğik ve ayaklarını dışa atarak yürümesi ile 100 metreden tanınır. Okulun tebeşir stoku ondan sorulur. ‘Ömür biter Tuğrul’da tebeşir bitmez’ denir. Fotoğrafçılık hobileri arasında yer alır ama nedendir bilinmez bütün çektiği fotoğraflar sisli çıkar.”
     <br/>
     <br/>
     Eski adıyla Türkiye Maarif Cemiyeti’nin marifetli fotoğrafçıları birçok ünlü simayı ilk keşfedenler olmuş. Yirmi metrekarelik dükkân mezuniyet dönemlerinde yine arı kovanı gibi çalışıyor. Deklanşöre bu kez geleceğin ünlüleri için basılıyor.
     <br/>
     <br/>
     KİMLER GELDİ, GEÇTİ
     <br/>
     <br/>
     Akşam gazetesi Genel Yayın Yönetmeni Serdar Turgut, Mithat Sirmen, Emin Çölaşan, Merve Kavakçı, HD restoranlarının sahibi Hakan Levent Demirağ, Hindistan Büyükelçisi Hasan Göğüş, Dışişleri Büyükelçisi Murat Sungar, Türkiye’nin en iyi beyin cerrahlarından Prof. Dr. Selçuk Palaoğlu, Tansu Çiller’in danışmanı Akın İstanbullu, Hürriyet Londra muhabiri Nevsal Elevli, Nuran Devres, Selim Atalay, Reha Atasagun, İlnur Çevik, Basketbolcu Serkan Erdoğan.
     <br/>
     <br/>
     ANKARA’NIN GÖZDE OKULU
     <br/>
     <br/>
     Türkiye Eğitim Derneği (TED) Koleji Türkiye’nin en eski okullarından biri. Mustafa Kemal Atatürk’ün isteği üzerine 31 Ocak 1928’te ilk olarak Türk Maarif Cemiyeti ismiyle kurulmuş. İlk Başkanı Türkiye’nin 2. Cumhurbaşkanı İsmet İnönü olan TED, 1929’da kabul edilen amblemindeki ayı Türk bayrağından, eğitim sembolü olan meşalesini derneğin amacından, yıldızları ise yönetim kurulunun 5 üyesine duyulan saygıdan almış. 1930-31 eğitim ve öğretim yılında açılan anaokulu ile faaliyetlerine başlamış. 1931-1933 ve 1936 yılları arasında açılan ilkokul, ortaokul, lise kısmıyla beraber bugünkü TED Ankara Koleji oluşturulmuş. Bugüne kadar da 26 binin üzerinde mezun vermiş.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22431), [web.archive.org (arşiv bağlantısı)](http://web.archive.org/web/20070405154133/http://www.aksiyon.com.tr:80/detay.php?id=22431)
