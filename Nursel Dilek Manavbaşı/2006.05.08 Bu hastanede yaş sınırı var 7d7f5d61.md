# Bu hastanede yaş sınırı var

*Nursel Dilek Manavbaşı 2006.05.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Nüfusumuzun 4 milyonu yaşlı. Eski toprak deyip pek önemsemediğimiz ihtiyarlara artık ihtimamla bakan hastanelerimiz var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070611110118im_/http://www.aksiyon.com.tr/resim/596/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hikmet Keskin 65 yaşında böbrek hastası. Yaklaşık bir aydır Kırıkkale Yaşlılar Hastanesi'nde tedavi görüyor. Haftada üç kez diyalize giren Hikmet Teyze, eşinin yemeklerini hazırladıktan sonra diyaliz makinesine girmek için hastanenin yolunu tutuyor. 11 yıldır diyaliz makinesine giren Keskin'in, makinelerden kurtulması ancak uygun donör bulunup doku tutmasına bağlı.
   <br>
    <br>
     İlyas Karaduman 85 yaşında. Nefes darlığı şikayetinden dolayı on gündür Yaşlılar Hastanesi'nde yatıyor. 71 yaşında olan Gülbeyaz Akdemir de İlyas Amca'yla aynı dertten muzdarip. Onbeş gündür hastanede yatıyor, en çok da torunlarını özlüyor. Gözlerinin çok güzel olduğunu söylediğimizde, "70 yaşındaki insanın neresi güzel olur." diyerek gülümsüyor.
     <br/>
     <br/>
     Hikmet Teyze, İlyas Amca ve daha niceleri. İsimler farklı ama odalardan içeri girdiğimizde bizi karşılayan nurlu ve yorgun yılların getirdiği çizgili yüzler hep aynı. Bizi gördüklerinde kimi nefes darlığından, kimi bacaklarındaki romatizmadan şikâyet ediyor. Yaşlarına rağmen ihtiyarlıklarını kabul etmeyen bu sevimli yüzler daha fazla yaşamak, torunlarının mürüvvetlerini görmek için Allah'tan sağlıklı bir gelecek istiyor. 65 ila 80 yaş arasındaki bu insanların ayrı ayrı derdi var. Ama onları burada buluşturan sebep buranın Yaşlılar Hastanesi olması. Yaşlılara ait hastane de mi varmış demeyin, çünkü Kırıkkale'de faaliyet gösteren bu hastane Türkiye'nin ikinci yaşlılar hastanesi.
     <br/>
     <br/>
     HEM TEDAVİ HEM EĞİTİM MERKEZİ
     <br/>
     <br/>
     Kırıkkale Yüksek İhtisas Hastanesi'ne bağlı Geriatri (Yaşlı) Merkezi, şubat ayından bu yana faaliyet gösteriyor. Haziran ayında resmî açılışı yapılacak 40 yataklı hastanede, 65 yaş ve üzerindeki yaşlıların rahat ve huzurlu tedavisi için her şey düşünülmüş. Her odada duşa kabin, televizyon ve telefon bulunuyor. İsteyenler hastanedeki sauna ve hamamdan da faydalanabiliyor.
     <br/>
     <br/>
     Geriatri Merkezi'nde Diyaliz, Fizik Tedavi ve yaşlı hastalıkları eğitimi verilen bir rehabilitasyon merkezi de var. Böylece hastalar tedavilerinin yanı sıra hastalıkları hakkında da bilgi sahibi oluyor. Hastanede 4 pratisyen hekim, 3 fizik tedavi uzmanı, 13 hemşire, dâhiliye uzmanıyla beraber 25 personel hizmet veriyor. Yeşil kart, SSK, Emekli Sandığı ve Bağ-Kur güvencesi olan herkes hastanede tedavi görebiliyor. Yatan hastaların çoğu yaşlılığın getirdiği rahatsızlıklardan dolayı burada tedavi görüyor. Merkeze çok ağır vakalar alınmıyor, en fazla kalp hastaları geliyor.
     <br/>
     <br/>
     Kırıkkale Yüksek İhtisas Hastanesi Başhekimi Op. Dr. Osman Acar, hekim ve hemşirelerin Ankara ve Kayseri'de eğitim alarak Dünya Sağlık Örgütü'nün belirlediği kriterler ışığında geriatrik hizmetler verdiğini söylüyor. Önceleri hekim evi olarak düşünülen ve faaliyete geçmeyen binanın iki katlı olması ve ağaçlık bir alanda bulunması Dr. Osman Acar'ı burada bir Geriatri Merkezi açma fikrine itmiş. Peki, yaşlılar hastanesine neden ihtiyaç duyuluyor?  Sorunun cevabını projenin fikir babası Kocaeli Milletvekili Dr. Nevzat Doğan veriyor: "Türkiye her geçen gün yaşlanıyor. Ve biz yaşlı hastalıklarını bilen uzmanlarla hizmet vermek zorundayız."
     <br/>
     <br/>
     Doğan'ın başkanlığında AK Parti Sosyal İşler Başkanlığı bünyesinde üç yıl önce açılan Yaşlılar Koordinasyon Merkezi (YKM) bu tip sorunlar için proje üretiyor. Merkez aynı zamanda bir siyasi parti bünyesinde yaşlılar adına kurulan ilk merkez. Hedef kitlesi 65 yaş ve üstü olan merkez, en yoğun projelerini yaşlıların sağlık sorunlarını çözmek için üretiyor. YKM Başkanı Dr. Nevzat Doğan, yaşlıların hastanelerde özellikle sıra konusunda yaşadığı mağduriyetleri göz önünde bulundurarak kamuya ait sağlık birimlerinde Yaşlı Polikliniği ve Yaşlı Birimleri kurma projesini Sağlık Bakanlığı'na sunmuş. Bakanlık tarafından onaylanan proje ilk etapta alt yapısı uygun Kayseri ve Kırıkkale illerinde Geriatri klinikleri açılarak hayata geçirilmiş. Uygulamanın Türkiye genelindeki kamu hastanelerine yayılması için de çalışmalar devam ediyor.
     <br/>
     <br/>
     GERİATRİ MERKEZLERİNİN SAYISI ARTMALI
     <br/>
     <br/>
     Peki, yaşlılar hastanesi neden bu kadar önemli? Ülkemizde ve dünyada yaşlı nüfus giderek artıyor. Türkiye'de ortalama yaşam süresi 1950'lerde 48 iken 2000'lerde 72'ye çıktı. 2010'larda ise bu sayının 74'e kadar çıkması bekleniyor. Bunun doğal sonucu olarak yaşlılık dönemine ait sağlık sorunları sıklıkla karşılaşılan problemler arasına giriyor. Sağlık Bakanlığı'nın verilerine göre ülkemizde 65 yaş ve üzeri yaklaşık 4 milyon kişi var. Bu sayının yüzde 89'unun kronik bir hastalığı mevcut değil. Ancak her yüz hastanın 35'i en az iki, 23'ü en az üç hastalıkla boğuşuyor. Yüz hastadan 14'ünde ise dört veya daha fazla hastalık bir arada bulunuyor.
     <br/>
     <br/>
     Yaşlılarda görülen rahatsızlıkla gençlerde görülen rahatsızlıkların tedavileri arasında ciddi farklılıklar bulunduğu için yaşlılara yönelik yeni merkezlerin açılması gerekiyor. Amerika başta olmak üzere gelişmiş birçok ülkede Geriatri (Yaşlılık) Merkezi faaliyet gösterirken ülkemizde Geriatri anlamında yeni yeni adımlar atılıyor.
     <br/>
     <br/>
     Geriatri merkezlerinin bu kadar az sayıda olmasının nedeni ülkemizde konunun öneminin yeni fark edilmesi. Türkiye'de geriatri alanında ilk uzman geçen sene göreve başladı. Gülhane Askeri Tıp Akademisi'nden mezun olan bu uzman geçen yıl Kayseri'de iş başı yaptı. Nevzat Doğan, ikinci uzmanın da Kırıkkale Hastanesi'ne atanacağını belirtiyor. Türkiye'de Geriatri uzmanının bir elin parmaklarını geçmediğini belirten Nevzat Doğan, bu konuda üniversitelere büyük görev düştüğünün altını çiziyor: "Üç dört üniversite haricinde geriatri bölümü yok. Üniversitelerin bu dallarda bölümler açması ve kontenjanlarını ona göre ayarlaması lazım. Türkiye'nin bu konuda çok büyük eksikliği var. Nitekim geleceğin hekimlik branşlarından biri de geriatristlik olacak."
     <br/>
     <br/>
     Seksen bir ilde teşkilatlanan Yaşlılar Koordinasyon Merkezi bugünlerde yeni geriatri merkezi açmak için il il dolaşıyor. İki katlı ve bahçeli binalar onların gözdesi. Belki Yaşlılar Hastanesi'nin üçüncüsü sizin ilinize kurulabilir. Bahar günlerinin dinamizmi ile aman bana ne deyip geçmeyin. Sonuçta yaşlılık, ömrü olan herkesin başına bir gün gelecek. Kristof Kolomb'un Amerika'yı keşfe çıktığında 50 yaşını çoktan geçtiğini, Mimar Sinan'ın Süleymaniye Camisi'ni bitirdiğinde 70 yaşını aştığını unutmamak gerekiyor. İhtiyarlık nöbetini devralmadan bu hastanelere sahip çıkmanın tam zamanı.
     <br/>
     <br/>
     GERİATRİ NEDİR?
     <br/>
     <br/>
     Tıp dilinde Geriatri, Yaşlı Tıbbı anlamına geliyor. Amerika başta olmak üzere gelişmiş birçok ülkede Dahiliye Polikliniği gibi aktif çalışıyor.
     <br/>
     <br/>
     YAŞLILIKTA SIK RASTLANAN HASTALIKLAR
     <br/>
     <br/>
     Dünya Sağlık Örgütünün 1963 verilerine göre, 45-59 yaş orta yaşlılar; 60-74 yaş yaşlılar; 75 yaş ve üzeri ileri yaşlılar olarak kabul ediliyor. Hastalıkta sık rastlanan hastalıklar ise şöyle: Alzhemir, yüksek tansiyon, osteoporoz, diabet, kanser, kalp hastalıkları, böbrek yetmezlikleri, eklem rahatsızlıkları, prostat, yürüme, denge ve uyku bozuklukları, beslenme yetersizliği.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24160), [web.archive.org (arşiv bağlantısı)](http://web.archive.org/web/20070611110118/http://www.aksiyon.com.tr:80/detay.php?id=24160)
