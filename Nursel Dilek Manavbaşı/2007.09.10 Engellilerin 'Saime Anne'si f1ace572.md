# Engellilerin ‘Saime Anne’si

*Nursel Dilek Manavbaşı 2007.09.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’nin önemli dört kadınından biri Saime Toptan. Şimdiye kadar resepsiyonlara davet edilmesiyle basının dikkatini çekse de engellilerle ilgili çalışmaları sayesinde onların ‘Saime Anne’si olarak anılıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080123195847im_/http://www.aksiyon.com.tr/resim/666/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Köksal Toptan’ın Meclis Başkanlığı koltuğuna oturmasının ardından en az onun kadar konuşulan bir isim daha vardı: Eşi Saime Toptan. Türkiye o gün yeni Meclis Başkanı’na kavuşurken, çiçeği burnunda babaanne Saime Hanım’ı da tanıdı. Oylamanın yapıldığı gün aile iki mutluluğu birden yaşadı çünkü... Köksal Toptan devletin zirvesine tırmanırken, torun Doruk Köksal da dünyaya gözlerini açtı aynı saatlerde. Köksal Toptan, “Bugün şans benden yana, talih benden yana’ diyerek paylaştı mutluluğunu. Eşini locadan izleyen Saime Toptan ise o gün hastane ve Meclis arasında mekik dokudu adeta. Eşinin boynuna sarılarak kutlarken, torun sevincini “Heyecanlıyım, babaanne oldum.” sözleriyle özetledi.
   <br>
    <br>
     O günden sonra yeni Meclis Başkanı ve eşi basının ilgi odağıydı. Objektifler bir anda onlara kaydı. Kamyon kasasında okula gidip geldikleri, Saime Hanım’ın eşinden daha başarılı olduğu okul yılları yazılıp çizildi günlerce. Ancak cumhurbaşkanlığı seçimi gelip çattığında hayat hikâyelerinden çok eşinin başörtülü olmayışı gündeme getirildi. Bazı kesimler ‘uzlaşma’ kavramını Saime Toptan’ın başının açık olmasıyla bir arada tuttu. Resepsiyonlara davet edilmesi onu en az ‘first lady’ Hayrünnisa Gül kadar konuşulan bir kadın yaptı.
     <br/>
     <br/>
     Kimi zaman ismi ‘Kadının adı yok’ haberlerinin mezesi yapılmak istendi duyarsızca. Kimi zaman da resepsiyonların ‘yalnız kadını’ şeklinde yansıtıldı. Ne davetlerde uzatılan mikrofonlara cevap verdi ne de gazetelere konuşmayı tercih etti. Çünkü onun için yapılması ve konuşulması gereken daha önemli işler vardı. Rekor bir oyla Meclis Başkanlığı’na seçilen Köksal Toptan’ın eşi Saime Toptan sessizliğini ilk kez Aksiyon’a bozdu. Bizi Çankaya’daki konutunda ağırlayan Saime Hanım, hayat hikâyesini ve ‘çok keyif alıyorum’ dediği engellilerle ilgili çalışmalarını anlattı. Karşımıza TBMM Başkanı’nın eşi olarak değil, şair, sevecen bir babaanne ve engellilerin ‘Saime Anne’si çıktı.
     <br/>
     <br/>
     ENGELLİ ÇOCUKLARINIZI DIŞARI ÇIKARTIN
     <br/>
     <br/>
     Saime Hanım’ın çok fazla duyulmayan yönlerinden biri engellilerle ilgili çalışmaları. Kendisi 13 yıldır Türkiye Özürlüler Eğitim ve Dayanışma Vakfı’nın (ÖZEV) başkanlığını yürütüyor. Vakfın amacı engellilere ve ailelerine eğitim, sağlık ve sosyal rehabilitasyon hizmeti vermek. ÖZEV 1993’te “Ben öldükten sonra çocuğuma kim bakacak?” endişesi taşıyan aileler tarafından kuruldu. Genellikle zihinsel engellilerin bulunduğu vakıfta 130 engelli var. Ailelerden ek bir ücret alınmıyor. Devletin engel durumuna göre vermiş olduğu maddî destek çocukların eğitimine harcanıyor.
     <br/>
     <br/>
     Ayrıca vakıf zaman zaman yaptığı projelerle Avrupa Birliği’nden (AB) para yardımı alıyor. Vakfın çalışmaları arasında yer alan ‘Engelli ve Yaşlı Bakıcısı Eğitimi Projesi’ni Saime Hanım gururla anlatıyor: “Bir yılda 300 bakıcı yetiştirdik. Sağlık Meslek Okulları ve lise mezunlarının katıldığı kurstan sertifika alanların tümü iş imkânı buldu.”
     <br/>
     <br/>
     Vakfın bir diğer çalışması da ‘Engel Yok’ projesi. İçişleri Bakanlığı işbirliğiyle yürütülen proje Türkiye’nin bütün illerini kapsıyor. “Onlar mı bizi engelliyor, yoksa toplum mu onları?” başlığı altında sadece engellilere değil kamu kurum ve kuruluşlarına da engellilerin hakları anlatılıyor. Amaç engellilerin diğer bireylerle eşitliğini sağlamak. Peki, Saime Toptan’ı engellilerle ilgili çalışmalar yapmaya iten sebep ne? Saime Hanım, “Biz onları çok geç fark ettik.” diyerek üzüntüsünü dile getiriyor. Mahallerindeki işitme engelli komşularıyla çocukluk yıllarında kurduğu ilk iletişimi anlatıyor. “Onlar gırtlaktan ses çıkarabilme eğitimi almışlardı. Ses çıkardıkları müddetçe onlarla konuşuyorduk. Ama ses çıkaramadıkları zamanlarda…” deyip yutkunuyor.
     <br/>
     <br/>
     Saime Toptan’ın engellilere ilgisi bununla sınırlı değil. Çok fazla bilinmese de kendisi bir engelli annesi. Toptan çiftinin iki kızı, bir erkek çocuğu var. Tuba Toptan Japon Dili Edebiyatı mezunu; Tuna Toptan ise doktor. Doruk Köksal’ın babası Tunga Toptan ise ticaretle uğraşıyor. Saime Hanım küçük yaşlarda kızı Tuna ve oğlunun farklı olduğunu keşfettiğini anlatıyor.
     <br/>
     <br/>
     “Aynı ailede farklı çocuklar olabileceğini düşündüm. Bir gün yakın arkadaş grubuna, ‘Tunga çok meraklı değil, okula gidip geliyor; ama ite kaka. O zaman bu üç çocuğumdan biri engellidir.’ dedim. Benim çocuğumun bundan başka engeli yok.” Toptan çiftinin çocuklarının zihinsel veya bedensel herhangi bir özrü olmamış. Ancak ‘öğrenme güçlüğü’ adı verilen bir rahatsızlık yaşanmış. Öğrenme güçlüğü olan kişiler matematik gibi sayısal konularda yetersiz kalıyor. Ortaokula gidebilseler de fazla ilerleme şansları yok.
     <br/>
     <br/>
     Saime Hanım, meseleyi salt ailevi olarak görmez. Toplumsal bir sorun olarak algıladığı için engellilerin zorluklarını aşma yönünde çalışmalar yapar: “Biz Sakıp Sabancı’nın engelli çocukları olduğunu bile çok geç fark ettik. Bence bu, şu demekti. Bize Allah’tan gelen bir durum bu. Bunu kabullenelim ve kendi içimizde yaşatalım. Bence, çok incitici bir durum. Bunu fark ettiğim zaman toplumu harekete geçirebilirim diye düşündüm. O dönem insanlara bunu söylediğim için çok memnunum. O tarihten sonra insanlar çocuklarını dışarı çıkarmaya başladı.”
     <br/>
     <br/>
     ÇOCUKLARA HER ZAMAN VAKİT AYIRIYOR
     <br/>
     <br/>
     Saime Hanım oğlundan bahsederken gözlerinin içi gülüyor. Oğlunun ÖZEV projelerinde ve sosyal çalışmalarda katkı yaptığını söylerken, çok iyi araba kullandığını belirtiyor. Saime Toptan, aslında sadece Tuba, Tuna ve Tunga’nın annesi değil. Kimisini askere gönderdiği, kimisini evlendirdiği ÖZEV’deki çoğu engellinin Saime annesi Anne’si o. Eşinin Meclis Başkanlığı’na seçilmesinden sonra işlerinin yoğunluğu artsa da onlara her fırsatta vakit ayırıyor. Ancak çocukların Saime anneleri için endişeleri de yok değil: “Çocuklar, bu olaylardan sonra, ‘Artık okula gelmeyecek misiniz? Size telefon açamayacak mıyız?’ gibi sorular soruyor. Onların sevgisi karşılıksız bir sevgi. Sevildiğini, onun için çabaladığınızı bilmeniz yeterli. Onlarla olmaktan çok  ama çokkeyif alıyorum. O bana yeter.”
     <br/>
     <br/>
     <br/>
     ŞAİR BABAANNE, ANNE KARNINDAKİ TORUNUNA ŞİİR YAZMIŞ
     <br/>
     <br/>
     Saime Toptan’ın gün yüzüne çıkmamış bir diğer özelliği edebiyata ve şiire olan merakı. Tıpkı eşi Köksal Toptan gibi şiir yazmayı seviyor. İkisinin şiire olan ilgisi ortaokul yıllarına dayanıyor. Ayrıca Saime Hanım’ın ‘Şiirde Yaşamak’ isimli bir kitabı var. İçerisinde eşine, çocuklarına ve hayata dair şiirleri bulunuyor. Kitabın geliri de ÖZEV’e bağışlanıyor. İkinci kitabını yakında çıkaracak olan Toptan, torunu için yazdığı şiirlere de bu kitapta yer verecek. “Onunla ilgilenmekten duygularımı kâğıda dökmeye fırsat bulamadım.” dediği torun Doruk Köksal’a için daha annesinin karnındayken şiir yazmaya başlamış. Yakında çıkacak olan kitabın ismi ise henüz belli değil.
     <br/>
     <br/>
     <br/>
     <br/>
     DOKTOR OLMAK İSTEDİ HUKUKU SEÇTİ
     <br/>
     <br/>
     Saime Toptan İbrahim ve Hafize Akpınar çiftinin kızları olarak Zonguldak Kilimli’de dünyaya gelir. Hafize Hanım ev hanımıdır. İbrahim Bey ise Zonguldak’ta yaşayan çoğu memur gibi Taş Kömürü İşletmesi’nde çalışır. Aile çocuklarının meslek seçiminde herhangi bir yönlendirme yapmaz. Ancak Saime Akpınar’ın hayallerinde doktor olmak vardır. Mehmet Çelikel Lisesi’nde okurken önünde iki seçenek vardır. Ya edebiyatı ya da cebiri (matematik) seçmek zorundadır. Bir gün edebiyat bölümünde okuyan arkadaşlarının dersine katılır. Derse cebir hocası gelip Saime Hanım’ı görünce edebiyat bölümünü seçtiğini zanneder. Hocası ‘İyi bir seçim yapmışsın’ deyince kaydını bu bölüme yaptırır. Doktor olma hayali ise kalmamıştır artık. Üniversite sınavına girdiğinde hem Fransız Filolojisi’ni hem de Hukuk Fakültesi’ni kazanır. Kaydını Filoloji’den yana yaparken içlerinde Köksal Toptan’ın da bulunduğu arkadaş grubunun Hukuk Fakültesi’ne girmesini istemesi ilerde ona hâkim olma yolunu açar. İlkokul dördüncü sınıf, ortaokul, lise derken eşi Köksal Bey’le üniversiteyi de beraber okur. 1968’in Kasım ayında evlenirler.
     <br/>
     <br/>
     n.diliek@aksiyon.com.tr
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28369), [web.archive.org (arşiv bağlantısı)](http://web.archive.org/web/20080123195847/http://www.aksiyon.com.tr:80/detay.php?id=28369)
