# Siyasetin iki Bülent’i iyi konuşur

*Nursel Dilek Manavbaşı 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tiyatro sanatçısı Semih Sergen, Başbakan Erdoğan'ın konuşmasını sert bulduğunu, Meclis Başkanı Bülent Arınç'ı çok beğendiğini söylüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606085348im_/http://www.aksiyon.com.tr/resim/589/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   O Türkiye'nin en ünlü seslerinden biri. Tiyatroda yüzün üzerinde başrol oynamış, 52 film çevirmiş, 32 kitap yazmış, sayısız öğrenci yetiştirmiş bir tiyatro duayeni. Ayrıca kendisi gibi tiyatro oyuncusu Toprak ve Burak Sergen'in de babası, Semih Sergen. Fakat usta oyuncu yaptığı sanatsal faaliyetlerle değil de, AK Parti grup toplantısında aldığı notlarla gündeme geldi. Kızılcahamam toplantısından sonra çoğu vekilin şekerleme yaptığı görüntülerin yanında onun başbakanla ilgili tuttuğu notlar basına malzeme oluverdi. Aslında bu durumdan hiç de hoşnut değil, çünkü kendisine 'son günlerde isminiz siyasetle anılıyor' dediğimiz zaman biraz sinirleniyor: "Ne münasebet canım, nereden çıkarıyorsunuz bunları." diyor. Peki o zaman "AK Parti grup toplantısında bir tiyatrocunun ne işi vardı?" diye sorunca da anlatmaya başlıyor.
   <br>
    <br>
     KOÇ’A DİYE GİTTİ, ERDOĞAN’I DİNLEDİ
     <br/>
     <br/>
     Aslında Semih Sergen'in sebeb-i ziyareti Kültür ve Turizm Bakanı Attila Koç'tan randevu almaktır. Yakın arkadaşı Urfa Milletvekili Attila Maraş'ı arayarak meclise gelmek istediğini söyler. Attila Maraş da partinin grup toplantısı olacağını ve Bakan Koç'u orada bulabileceğini belirtir. Meclis'e gelen Semih Sergen, Bakan Koç'u bulamayınca arkadaşının da isteğiyle toplantıyı izlemeye karar verir.
     <br/>
     <br/>
     Daha sonra konukların olduğu yere değil de milletvekillerinin oturdukları bölüme alınır. Yanına gelen milletvekilleri şaşkınlıkla: "Hayrola sizin burada ne işiniz var?" diye sorar. O da onlara: "Sizi dinlemeye geldim, bakalım nasıl konuşuyorsunuz." esprileriyle cevap verir. Sonra Başbakan Recep Tayyip Erdoğan, her salı olduğu gibi kürsüye çıkar ve konuşmaya başlar. Ünlü hitabet sanatçısı olacaklardan habersiz, Başbakan konuşurken önündeki kâğıda not alır ve ne olduysa ondan sonra olur. Daha sonra gazetecilerin eline geçen kâğıtta, "Bunlar ifadesi yerine bu arkadaşlarımız, bu beyefendiler, bu dostlarımız dese daha iyi olur." notu yazılıdır ve artık tüm objektifler Semih Sergen'e çevrilmiştir. Toplantı çıkışında gazetecilerin ilgisini şaşkınlıkla karşılayan Sergen, "Ben sizi bu kadar ilgilendirmezdim, siz benim varlığımdan bile haberdar değildiniz, ne oldu da ben sizi bu kadar ilgilendirdim?" diye biraz sitem ve kızgınlıkla cevap verir.
     <br/>
     <br/>
     SİYASİLERİ SERT VE DİK BULUYOR
     <br/>
     <br/>
     Peki ne olmuştu da Semih Sergen Başbakan'ın konuşmasını not almaya gerek duymuştu? Son zamanlarda siyasetin üslubunun bozulması mı üzmüştü onu, yoksa Türkçe'nin elden gidiyor oluşu mu? Ünlü tiyatrocu, şimdiye kadar parti başkanları, savcılar ve başbakanların da aralarında bulunduğu birçok ünlü isme hitabet dersi vermiş. Ancak o bu isimleri sır gibi saklıyor. Siyasi görüşleri bir yana Sergen'i onların konuşmaları ilgilendiriyor. Birçok partinin siyaset okulunda güzel konuşma dersi veren usta oyuncuya göre, siyasiler genelde sert ve dik konuşuyor. Başbakan Recep Tayyip Erdoğan'ın da üslubunun sert olduğunu ancak irticalen çok iyi konuştuğunu ifade eden Sergen, en çok da eski Kültür ve Turizm Bakanı Agah Oktay Güner ve eski Başbakan Bülent Ecevit'in gençlik yıllarındaki konuşmalarını beğeniyor.
     <br/>
     <br/>
     ARINÇ VE ECEVİT’E TAM NOT
     <br/>
     <br/>
     "Onlar sadece konuşma yönünden değil Türkçe'ye hâkim olma bakımından da iyilerdi." diyor. Şimdiki siyasilerden ise Meclis Başkanı Bülent Arınç'ı beğeniyor. "Çok sakin ve rahatlatan bir konuşma tarzı var." diyor. Siyasetin üslubunun çok değiştiğini ancak dünyada da böyle olduğunu belirterek, "Siyaset demek, çatışma demek. Çünkü siyasetin özü bunu gerektiriyor." tespitini yapıyor. Siyasilerin mutlaka hitabet dersi alması gerektiği fikrini savunan ses sanatçısı onlara şu tavsiyede bulunuyor: "Biraz daha yumuşak ve sakin bir ses tonu kullanın." Semih Sergen, "Siyasiler tiyatro dersi almalı mı?" sorusuna da ilginç bir cevap veriyor: "Bence almamalı. Çünkü iyice rol yapmaya başlarlar."
     <br/>
     <br/>
     SEMİH SERGEN'İN EN'LERİ
     <br/>
     <br/>
     Yetiştirdiği oyuncular: Nurseli İdiz, Sumru Yavrucuk, Burak Sergen (oğlu) gibi yüzlerce isim.
     <br/>
     <br/>
     En beğendiği oyuncular: Müşfik Kenter, Cüneyt Gökçer, Tilbe Saran, Haluk Bilginer, Uğur Yücel, Zuhal Olcay, Sumru Yavrucuk.
     <br/>
     <br/>
     En çok oynamak istediği siyasi karakter: Mahatma Gandhi, Adolf Hitler
     <br/>
     <br/>
     Oynamaktan hoşlandığı karakter: Sıradan insanlardan ziyade uç noktalarda yaşayan insanları oynamayı seviyor. Şizofren veya psikolojik rahatsızlığı olan tipler gözdesi...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23652), [web.archive.org (arşiv bağlantısı)](http://web.archive.org/web/20070606085348/http://aksiyon.com.tr:80/detay.php?id=23652)
