# 2014’te yurt çocuğu kalmayacak

*Nursel Dilek Manavbaşı 2012.11.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Aile ve Sosyal Politikalar Bakanı Fatma Şahin, şiddete uğramış kadınlardan sonra, yuvada kalan çocuklarla ilgili yeni bir projeyi hayata geçiriyor. Proje sayesinde 2014’te yurtta çocuk kalmaması hedefleniyor.
  </font>
 </div>
 <div id="newsText">
  <font class="detail-text">
   <p>
    Aile ve Sosyal Politikalar Bakanı Fatma Şahin, kabinenin tek kadın bakanı. Belki de en zorlu bakanlıklardan birinin başında bulunuyor. Görev alanı hayli geniş ve hassas. Kadın, çocuk, yaşlı, yoksul, engelli… Daha önce her biri ayrı devlet bakanlıklarına bağlıyken şimdi tek bir çatı altında bulunuyor. Bakan Şahin bu anlamda çok işi olduğunu söylüyor.
    <p>
     Şahin, göreve gelir gelmez kolları sıvadı ve özellikle kadına yönelik şiddetin önlenmesine dair kanunun çıkarılmasında önemli rol oynadı. Şimdi yurtlarda kalan çocukların dönüştürülmesi projesini devreye sokmaya hazırlanıyor. Projeyle yurtları bile kapatabileceğini söylüyor. Şahin, henüz bakanlığının birinci yılını doldurmadı; ama yaptığı çalışmalarla çalışkanlığını gösteriyor. Şahin’le hem ailesini hem de projelerini konuştuk.
     <p>
      Ev kadını Perihan Hanım ile Köy Hizmetleri’nde çalışan Mustafa Bey’in ilk çocuğu olarak dünyaya gelir Fatma Kıymık (Şahin). Gaziantep’in merkezinde büyük avlulu, geniş odalı konaklardan birinde oturur. Antep’in çoğu yerlisi gibi onlar da birlikte yaşamaktan kopmaz. Altta dede ve nine, üst katlarda onların çocukları, eşleri ‘cümbür cemaat’ yaşanan bir hayattır onlarınki. Kalabalık sofralarda birlikte yenen yemekler, büyük avluda ortak kotarılan işler… Sabahları avluda yankılanan çocuk sesleri akşamları herkesin odalarına çekilmesiyle son bulur. Amcalar, yengeler, onların çocukları, dede, nine, Anadolu’nun geniş aile ortamında büyümenin zevki başkadır onlar için. 10 nüfuslu bir ailedir onlarınki. Çocukların lise çağına gelmesiyle ev küçük gelmeye başlar. Bir müddet sonra ayrı evler açılır herkese.
      <p>
       18 yaşına kadar Antep’tedir Fatma Şahin. Başarılı bir öğrencidir; ilkokul, orta, lise birincilikle geçer. Özellikle sayısal bölümünü dereceyle bitiren öğrenciler arasına yerleşir. Hayallerinde tıp okumak vardır; ama çok az bir puanla kaçırır. Bir sonraki tercihi İstanbul Teknik Üniversitesi Kimya Metalürji Mühendisliği’ni kazanır. Hayatı öğrenebileceği zorlu yıllar başlar onun için. Anne ve babadan ayrı olmak, İstanbul gibi büyük bir şehre alışmak, yurtta kalmak. Hepsi çok şey kazandırır ona. Okuduğu okul o dönem hem girmek hem de okumak açısından zordur. Okulu dört yılda bitiren çok nadirdir; ancak Şahin, o nadir öğrencilerden olur. Sonrasında İstanbul’da vakit kaybetmek istemez. Kardeşi de Gazi Eczacılık Fakültesi’ni kazanmıştır o dönem. Ailenin ikinci bir çocuğu daha dışarıda okutacak maddi gücü yoktur. Hem aileye destek olmak hem de çalışma hayatına atılmak için memlekete dönmeye karar verir. Antep’e döndüğü gün İşçi Bulma Kurumu’na başvurur. O sırada da yeni bir boyahane fabrikası kurulur Antep’e. Aynı gün orada işe başlar. Fabrikada iki yıllık mühendisken eşiyle tanışır. İki ay gibi kısa bir sürede evlilik kararı verirler. 15 yıl boyunca Sanko Holding’de kimya mühendisi ve işletme müdürü olarak görev yapar. Ancak 2001 yılına geldiğinde yaşanan ekonomik kriz çoğu fabrika gibi onları da vurur. İşten çıkarılmalar, maaş kesintileri herkesi etkiler. Yaşanan kriz Şahin ailesinin aklında hiç olamayan ‘siyaseti’ gündeme getirir. Çift, gidişattan şikâyet etmektense çözümün bir parçası olmayı düşünür. Fatma Hanım o dönem eşiyle birlikte Gaziantep’te AK Parti’nin kuruluş sürecinde bulunur. Erken seçim kararı çıkınca aday adaylığı için başvurur ve Gaziantep’in ilk kadın milletvekili olarak 2002 yılında Meclis’e girer.
       <p>
        -Neden eşiniz değil de siz?
        <p>
         Ben bunu anlatırken ‘yazılanı oynuyoruz’ diyorum. Başbakan ‘Mümkün olduğu kadar kadın sayısını çoğaltalım’ diyordu. Daha sonra erken seçim kararı alındı ve aday adayı oldum. Ailem de beni destekledi. Eşimle beraber oturduk karar verdik.
         <p>
          -Ben aday olmak istiyorum deseydi…
          <p>
           Ben de aynı şekilde ona destek olurdum. Ancak o ‘Kişilik olarak bu işe çok uygun değilim’ diyordu.  Çünkü siyaset büyük bir sabır, farklı bir karakter istiyor. ‘Birimiz yapacaksak sen bunu başarırsın ben de senin yanındayım’ dedi.
           <p>
            -Meclis’te Töre ve Namus Cinayetleri Komisyonu Başkanlığı ardından 4 yıl AK Parti Kadın Kolları Başkanlığı yaptınız. Bulunduğunuz konumların ana figürü kadındı. Aile ve Sosyal Politikalar Bakanı olarak Türkiye’deki kadının en önemli sorunu ne?
            <p>
             Bölgeler arası farklılıklara rağmen ciddi bir ataerkil yapısı var Türkiye’nin. AK Parti’nin kurulmasıyla kadının siyasette var olması arttı. Türk siyasi tarihine baktığımız zaman Özal’la birlikte bir hareket oluşmuştu ancak Anadolu’ya yayılma anlamında zayıf kalmıştı. Şimdi AK Parti’yle beraber bu çok daha hücrelere indi. Bu değişimi yaşarken en önemli meselenin eğitim olduğunu gördük. 10 yıllık iktidarımızda en güçlü destek bu yönde yapıldı. Özellikle kız çocuklarının eğitim-öğretim imkânlarından daha fazla istifade etmelerini sağladık. ‘Anne- Kız Okuldayız’ , ‘Haydi Kızlar Okula’ kampanyaları, kız çocuklarına daha fazla mali destek verilmesi bunun en büyük göstergesi.
             <p>
              -Şiddet, Türkiye’de kadının en önemli sorunlarından biri. Siz bakanlık koltuğuna oturur oturmaz bu konuda bir yasa çıkardınız.
              <p>
               Kadın Kolları Başkanlığı, Töre ve Namus Cinayetleri Komisyonu Başkanlığı, nasıl bir sorunla karşılaştığımızı biliyorduk. Biz öncelikle sorunun çözümü için güçlü bir yasal altyapı olması gerektiğine inanıyorduk. Çünkü ‘Ailenin Korunması Kanunu’ şu an yaşadığımız sorunların çözümü için yeterli değil. ‘Şiddet uygulayan erkek evden uzaklaşır’ diyor; ama uygulama aşamasında sıkıntılar var.
               <p>
                -Ne gibi sıkıntılar?
                <p>
                 Kadını koruyamayan bir yasa yani. Sivil toplumla, akademik dünyayla 6 ay bir taslak çalışması yaptık.. Bakanlığımızdan 10 ay sonra yasamızı Meclis’ten oy birliğiyle geçirdik. Yasayı, kadını nasıl koruyacağı, şiddet uygulayan erkeği nasıl önleyeceği, hukuki süreçte yaşanan sorunları nasıl çözeceği gibi güçlü bir altyapıya dönüştürdük.
                 <p>
                  -Peki, bu yasa yeterli mi şiddetin önüne geçmek için?
                  <p>
                   Yasayı çıkardık; ama bizim için uygulamalar önemli. Yaşadığımız en büyük zorluk işi hızlı bir şekilde çözememek. Çünkü çözebilmemiz için paydaşlarımızla olan koordinasyonumuz önemli. İçişleri, Adalet, Millî Eğitim Bakanlığı en önemli ortaklarımız. Yasadaki önemli değişikliklerden biri teknik takiple ilgili 12. maddeydi. Güvenlik butonu uygulamasını başlattık. Şu an pilot aşamasında; ama kısa zamanda tüm ülkede uygulanacak. Şiddet İzleme Merkezlerini kurduk, bu çalışmalar zamanla şiddetin önüne geçecek.
                   <p>
                    -Ama hâlâ şiddet her geçen gün artıyor gibi?
                    <p>
                     Kadına yönelik şiddeti 2008’de kabul ettik. Bu iktidar ‘Bunun gereği yapılsın’ dediği anda çalışmalar başladı. Şiddetin arttığına dair bir veri var mı elinizde? ‘Şiddet artıyor’ ifadesini kabul etmiyorum. Şiddet kayıt dışıydı, şimdi kayıtlara alınıyor ve böylece görünür hâle geldi. Kurumsal altyapı zayıftı, şimdi güçlendi. Bakanlığım döneminde 4 bin 650 kadın, polise başvurdu ‘beni şiddetten koruyun’ diye. Sevindirici olan şey 2011’de 110 kadın hayatını kaybederken şu anda bu sayı 65. Koruma mekanizmaları güçlendiği için canı korumaya başlamışız ve ölümlü vaka sayısı düşmüş. Eğer bu yasa çıktı bu işe yaramaz derseniz emeğe haksızlık edersiniz.
                     <p>
                      -Muhafazakâr kesimin de eleştirilerine maruz kalıyorsunuz bazen.‘Aileleri parçalıyorsunuz’ gibi eleştiriler…
                      <p>
                       ‘Kadın ve erkek kendi içinde bu işi çözebilmeli’ diyorlar. Bunu doğru bulmuyorum. Kadını şiddetten korurken aileyi parçalayalım gibi bir anlayışa sahip değiliz. Burada bizim anlayışımız hem canı korumak hem aileyi. Bu yüzden evlilik öncesi eğitimlerimizi başlattık. Bir taraftan aile oluştuktan sonra onlara danışmanlık hizmeti verebileceğimiz eğitim setlerimizin çalışmalarını tamamladık. Sorun yaşayan, boşanmaya karar veren ailelerin terapisi için ombudsmanlık dediğimiz mekanizmayı güçlendiriyoruz. Pilot çalışmalarını 5 ilde başlattık.
                       <p>
                        -Görev alanınıza baktığımızda çok geniş ve sorunlu alanlar. Kadın, çocuk, yaşlı, engelli… Sizden önce bunların her biri ayrı devlet bakanlıklarına bağlıydı. En çok hangi alanda boşluk vardı?
                        <p>
                         Biz sosyal politikalar anlamında tek bir çatı altına aldık. İdari ve mali bakımdan güçlendik. Bu bizim sorun çözme kapasitemizi artırdı, hızlandırdı. O kadar çok ortakla çalışmak zorundayız ki. Yoksullukla mücadelede önemli yollar katedildi. Şu anda 2,5 milyon haneye ekonomik ve sosyal analiz olarak e-devlet sistemi oluşturuldu. Biz de puanlama sistemiyle aileye giren toplam mali desteğe göre ne gerekiyor onu tespit etmeye çalışıyoruz. Herkese tek tip bir sistemden ziyade her ailenin ihtiyacına göre ayrı bir destekleme yapacağız. Bu tamamlanmak üzere bir proje. Yıl sonunda sahaya sürülecek.
                         <p>
                          -Neye göre belirlediniz bu sistemi?
                          <p>
                           Boğaziçi Üniversitesi’yle bir çalışma yaptık. ‘Hangi kadın grubu en alt gelir grubunda?’ diye. Eşi vefat edenler en alt gelir grubunu oluşturuyor. Bunun için 206 bin kadına her ay 250 lira yardım yapıyoruz. Lokal destek gibi gözükse de bunlar hayata dokunuyor.
                           <p>
                            -Diğer alt gelir grubunda kimler var? Onlara yönelik yeni bir çalışma olacak mı?
                            <p>
                             Diğer alt gelir grubu eşi cezaevinde bulunanların aileleri. Orada da ciddi bir mağduriyet var. Adalet Bakanlığı’yla ortak bir çalışma yürütüyoruz. Bunu da çok önemsiyorum. Tek mali destek de olmayabilir. Çocuklar üzerinden onların eğitimine yönelik bir şey olabilir. ‘Bu ailelerin Şartlı Nakil Transferi’ndeki durumları, çocukların sosyal ihtiyaçları nedir?’ ona yönelik bir çalışmamız olacak. Bu bizim önemsediğimiz bir aile grubu. 2013’te bunu hayata geçireceğiz.
                             <p>
                              -Görev alanlarınızdan biri de yurtta kalan çocuklar. Onlara yönelik bir çalışma var mı?
                              <p>
                               Önemli bir çalışma yürütüyoruz. 2014’te kurumları bile kapatabiliriz. Sevgi evlerine geçen çocuğun daha mutlu, daha başarılı olduğunu gördük. O kurumsal altyapıdan tamamen çıkacak şekilde bir şey geliştiriyoruz. Eğer maddi imkânsızlıklardan dolayı çocuk aileden yuvaya verilmişse biz bu çocukları ailelerine geri veriyoruz. Ekonomik olarak onlara destek sağlıyoruz. Tabii eğer mahkeme kararıyla aile çocuğa zarar veren bir aile değilse. Şu anda 8 bin çocuğumuzu ailesinin yanına gönderdik. 2014’ün sonunda sevgi evi, çocuk evi, koruyucu aile modeliyle çocukları yurtlardan çıkarmayı amaçlıyoruz.
                               <p>
                                -Nasıl olacak bu?
                                <p>
                                 Çocuklara ne kadar mali ve fiziki destek verirseniz verin yuva sıcaklığını tadamıyor. O yüzden önceliğimiz aile. İkincisi de koruyucu aile modeli.  Şu an 13 bin koruyucu ailemiz var. Bunun da yönetmeliğini değiştireceğiz. Evlat edinmek isteyen aileler var; ama bunun süreci uzun. Onlara ‘gelin koruyucu aile olun’ diyoruz. Eğer evlat edindirme sırası geldiyse o aile evlat da edinebiliyor. Bazen şöyle bir durum ortaya çıkıyor. ‘Ben çocuğa bakmak istiyorum; ama hukuki olarak kendi evladım olmasını istemiyorum.’ Bu durumda koruyucu aile modeli önemli bir model. Aralık ayının başında yönetmeliği değiştiriyoruz.
                                 <p>
                                  -Evlat edinme ve koruyucu aile arasında nasıl bir fark var?
                                  <p>
                                   Aslında fark yok. Tek farkı biri hukuken evladı olduğu için miras hakkı doğuyor, diğeri miras hakkından yoksun oluyor. Şu an 6 bin kişi evlat edinmek için bekliyor. ‘Onlara gelin koruyucu olun, sonra da mahkeme kararıyla evladınız olsun’ diyoruz. Ailenin yanına gönderme, koruyucu aile ve evlat edindirme modeliyle amacımız yurtlarda çocuk bırakmamak.
                                   <p>
                                    -Bu sizin üçüncü dönem yani son milletvekilliğiniz. Bundan sonra ne yapmayı düşünüyoruz? ‘Şunu da yapmadan gitmek istemiyorum’ dediğiniz bir projeniz var mı?
                                    <p>
                                     Çok iş var; ama zaman sorunu var. Zaman çabuk geçiyor. Yapısal dönüşümleri, bakanlığı bu şekilde bırakmayı çok önemsiyorum. Mutfağı güçlü bir şekilde bırakmak istiyorum. Alan çok geniş olduğu için hepsini bir anda yapmamız kolay değil. Mesele ne kadar yaşama dokunabildiğimizin vicdani karşılığıdır. Kendi vicdanımızda bunun cevabı çok önemli.
                                    </p>
                                    <p>
                                     Çalışan kadına kreş desteği
                                     <p>
                                      Aile ve Sosyal Politikalar Bakanı Fatma Şahin kadınların hem kariyer hem de aile planlamasına destek olmak amacıyla çalışan kadına kreş desteği müjdesini veriyor. ‘Kadını, işi ve eviyle uyumlulaştırmamız lazım’ diyen Şahin, bu konuda farklı modeller üzerinde çalıştıklarını belirtiyor. Amaç ise hem çalışan kadın sayısını hem de doğurganlığı artırmak: “Şu anda Çalışma Bakanlığı ile yaptığımız IPA projesi var. 35 milyon avroluk büyük bir proje. Öncelikle kadın sayısının fazla olduğu yerlerden başlayacağız. Şu an Antep’te 5. Organize Sanayi’de kreş açıldı. Bir taraftan da özel sektörü kreş açmaya teşvik ediyoruz. Mesela BORUSAN 10 tane kreş açmak istediğini söyledi. 2013 planlamasında en önemli işlerimizden biri bu.” Çocuk teşviki yapılan ülkelere örnek olarak Fransa’yı gösteren Şahin, bu desteklerden sonra çocuk sayısında artış olduğuna dikkat çekiyor.
                                     </p>
                                    </p>
                                   </p>
                                  </p>
                                 </p>
                                </p>
                               </p>
                              </p>
                             </p>
                            </p>
                           </p>
                          </p>
                         </p>
                        </p>
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=8789BBCC64BE37968CE2E87D340679A9?newsId=34160), [web.archive.org (arşiv bağlantısı)](http://web.archive.org/web/20121204001445/http://www.aksiyon.com.tr:80/aksiyon/newsDetail_getNewsById.action;jsessionid=8789BBCC64BE37968CE2E87D340679A9?newsId=34160)
