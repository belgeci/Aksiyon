# Kene kâbusu

*Nursel Dilek Manavbaşı 2008.06.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’de 6 yıl önce ortaya çıkan Kırım Kongo Kanamalı Ateş hastalığından ölenlerin sayısı her yıl giderek artıyor. Keneler üzerinde yıllardır çalışmalar yapan Doç. Dr. Zati Vatansever, kırsal kesimdeki duyarsızlıktan yakınıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080928131602im_/http://www.aksiyon.com.tr/resim/706/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080928131602/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080928131602/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080928131602oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080928131602oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Daha çok kırsal kesimlerde görülüyor. Keneler aracılığıyla insanlara geçiyor. Nisan-ekim döneminde artıyor. Aniden geliyor ve iki haftada öldürüyor…’ Birkaç aydır televizyon ve gazete haberlerinin başkahramanı olan kene, insanlara bulaştırdığı Kırım Kongo kanamalı ateşi (KKKA) hastalığıyla Türkiye’nin yeni tehdidi. Beş yılda beş kat artış gösteren hastalık, uzmanlara göre havaların ısınmasıyla daha da artacak. Türkiye’de 6 yıl önce ortaya çıkan hastalıktan 134 kişi öldü.  Son olarak Ankara Numune ve Eğitim Araştırma Hastanesi’nde KKKA’ya yakalanan bir hastadan iki doktor ve bir sağlık personeline bulaşan KKKA,  hastalığın ciddi boyutlara ulaştığını gösterdi.
   <br>
    <br>
     KIRIM, KONGO VE TÜRKİYE
     <br>
      <br>
       KKKA hastalığının dünya literatürüne girmesi, bundan 64 yıl öncesine dayanıyor. Hastalık ilk olarak 1944-1945 yıllarının yaz aylarında Batı Kırım steplerinde ürün toplamaya yardımcı olan Rus askerlerine musallat olmuş. 1956’da ise Kongo’da görülmüş. Bu yüzden Kırım Kongo kanamalı ateşi adını almış. Hastalığın Türkiye’de ortaya çıkışı ise 2002’nin yaz aylarına dayanıyor. Ancak hastalık tespit edilemediği için bir yıl sonra kayıtlara geçiyor.
       <br/>
       <br/>
       Tokat’ta 2002’de SSK hastanesinde hemşire olarak çalışan Esra Demir, aniden rahatsızlanarak Ankara Hacettepe Üniversitesi Hastanesi’ne kaldırılır. Yapılan bütün müdahalelere rağmen Demir bir hafta sonra ölür. Teşhis de konamaz Esra hemşireye. Ancak aynı tarihlerde kısa aralıklarla Tokat’ta 6 kişinin daha ölmesi, medyaya ‘sebebi bilinmeyen ölümler’ olarak yansır. Sağlık Bakanlığı hastalığı önce hayvanlardan insanlara geçen bir başka hastalığa, ‘Q hummasına’ benzetir. Ancak hastalığın ‘Q humması’ olmadığı yeni vakalardaki verilerden anlaşılınca, bu kez kan örnekleri Fransa’daki Pasteur Enstitüsü Laboratuarı’na gönderilir. Burada yapılan incelemeler sonunda hastalığın Kırım-Kongo kanamalı ateşi olduğu belirlenir.
       <br/>
       <br/>
       Altı yıl önce Tokat’ta görülen KKKA, bu ilin ‘riskli bölge’ olduğunun da habercisidir. Nitekim şimdiye kadar 327 vakanın tespit edildiği Tokat, KKKA hastalığından en fazla etkilenen illerin başında. Peki, hastalık neden Tokat ve civarında artış gösteriyor? Bunu anlamak için bölgenin yapısına ve virüslü kenenin özelliğine bakmak gerekiyor.
       <br/>
       <br/>
       DİŞİ KENELER DAHA RİSKLİ
       <br/>
       <br/>
       Kafkas Üniversitesi Veteriner Hekimlik Fakültesi Parazitoloji Ana Bilim Dalı Öğretim Üyesi Doç. Dr. Zati Vatansever, 1989’dan bu yana kenelerle ilgili çalışmalar yapıyor. Hastalığın yayılmaya başladığı 2004’ten beri çeşitli üniversiteler ve hastanelerle KKKA virüsü taşıyan keneler ve bunların konakları olan evcil-yabani hayvanları inceliyor.
       <br/>
       <br/>
       Dünyada 850 adet kene çeşidi var. Bunların 32’si Türkiye’de. Ancak her kenede KKKA virüsü bulunmuyor. Bu virüs özellikle Hyalomma marginatum marginatum soyuna ait keneler tarafından taşınıyor. Virüs taşıyabilen kene, yumurtadan çıktıktan sonra tavşan, fare gibi küçük yaban hayvanları ile yerde bekleyen yabani kuşların üzerinde konaklıyor. Erişkin olduğu zaman buradan yere düşüyor, daha sonra da büyük yaban hayvanları, büyükbaş evcil hayvanlar ve insanların üzerine geliyor. Beslenmesini tamamlayan kene tekrar toprağa düşüyor, erkek kene ölüyor, dişi ise önce yumurtluyor, daha sonra ölüyor. Kenenin bir defada 5-7 bin adet yumurta bıraktığını belirten Doç. Dr. Vatansever, asıl riskin dişi kenelerde olduğunu anlatıyor: “KKKA virüsü taşıyan bir kenenin yumurtalarının yüzde 3-5’i virüslü. Bu anlamda dişi keneler erkek kenelere göre daha riskli.”
       <br/>
       <br/>
       HAREKETSİZ İNSANLARA MUSALLAT OLUYOR
       <br/>
       <br/>
       Keneler konaklayacak bir canlı bulamazsa iklim şartlarına göre ortalama 1 yıl yaşıyor. Artı 16-18 derece sıcaklıkta yaşam süresi 3 yıla kadar çıkıyor. Virüslü keneler karakter olarak diğer kenelere benzemiyor. KKKA virüsü taşıyabilen ‘Hyalomma’ soyuna ait keneler avcı kene olarak da biliyor. Bu keneler diğer keneler gibi otların üzerinde değil toprakta veya toprak altında saklanıyor. Titreşimleri, ısıyı, kokuyu koku ve nefesteki karbondioksiti hissedebiliyor. Gözleri olduğu için de avlarını siluet şeklinde görebiliyor.
       <br/>
       <br/>
       Doç. Dr. Vatansever, kenelerin hareketsiz, yatar ve oturur pozisyondaki kişilere musallat olduğunu belirtiyor: “İnsanın yaydığı titreşimleri, ısıyı ve karbondioksiti hisseder. Saklandığı yerden çıkıp insana yönelir. Genellikle ayaktan tırmanmaya başlar ve kendine tutunacak yer arar.”
       <br/>
       <br/>
       Kuş Bilimci Ahmet Kütükçü başka bir önemli noktaya dikkat çekiyor. Kütükçü, hastalığın yayılmasında göçmen kuşların özellikle de leyleklerin etkin rol oynayabileceği görüşünde. “Ancak kenelerin asıl konakları kuşlar değil kemirgenler” diyor. Fare, tavşan gibi kemirgenler üzerinde gelişme gösterdiğini söyleyen Kütükçü, kenelerin daha sonra sığırlar ve insanlar üzerinden beslendiklerini belirtiyor. Kütükçü, “Kenelerin asıl konak yeri kemirgenler olduğu için onlar arttıkça keneler artıyor.” diyor.
       <br/>
       <br/>
       TOKAT, ÇORUM, YOZGAT, EN RİSKLİ İLLERDEN
       <br/>
       <br/>
       Dünya genelinde kene sayısında ciddi artış olduğunu belirtiyor Doç. Dr. Zati Vatansever, bunun çevre, ısı, nem ve kan emebilecekleri canlıların varlığı ile sıkı sıkıya ilişkili olduğunu anlatıyor. Normal şartlarda, bir neslinin ancak yüzde 40’ının yeni nesiller üretebilecek kadar yaşadığını anlatan Vatansever, son yıllarda etkisi iyice hissedilmeye başlayan küresel ısınmanın çeşitli ekolojik değişimlere yol açtığını, değişen çevre şartlarının kenelerin hayatta kalma oranını yükselttiğini belirtiyor.
       <br/>
       <br/>
       Virüs taşıyabilen keneler Türkiye’de Karadeniz iklimi ile step ikliminin kesiştiği bölgelerde bulunuyor. Bu tür keneler bodur meşelik alanları ve yaban hayvanların bulunduğu yerleri tercih ediyor. Yaptığı saha çalışmaları sonunda riskli yerler ve kenelere uygun yaşam alanlarını tespit eden Vatansever, Çorum, Amasya, Tokat, Yozgat, Sivas, Artvin ve Erzurum gibi illerde riskin yüzde 70’lere çıkabileceğini tespit etmiş. Virüs taşıyabilen keneler açısından en risksiz bölgeler ise Akdeniz ve Karadeniz kıyıları.
       <br/>
       <br/>
       ŞEHİRLERDEKİ PANİK KEŞKE KÖYLERDE OLSA
       <br/>
       <br/>
       Şimdiye kadar hayatını kaybedenlerin profiline bakıldığında genellikle hayvancılıkla uğraşan, çiftçiler ve çobanlar kenelerin hedef kitlesi. Bunun yanı sıra, askerler, kamp ve piknik yapanlar, veteriner hekimler, orman işçileri, salgın bölgelerde görev yapan sağlık personeli de risk taşıyan meslek grupları. 70 yaş ve üstü üzerinde ölüm oranlarının yüksekliği de dikkat çekiyor. Bu nedenle şehir merkezlerinden değil köylerden veya ilçelerinden ölüm haberleri daha fazla geliyor.
       <br/>
       <br/>
       KKKA virüsü taşıyan kenenin yaban hayvanları ve büyük evcil hayvanlara bağımlı olduğunu söyleyen Vatansever, büyükşehirlerde riskin yok denecek kadar az, bu nedenle yaşanan paniğin anlamsız olduğunu dile getiriyor. Ancak riskli bölgelerde paniğin olmamasını yadırgıyor: “Kırsal kesimde yaşayanlar çocukluklarından beri kenelerle yaşıyor ve onları iyi tanıyorlar. Gazetelerde hiç görmedikleri bir kenenin resmini görünce “Bak Mehmet ağa ben sana demiştim, bu bizim kene değil” diyorlar. Bunlar her yaz birkaç kene tutmasına maruz kalıp, basitçe keneyi çıkartıp uzaklaştırırlar. Şimdiye kadar hiçbir hastalıkla ilişkili bulmadıklarından, birden bire ‘Bu keneler hastalık bulaştırıyor’ dendiğinde inanmak istemiyorlar. Dolayısıyla “Keneleri İsrail attı” gibi iddialara inanmak istiyorlar. Ne yazık ki “Bu kene bizim kene, bir şey yapmaz” inanışını kırmakta çok güçlük çekiyoruz.” diyor  Vatansever, şehir merkezlerindeki paniğin yüzde 10’u köylerde olsa kişisel korunma yöntemiyle insanları ikna edebileceğine inanıyor.
       <br/>
       <br/>
       İKİ HAFTADA ÖLDÜRÜYOR
       <br/>
       <br/>
       KKKA, hayvanlara ve insanlara kenelerin ısırmasıyla geçiyor. Hayvanlarda belirtisiz seyreden hastalık, insanlarda öldürücü olabiliyor. Hastalık ani başlayan ateş, baş ve kas ağrıları, kırgınlık, halsizlik ve iştahsızlık gibi belirtilerle ortaya çıkıyor. Bulantı, kusma, karın ağrısı, ishal gibi şikâyetlerle devam ediyor. Bunlara vücudun muhtelif yerlerinde görülen kanamalar da eşlik ediyor. Ankara Numune Hastanesi Enfeksiyon Hastalıkları Klinik Şefi Doç. Dr. Hürrem Bodur hastalığın seyrini şöyle anlatıyor: “Vücudumuzda trombosit adı verilen kanama hücreleri var. Bunlar kanamayı önleyici görev yapıyor. Ancak kenelerin ısırmasıyla vücuda giren virüs yüzünden trombositlerin sayısı giderek azalıyor ve damarlarda hasar meydana geliyor. Bu da kanamaya sebep oluyor. Diş eti, burun, kulak kanaması gibi dış kanama ya da vücudun birçok yerinde morarmalar oluşarak iç kanama şeklinde de görülebilir.”
       <br/>
       <br/>
       Uzmanlar, hastalığın belirtilerinin, kene tarafından ısırılan kişiye virüsün geçmesini müteakip genellikle 1-3 günde ortaya çıktığı görüşünde. Bu süre, en fazla 10 gün olabiliyor. Hastalığa yakalananların hemen hastaneye yatması hayati öneme sahip. İki haftada kaybedilmeyen hastalar, KKKA’ya karşı ömür boyu bağışıklık kazanıyor.
       <br/>
       <br/>
       Hastalıkla etkin mücadelede bilinçlendirme şart. Bu kapsamda sağlık ve tarım bakanlıklarının riskli il ve bölgelerde virüslü kenelerin azaltılmasına yönelik yeni çalışmalar yapması öneriliyor. Kenelerin konakladığı hayvan popülasyonlarının kontrolü ve takibi önemli. Kırsaldaki halkın bilinçlendirilmesi için yaygın eğitim kampanyalarının başlatılması gerekiyor. Uzmanlar bunun için iki bakanlığın acil, yaygın ve ortak bir eğitim kampanyası başlatmasını öneriyor.
       <br/>
       <br/>
       <br/>
       <br/>
       VAKA SAYILARINA GÖRE RİSKLİ İLLER
       <br/>
       Sivas :		129
       <br/>
       Yozgat :	113
       <br/>
       Çorum :	107
       <br/>
       Erzurum :	65
       <br/>
       Gümüşhane :	62
       <br/>
       Amasya :	36
       <br/>
       Çankırı :	31
       <br/>
       Kastamonu :	22
       <br/>
       Ankara :	23
       <br/>
       <br/>
       <br/>
       VAKA VE ÖLÜMLERİN YILLARA GÖRE DAĞILIMI**
       <br/>
       <br/>
       Yıllar	Vaka Sayısı	Ölüm
       <br/>
       2002-2003	150	6
       <br/>
       2004	249	13
       <br/>
       2005	266	13
       <br/>
       2006	438	27
       <br/>
       2007	717	33
       <br/>
       2008	-	27 (*)
       <br/>
       *Yaklaşık, basında yer alan son rakamlara göre.
       <br/>
       **(Sağlık Bakanlığı verileri)
       <br/>
       <br/>
       <br/>
       <br/>
       <br/>
       ARTIK KENE SEKTÖRÜMÜZ DE VAR!
       <br/>
       <br/>
       Ülkemizde çıktığı günden bu yana artış gösteren hastalık, bir sektörün de doğmasına neden oldu. Kene spreyi, kaşağılar, giysiler ve kene çıkaran kartlar... Ürünlerin içerisinde en etkili olanı kene kovucu spreyler. Bu spreyler için firmaların Sağlık Bakanlığı’ndan izin alması gerekiyor. Bakanlıktan ruhsat alan ilk ürün ise KENKOV. Spreyi TAMAY firması üretiyor. Şirketin genel müdürü veteriner hekim Tamer Çetiner, Dünya Sağlık Örgütü (WHO) tarafından da spreyin kene mücadelesi için önerildiğini belirtiyor. Ne kadar sipariş verdiğini ise ticari sır diyerek yanıtlamıyor. Sprey, giysilere, çadır ve uyku tulumlarının dış yüzeylerine 15-20 cm yukarıdan püskürterek uygulanıyor. Hastalık için üretilen en ilginç ürün ise kene kartları. Almanya ve Avusturya gibi ülkelerde kullanılan kart, kene çıkartmaya yarıyor. Almanya’da geçen yıl 1 milyon 400 bin satan kart, ülkemizde Dizayn firması tarafından piyasaya sürüldü. Firma sahibi Mehmet Yeşilyurt, kart için 10 bin sipariş verildiğini söylüyor. En fazla talep olan iller ise Kırıkkale ve Yozgat. Kart, kenenin hiçbir deformasyona uğramadan, zehrini vücuda enjekte etmesine mahal vermeden, kesin olarak atılmasını sağlıyor.
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30514), [web.archive.org (arşiv bağlantısı)](http://web.archive.org/web/20080928131602/http://www.aksiyon.com.tr:80/detay.php?id=30514)
