# ‘Kariyer mi çocuk mu’ ikilemine teşvik formülü

*Nursel Dilek Manavbaşı 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Nüfus sayımının ortaya çıkardığı doğurganlık hızının düşüşü, çocuk teşviki çalışmalarını hızlandırdı. Çalışan kadınların ortalama bir çocuk yaptığını tespit eden uzmanlar, bu kitleyi çocukla barıştırma yollarını arıyor.
  </font>
 </div>
 <div id="newsText">
  <font class="detail-text">
   <p>
    İyi bir eğitim, başarılı bir kariyer, evlilik ve daha iyi noktalara gelebilme hayali... Kadınların başarı hikâyelerinin içerisinde onları durdurabilecek yegâne güç ve en anlamlı sebep bir çocuğun dünyaya gelmesi. Ancak kadınların içinde bulunduğu hayat ve çalışma şartları çocuk sahibi olma fikrini ertelemelerine sebep oluyor. ‘Çocuk ve kariyer’ arasında sıkışıp kalan kadınlar, tercihlerini kariyerden yana yapınca en değerli varlık, ikinci plana atılıyor. Dolayısıyla bugün Türkiye’nin içinde bulunduğu riskli durum ortaya çıkıyor.
   </p>
   <p>
    <img alt="" height="409" src="http://web.archive.org/web/20140409032720im_/http://medya.aksiyon.com.tr/aksiyon/2013/04/22/3495901.jpg">
     Türkiye’de çalışan kadınlar ortalama bir çocuk yapıyor. Türkiye genelinde çocuk sayısı 2,6. Doğu ve Güneydoğu Anadolu’da bu oran 4, Batı illerinde ise 1. Veriler, Türkiye İstatistik Kurumu’nun (TÜİK) son nüfus araştırmasına ait. Uzun vadede Türkiye’nin geleceğine ilişkin ipucu veren doğurganlık rakamlarında, giderek düşüş göze çarpıyor.
    </img>
   </p>
   <p>
    Bir annenin doğum yapabilir yaşlarda dünyaya getirdiği çocuk sayısına ‘doğum hızı’ deniyor. Türkiye’de 1990’ların başında kadınlar üç çocuk dünyaya getirirken bugün sayı ikiye düşmüş. Yani Türkiye’deki kadınlar iki çocuk dünyaya getiriyor. Gelecek yıllar içinse tehlike çanları çalıyor. Nüfus bilimcilere göre doğurganlık oranı 2023’te 1,85’e, 2050’de ise 1,65’e kadar gerileyecek. Doğurganlık seviyesinin düşmesi, kaçınılmaz olarak yaşlı nüfusun, toplam nüfus içerisindeki payının artması sonucunu doğuracak; 2050’ye geldiğimizde 20 milyon, 2075’te ise 25 milyon yaşlı insanımız olacak. Yani 2050’de her beş kişiden biri, 2075’te ise neredeyse her üç kişiden biri yaşlı olacak. Böyle giderse ekonomik ve sosyal maliyeti ağır; yaşlanan ve nüfus artış hızı yavaşlamış bir Türkiye çıkacak karşımıza.
   </p>
   <p>
    Avrupa’daki çoğu ülke bizim gibi nüfusun hızla yaşlanmasından muzdarip. Onlar da doğurganlığı artırmak için çözüm arayışı içinde. Ancak Avrupa ülkelerinin durumu bizimkinden farklı. Nüfus bilimcilere göre onlar belirli bir refah seviyesine ulaştıktan sonra bu olguyla tanıştı. Biz ise ekonomik olarak onlar kadar gelişmiş değiliz. Yani daha fazla etkilenebiliriz…
   </p>
   <p>
    Hükümet, Avrupa’nın düştüğü duruma düşmemek için şimdiden önlem alma çabasında. Üzerinde çalışılan teşvik paketi henüz netleşmese de Başbakan Tayyip Erdoğan’ın çocuk için yıllardır gösterdiği gayret aşikâr. Gittiği her toplantıda, kıydığı her nikâhta aynı uyarıyı yapıyor: En az üç çocuk! Hatta bazen bununla da sınırlı kalmıyor teklifi; beş çocuğa kadar çıkıyor. Sebebini şöyle açıklıyor: “Bir çocuk iflas, iki çocuk iflas, üç çocuk yerinde saymaktır. Bizim genç ve dinamik nüfusa ihtiyacımız var. O da buradan geçiyor. Yavaş yavaş yaşlanıyoruz. Bizim nüfus artış hızımız ikinin üzerinde, üçlere ulaşmalı. Batı sıkıntı içerisinde; ama biz Türkiye’yi bu sıkıntının içerisine sokmak istemiyoruz.”
   </p>
   <p>
    Başbakan’ın söylemleri yetersiz kalınca hükümet bunu bir devlet politikası hâline getirmeye karar verdi. Çocuk teşviki için dört bakanlık kolları sıvadı. Aile, Çalışma, Maliye ve Kalkınma Bakanlığı’nın üzerinde çalıştığı konular arasında doğum izni, nakdi yardım, kreş desteği gibi seçenekler var. Ancak çalışmanın detayları henüz net değil. Nakdi yardımın miktarı ne olacak, tek seferde mi ödenecek, sürekli mi ödenecek, kaç yaşına kadar, kreş yardımı nasıl olacak? Bu sorular şimdilik cevapsız. Önümüzdeki günlerde Bakanlar Kurulu’na gelecek konu öncelikle Ekonomi Koordinasyon Kurulu’nda ele alınacak. Çocuk teşvikinde bakanlıklar ‘İskandinav Modeli’ni benimsemeyi planlıyor. Hâlen taslak hâlinde bulunan projenin Meclis kapanmadan gündeme gelmesi bekleniyor.
   </p>
   <p>
   </p>
   <p>
    <strong>
     Kadınlar neden doğum yapmıyor?
    </strong>
   </p>
   <p>
    Teşvik paketi tartışıladursun, çalışmaların sebebini daha iyi anlamak için öncelikle Türkiye’nin ve dünyanın içinde bulunduğu duruma bakmakta fayda var. Zira Türkiye’de olduğu gibi dünya genelinde de doğurganlık hızla yavaşlıyor.
   </p>
   <p>
    TÜİK’in doğum istatistiklerini değerlendiren Hacettepe Üniversitesi Nüfus Etütleri Enstitüsü Teknik Demografi Ana Bilim Dalı Başkanı Prof. Dr. İsmet Koç, Türkiye’de hem doğurganlık seviyesinin hem de doğurganlık görüntüsünün değiştiğini dile getiriyor. Koç, kaba doğum hızının 2006’da binde 19 düzeyindeyken 2010’da binde 17’ye gerilediğine dikkat çekiyor. Koç’a göre doğurganlığın azalmasının sebepleri doğum kontrol yöntemlerinin gelişmesi, kadınların eğitim seviyesi ve hanelerin gelirinin artması. Koç, Türkiye’de 1950’lerde başlayan doğurganlıktaki azalmanın kesintisiz olarak sürdüğünü söylüyor.
   </p>
   <p>
    Eğitimli ve gelir seviyesi yüksek kadınlar daha geç anne olmayı tercih ediyor. Geneli 30’dan sonra çocuk sahibi oluyor. Çalışan kadınların genellikle bir çocukla yetinmesi doğum hızının düşmesindeki en önemli gerekçelerden.
   </p>
   <p>
    Türkiye’de kadınların doğum yapmasını engelleyen sebeplerin başında çalışma şartları var. Avrupa’da doğum yapan kadına 24 haftalık izin tanınırken bizde bu süreler hayli kısa. Çalışan kadın annesine, kayınvalidesine güvenerek çocuk sahibi oluyor. Aileleri uzakta olanların tek tercihi bakıcılar. Çocuğuyla daha fazla vakit geçirmek isteyen annenin iznini bir süre daha uzatması işveren açısından sıkıntı oluşturuyor. Sonuç kadının doğumdan sonra işe dönememesiyle noktalanıyor. Bugün hükümetin üzerinde durduğu noktalardan biri doğumdan sonra iş garantisi. Yeni çıkacak teşvike göre, işveren çalışanını doğumdan sonra işe almak zorunda.
   </p>
   <p>
    Türkiye’de doğum yapacak kadın sekiz hafta önce, sekiz hafta sonra olmak üzere 16 hafta ücretli izin hakkına sahip. AB ortalaması ise 20–24 hafta. Kadınlara çocuğunu emzirmesi için ilk 6 ayda günde 3 saat, ikinci 6 ayda 1,5 saat izin veriliyor. Süt izni olarak bilinen bu izin kamuda uygulanırken özel sektörde işverene bağlı. Aile ve Sosyal Politikalar Bakanlığı’nın üzerinde çalıştığı pakette süt izinlerinin uzatılması, yarı zamanlı ve esnek çalışma modeli uygulaması gibi projeler var. Bu kapsamda izinlerin 6 aya çıkarılması gündemde. Yani doğumdan önce 3 ay doğumdan sonra 3 ay izin hakkı öngörülüyor.
   </p>
   <p>
   </p>
   <p>
    <strong>
     En fazla izin İsveç’te
    </strong>
   </p>
   <p>
    Peki, her geçen yıl nüfusu azalan Avrupa, çocuk teşvikini nasıl uyguluyor? Bu teşvikler ne derece yeterli oluyor? Avrupa Birliği (AB) bugün 501 milyon nüfusa sahip. 2050’de bu rakamın 454 milyona düşmesi bekleniyor. 30 yıl öncesine kadar Batı Avrupa’da yaşayan kadınlar ortalama 2,4 çocuk doğururken bugün 15 Avrupa ülkesinde yapılan çalışmaya göre bu oran 1,3’e kadar düştü. Oysa nüfusun kendini yenilemesi için gereken ortalama canlı doğum sayısı 2,1. Son 20 yılda Avrupa’daki kadınların ilk çocuğu doğurma yaşı 22-23’ten 30’a yükselmiş. Yani Avrupa’daki kadının da durumu bizden farksız.
   </p>
   <p>
    Avrupalılar genç nüfusu artırmak için her türlü kolaylığı sağlıyor. Mesela İsveç, doğum izni ve kadın erkek eşitliği konusunda en başarılı ülke. İsveç, çalışan kadınlara doğum sonrası verilen ücretli izin konusunda zirveyi Almanya ile paylaşıyor. İsveç 1,5 olan doğurganlık hızını kadın başına 1,7 çocuğa çekmek için 15 ay ücretli doğum izni veriyor.
   </p>
   <p>
    Almanya ve İsveç kadınlara 47 hafta izin verirken, Norveç’te 44, Yunanistan’da 34, Finlandiya’da 32, Kanada’da 29 hafta ücretli izin kullanılabiliyor. Çek Cumhuriyeti çocuk yardımlarını iki katına çıkararak soruna çözüm bulmaya çalışıyor. Danimarka, İsveç, Finlandiya ve Hollanda’da erkekler için tanınan izin süresi 10 haftaya kadar çıkıyor. Nüfusu alarm veren Türkmenistan’da ise en az 8 çocuk doğuran annelere 250 dolar veriliyor. Bu çocuklar, ömür boyu diş tedavisi ve toplu taşıma gibi bazı hizmetlerden ücretsiz faydalanabiliyor.
   </p>
   <p>
    Pakette sıralanan teşviklerden biri de nakdi yardım, yani çocuk parası. Türkiye’de çocuğu olan memurlar, 184,59 lira doğum yardımı alıyor. 0–6 yaş arasındaki çocuklar için 36,9 lira, diğer çocuklar için aylık 18,46 lira ödeniyor. Avrupa ülkeleriyle kıyaslandığında Türkiye’de çocuk için verilen paralar çok yetersiz. Kimi Avrupa ülkelerinde bebek bonusu olarak geçiyor. Doğurganlığı artırmak isteyen çoğu ülke kesenin ağzını açmış; ciddi bütçeler dile getiriliyor. Çocuk parası denildiğinde akla ilk gelen ülkelerin başında Almanya var. AB’nin en kalabalık ülkesi Almanya, vatandaşına bebeklikten 25 yaşına kadar bakıyor. İlk iki çocuk için kişi başına ayda 184 avro yardım yapılıyor. Üçüncü çocukta bu rakam 190 avroya çıkıyor. Üç çocuktan sonra ise her bir çocuk için ailelere 215 avro veriliyor.
   </p>
   <p>
    <strong>
     Paket, kadına çözüm sunmalı
    </strong>
   </p>
   <p>
    Hacettepe Üniversitesi Nüfus Etütleri Enstitüsü Öğretim Görevlisi Dr. Mehmet Ali Eryurt, Türkiye için yapılan teşvik çalışmalarını faydalı buluyor. Zaten çoğu Avrupa ülkesinin de bugün doğurganlığı artırıcı, pronatalist (çocuk doğurmak zorunda kalmak) nüfus politikaları uyguladığına dikkat çekiyor. “Artık, doğurganlık seviyesini düşürmeye çalışan OECD üyesi yok.” diyen Eryurt, buna rağmen bu ülkelerin çoğunun uyguladığı tüm teşviklerden olumlu sonuç alamadıklarına dikkat çekiyor. Başarılı örnek olarak Fransa ve Kuzey Avrupa ülkelerini gösteriyor: “Onlar doğurganlık düşüşüne zamanında müdahale ettikleri için daha başarılı olmuşlar. Şu anda bizim doğurganlık seviyemize, yani iki çocuğa yakın bir seviyedeler. Ayrıca, toplumsal cinsiyet eşitliğinin daha iyi olduğu, sosyal devlet anlayışının daha yaygın olduğu ülkeler. Bizim bir yandan kadınların ve erkeklerin, istedikleri kadar çocuk sahibi olmalarının önündeki bariyerleri kaldırmamız, öte yandan üretimi ve yeniden üretimi toplumsallaştırarak toplumsal cinsiyet eşitliğini sağlamamız ve sosyal devlet alanlarındaki eksiklerimizi gidermemiz lazım.”
   </p>
   <p>
    Eryurt, nakdi yardım, doğum izni, kreş yardımı gibi destekler arasından en işlevsel olanının kreş desteği olacağı görüşünde. Ona göre kreş sayısının, erişilebilirliğinin artması, maliyetinin makul sınırlara gelmesi çalışan kadınları çocuk sahibi olma konusunda cesaretlendirecek en önemli unsur. Dr. Eryurt paketin ‘çocuk ve kariyer’ arasında tercih yapmak durumunda kalanları hedef alması gerektiğine dikkat çekiyor: “Türkiye’de sosyal güvenceli bir işte çalışan kadınlar 1 çocuk yapıyor. Kendilerine ideal çocuk sayılarını sorduğumuzda aslında 2,5 çocuk sahibi olmak istediklerini öğreniyoruz. Demek ki önemli sayıda kadının istediği kadar çocuk sahibi olmasını engelleyen birtakım bariyerler var. Bu bariyerlerin tespit edilmesi ve ortadan kaldırılması için bir irade konulması önemli. Bir de ideal çocuk sayısını 2–2,5 olarak belirten ama 4–5 çocuğa sahip olan kadınlar var. Onlar ideal çocuk sayısına sahip olamamışlar. Bu iki grup için farklı politikalar uygulamak lazım. Çünkü ihtiyaçları farklı. Uygulayacağımız teşvik programlarının zaten istediğinden fazla çocuk sahibi olan kadınlardan ziyade az çocuğu olan kadınları hedef alması lazım.”
   </p>
   <p>
    Türkiye Kadın Girişimciler Derneği Başkanı (KAGİDER) Gülden Türktan, teşvik paketini genel hatlarıyla destekliyor. Bu tür teşviklere, kadın istihdamını artıracağı için olumlu bakıyor. Ancak babalara da aynı imkânların tanınmasını istiyor. Türktan, bunun için Kuzey Avrupa ülkelerinde uygulanan ebeveyn izni modelini öneriyor: “Kadının doğum izni 6 aysa erkeğe de bu 6 ayın verilmesi gerekiyor. Biz bunun ‘ebeveyn izni’ olarak geçmesini öneriyoruz.” Ankara Girişimci Kadınlar Derneği (AGİKAD) Başkanı İnsaf Kılıç kadının çalışma hayatının daha esnek olabilmesi gerektiğine dikkat çekiyor: “Doğum izinleri bir yıl olmalı. Çünkü bir çocuğun ilk yılını annesiyle geçirmesi, çocuğun hem fiziksel hem de psikolojik gelişimi için çok önemli. Ne yazık ki bu konuda mevcut yasalar kadının aleyhine işlemekte.”
   </p>
   <p>
    Avrupa’yla kıyaslandığında Türkiye’de çok çocuğa teşvik etmek için devletin kesenin ağzını açması gerekiyor. İzinlerin artırılması, esnek çalışma modeli, kreşlerin yaygınlaştırılması en önemli adımlar olacak. Ancak Avrupa’daki teşvikler bile kadınları doğum konusunda ikna edememiş. Bunda Avrupalı kadının ‘çocuk yapma’ fikrine olumsuz bakışı önemli etken. Türkiye demografik yapı itibarıyla çok çocuk fikrine alışkın olsa da çalışan kadını çocuk fikriyle barıştırma mantığı önemli bir adım. Fakat teşvik şartları yetersiz kalırsa Türkiye’deki kadınlar da Avrupa’daki gibi tek çocukla hayatlarına devam edecek gibi.
   </p>
   <p>
    <strong>
     Dünyada çocuk teşviki
    </strong>
   </p>
   <p>
    <strong>
     İngiltere:
    </strong>
    İngilizler, ilk çocuk için ailelere 84 sterlin (240 lira), diğer çocuklar için 55 sterlin (150 lira) veriyor. Eğitimine devam eden çocuklar, 19 yaşına kadar bu yardımdan faydalanabiliyor. Yani üç çocuk yapan bir İngiliz ailesi yıllık 7 bin lira civarında devlet desteği alıyor.
   </p>
   <p>
    <strong>
     Fransa:
    </strong>
    Fransızlar, ailelere çocuk yardımından eğitim ve konut yardımına kadar uzanan teşviklerde bulunuyor. Fakir ve zengin ayrımı yapılmadan herkese tek çocuk için 320 avro, iki çocuk için 430 avro, 3 çocuk için de 540 avro yardım veriliyor. Bu yardımlar, çocuklar üniversiteyi bitirene kadar sürüyor. Doğum yapan kadın 16 hafta maaşlı izine ayrılıyor.
   </p>
   <p>
    <strong>
     İspanya:
    </strong>
    Ortalama doğurganlık oranının 1,3’ün altına indiği İspanya, kadınlara 2 bin 500 avro doğum yardımı veriyor. Çocuğu olanlardan yılda bin avro daha az vergi alınıyor.
   </p>
   <p>
    <strong>
     Almanya:
    </strong>
    Almanya, vatandaşına bebeklikten 25 yaşına kadar bakıyor. İlk 2 çocuk için kişi başına ayda 184 avro yardım yapılıyor. Üçüncü çocukta bu rakam 190 avroya çıkıyor. Üç çocuktan sonra ise her bir çocuk için ailelere 215 avro veriliyor.
   </p>
   <p>
    <strong>
     İsveç:
    </strong>
    İsveç de her aileye çocuk başına ayda 106 avro veriyor. Dördüncü çocuk için de 190 avro ödeniyor. Yani 4 çocuk sahibi olan bir aileye ayda 500 avro destek sağlanıyor. Ayrıca doğum yapan anneye 15 ay ücretli izin veriliyor.
   </p>
   <p>
    <strong>
     Güney Kıbrıs Rum Kesimi:
    </strong>
    İkinci çocuktan sonra gelen her çocuk için ailelere 20 bin Kıbrıs Lirası yardım yapılıyor.
   </p>
   <p>
    <strong>
     Avustralya:
    </strong>
    Bebek bonusu olarak 2007 yılında, çocuk başına alınacak tutar 4133 dolar iken bu bonus 2012 yılında 5437 dolara ulaşmıştır.
   </p>
   <p>
    <strong>
     Kanada:
    </strong>
    İkinci Dünya Savaşı’ndan sonra Kanada’da nüfusu artırmak için başlatıldı. İlk yıllarında, 16 yaşın altındaki çocukların velileri için 8 dolar aylık ödemeyle başladı. 1988 yılında ise 8 bin dolara ulaştı.
   </p>
   <p>
    <strong>
     Çek Cumhuriyeti:
    </strong>
    Çocuk yardımının adı bebek ikramiyesi. 670 dolar veriliyor.
   </p>
   <p>
    <strong>
     Litvanya:
    </strong>
    550 dolar.
   </p>
   <p>
    <strong>
     Singapur:
    </strong>
    Dünyada en fazla bebek bonusu veren ülke ise Singapur. İki çocuk sahibi orta gelirli bir Singapurlu aileye, 166 bin dolarlık nakit ödeme ve vergi teşvikleri ile kreş bakımı olduğu gibi üçüncü ve sonraki çocuklar için ise yıllık 8 bin dolara yakın nakit ödeme ve 20 bin dolarlık vergi indirimleri var.
   </p>
   <p>
   </p>
   <p>
    <strong>
     Putin’in önerisi: Üç çocuklu aile rusya için ölçü olmalı!
    </strong>
   </p>
   <p>
    Yıllardır yaşlanma sorunu yaşayan ülkelerden biri de Rusya. 2000’de 146 milyon olan Rusya Federasyonu nüfusu 2005’te 143 milyona gerilemiş; 2012’de ise aynı düzeyde kalmış. ‘Üç çocuklu aile Rusya için ölçü olmalı’ sloganını kullanan Devlet Başkanı Viladimir Putin’in hedefinde, nüfus sorununa kademeli çözüm getirmek var. Putin, yeni önlemlerle Rusya’nın nüfusunun 2050’de 154 milyona çıkarılmasını amaçlıyor. Nüfus artışını teşvik eden ve ailelere ‘üç çocuk’ telkininde bulunan Rus lider, nüfus azalması ve yaşlanma sorununun önüne geçmek için milyarca dolarlık teşvik paketi uygulamasını koymuş. Ülkede nüfus sorunu olan bölgelerde ailelere doğum başına 50 bin ruble (3 bin TL) ve üçüncü çocuğu yapanlara da aylık 7 bin ruble (400 TL) teşvik veriliyor. Kremlin, çocuk için keseyi açmış. Bu yıl için 19 milyar dolarlık harcama yapmayı öngörüyor.
   </p>
   <p>
    Rusya’nın çözüm yollarından biri de Moskova dışındaki bazı eyaletlerde üçüncü çocuğu olanlara ev ve arsa alımında kredi faizinde indirim gibi bazı kolaylıklar sağlanması. Moskova yönetimi bu şekilde 2013’te çok çocuk yapan ailelere yaklaşık 20 milyar dolar para yardımı yapmayı öngörüyor.
   </p>
   <p>
    <strong>
     DOĞUMLAR AZALDI
    </strong>
   </p>
   <p>
    <img alt="" height="233" src="http://web.archive.org/web/20140409032720im_/http://medya.aksiyon.com.tr/aksiyon/2013/04/22/couk.png"/>
    Yıllar itibarıyla Türk kadınının doğurganlık hızının en yüksek olduğu yıllar 7,10’la 1930–1935 arası. Rakamlara göre, doğurganlık oranındaki en büyük düşüş ise 1980 ile 1990 yılları arasında yaşanıyor.
   </p>
   <p>
    1980 yılından itibaren ise bu oranda sürekli düşüş yaşandı. ü
   </p>
   <p>
    Doğurganlık hızında en büyük düşüş 1980 ila 1990 yılları arasında.
   </p>
   <p>
    1980–1985 yılları arasında 4,11 olan doğurganlık hızı 1985–1990 arasında ise 3,29. 1990 yılında 3,07 olan doğurganlık hızı 1995 yılında 2,75. 2000 yılında 2,27’ye, 2005 yılında ise 2,19’a geriledi.
   </p>
   <p>
    Doğurganlık hızı 2010 yılı için de 2,12 olarak gerçekleşti.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35364-kariyer-mi-cocuk-mu-ikilemine-tesvik-formulu.html), [web.archive.org (arşiv bağlantısı)](http://web.archive.org/web/20140409032720/http://www.aksiyon.com.tr:80/aksiyon/haber-35364-kariyer-mi-cocuk-mu-ikilemine-tesvik-formulu.html)
