# Yamyamların sessizliği

*Nursel Dilek Manavbaşı 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye, bazı ülkelerde sık görülen insan eti yeme hastalığını, yani ‘kanibalizm’i son yıllarda çok daha sık duyar hale geldi. Biz de, modern yamyamlığı ve bunun sebep ve kökenlerini uzmanlara sorduk.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071218120427im_/http://www.aksiyon.com.tr/resim/668/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Özgür Dengiz, 13 Eylül günü her akşam yaptığı gibi Ankara Mamak’taki İmrahor çöplüğüne gitti. Genellikle sessiz yerlerde dolaşmayı seven Dengiz akşamları en çok buraya gelirdi. Mamak Belediyesi’nden emekli Cafer Er’in (55) otomobil içerisinde görünce selam verip yanına oturdu. Sohbet ettiler bir süre. Vakit ilerleyip ortalık daha da ıssızlaşınca Dengiz, emekli astsubay babasının silahını Cafer Er’in ensesine dayadı. İki el ateş etti.
   <br>
    <br>
     Hikâyenin bundan sonrası için iğrenmeye hazır olun: Cesedi, önce bir ağacın altına sürükledi. Belindeki bıçakla kollarını ve bacaklarını ayırıp iki ayrı poşete koydu. Kalanını da Mamak Çöplüğü’ne bıraktı. Eve gelince ‘et’in bir bölümünü buzdolabına koydu, kalan kısmını ise çiğ çiğ yedi. Tadı hoşuna gidince, Mamak Çöplüğü’ne giderek cesedin kalan kısımlarından parçalayarak eve getirdi, birkaç gün daha yemeye devam etti…
     <br/>
     <br/>
     PİŞMAN DEĞİL, VİCDANI RAHAT
     <br/>
     <br/>
     Maalesef bu olay film değil, gerçekti… Geçtiğimiz günlerde Türkiye’nin kanını donduran bir cinayetin detaylarıydı bunlar. Olay yerinde cep telefonunu unutarak yakayı ele veren katil, yakalandığı anda da soğukkanlılıkla anlatmaya devam etti yaptıklarını: “Pişman değilim, vicdanım rahat. Öldürmeyi sürdürmeyi düşünüyordum. Rüyamda sürekli kurban edildiğimi görüyordum. Bazen koyunların kurban edildiğini de görüyordum. Bıçaklarım var. Ben kurban olacağıma, başkalarını öldürmeye, kurban etmeye karar verdim. İki cinayetim var. 30 yıl yatar, çıkarım. O zamana kadar da bir af çıkar elbette!"
     <br/>
     <br/>
     Aslında Özgür Dengiz’in hapishane ile ilk tanışması 10 yıl öncesine dayanıyordu. 17 yaşında arkadaşını öldürerek 10 yıl hapis cezası almıştı. Ancak cezaevinden üç yıl sonra Şartla Salıverme Yasası sayesinde çıkmıştı. Üç ay önce de Sedat Erzurumlu  isimli birini öldürmüstü. Aylar sonra cinayeti itiraf eden katil, “Onu da yiyecektim; ama etraf çok kalabalıktı." diyordu.
     <br/>
     <br/>
     İSTANBUL’DAKİ ‘HANNIBAL’ VAKALARI
     <br/>
     <br/>
     Özgür Dengiz’in ‘yamyamlığı’ Türkiye’de ilk değildi şüphesiz. Mesela dört yıl önce İstanbul’da meydana gelen olay, Afgan asıllı halı tüccarı İsmetullah İsmet’in ortadan kaybolmasıyla başladı. Polis, İsmet’in, iş ortakları Halil Beg ve Cora Çakır tarafından öldürüldüğünü saptadı. Cinayetin en ilginç tarafıysa katillerin maktulün bedenini paramparça etmeleri ve bunları kurban eti olarak dağıtmalarıydı.
     <br/>
     <br/>
     O dönemde “Zeytinburnu’nda Hannibal Vahşeti” diye gündeme gelen habere çok geçmeden yenileri eklendi. Zeytinburnu’nda önce 85 yaşındaki Rabia Nazari’ye ısırılarak saldırıldı. Ardından yine Zeytinburnu’nda 80 yaşındaki Fatma Şenel kol ve bacaklarından ısırılarak öldürüldü. Türkiye’de çok ender rastlanan bu tip cinayetlere ABD ve Uzakdoğu ülkeleri hiç de yabancı değil.
     <br/>
     <br/>
     HASTA RUH, İÇİNDEKİ ŞİDDETİ BASTIRIYOR
     <br/>
     <br/>
     Ankara Üniversitesi Adli Tıp Anabilim Dalı Öğretim Üyesi Adli Psikolog Yard. Doç. Dr. Burcu Eşiyok, kişilerin ısırılarak parçalanması ve kurbanların etini yeme davranışının adli literatürde ‘kanibalizm’ (yamyamlık) anlamına gelen çok ciddi bir ruhsal sorun olduğuna işaret ediyor. Gösterildiği dönem gişe rekorları kıran, Anthony Hopkins’in canlandırdığı ‘Hannibal’ karakterinin ismi de Kanibalizm’le benzerlikten geliyor. Eşiyok, ısırma ve ısırarak parçalama güdüsünün insan doğasının ilkel zamanlarda da görülen bir yansıması olduğunu söylüyor. Hatta eski çağlarda bazı kültürlerin dinî törenlerinde insan eti yendiğini hatırlatıyor. Eşiyok, Ankara’da yaşanan son olayı ise kişinin tam anlamıyla hâkimiyet kurduğu bir ‘güç gösterisi’ olarak nitelendiriyor.
     <br/>
     <br/>
     Peki, kimler, nasıl bir ruh haliyle bu tür cinayetler işleyebiliyor? Adli Psikolog Burcu Eşiyok’a göre Özgür Dengiz’in çok dikkatli incelenmesi gerekiyor. Çünkü tedavi edilmeyen ağır psikozdaki kişiler bu tip cinayetleri işleyebilir ancak. Eşiyok, “önemli; ama olağan” bir noktaya da vurgu yapıyor: “Katilin akrabaları ‘Onun kadar sessiz sakin birinin, bunu nasıl yaptığına inanamıyoruz!' diyorlar. Aslında bu tür vakalar için son derece olağan bir yorum. Çünkü genelde sessiz sakin insanlar bunu yapabiliyor."
     <br/>
     <br/>
     Kanibalistlerin bir kısmı sadece ısırıyor, bazıları ise kopartıyor. Diğer bir kısmı da parçalıyor ve kurbanlarını çiğ çiğ yiyor. Kanibalist saldırılar genellikle ölümle sonuçlanıyor. Suçu işleyenler, kendilerinden zayıf kişileri hedef alıyor. İşlenen üç cinayette kurbanların yaşlı olması bunun göstergesi. Dr. Eşiyok ise her kişinin kendi kafasındaki tipleri hedef seçtiğini dile getiriyor. ‘Yamyam’larda gözlenen bir diğer husus da her defasında bir öncekinden daha profesyonel ve iyi çalışmaları. Bu nedenle saldırganın tekrar harekete geçme ihtimali yüksek. Çünkü kişi, içindeki şiddeti tatmin etmek için zaman zaman benzer davranışlar sergileyebiliyor. Yani yakalanıp kontrol altına alınmadığı sürece yeni cinayetler ortaya çıkabilir.
     <br/>
     <br/>
     Kafaları karıştıran diğer bir sorun da bu tip suçlulara nasıl bir ceza verileceği? Böylesi olaylarda kişilerin cezai ehliyetinin olup olmadığı ancak adli tıp raporları incelendikten sonra netlik kazanıyor. Ankara’da bir kişiyi öldürüp etini yediğini itiraf eden Özgür Dengiz’in seri bir cinayet işleyen katil mi olduğu yoksa farklı ruhsal bozukluklara mı sahip olduğu sorusu şimdilik muamma. Dengiz’in durumu İstanbul Adli Tıp Kurumu’nun vereceği üç ihtimalli karara bağlı. Eğer akıllı olduğuna hükmedilip ‘cezai sorumluluğu tam’ raporu verilirse müebbet hapis cezası ile yargılanacak. Deli olduğuna hükmedilip cezai sorumluluğunun olmadığı raporu verilirse Türk Ceza Kanunu’nun (TCK) 32. maddesine göre Türkiye’deki kapalı beş akıl hastanesinden birinde tutulacak. Türkiye’de bu tür suçlular İstanbul Bakırköy, Manisa, Elazığ, Adana ve Samsun Kapalı ruh ve sinir hastalıkları hastanelerinde tutuluyor.
     <br/>
     <br/>
     ONLARA GÖRE HASTANE YOK
     <br/>
     <br/>
     Doç. Dr. Burcu Eşiyok, Türkiye’deki hastanelerin yurt dışındaki kriterlerde olmadığının altını çiziyor. Eşiyok’a göre sadece bu tür vakaların tutulduğu, güvenliği yüksek hastaneler olmalı. Olayla ilgili bir diğer sorun da kişilerin hastanede ne kadar kalacağı. Eski TCK’ya göre “Suç işlediği anda olayın hukuki anlam ve sonuçlarını algılayamayan kişiye ceza verilmez, en az bir yıl hastanede kalır” hükmü vardı. Yeni TCK’da ise bir yıllık tedavi şartının kaldırılması kafaları karıştırıyor. Üçüncü ihtimale göre, “cezai ehliyeti var ancak tam değil” raporu çıkarsa Dengiz’in aldığı cezalarda indirim yapılacak. Ama anlaşılan o ki Türkiye’nin böylesi hunharlıkları sindirmesi çok zor. Uzmanların tek endişesi ise hastalığın Türkiye’de giderek yaygınlaşması.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28474), [web.archive.org (arşiv bağlantısı)](http://web.archive.org/web/20071218120427/http://www.aksiyon.com.tr:80/detay.php?id=28474)
