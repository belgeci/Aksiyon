# Tüp bebekte üçüz limiti

*Nursel Dilek Manavbaşı 2005.08.08*

<div bgcolor="#FFFEF6">
 <font>
  <img border="0" height="1" src="/web/20051105191406im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051105191406im_/http://www.aksiyon.com.tr/resim/557/54.jpg" vspace="5"/>
  </p>
 </font>
 <font class="content">
  Tüp bebek yöntemiyle hamile kaldığı ‘yedizler’ini kaybeden Sibel Deniz’in dramı, Sağlık Bakanlığı’nı harekete geçirdi. Bir yönetmelik çıkaran bakanlık, tüp bebek yönteminde anne rahmine yerleştirilecek embriyo sayısını sınırladı. Buna göre tüp bebek merkezleri tıbbî gerekçe olmadan üçten fazla embriyo transferi yapamayacak.
 </font>
 <p>
  <font class="content">
   Evliliklerinin ancak sekizinci yılında, tüp bebek yöntemiyle çocuk sahibi olabildiler. Aradan üç yıl geçmişti ki, Sibel (29) ve Hüseyin Deniz (35) çifti, ikinci çocuğa niyetlendi. Sibel Deniz, yine tüp bebek yöntemiyle hamile kaldı. Bu kez işi zordu; çünkü ‘yediz’ doğum yapacaktı. Bütün riskleri göze aldı, hepsini doğurmak istedi. Ancak, acı bir sürprizle karşılaştı. Bebeklerin yedisini de kaybetmişti...
   <br>
    <br>
     Türkiye, beyaz örtü üzerinde teşhir edilen ‘yedi cenin’i ve söz konusu ailenin yaşadığı dramı konuştu günlerce. Tartışma uzadıkça uzadı; kimi anneyi kimi doktorları kimi de basını suçladı. Oysa, konu, ‘vücudundaki tahribatlardan dolayı şu an için başka bir bebek düşünmediğini’ söyleyen Deniz ile sınırlı değildi; gereksiz yere birden fazla ‘embriyo nakledilen’ çok sayıda anne, benzeri ‘tüp bebek şoku’ yaşıyordu. Nitekim, Sağlık Bakanlığı da, hayal kırıklığıyla neticelenen vakaların artması üzerine bir yönetmelikle gidişata el koydu.
     <br/>
     <br/>
     Üçten fazla embriyo yasak
     <br/>
     <br/>
     Bakanlığın titiz değerlendirmelerin ardından çıkardığı ve ‘Üremeye Yardımcı Tedavi Merkezleri Yönetmeliği’nde değişiklik öngören yönetmelik Resmi Gazete’de yayınlanarak yürürlüğe girdi. Tüp bebek konusuna yeni kurallar getiren yönetmeliğe göre, ‘Yardımcı üreme tekniklerinin uygulandığı merkezlerde’ üçten fazla embriyo transfer edilemeyecek. Yani, anne adayları artık ‘tüp bebek yöntemiyle’ 7 bebeğe birden hamile kalmak gibi bir durumla karşılaşmayacak. Embriyo transferlerinden kaynaklanan çoğul gebeliklerin anne ve çocuk sağlığını etkilemesinin önüne geçilecek. Zaten, Avrupa’da kabul gören uygumala da, ‘anneye bir seferde en fazla üç embriyo nakledimesi’ yönündeydi. Oysa, Türkiye’de, bir sınırlama bulunmuyordu; ‘başarı oranını yükseltme’ kaygısıyla 5-6 hatta daha fazla sayıda embriyo transferi yapılabiliyordu. Yeni yönetmelik ise sadece zorunlu haller için esneklik öngörüyor. Sadece, yaş faktörü, embriyo kalitesi ve benzeri tıbbi zorunluluk hallerinde üçten fazla embriyo transfer edilebilecek. Ancak, uygulamayı yapan tabip, bunun gerekçesini belgelemek zorunda kalacak.
     <br/>
     <br/>
     Yönetmelik, ‘üreme hücreleri ve gonad dokuların’ saklanmasını da yasaklıyor. Tıbbî zorunluluk hallerinde ise ‘beş yılı geçmemek kaydıyla dondurulup saklamak’ mümkün olabilecek. Ancak, bu şekildeki üreme hücreleri ve gonad dokuları, hiçbir surette evlilik dışında başka şahıslar için kullanılamayacak. Kişiler isterse, bunlar imha edilebilecek. Eşlerden birinin ölümü, boşanma ya da eşlerin ortak talebi üzerine de, saklanan embriyolar derhal imha edilecek. Söz konusu yönetmelik ayrıca şu hükümleri içeriyor: “Tüp bebek merkezleri ayrı bir personel ekibi kurmak şartıyla başka yerlerde şube açabilecek. Merkezler ile diğer tabipler veya kuruluşlar arasında hastanın tabibini seçme hakkını sınırlayacak şekilde sözleşme ve işbirliği yapılamayacak. Yönetmelikte belirtilen esaslara uymayan merkezlerin faaliyetleri 3 aydan 6 aya kadar durdurulacak. Kuralları ikinci kez ihlal eden kuruluşların ruhsat ve çalışma izni iptal edilecek.”
     <br/>
     <br/>
     Anne ve baba olmak her çiftin hayali. Ancak, bu hayali gerçekleştirmek hiç de kolay değil. Günümüzde, her 6 çiftten biri kısırlık tehlikesiyle karşı karşıya. Bu çiftlerin önemli bir bölümü, çocuk sahibi olabilmek için tüp bebek merkezlerine koşuyor. Ancak, elde edilen sonuçlar, Türkiye’de tüp bebek tedavisinde yarı yarıya bir başarıyı işaret ediyor. Önemli merkezlerden biri Hacettepe Üniversitesi Tıp Fakültesi. Buradaki tüp bebek başarı oranı yüzde 48-49 arasında değişiyor. Yönetmelik ‘yeni dramların ve bu alanda oluşmaya başlayan rant sektörünün önünü kesebilirse’ amacına ulaşmış olacak.
     <br/>
     <br/>
     TÜP BEBEK NEDİR?
     <br/>
     <br/>
     Türkiye’de de 1996 yılında uygulanmaya başlayan tüp bebek yöntemi, kadın vücudunda üretilen yumurta hücrelerinin vücut dışına alınarak erkeğin spermi ile laboratuvar ortamında döllendirilmesi sonucu elde edilen embriyoların anne rahmine yerleştirilmesi anlamına geliyor. Tüp bebek isteyen herkese uygulanabilecek bir yöntem değil. Öncelikle kadında yumurta üretebilen en az bir tane yumurtalığın olması, elde edilen embriyoların yerleştirilebileceği uygunlukta bir rahmin olması ve erkek içinde spermin bulunması gerekiyor. Tüp bebek uygulaması yumurtalıkların uyarılması, yumurtaların toplanması, yumurtaların laboratuvarda döllenmesi ve anne rahmine yerleştirilmesi olarak dört aşamada gerçekleştiriliyor.
     <br/>
     <br/>
     UZMAN GÖRÜŞÜ: ÇOĞUL GEBELİK RİSK
     <br/>
     <br/>
     Gazi Üniversitesi Tıp Fakültesi Kadın Hastalıkları ve Doğum Anabilim Dalı Öğretim Üyesi ve Türk Jinekoloji Derneği Yönetim Kurulu Başkanı Prof. Dr. Bülent Tıraş, yeni yönetmeliği olumlu buluyor. Tıraş, çoğul gebelikle doğan bebeklerde başta solunum rahatsızlıkları olmak üzere körlük, aşırı zayıflık, kalıcı felç, zeka gelişimi ve öğrenme problemleri görüldüğünü aktarıyor. Aynı anda birden fazla bebeğe hamile kalan annede ise şeker hastalığı, böbrek yetmezliği, tansiyon düşüklüğü gibi rahatsızlıklar da meydana geldiğini ifade ediyor. Çoğul gebelikleri tercih etmediklerini, mümkün olduğunca tek gebelik elde etmeye çalıştıklarını belirten Tıraş’a göre, ülkemizde ‘tüp bebek’ kavramı yanlış algılanıyor: “Tüp bebek uygulaması en az Türkiye’de yapılıyor. Oysa, oran şimdikinin 6 katı olmalıydı. Yanlış algılama var. ‘Tüp bebek’ denince  başkalarının spermiyle yapıldığı zannediliyor. Evlilikler, çocuk olmaması yüzünden sona eriyor. Devletin, buna daha fazla katkısı olmalı. Şu anda, Türkiye’de toplam 18-23 bin arasında tüp bebek uygulaması yapılıyor. Devlet bunun tamamını ödese, 50 trilyon lira civarında bir para yapar. Bu da, Emekli Sandığı’nın gözlük çerçevelerine ödediği parayla eş değer.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Ayhan Yıldırım, 09-Ağustos-2005
> Tüp bebekte sevk muamması: 
> Devletin ekonomik açıdan getirmiş olduğu yardımı takdirle karşılıyorum. Fakat uygulamanın yeni olması ve bütçe uygulama talimatının muğlak ifadeler içermesi bazı sorunları beraberinde getiriyor. Ayrıca kamuda çalışan insanların sevk kuralları tam net değil. Bunların düzeltilmesi ve yoruma açık ifadelerden arındırılması gerekiyor.

Kaynak: [www.aksiyon.com.tr](http://aksiyon.com.tr:80/detay.php?id=22302&yorum_id=1), [web.archive.org (arşiv bağlantısı)](http://web.archive.org/web/20051105191406/http://aksiyon.com.tr:80/detay.php?id=22302&yorum_id=1)
