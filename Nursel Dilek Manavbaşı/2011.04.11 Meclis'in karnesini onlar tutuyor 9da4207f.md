# Meclis’in karnesini onlar tutuyor

*Nursel Dilek Manavbaşı 2011.04.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Meclis, sadece vatandaşların ve gazetecilerin takibinde değil. Vekillerin devamsızlıklarından konuşmalarına, sataşmalarından atışmalarına kadar her şeyi kayıt altına alan bir üçüncü göz daha var.
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     TBMM yoğun bir maratonun sonunda bir yasama yılını daha geride bırakıyor. Siyasi partiler geçen hafta yaptıkları son grup toplantılarının ardından artık seçim sath-ı mailine girmiş durumda. Liderler, 12 Haziran seçimleri için milletvekili adaylarını belirleme aşamasında. Meclis ise artık yerini yeni yasama yılına bırakma telaşında.
    </p>
    <p class="MsoNormal">
     Her yıl olduğu gibi Meclis Genel Kurulu bu yıl da iktidar muhalefet atışmalarına, uykusuz geçen günlere, sert tartışmalara, zaman zaman yumruklaşmalara ve küfürleşmelere sahne oldu. Kaset skandalları, taciz iddiaları, Kürtçe konuşmalar, istifalar, sivil anayasa tartışmaları, bütçe görüşmeleri, kavgalar, atışmalar hafızalara en çok kazınanlar. Hepsi bir bir Meclis tutanaklarındaki kayıtlarda yerini aldı. Vekilleri ve partileri izleyen sadece tutanaklar değildi elbette. Vatandaş ve gazetecilerin haricinde üçüncü bir göz daha onları takibe almıştı. En çok devamsızlığı kim yaptı, en çok soruyu kim sordu, hiç konuşmayan kim, kim şakacı, kim şık, kim rüküş, kim etkin, kim pasif?
    </p>
    <p class="MsoNormal">
     Türkiye Milletvekillerini ve Seçilmişleri İzleme Komiteleri Derneği (TÜMİKOM), 2004’ten beri Meclis’i takip edip işte bu sorulara cevap veriyor. Partilerin ve vekillerin performanslarını ölçüp en’leri belirliyor. Her yasama yılı sonunda hazırladığı raporu liderlere gönderiyor. Liderler de bu raporları göz gönünde bulundurarak vekilleri hakkında fikir sahibi oluyor. 550 milletvekilinin yıl sonunda ne yapıp yapmadığını, kaç kez söz aldığını, kaç soruyu cevapladığını, kaç soruyu yanıtsız bıraktığını, devamsızlıkları onlar tespit ediyor. Peki, bu nasıl takip ediliyor?
    </p>
    <p class="MsoNormal">
     TÜMİKOM Genel Koordinatörü Mustafa Durna, ekibin başındaki isim. Asıl mesleği yayıncılık. Ancak 2004’ten beri kendini bu işe vermiş. Zira bir yasama yılı için rapor hazırlamak en az 10 ay gibi bir zamanını alıyor. Görünen kısımda 5 kişilik bir ekip yer alıyor ancak gönüllülerin de katkılarıyla bu sayı 15’i buluyor. Bir milletvekili için yaklaşık 45 bin sayfa inceleniyor. En önemli kaynak ise Meclis Başkanlığı tarafından yayımlanan belgeler. Bu resmî belgeler, TBMM tutanaklarında tanımlandığı şekliyle TÜMİKOM tarafından geliştirilen bir yöntemle kategorilere bölünerek değerlendiriliyor ve rapor hâline getiriliyor. Araştırma, vekillerin yasama yılları içinde yaptıkları yasama ve denetim faaliyetlerinin yanı sıra, diğer genel kurul etkinliklerini, genel kurul ve komisyon devamsızlıklarını, yasama dokunulmazlığı kaldırılması istenen milletvekillerini ve haklarında iddia edilen suçlamaları konu alıyor. Durna ve ekibine yol gösterecek ne iyi ne de kötü hiçbir örnek yok. Bu anlamda yaptıkları işin eşi benzeri yok; dünyada bir ilk. Parlamentoyu izlemek isteyen sivil hareketlere de bir örnek aynı zamanda.
    </p>
    <p class="MsoNormal">
     Durna, bu yönüyle yaptıkları çalışmayı bir akademik rapor olarak değerlendiriyor: “Bizim yaptığımız, siyasetçiler, siyaset araştırmacıları, sivil toplum örgütleri, köşe yazarları için önemli bir veri. Hem milletvekilinin hem partilerin hem de Meclis’in performansını tutuyoruz. Anlaşılır ve görünür hâle getiriyoruz, bir hafızanın oluşmasını sağlıyoruz. Meclis bunu kendi içerisinde yapamıyor.”
    </p>
    <p class="MsoNormal">
     Mustafa Durna, hazırlanan raporun liderler ve vekiller için de önemli bir bilgi kaynağı olduğu görüşünde. Özellikle adaylık seçimi sürecinde liderlerin aynı isimlerle ‘devam mı, tamam mı’ kararlarında etkin olacağına dikkat çekiyor: “Bizim işimiz tamamen belgelere dayanıyor. Hiçbir partiliyle ilişkiye dayanmıyor. Parti liderleri arayıp teşekkür ediyor. Çünkü bu verilerle hem kendi milletvekillerini hem de diğer vekilleri görüp karşılaştırma imkânına sahipler. Kim kaç soru önergesi vermiş, kim oturumlara katılmış, kim devamsız, hepsini bizim verilerimizden öğreniyorlar.”
    </p>
    <p class="MsoNormal">
     Durna, hazırladıkları raporun asıl amacının ise seçmene yönelik olduğunu belirtiyor. Bu raporlar seçmende bir bilincin oluşmasını sağlıyor, ‘sorgulayan seçmen’ modeli geliştiriyor: “Her ilde bir basın toplantısı yapıp o bölgeyi temsil eden vekillerin Meclis çalışmalarını kendi seçmenlerine anlatıyoruz. Burada yapmak istediğimiz birilerini mahcup etmek, küçük düşürmek değil. Vekil çalışıyorsa yine aynı vekilini destekle, çalışmıyorsa da ona göre seçimini yap, diyoruz. Sorgulayan seçmen, hesap veren vekil olmasını arzu ediyoruz. Bizim raporumuz hemen tüketilen bir rapor değil. Aktüel hâle getiriyoruz ki vatandaş anlasın.”
    </p>
    <p class="MsoNormal">
     Durna, liderlerden teşekkür, milletvekillerindense tepki almış. Yapılan çalışmadan haberdar olmayan, belli bir grup veya parti tarafından yaptırıldığını düşünen çoğu vekil, ‘Neye göre parlamentoyu izliyorsunuz?’ diye tepki göstermiş. Ancak zamanla, yapılan çalışmanın objektif olduğu anlaşılmış. TÜMİKOM’un yaptığı son çalışma ise milletvekili adaylarına yönelik. Yerelde adayların vekil olmadan önce vatandaşa verdikleri sözü kayıt altına alan dernek, vekil olduktan sonra kimin sözünü tutup tutmadığını da gün yüzüne çıkaracak. Bu nedenle adaylara şimdiden söyleyelim, vatandaşa tutamayacağınız gerçek üstü vaatlerde bulunmayın. Zira gün olur aleyhinizde delil olarak kullanılır!
    </p>
    <p class="MsoNormal">
    </p>
    <p class="MsoNormal">
     TÜMİKOM’un son raporunda Meclis’in en’lerinden bazıları
    </p>
    <p class="MsoNormal">
     En çok kanun teklifinde imzası bulunan: 15 imza ile MHP Mersin Milletvekili Mehmet Şandır
     <span>
     </span>
     En çok soru önergesi veren: 270 yazılı soru önergesiyle CHP Adana Milletvekili Hulusi Güvel
     <span>
     </span>
     En çok sözlü soru önergesi veren: 101 sözlü soru önergesiyle CHP Gaziantep Milletvekili Yaşar Ağgüz
     <span>
     </span>
     En çok meclis araştırması açılması önergesini veren: CHP İstanbul Milletvekili Çetin Soysal
     <span>
     </span>
     En çok genel görüşme açılması önergesini veren: CHP Malatya Milletvekili Ferit Mevlüt Aslanoğlu ile BDP Diyarbakır Milletvekili Selahattin Demirtaş
     <span>
     </span>
     En çok gündem dışı konuşan: CHP İstanbul Milletvekili Esfender Korkmaz
     <span>
     </span>
     En çok divan başkanı olarak oturum yöneten: 151 adet. CHP İzmir Milletvekili Güldal Mumcu
     <span>
     </span>
     En çok TBMM Divan Kâtipliği yapan: AK Parti Konya Milletvekili Harun Tüfekçi
     <span>
     </span>
     En çok genel kurul devamsızlığı olan: AK Parti İstanbul Milletvekili Lokman Ayva, BDP Siirt Milletvekili Osman Özçelik, CHP Tekirdağ Milletvekili Faik Öztrak
     <span>
     </span>
     En çok komisyon devamsızlığı olan: BDP Diyarbakır Milletvekili Gülten Kışanak
     <span>
     </span>
     Söz talebi geldiği hâlde oturumda bulunmayan: AK Parti Bursa Milletvekili Mehmet Emin Tutan
     <span>
     </span>
     En çok verdiği soru önergesini geri alan: MHP Gaziantep Milletvekili Hasan Özdemir
     <span>
     </span>
     En çok yazılı soru önergesi cevaplayan bakan: Beşir Atalay
     <span>
     </span>
     En çok sözlü soru önergesi cevaplayan bakan: Binali Yıldırım
     <span>
     </span>
     En çok konuşulan olay: CHP eski Genel Başkanı ve Antalya Milletvekili Deniz Baykal’ın kaset skandalı
     <span>
     </span>
     En yaşlı: 1924 doğumlu CHP İstanbul Milletvekili Mustafa Şükrü Elekdağ
     <span>
     </span>
     En genç: 1976 doğumlu AK Parti İstanbul Milletvekili Özlem Piltanoğlu Türköne
    </p>
    <p class="MsoNormal">
    </p>
    <p class="MsoNormal">
     TÜMİKOM izleme raporunun hazırlandığı 12 ana başlık:
    </p>
    <p class="MsoNormal">
    </p>
    <p class="MsoNormal">
     1- Yasama etkinlikleri 2- Denetim etkinlikleri 3- Önergeler 4- Öneri/Soru/Talep/Karar/Açıklamalar 5-
     <span>
     </span>
     Konuşma ve cevaplar 6- Genel Kurul ve komisyon devamsızlıkları 7- Genel Kurul ve komisyon devamsızlıkları olmayanlar 8- TBMM Başkanlık Divanı kararıyla devamsızlıktan muaf sayılanlar 9- 23. Dönem’de hakkında yasama dokunulmazlığının kaldırılması istenenler 10- 22. Dönem içinde haklarında yasama dokunulmazlığının kaldırılması istenen ve 23. Dönem’de yeniden seçilen milletvekillerinin listesi 11- 23. Dönem’de parti ve/veya tercih değiştirenler 12- Dikkat çeken durumlar
    </p>
    <p class="MsoNormal">
    </p>
    <p class="MsoNormal">
     Raporun hazırlanmasına kaynaklık eden belgeler:
    </p>
    <p class="MsoNormal">
    </p>
    <p class="MsoNormal">
     1- Meclis Başkanlığı tarafından yayımlanan tutanaklar 2- Türkiye Cumhuriyeti Anayasası ve TBMM İçtüzüğü 3- TBMM Üyeleri Ad Defteri 4- TBMM 23. Dönem 1. ve 2. Yasama Yılları, Genel Kurul ve Komisyonlar Devamsızlıklar Cetveli 5- Daimi Komisyonların Üye Listeleri 6- 23. Dönem milletvekillerinin parti değişiklik, istifa, iptal ve vefat bilgileri 7- TBMM web sitesi
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-29136-meclisin-karnesini-onlar-tutuyor.html), [web.archive.org (arşiv bağlantısı)](http://web.archive.org/web/20140926140502/http://aksiyon.com.tr/aksiyon/haber-29136-meclisin-karnesini-onlar-tutuyor.html)
