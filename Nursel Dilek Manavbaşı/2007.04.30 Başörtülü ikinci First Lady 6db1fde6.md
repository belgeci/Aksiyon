# Başörtülü ikinci First Lady

*Nursel Dilek Manavbaşı 2007.04.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dışişleri Bakanı Abdullah Gül cumhurbaşkanı seçilirse Hayrünisa Hanım da First Lady pâyesini alacak. Sempatik duruşuyla herkes tarafından sevilen Köşk’ün müstakbel hanımefendisinin farklı bir portresi…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080209123317im_/http://www.aksiyon.com.tr/resim/647/38.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dışişleri Bakanı Abdullah Gül cumhurbaşkanlığına aday gösterilince Türkiye’nin kronik tartışması yeniden alevlendi. Müstakbel First Lady Hayrünisa Hanım’ın başörtüsü, Çankaya yolunda nasıl bir ‘sorun’ teşkil edecekti? Bakan Gül, “Eşimin bireysel tercihidir, saygı gösterilmesi lazım.” dese de başörtüsünün Köşk için ‘engel’ olduğu iddia edildi bazı kesimlerce. Hatta birçok gazete ertesi gün “Başörtülü ilk First Lady Hayrünisa Gül” şeklinde lanse etti. Ancak görmezden gelinen bir şey vardı. Aslında cumhuriyet tarihinin ilk başörtülü First Lady’si Hayrünisa Gül değil, Cumhuriyet’in kurucusu Mustafa Kemal Atatürk’ün eşi Latife Hanım’dı.
   <br>
    <br>
     KADERLERİ DÜĞÜNDE KESİŞTİ
     <br/>
     <br/>
     Hayrünisa Gül, Kayserili Özyurt ailesinin kızı olarak 18 Ağustos 1965’te İstanbul Beşiktaş’ta dünyaya gelir. Çocukluğu Beyazıt’ta geçer. Liseyi Çemberlitaş’ta okur. Memleketleri Kayseri olan, ancak İstanbul’da yaşayan Abdullah Gül ve Hayrünisa Özyurt’un yolları ilk olarak 1979 yazında kesişir. Onları memleketlerinde buluşturan sebep, bir akraba düğünüdür. Gül, hala kızı için, Hayrünisa Özyurt da teyze oğlunun düğünü için gelir Kayseri’ye. Bu düğün bir yıl sonra yapılacak Gül evliliğinin de tohumlarının atıldığı gün olur. Hayrünisa Hanım o zamanlar henüz 15 yaşında Çemberlitaş Kız Lisesi birinci sınıf öğrencisidir. Abdullah Gül ise Sakarya’da endüstri mühendisliği bölümünde genç bir asistan.
     <br/>
     <br/>
     Anne Adeviye Gül, Hayrünisa Hanım’ı ilk gördüğünde ona kanı kaynar. Abdullah ve Hayrünisa da ilk görüşte birbirlerinden hoşlanırlar. Önce iki aile arasında nişan yapılır. Bir yıl kadar nişanlı kalan çift, 21 Ağustos 1980 günü sade bir nikâhla dünya evine girer. Ancak yeni evlileri kısa süre sonra kötü bir sürpriz beklemektedir. Düğünden üç hafta sonra 12 Eylül darbesi olacak ve Gül hapishaneye alınacaktır. Çiçeği burnunda damat Abdullah Gül, Sancak Hareketi ile İstanbul Erenköy’deki evlerinden alınarak tutuklanır. Fatih’te Vakıflar Yurdu’nda kalan ne kadar öğrenci varsa hapishaneye alınır. Gül de 12 Eylül darbesiyle kısa bir tutukluluk dönemi yaşar Metris Cezaevi’nde.
     <br/>
     <br/>
     Okulla ev arasında zor bir karar veren bayan Gül, evlendikten sonra liseden ayrılır. Önce dışarıdan lise diplomasını alır. Ardından evliliklerinden tam 18 yıl sonra ÖSS’ye girer ve Ankara Üniversitesi Dil Tarih Coğrafya Fakültesi Arap Dili ve Edebiyatı Bölümü’nü kazanır. Ancak Bayan Gül’ün kaydı başörtülü fotoğraf vermemesi gerekçesiyle yapılmaz. Üniversite hayalini gerçekleştirmek ve hakkını aramak için önce Danıştay’a, ardından Avrupa İnsan Hakları Mahkemesi’ne başvurur.
     <br/>
     <br/>
     KIYAFETLERİNİ KENDİ TASARLIYOR
     <br/>
     <br/>
     O gün kayıt yaptıramadan üniversitenin kapısından dönen Gül’ü eşi de yalnız bırakmaz. Kapıda büyük bir basın ordusuyla karşılaşan Hayrünisa Gül’ün medya karşısına çıkışı da bu olayla olur. Bayan Gül, eşinin devlet görevinde olması hasebiyle, davasını Mart 2004’te geri çeker.
     <br/>
     <br/>
     Emine Erdoğan, modacıların sık sık eleştirilerine maruz kalsa da Hayrünisa Gül, her zaman şıklığıyla onlardan tam not alan bir isim. Genellikle üç düğmeli ceketleri tercih eden bayan Gül, Semra Sezer ve Emine Erdoğan gibi Ankara Kız Teknik Öğretim Ankara Olgunlaşma Enstitüsü’nden giyiniyor. Osmanlı tarzı kıyafetlerini burada diktiriyor Hayrünisa Hanım. Ayrıca, yakın çevresine göre, Bayan Gül genç kızlığından beri kıyafetlerini kendi tasarlıyor ve bundan çok büyük zevk alıyor. Dikiş nakış bilen Gül, gençliğinde kıyafetlerini kendisi dikiyormuş. Gündelik kıyafetlerinde de oldukça dikkatli davranıyor müstakbel First Lady. Bayan Gül’ün gezilerde genellikle kumaş ve ona göre aksesuar baktığı söyleniyor.
     <br/>
     <br/>
     Hayrünisa Gül, başörtüsü tercihinde cesur ve çarpıcı renkler kullanıyor. Genellikle başörtüsüyle çantasının aynı renklerde olmasına özen gösteriyor. Uzun boylu olduğu için kıyafetleri iyi taşıyan Bayan Gül, en fazla siyah-beyaz tonlardaki takım kıyafetleri giymeyi seviyor. Hayrünisa Hanım’ın kıyafetleri kadar makyajı da modacılar tarafından beğeniliyor. Abartıdan epey uzak, sade makyajıyla sempatik ve genç göründüğü söyleniyor.
     <br/>
     <br/>
     BÜYÜKELÇİ EŞLERİ DE ONU ÇOK SEVİYOR
     <br/>
     <br/>
     Hayrünisa Hanım, mümkün olduğunca Dışişleri Bakanı Abdullah Gül’e gezilerinde eşlik ediyor. Çok fazla aktif olmayan Hayrünisa Gül, her dışişleri bakanı eşi gibi Dışişleri Mensupları Eşleri Dayanışma Derneği’nin de başkanı. O nedenle dernekle bağlantılı programlara ve kermeslere katılmayı ihmal etmiyor. Hayrünisa Hanım, büyükelçi eşleri tarafından da çok seviliyor ve bu yüzden çok fazla davet alıyor. Eşli resepsiyonlara katılan Bayan Gül, sıcakkanlı ve güleryüzlü olması nedeniyle sevilen bir sima.
     <br/>
     <br/>
     Diplomasi muhabirleri arasında en az bakan Gül kadar eşi de seviliyor. Şimdiye kadar suratının asık olduğu hiçbir fotoğraf karesi yok. Her daim kibar, güler yüzlü ve sıcakkanlı olduğu söylenen Hayrünisa Hanım, geziler sırasında çok konuşmuyor; ama muhabirlerle sohbet edip hal hatır soruyor. Ancak bu muhabbet siyasete dönerse lafı değiştiriyor; siyaset konuşmaktan hoşlanmıyor. Bir süre öncesine kadar basınla arası daha rahat olan Gül, uzun süredir kimseye röportaj vermiyor. Bunun da Abdullah Gül’ün direktifi doğrultusunda olduğu biliniyor.
     <br/>
     <br/>
     Eşinin yurtdışı gezilerine katılan Gül, alışveriş yapmayı da ihmal etmiyor. Yurtdışından en fazla otantik eşya ve kıyafet alıyor. Hatta diplomasi muhabirlerinin söylediğine göre küçük bir bavulla giden Hayrünisa Hanım iki üç bavulla ülkeye geri dönüyor. Bakan Gül’ün iş icabı oldukça sık gittiği New York, Hayrünisa Hanım’ın da en sık ziyaret ettiği kentler arasında. En fazla alışverişi de buradan yapıyor. Yeni yerler görmeyi ve yeni şeyler öğrenmeyi çok seviyor. Geri planda olmaktan hoşlanmıyor. Meraklı bir yapıya sahip olan Hayrünisa Hanım, gittiği ülkelerin yemeklerinin tadına bakıp tarif alıyor.
     <br/>
     <br/>
     Vatan Gazetesi diplomasi muhabiri Zeynep Gürcanlı, Hayrünisa Hanım’ın duyarlı biri olduğunu anlatıyor. Gürcanlı, Yemen gezisi sırasında Bayan Gül’le ilgili anısını şöyle aktarıyor: “Yemen’e gittiğimizde şartlar çok kötüydü. Bizim kaldığımız otelde fareler vardı. Abdullah Gül ve eşinin kaldığı otel de basın mensuplarının kaldığı otelden biraz daha iyiydi. Ben durumu bir sohbet esnasında Hayrünisa Hanım’a söyledim. O da eşine söylemiş. Abdullah Gül de beni ve oda arkadaşımı kaldığı otele çağırdı. Onun sayesinde onların oteline geçtik. Bu anlamda çok duyarlı bir insan.”
     <br/>
     <br/>
     KÖŞK’TE ‘MÜSTAKBEL’ DÜĞÜN
     <br/>
     <br/>
     Gül çiftinin Ahmet Münir (24), Kübra (21) ve Mehmet Emre (16) isimli üç çocuğu var. Ahmet Münir, Bilkent Üniversitesi Endüstri Mühendisliği mezunu. Goldman Sackhs’ta finans uzmanlığı yapıyor. Kübra Gül, Bilkent Üniversitesi, Mehmet Emre ise TED Koleji mezunu. Mehmet Emre Gül, OKS’de Ankara 33’üncüsü olarak Galatasaray Lisesi’nde okumaya hak kazandığı halde gitmedi. Mehmet Emre aynı zamanda TÜBİTAK Matematik Kulübü üyesi.
     <br/>
     <br/>
     Hayrünisa Hanım, gittiği gezilerde okulları ve yardıma muhtaç çocukları ziyaret ediyor. Çocuklara karşı çok hassas olan Gül, kendi çocuklarının da üzerine titriyor. Çocuklarını medyadan uzak tutan Hayrünisa Hanım, aile mahremiyetine çok önem veriyor.
     <br/>
     <br/>
     Gül ailesi yaklaşık dört yıldır Çankaya Köşkü’nün karşısındaki Dışişleri Konutu’nda yaşıyor. Bayan Gül, şu sıralar tatlı bir telaş içinde. Endüstri Mühendisliği mezunu kızı Kübra Gül, Kayserili bir ailenin oğlu ve dekorasyon firması sahibi Mehmet Sarımermer’le nişanlı. Eğer Abdullah Gül cumhurbaşkanı seçilirse Kübra’nın düğünü de Köşk’te olacak.
     <br/>
     <br/>
     ALIŞVERİŞİ DE YEMEKLERİ DE O YAPIYOR
     <br/>
     <br/>
     Ev alışverişlerini kimseye yaptırmayan Hayrünisa Hanım’ın en büyük zevklerinden biri de yemek yapmak. Bayan Gül’ün yaptığı en güzel yemekler arasında Kayseri mutfağına ait mantı, su böreği ve yağlama bulunuyor. Ancak Abdullah Bey’in kilo almaması için genellikle hafif sebze yemekleri yapıyor. Abdullah Gül, eşinin en çok da kuru fasulye ve pilavı güzel yaptığını belirtiyor. Hayrünisa Hanım, eve gelen konukları için yöresel yemekler yapıyor. Müstakbel First Lady ile ilgili iki anekdot daha: İngilizce bilen Hayrünisa Gül, eşi ve çocukları gibi Beşiktaş taraftarı.
     <br/>
     <br/>
     <br/>
     <br/>
     BAŞÖRTÜSÜ KÖŞK’E ENGEL DEĞİL
     <br/>
     <br/>
     <br/>
     BBP lideri Muhsin Yazıcıoğlu’nun eşi Gülefer Yazıcıoğlu: “Ben kendilerini tebrik ediyorum. Allah muvaffak etsin. Hayrünisa Hanım’la milletvekili lojmanlarından tanışıyorum. Karşılaştığımız zaman birbirimize selam veririz. Hoşgörülü ve iyi bir insandır. İnşaallah iyi işlere imza atarlar, biz de mutlu oluruz. Başörtülü biri elbette Köşk’e çıkabilir. Dini siyasete karıştırmadığı ve başörtüsünü eşinin icraatlarının önüne geçirmediği müddetçe sorun yok. Laik bir ülkede yaşıyoruz. Başörtülü bir hanım pekâlâ First Lady olabilir.”
     <br/>
     <br/>
     MHP Kadın Kolları Başkanı Hediye Akdere: “Başörtüsü bir tercih meselesi. Hayrünisa Gül, başını örten bir hanım. O beni çok ilgilendirmiyor; ama cumhuriyete bağlı olmak, orası işin en önemli kısmı bence. Bir de Hayrünisa Hanım Türkiye’yi AİHM’ye şikayet eden bir hanım. Bu da beni hep rahatsız etmiştir. Bu ülkede başörtülü olup, mağdur olan yüzlerce kişi var. Ancak hiçbirimiz devletimizi Avrupa İnsan Hakları Mahkemisi’ne şikâyet etmedik. Bu da benim kafamda kendisi hakkında bir soru işaretidir. Bu tutumunu da asla onaylamadım.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27299), [web.archive.org (arşiv bağlantısı)](http://web.archive.org/web/20080209123317/http://www.aksiyon.com.tr:80/detay.php?id=27299)
