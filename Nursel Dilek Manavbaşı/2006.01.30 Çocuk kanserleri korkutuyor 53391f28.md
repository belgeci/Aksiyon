# Çocuk kanserleri korkutuyor

*Nursel Dilek Manavbaşı 2006.01.30*

<div>
 <p>
  <font>
   İsmini anmaktan bile hoşlanmadığımız kanser, yeni doğmuş bebeğinizin başına gelirse ne yaparsınız? Kanser çocuklarda da görülür müymüş demeyin; çünkü her yıl 15 yaşın altındaki bir milyon çocukta 110-150 arasında kanser vakası görülüyor.
   <br/>
   <br/>
   Yasalara göre kanser bildirilmesi zorunlu hastalıkların başında geliyor. Türkiye’de ölüm sebepleri açısından kalp hastalığından sonra ikinci sırada yer alıyor. Ülkemizde sadece iki kanser hastanesi hizmet veriyor. 1962’de Ankara’da kurulan Ahmet Ant İçen Kanser Hastanesi, 2005’te Gaziantep’te kurulan Onkoloji Hastanesi. Tüm dünyada olduğu gibi Türkiye de kanserle mücadele için savaş veriyor. Kanserle mücadelede en etkin kurumların başında da Türkiye Kanser Araştırma ve Savaş Kurumu geliyor. Hacettepe Üniversitesi İhsan Doğramacı Çocuk Hastanesi Başhekimi, Türkiye Kanser Araştırma ve Savaş Kurumu Başkanı Prof. Dr. Tezer Kutluk’a göre, kanser korunulabilir, erken tanınabilir, tedavi ve rehabilite edilebilir bir hastalık. Tedavi yöntemleri açısından pahalı olan hastalık için tüm dünyada olduğu gibi Türkiye’de de çok para harcanıyor.
   <br>
    <br>
     Erişkinlerde ve yaşlılarda daha sık görülmesine rağmen yeni doğan döneminden itibaren çocuklar da kansere yakalanabiliyor. Çocuklarda görülen, erişkinlerdeki kanser türlerinden farklı. Çocukluk çağı kanserlerinde ilk sırayı lösemi yani kan kanseri alıyor. İkinci sırada sinir sistemi tümörleri, üçüncü sırada beze kanserleri denen lenfomalar var. Löseminin sık rastlanan belirtileri ateş, üşüme, güçsüzlük ve yorgunluk, iştah ya da kilo kaybı, lenf düğümlerinin şişmesi ya da hassasiyeti, hafif travmalarla çürüme ya da kanama olması, dişetlerinde şişlik ya da kanama, gece terlemesi ve kemik yahut eklem ağrıları olarak kendini gösteriyor. Başlangıçta hafif olan ve giderek şiddetlenen belirtileri çocuğunuzda fark ettiğinizde doktorunuza başvurmakta fayda var.
     <br>
      <br>
       Esas kanser cebinizde!
       <br>
        <br>
         Tezer’in verdiği bilgilere göre, erişkinlerde görülen kanserlerde çevre faktörü etkiliyken, çocukluk çağı kanserlerinde genetiğin rolü daha fazla. Fakat erişkin kanserlerindeki iyileşme şansı yüzde 63 iken çocuklarda tedavi ve hastalıktan kurtulma şansı yüzde 80’e çıkıyor. Kanser ne kadar erken teşhis edilirse, iyileşme şansının o kadar yüksek olduğunu belirten Tezer Kutluk, “Özellikle çocukluk çağı kanserleri konusunda ebeveyn, doktor ve kamu duyarlılığı çok önemli.” diyor.
         <br/>
         <br/>
         Sağlıklı olmamakla birlikte istatistikler son yıllarda hem dünya hem Türkiye açısından çocuk kanserleri konusunda alarm veriyor. Her yıl dünyada 160 bin, ülkemizde 2 bin 500 ila 3 bin çocuk kansere yakalanıyor. Prof. Kutluk da uyarıyor: “Kanser bir yetişkin hastalığı değil. Çocuklarda da görülebileceğini, belirtilerine karşı uyanık olunması halinde tedavi şansının çok yüksek olduğunu bilmeliyiz. Bilinçlendirmenin en temel yolu da eğitim. Biz de kurum olarak talep gelen her ilköğretim okuluna ve her kuruluşa bu konuda yardımcı oluyoruz.” Kanser türleri arasında en fazla ölüm akciğer kanserlerinde gerçekleşiyor. Bunun en büyük nedeni tütün ve tütün mamullerinin tüketimi. Türkiye’de sigaraya başlama yaşı 11 olarak kabul ediliyor. 65 milyon nüfusun içinde 25 milyon kişi sigara içiyor. Prof. Dr. Kutluk, 1996’da sigara için çıkan yasayla ciddi bir yol alındığını ifade ederek yeni yasa hazırlığı ile de önemli bir adım atılması gerektiğine dikkat çekiyor. “Sigara bir halk sağlığı sorunudur.” diyen Kutluk, dünya sağlık teşkilatının tarihinde Türkiye’nin de içinde bulunduğu ilk defa bu kadar kapsamlı bir anlaşma imzalandığını belirtiyor: “Biz 1969’dan beri uluslararası kanserle savaş örgütü UICC üyesiyiz. Bu, dünyanın bir numaralı kanser örgütü. Dünyada kalp örgütü, kanser örgütü ve göğüs örgütleri sigaraya karşı mücadelede el ele veriyor. Bu nedenle esas kanser cebinizdeki sigarada.”
         <br/>
         <br/>
         Kanserin tedavisi de mümkün, kanserden korunmak da. Ancak kanserden korunmak için insanların bazı stratejiler izlemesi gerekiyor. Tütün ve mamullerini kullanmaktan kaçınmak, doğru beslenmek ve diyet yapmak, güneş ışınlarından korunmak ve egzersiz yapmak en baştaki tedbirler. Bütün bunlar uygulandığında kanserden yüzde 43 oranında korunmak mümkün. Bir gün geldiğinde kanserden ölen insanın olmayacağına dikkat çeken Kutluk, buna ulaşmanın mümkün olduğunu ama zaman gerektiğini belirtiyor. Bu konuda sevindirici bir haberin de olduğunu dile getiriyor:
         <br/>
         <br/>
         “Dünya Kanser Teşkilatı, Amerika Kanser Cemiyeti gibi örgütler, önümüzdeki 20-25 yıl için kanser sıklığını yüzde 25 oranına indirmek kanserden ölümü yüzde 50 azaltmak diye hedef koyuyordu. Fakat benim son katıldığım toplantıların birinde Amerika Kanser Enstitüsü’nün başkanı, kanseri yeryüzünden silmekten bahsetti. Dünya kanseri tamamen ortadan kaldırmaya yöneldi.”
         <br/>
         <br/>
         Çocuk kanserlerinde Avrupa’da yüzde 1’lik artıştan söz edildiğini hatırlatan Kutluk, Ortadoğu ve Balkanlarla birlikte Türkiye’de sinir sistemi tümörlerinden daha sık rastlanan türün beze kanserleri olduğuna işaret ediyor: “Çocuklarımızın önünde uzun bir yaşam var. Bir hastalığın daha az görülmesi onun daha az önemli olduğu anlamına gelmez. Tedavi şansı yüksek olan, önünde uzun bir yaşam olan çocuklardaki kanserleri iyileştirmek için elimizden geleni yapmamız lazım.”
         <br/>
         <br/>
         Kanser belirtileri
         <br/>
         <br/>
         * Dışkılama ve idrar alışkanlıklarında değişiklikler
         <br/>
         * İyileşmeyen yaralar
         <br/>
         * Beklenmeyen kanamalar ve akıntılar
         <br/>
         * Göğüs veya başka organlarda hissedilen şişlikler
         <br/>
         * Yutma güçlüğü ve hazımsızlık
         <br/>
         * Siğil ve benlerde belirgin değişiklikler
         <br/>
         <br/>
         Rapora göre en büyük tehlike sigara
         <br/>
         <br/>
         Sağlık Bakanlığı Kanserle Savaş Dairesi Başkanlığı’nca hazırlanan 23 Ocak tarihli ‘Kanser Raporu’na göre ülkemizde kanser hastalarının sayısında artış gözleniyor. Raporda, Türkiye’de önümüzdeki 29 yılda, sigaraya bağlı nedenlerden ölen kişilerin sayısının yaklaşık 1 milyon 50 bine ulaşacak. Kanserle mücadelede güvenli su kullanımı, hava kirliliği ve radyasyondan korunmanın önemine büyük. Cilt kanserinin en önemli faktörü ultraviole ışınları. Özellikle yaz aylarında, güneş ışınlarının en yoğun olduğu saatler olan 10.00-16.00 arasında, ultraviole ışınlarından korunmak gerekiyor. Kanser yapıcı ‘tehlikeli hava kirleticisi’ içeren boya, bina yapı ve temizlik malzemeleri ile böcek öldürücülerinin özellikle kapalı ortamlarda kullanımına dikkat edilmesi de şart. Doktor tavsiye etmediği takdirde röntgen filmi çektirilmemesi, iş yerinin sağlık koşullarına uygun hale getirilmesi, asbest, benzen, katran gibi kanser yapıcı malzemelere karşı gerekli önlemler alınıp koruyucu malzeme kullanılmalı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 990 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23275), [web.archive.org (arşiv bağlantısı)](http://web.archive.org/web/20060525081639/http://www.aksiyon.com.tr:80/yazdir.php?id=23275)
