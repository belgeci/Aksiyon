# Erdoğan dikensiz gül bahçesi istiyor

*Nursel Dilek Manavbaşı 2014.06.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   AK Parti il ve ilçe başkanlıklarından son zamanlarda istifa sesleri yükseliyor. İstifaları parti içerisindeki bir kan değişimi olarak gören de var, çatlak olarak değerlendiren de… Ama en doğru değerlendirme herhalde yeni döneme hazırlık.
  </font>
 </div>
 <div id="newsText">
  <font class="detail-text">
   <p>
    erel seçimlerden yüz­de 43’lük oy ora­nıy­la çok sa­yı­da be­le­di­ye başkanlığını ka­za­nan AK Par­ti­‘de Cum­hur­baş­kan­lı­ğı se­çim­le­ri ön­ce­si teş­ki­lat değişik­li­ği yaşanıyor. AK Parti Genel Başkanı Recep Tayyip Er­do­ğa­n’­ın ta­li­ma­tı üze­ri­ne gerçekleşen görev değişiminin başında teşkilatlardan so­rum­lu Ge­nel Başkan Yar­dım­cı­sı Sü­ley­man Soy­lu var. İl ve ilçe başkanlıklarında görevden almaların yanı sıra istifa etmek zorunda bırakılanlar, hoşnutsuzluğun Genel Merkez’e de sıçrayacağı görüşünde.
   </p>
   <p>
    İlk olarak seçimlerde başarısız olan illerin yönetimlerinden geldi istifa haberleri. Belediyeyi BDP’ye kaptıran Iğdır yönetiminin istifası öncüydü. Sonrasında Mersin İl Başkanı ve Yönetim Kurulu, ardından Ardahan il ve ilçe yönetimlerinin tümü görevden ayrıldı. Kars’taki yönetim topluca istifa etti. Nevşehir de Genel Merkez’le istişarelerin ardından istifasını verdi. İstifa süreci sadece belediye başkanlıklarını kaybeden illerle sınırlı kalmadı. Yerel seçimi açık ara kazanan Erzurum da süreçten nasibini alan illerin başındaydı. En sürpriz istifa ise seçimi Mansur Yavaş’ın elinden kıl payı kazanan Ankara İl Başkanlığı’ndan geldi. Eski İl Başkanı Murat Alparslan görevden ayrılan diğer isimler gibi “Lüzum görüldüğü üzere istifa ediyorum.” diyerek ayrıldı görevinden.
   </p>
   <p>
    İstifalar sadece bu illerle sınırlı değil. Adana, Yalova, Bolu, Tekirdağ, Burdur, Çanakkale, Şırnak, Hatay… Türkiye’nin dört bir tarafından istifa haberleri gelmeye devam ediyor. Süleyman Soylu istifalara çok fazla anlam yüklenilmemesi gerektiğini belirtiyor. Yaşanan istifaların ‘AK Parti’de çatlak’ şeklinde yorumlanmasından rahatsız. Ona göre yaşanan süreç, çatlaktan ziyade bir bayrak değişimi! Peki, Cumhurbaşkanlığı seçimine kısa bir süre kala teşkilatlarda yaşanan bu istifaların anlamı ne? Gerçekten bir bayrak değişimi mi yoksa partideki çatlağın habercisi mi?
   </p>
   <p>
    Erdoğan’ın Köşk adaylığı güçlendikçe, AK Parti’nin yeni şeklinin nasıl olacağı tartışmaları da hızlanıyor. Lidere dayanan bir parti olarak tarihî bir kırılma yaşayacak gibi görünen AK Parti’de, lider sonrası süreç hiç de kolay olmayacak. Değişiklikler hem Erdoğan’ın cumhurbaşkanı adaylığına hem de Erdoğan sonrası AK Parti’nin bürüneceği role ait izler taşıyor.
   </p>
   <p>
    İstifalar genel olarak hücre yenilenmesi olarak değerlendiriliyor. Hücre yenilenmesi ağustos sonrası yaşanacak muhtemel ‘hizipler arası mücadele’de önemli bir argüman. Hizipleşmenin temel sebebi ise rüşvet ve yolsuzluk soruşturması süreci. Yenilikçiler ve gelenekçiler kutuplaşması şu anda farklı boyutta yaşanıyor. Erdoğan, kadro ve teşkilat desteği verdiği hizbini yakınında tutarak moral ve takviye sağlıyor.
   </p>
   <p>
    Marmara Üniversitesi Siyasal Bilgiler Fakültesi Kamu Yönetimi Bölüm Başkanı Prof. Dr. Ömer Faruk Gençkaya, istifaların cumhurbaşkanlığı seçimine yönelik yeni bir yapılanma olduğu görüşünde. Kimi yerlerde CHP ve MHP, kimi yerlerde ise BDP/HDP rekabetini dengelemek amacıyla yapıldığına inanıyor: “2015 seçimlerine yönelik yaklaşık 40 il ve 560 ilçede yeniden yapılanma olacağı (Yeni Şafak) haberleri yayımlanmıştı. İstifa eden il yönetimlerinden bazıları AK Parti’nin seçimi oldukça önde kazandığı yerler. Bu nedenle yeniden yapılanmanın temelinde Cumhurbaşkanlığı seçimi ve gelecek yıl yapılacak milletvekili genel seçimlerinin olduğunu söyleyebiliriz.”
   </p>
   <p>
    17 Aralık sonrasında partiden istifa eden vekillerden biri değişimi, Erdoğan’ın rahatsız olduğu isimleri uzaklaştırması şeklinde yorumluyor. Köşk öncesi kendisine bağlı olmayanları görevden aldığına ve hazırlığın genel merkeze de sıçrayacağına işaret ediyor: “Kendisine sıkıntı çıkarmayacak, sadık, biat eden isimleri yanına alıyor. Bunu bürokraside de yapacak, partide de, genel merkezde de. Kişiye bağlı bir kadrolaşma bu. Şu veya bu isme karşı olmaktan ziyade kendine bağlı kadro oluşturuyor.”
   </p>
   <p>
    17 Aralık sonrasında istifa eden vekillerden biri de eski AK Parti Burdur Milletvekili Hasan Hami Yıldırım. AK Parti’de görev yaptığı dönem yerel yönetimlerden sorumlu başkan yardımcısıydı. Teşkilatı iyi bilen bir isim. İstifaların yenilenme, kuvvetlenme amacı güttüğüne ihtimal vermiyor. Öyle olsa kongre dönemlerinde, belli takvimlerde bu tür çalışmaların yapılacağına dikkat çekiyor. Yerel seçimlerde kaybeden illere yönelik bir tasfiye olmasını da en düşük ihtimal olarak değerlendiriyor.
   </p>
   <p>
    Yıldırım’a göre yaşananlar cadı avının partideki yansıması: “Seçim başarısı belirleyici bir unsur değil. Öyle olsa sadece başarısız olan yerlerdeki teşkilatları değiştirirlerdi. Başarılı saydıkları yerlerde de değişim yaptılar. Bana göre ‘cadı avı’ hikâyesini devam ettiriyorlar. İstifa edenlerin bir gruba yakın olduklarını ya da onların yaftasıyla ‘paralelci’ falan olduklarını düşünmüyorum. Bence yolsuzluklar karşısında nasıl bir tavır takındılar ona bakıyorlar. En büyük faktör bu.”
   </p>
   <p>
    Hasan Hami Yıldırım, yaşanan sürecin bir başka nedenini ‘Soylu faktörü’ olarak yorumluyor. Tepki istifası sonucu görevden ayrılanların yerine Süleyman Soylu’nun geçmişteki DP kadrolarını AK Parti’ye kaydırma girişimi olarak değerlendiriyor. Buna, yerel seçim öncesinde de şahit olduğunu vurguluyor: “Sanırım, Süleyman Bey kendi ekibini oluşturmaya çalışıyor. Yerel seçim öncesinde bazı illere adaylar gösterdiğine şahit oldum. Bu durum, partide henüz su yüzüne çıkmayan bir çatışmayı ortaya çıkaracaktır. Onun teklif ettiği isimlere ciddi tepkiler vardı. Çünkü bu kişiler yakın zamana kadar il ve ilçe kadrolarıyla çatışma hâlindeydi. Kendi yerlerine bu insanların geldiğini görmek il ve ilçe teşkilatlarını rahatsız edecektir. Ne kadar seslerini çıkarabilirler orasını bilemiyorum.”
   </p>
   <p>
    <span>
     <strong>
      İSTİFA EDENLER NELER SÖYLEDİ:
     </strong>
    </span>
   </p>
   <p>
    <strong>
     AKP Ankara İl Başkanı Murat Alparslan:
    </strong>
   </p>
   <p>
    2002 yılında AK Parti Genel Merkez Gençlik Kollarında teşkilat başkanı olarak siyasi hayatıma başladığım, devamında 2005 yılından itibaren Ankara İl Başkanlığında başkan yardımcısı olarak icra ettiğim hizmetlerimden sonra 2009 yılından itibaren İl Başkanı olarak seçilmem üzerine, tüm seçimlerden zaferle çıktığımız bir sürecin sonunda görülen lüzum üzerine görevimden istifa ediyorum.
   </p>
   <p>
    <strong>
     AKP Şırnak İl Başkanı Mehmet Demir:
    </strong>
    Bize göre siyaset, halkın hoşnutluğu çerçevesinde, Hakk’a hizmet davasıydı. Biz o günden bugüne, bu çizgide gönül rahatlığı içinde alnımızın ak, başımızın dik olduğu bir istikamette, bu noktaya kadar getirdiğimizi net bir şekilde ifade edebiliriz. Milletimize ihanet etmeyeceğimizi belirtmek isteriz. Bugün yine gönül rahatlığı içerisinde milletimize hizmetten başka, hiç kimseye hizmet etmediğimizi özellikle vurgulamak istiyorum.
   </p>
   <p>
    <strong>
     AKP Erzurum İl Başkanı Murat Kılıç:
    </strong>
    İnsanları kodlamanın, etiketlemenin hiçbir anlamı yok. Benim aklım kiralık değil ve kiralık da olmadı. Bu fişlenen adamları bir şekilde bir şeyler üzerinden yıpratmaya çalışmak ya da bundan dolayı adamları bir şekilde toplum içinde rencide etmeye çalışmak hoş bir durum değil.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-38798-erdogan-dikensiz-gul-bahcesi-istiyor.html), [web.archive.org (arşiv bağlantısı)](http://web.archive.org/web/20140926135822/http://aksiyon.com.tr/aksiyon/haber-38798-erdogan-dikensiz-gul-bahcesi-istiyor.html)
