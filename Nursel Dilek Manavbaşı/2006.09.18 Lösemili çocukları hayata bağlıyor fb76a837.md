# Lösemili çocukları hayata bağlıyor

*Nursel Dilek Manavbaşı 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Lösemili Çocuklar Hastanesi, binlerce çocuk için ümit ışığı oldu. Diyarbakır'daki bombanın kurbanı olan Mizgin de lösemiyi bu hastanede yenmişti.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061010185921im_/http://www.aksiyon.com.tr/resim/615/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Gaziantepli Yılmaz ailesinin hayatı, en büyük oğulları Halil'in hastalığıyla değişir. Baba Zeki Yılmaz, sürücü kursunun işletmeciliğini yapmakta; anne Hatice Yılmaz ise üç çocuğuna bakan bir ev hanımı. Halil İbrahim'in hastalığının ilk ağır belirtisi 11 yaşındayken dizlerindeki ağrılarla ortaya çıkar. İştahsızlık ve halsizlikle ağırlaşan hastayı, doktorlar 'geç kalınmış vaka' olarak acil ameliyata alır. Uzun süre doktor doktor dolaşır aile. Önce akciğer kanseri, sonra tüberküloz teşhisi konur; tedavi süresince yanlış zaman dilimlerinde verilen ışın ise iliklerini kurutur minik Halil'in.
   <br>
    <br>
     Gaziantep-Ankara arasında mekik dokuyan aile, neyi var neyi yok satıp Ankara'ya yerleşir. Baba özel sektörde çalışmaya, Halil ise Dışkapı SSK Hastanesi'nde "geç teşhis konan lösemi tedavisi" görmeye başlar. Kan bulmakta zorluk çeken Zeki bey, bunun için sık sık izin alınca bir yılda üç defa işten çıkarılır. Aile o zamanki adıyla "Şirinler Lösemili Çocuklar Derneği" ile tanışır. Vakfa üye olduklarında yalnız olmadıklarını; artık yüzlerce lösemi hastası insanla aynı kaderi paylaştıklarını anlar. Halil, hastalığıyla 10 yıl mücadele eder. Son güne kadar ölümü hiçbir zaman ağzına almaz. Ancak geçtiğimiz 23 Aralık sabahı annesine bakıp "Bu mide bulantısı beni öldürecek" der ve hayata veda eder.
     <br/>
     <br/>
     HASTANEDE HER ŞEY ÜCRETSİZ
     <br/>
     <br/>
     Abbas ailesinin hayatı da çocukları Yunus Emre'nin lösemi hastalığına yakalanmasıyla sarsılır. Onun da ilk belirtileri halsizlikle başlar. GATA, Ankara Tıp Fakültesi derken onların da son durağı Dışkapı SSK Hastanesi olur. Rapor kuyrukları, ilaç masrafları, hastanenin hijyen eksikliği, kan bulmada yaşanan sıkıntılar hepsinin ortak sorunudur. Bütün bu problemler, hastanede Pediatrik Hematolog olarak görev yapan Prof. Dr. Üstün Ezer'de lösemili çocuklar için hastane yapma fikri doğurur. Hastalarını kontrol ettiği akşamlardan birinde bir çocuğun "Üstün amca odaya acaba televizyon alabilir miyiz?" sorusu hastane için kolları sıvamasının vakti geldiğini gösterir.
     <br/>
     <br/>
     Türkiye'de ilk ve tek olan Özel Lösante Lösemili Çocuklar Hastanesi bundan altı yıl önce Ankara'da açıldı. Halil gibi çocukların bir daha yitirilmemesi umuduyla açılan hastane bugün yüzlerce kişinin umudu. Lösemili Çocuklar Sağlık ve Eğitim Vakfı (LÖSEV) başkanı Üstün Ezer'in fikriyle ortaya atılan proje 10 ay gibi kısa sürede tamamlanmış. Ezer'i hastane yapma fikrine iten sebep ise devlet hastanesinde çalışırken yaşadığı sıkıntılar ve bürokratik engeller. Prof. Ezer "Lösemili çocuklar için steril bir ortam olması gerekiyordu. Fakat bu devlet hastanelerinde pek mümkün olmuyor. Bütün bunlardan dolayı burayı yapmaya karar verdik." diyor.
     <br/>
     <br/>
     Vakıf, hastaneyi yapmaya karar verdiğinde elinde sadece 20 milyar vardır. 20 trilyona mal edilen hastane için kimi çimentosunu gönderir, kimi musluğunu. Dönemin cumhurbaşkanı Süleyman Demirel'in desteği ile de Petkim'in kullanmadığı arazi 20 yıllığına devredilir. Sonunda hayaller gerçeğe dönüşür ve hastane 24 Eylül 2000'de hizmete açılır. Sekiz katlı hastanede 30 yataklı ünite, ameliyathane, altı yataklı yoğun bakım ünitesi, poliklinik odası, acil müdahale odası, hematoloji, mikrobiyoloji ve biyokimya laboratuarları, kan bankası ve radyoloji üniteleri var. Ayrıca çoğunlukla Doğu ve Güneydoğu'dan gelen aileler de unutulmamış. Onlar için de konaklayabilecekleri apart odalar bulunuyor. Merkezin en önemli özelliği ise muayeneden tahlile, kan temininden pijamasına kadar hastaların ücretsiz tedavi olması. Hematoloji ve çocuk hastalıkları uzmanları, psikologlar ve diğer sağlık çalışanı olmak üzere yüze yakın personel görev yapıyor. Tiyatro, resim, müzik, oyun ve bilgisayar odaları da çocukları hastane atmosferinden uzaklaştırıyor.
     <br/>
     <br/>
     Lösante'de çocukların sağlıkla ilgili her türlü ihtiyaçlarına çözüm bulunuyor. Kan ihtiyacı söz konusu olduğunda gerek gönüllü üyelere ulaşarak, gerekse kalabalık merkezlerde kan anonsu yaptırılarak kan bulunması sağlanıyor. Zor durumda kalan hastaların ilaç bulmalarına yardımcı olunuyor, tedavilerine düzenli devam edebilmeleri için yol paraları karşılanıyor. Hastanede beş yılda lösemili 230 çocuk tedavi görmüş. Hastaların yüzde 35'i üç yıllık tedavilerini tamamlayarak yeni hayatlarına başlamış. Ancak her yıl Türkiye'de 1.200-1.500 çocuk lösemi hastalığına yakalanıyor.
     <br/>
     <br/>
     KAYBETTİKLERİ HALİL'LERİ İÇİN…
     <br/>
     <br/>
     Halil İbrahim ve Yunus Emre, lösemiye yakalanan; ancak "kaderleri farklı" binlerce çocuktan sadece ikisi. Anne Hatice Yılmaz "Yaşasaydı 21 yaşında olacaktı Halil. Bu hastane o zaman yapılsaydı belki benim oğlum da kurtulurdu." diye iç geçiriyor. Yunus Emre'nin babası Mevlüt Bey ise oğlunun hastanede kavuştuğu sağlığı için her gün şükrediyor. Halil hayatını kaybetti. Hastanenin yapımına yetişemedi. Fakat Yunus Emre buranın ilk hastası oldu. Onun yaşama savaşı lösemi hastanesiyle kolaylaştı; yüzlerce çocuğunki gibi.
     <br/>
     <br/>
     Halil İbrahim Yılmaz'ın ailesi şimdilerde LÖSEV'de görev yapıyor. Baba Zeki Yılmaz LÖSEV Aile Komite Başkanı, Anne Hatice Hanım ise burada bayanlara el sanatları dersi veriyor. Aile, oğullarını yaşatamasa da artık başka Halil'lerin ölmemesi için çabalıyor. Belki de her şeyi Hatice Yılmaz'ın şu sözleri özetliyor: "Lösemili çocukları hayata döndüren hastanenin benzerleri birkaç ilde daha açılsa belki bu sayı daha da düşecek. Artık Halil İbrahim'ler ölmeyecek."
     <br/>
     <br/>
     <br/>
     MİZGİN'İN ACI HİKÂYESİ
     <br/>
     <br/>
     Altı çocuklu Demir ailesi ona 'müjdeli haber' anlamına gelen Mizgin ismini vermişti. Aile son on güne kadar onu ellerinden lösemi hastalığının alacağını zannediyordu. Lösemiyi yenen Mizgin Demir, Diyarbakır'daki bombalı saldırının kurbanı oldu. Mizgin'le ilgili ilk 'kara haber' lösemi teşhisiyle geldi. Bundan beş yıl önce hastalığa yakalanan Mizgin Demir (12), Ankara Sami Ulus Çocuk Hastanesi'nde tedavi gördü. Hastalığa yakalanan her çocuk gibi o da LÖSEV'le tanıştı. Anne ve babası onu 28 Ağustos'ta Ankara'ya getirdi. Kontrollerin sonucu merakla bekleniyordu. 7 Eylül Perşembe günü herkesi sevindiren haber alındı. Mizgin, lösemiyi yenmişti. Herkesin lösemiden beklediği kara haber ise sessiz sedasız onu Diyarbakır'da bekliyordu. Bağlar'da çocuk parkının yanı başına konan bir bomba, Mizgin'i ailesinin ve onun gibi lösemiyi yenmeye çalışan kader arkadaşlarının elinden alıp götürdü.
     <br/>
     <br/>
     BEŞ SORUDA LÖSEMİ
     <br/>
     <br/>
     Lösemi: Kanın yapım yeri olan kemik iliğinin normal olmayan hücrelerce istila edilerek kan yapımının duraklaması. 2-5 yaşlarındaki çocuklarda sık görülüyor. Her yıl Türkiye'de 1.200- 1.500 yeni vaka var.
     <br/>
     <br/>
     Nedenleri: Sebebi tam bilinmiyor. En fazla genetik etkenler ve çevre etkenleri sorumlu tutuluyor. Bilimsel çalışmalar, kanserojen maddeler içeren gıdalar ve dengesiz beslenmenin lösemi hastalığı ihtimalini yüzde 33 oranında artırdığını gösteriyor.
     <br/>
     <br/>
     Belirtileri: Ateş, halsizlik, iştahsızlık, kilo kaybı, sebepsiz burun kanamaları, deride morartılar, kansızlık, bacaklarda ağrı, karaciğer ve dalak genişlemesi.
     <br/>
     <br/>
     Tedavisi: Haftada veya ayda bir damardan verilen çok sayıda ilaç ile üç yıl tedavi sürüyor. Tedavi sonunda yüzde 91'e varan oranda tamamen iyileşme sağlanıyor. Yalnızca yüzde beş oranındaki vakalarda kemik iliği nakli yapılabiliyor.
     <br/>
     <br/>
     Korunma yolları: Kanser yapabilen etkenlerden ve katkı maddelerinden uzak durmak. Özellikle hamile annelerden bebeğe geçebilen ve anne sütüne karışabilen kanserojen tarım ilaçlarına dikkat etmek. Doğal ürünlerle beslenmek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25315), [web.archive.org (arşiv bağlantısı)](http://web.archive.org/web/20061010185921/http://www.aksiyon.com.tr/detay.php?id=25315)
