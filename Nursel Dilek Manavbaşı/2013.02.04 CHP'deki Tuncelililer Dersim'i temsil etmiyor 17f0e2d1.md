# CHP’deki Tuncelililer Dersim’i temsil etmiyor

*Nursel Dilek Manavbaşı 2013.02.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sinan Yerlikaya, CHP’nin eski Tunceli milletvekili. Onur Öymen’in Dersim değerlendirmesiyle başlayan ve son olarak Güler’in sözleriyle yükselen tartışmaya o da parti üyeliğinden istifa ederek katıldı.
  </font>
 </div>
 <div id="newsText">
  <font class="detail-text">
   <p>
    Ulusalcılık, ırkçılık tartışmalarının gölgesindeki CHP’de Deniz Baykal’a yakınlığıyla bilinen bir vekil istifa ederek AK Parti’ye geçeceğini açıklayınca parti yine hareketlendi. Sinan Yerlikaya, iki dönem Tunceli milletvekilliği yapan bir isim. CHP’de uzun yıllar parti yöneticiliği ve genel başkan yardımcılığı görevlerinde bulundu. Babası 1970’li yıllarda CHP’den belediye başkanı koltuğunda oturmuş. Meclis koridorlarında konuştuğumuz vekil, CHP kulisinde değil, AK Parti’nin kulisinde yerini almıştı.
    <p>
     Anne ve babası Dersimli, Yerlikaya’nın. Baba Ovacıklı, anne Hozatlı. 1938’deki askerî harekâtta baba tarafı Ovacık’tan Eskişehir’e sürgün edilmiş. Annesi Gülizar Hanım ise o tarihlerde henüz üç yaşındaymış. Tüm akrabaları öldürülünce bir subay tarafından Eskişehir’e götürülmüş. 1948’de Demokrat Parti tarafından çıkarılan afla aile Dersim’e geri dönmüş. Yerlikaya ailesi Tunceli’deki oy potansiyeli oldukça yüksek Seydanlar aşiretinin Gevan kolundan. Yaşananlar o dönemin insanına öyle bir korku salmış ki; Yerlikaya, annesinin bugün bile anılarını paylaşmaktan çekindiğini söylüyor.
     <p>
      Sinan Yerlikaya, 15 yıl avukatlık yaptıktan sonra siyasete atıldı. 1991’de SHP’deki arkadaşlarının ısrarıyla partiye katıldı. SHP’yle CHP’nin birleşmesinin ardından Deniz Baykal’ın yanında saf tuttu. Kılıçdaroğlu geldikten sonra eski kanatla çalışmak istemeyince geri plana çekildi. Bugüne kadar Baykal’dan çok şey öğrendiğini söyleyen Yerlikaya, ‘sonuna kadar Baykalcıyım’ diyor.
      <p>
       Yerlikaya, Kılıçdaroğlu’yla ortaya çıkan ‘Yeni CHP’ söylemine ilk itiraz edenlerden. “Yeniden kastınız nedir? Alevi sorunlarıyla, Kürt meselesiyle ilgili hiçbir yenilik yok. Yeniden kastınız onlar gitti biz geldikse bu değildir yenilik!” Yerlikaya’ya göre yeni CHP söylemi partideki ayrışmanın asıl sebebi. Bugün gelinen noktada parti içinde yaşananların Kılıçdaroğlu’nun yeni CHP söyleminden kaynaklandığına dikkat çekiyor: “Bir partiye emek vermiş isimleri yeni- eski diye ayırırsanız sorun orada başlar. Şu anda eski isimlerin çoğu kırgın ve küskün.” Yerlikaya’nın temennisi eski partisinin bölünmemesi yönünde. Ancak CHP’deki çoğu vekilin gerçeği gizlediğini düşünüyor. ‘Partideki görevimiz, vekilliğimiz gitmesin’ diye kimsenin sesini çıkarmadığını belirtiyor. Ancak aldığı izlenim çok yakında başka istifaların da olacağı yönünde. Yerlikaya’nın CHP’den uzaklaşması yeni değil. Kırgınlığı Onur Öymen’in Dersim açıklamalarına uzanıyor. Başbakan Erdoğan’ın Dersim’de yaşananları ‘katliam’ olarak dile getirmesinin ise bölgede övgüyle karşılandığını anlatıyor. Partideki hemşehrisi Hüseyin Aygün’ün ise Dersim olayında meseleyi çarpıttığı görüşünde.
       <p>
        Yerlikaya, CHP’deki Tunceli milletvekillerinin tavır ve söylemlerinden oldukça rahatsız. Özellikle hemşehrisi Aygün’ün ‘Alevilik bir dindir! Kurtuluş Savaşı etnik temizlik için yapılmıştır!’ sözlerini tasvip etmiyor: “Alevilik bir din değil, yaşam felsefesi, bir mezheptir. Bizim her cümlemizin sonu ‘Ya Muhammed Mustafa’dır. Tunceli halkı bunlardan rahatsız.” Yerlikaya, Birgül Ayman Güler’in sözlerinin ise İmralı sürecine zarar verdiği görüşünde. ‘CHP gibi bir partide söylenecek sözler değil’ diyen eski vekil, CHP’nin Kürt meselesine sözde destek verdiği kanaatinde. Baykal olsaydı sürecin daha sağlıklı işleyeceğini dile getiriyor: “Kılıçdaroğlu’nun ve partinin Kürt meselesinin çözümüne ilişkin somut bir adımı yok.”
        <p>
         Yerlikaya’nın AK Parti’ye geçiş süreci şimdilik askıda. Tunceli milletvekiliyken AK Parti’ye geçişini cesaret örneği olarak yorumlamak gerektiğine inanıyor. Bir ay kadar önce Başbakan’la görüşen ve kapımız açık mesajı alan Yerlikaya, önümüzdeki süreçte kalabalık bir heyetle AK Parti saflarına katılmayı hedefliyor.
         <p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-34755-chpdeki-tuncelililer-dersimi-temsil-etmiyor.html), [web.archive.org (arşiv bağlantısı)](http://web.archive.org/web/20130213062048/http://www.aksiyon.com.tr:80/aksiyon/haber-34755-chpdeki-tuncelililer-dersimi-temsil-etmiyor.html)
