# Sen de mi Sezar!

*Nursel Dilek Manavbaşı 2004.09.06*

<div bgcolor="#FFFEF6">
 <font>
  <img border="0" height="1" src="/web/20060113100645im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113100645im_/http://www.aksiyon.com.tr/resim/509/38.jpg" vspace="5"/>
  </p>
 </font>
 <font class="content">
  İnsanlık binlerce yıldır saç dökülmesinin çaresini arıyor. Şimdiye kadar kesin bir çözüm bulunamadı fakat konuyla ilgili büyük bir sektör doğdu.
 </font>
 <p>
  <font class="content">
   Saç dökülmesi bazı erkekler için kelimenin tam manasıyla dünyanın sonu. Şimdiye kadar kesin çözümü bulanamamasına ve dökülme durdurulamamasına rağmen, çözüm umuduyla harcanan paralar milyarlarca dolarlık bir sektörün doğmasına yol açtı.
   <br>
    <br>
     Yapılan araştırmalara göre, beyaz erkeklerde saç dökülmesi genetik eğilim taşıyor ve farklı derecelerde görülüyor. Beyaz erkekler bu sorunla siyah erkeklere göre 4 kat daha fazla karşılaşıyor. Genetik yatkınlığı olan kadınlar da risk altında. Kadınların yüzde 40'ı erkeklerin ise yaklaşık yüzde 50'si yaşamlarının bir bölümünde saç dökülmesi sorunu yaşıyor.
     <br/>
     <br/>
     Beslenmeden genel sağlık durumuna kadar çok sayıda faktör saç dökülmesine neden olabiliyor. Kansızlık, demir eksikliği, hormonal bozukluklar, mikrobik rahatsızlıklar, kalıtım, yüksek ateş, ciddi enfeksiyonlar, yetersiz protein alınmasının yanı sıra yanlış saç bakımı ve kozmetik kullanımı ile bazı ilaçlar saç dökülmesinin başlıca sebepleri. Sevilen birinin ölümü, ayrılmak, işten çıkarılmak iş kaybı gibi ciddi stres halleri de şiddetli saç dökülmelerinin sebepleri arasında.
     <br/>
     <br/>
     Modern tıp yöntemlerinin yanı sıra inek dışkısından tavuk gübresine; sarımsaktan yosuna kadar çok sayıda doğal tedavi yöntemi de deneniyor bu uğurda. Eczaneleri, aktarları ve kuaförleri kapsayan kısa bir taramayla, 120'nin üzerinde değişik doğal tedavi yöntemi ve bir o kadar da ilaç belirledik. Fiyatlar, bir milyon ila yüz milyon arasında değişiyor. Tedavinin zaman dilimlerine yayılması ise faturayı kabartıyor. Saç ektirme diye bilinen metodun fiyatı da bin ila 3 bin dolar civarında.
     <br/>
     <br/>
     Hipokrat'tan Sezar'a
     <br/>
     <br/>
     İnsanoğlu 3500 yıldan beri bu soruna çare arıyor. Bu konuda en eski tıbbi belge, Mısır'da bulunan Ebers Papirüsü. Bu belgede önerilen karışım, demir, kırmızı kurşun, soğan, kaymak taşı ve bal içeriyor.
     <br/>
     <br/>
     Modern tıp biliminin kurucusu olarak kabul edilen Hipokrat saç dökülmesine karşı afyon, kara turp, güvercin dışkısı, pancar kökü ve birtakım baharatlar içeren ve doğrudan kafa derisine sürülen bir karışım denemiş. Bu formül başarısız olunca 'Hipokrat tipi kellik' günümüze kadar gelmiş.
     <br/>
     <br/>
     Roma imparatoru Julius Sezar da aynı dertten mustaripmiş. Başındaki defne yaprağını dökülen kısımlara getirerek o bölgenin görünmemesini sağlıyormuş. Hemen hemen bütün büstlerinde başını süsleyen defne yaprağını kelliğini gizlemek için takmış. Sezar, dökülmenin görülmesiyle otoritesinin kaybolacağını düşünüyormuş.
     <br/>
     <br/>
     Merhemi olsa!
     <br/>
     <br/>
     Saçları dökülmeye başlayanların ilk başvurdukları adres olan bitkisel ilaç deposu aktarlar, günde 25 ya da 30 kişinin konu üzerine kendilerine geldiğini söylüyor. Gelenlerin hiçbiri de boş gönderilmiyor. Envaiçeşit ilaçtan biri mutlaka öneriliyor: Çam terebentini, sarımsak yağı, badem yağı, cerastas, aloa vera, kakao yağı, portakal kabuğu... Liste uzayıp gidiyor. Kimi, sunulan yöntemlerin faydasını anlatmakla bitiremiyor, kimi bu tür yöntemlerin etkisinin kısa bir süre için geçerli olduğunu belirtmekten çekinmiyor. Ancak, hepsinin ortak görüşü, "yasadışı bir iş yapmadıkları ve insanların sağlıklarıyla oynamadıkları" yönünde.
     <br/>
     <br/>
     Ankaralı aktar Salih Yıldız, "Neredeyse bütün bitkiler kullanılıyor; oysa ortada somut bir çözüm yok. Saçları dökülen aktarların ya da eczacıların kellik ilacı satmaları bile her şeyi açıklıyor" diyor.
     <br/>
     <br/>
     Alternatif yöntemlerin pek yararının olmadığını ileri süren eczacı  Alparslan Arpacı, bazılarının bunu kazanç kapısı yaptığını ifade ediyor.
     <br/>
     <br/>
     Özel Keçiören Hastanesi Dermatoloji uzmanı Doktor Sevgi Sönmezer de, saç dökülmesi sorunu yaşayan insanların doktorlar yerine alternatif tedaviye yönelmelerini sağlıklı bulmuyor: "Saç dökülmesinin birçok nedeni var; öncelikle bu nedenlerin araştırılıp ona göre çözüm önerilmesi gerekiyor. Fakat halkımız genelde doğal yöntemleri tercih ettikleri için sorunun nedenleri araştırılmadan tedavi ediliyor bu da olumsuzlukla sonuçlanabiliyor."
     <br/>
     <br/>
     İstisnalar bir yana, yapılan reklamlar, dağıtılan umutlar ve harcanan paralar, daha çok saç bakımına katkı sağlıyor. Dermatolog İhsan Aydın, piyasada bulunan birçok ilacın yeni saç çıkmasından ziyade mevcut saçları korumakta başarılı olduğunu anlatıyor. Saçların hormonal sistem yüzünden döküldüğünü belirten Aydın, piyasadaki ilaçların ancak saç derisine ve saç tanelerine bakım yaptığını söylüyor.
     <br/>
     <br/>
     Yapılan araştırmalar, "saç dökülmesinin tedavisinin mümkün olmadığına" inanıldığını gösterse de, günümüz kadın ve erkeğinin denemeyeceği yöntem yok gibi.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=15120), [web.archive.org (arşiv bağlantısı)](http://web.archive.org/web/20060113100645/http://www.aksiyon.com.tr:80/detay.php?id=15120)
