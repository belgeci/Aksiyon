# İtlaf çılgınlığı

*Nursel Dilek Manavbaşı 2006.01.23*

<div>
 <p>
  <font>
   Kuş gribinde şimdi de itlaf tartışması başladı. Uzmanlar, itlaf çalışmalarının ‘vahşet’e dönüştüğüne, böyle devam ederse hayvan türlerinin yok olacağına ve ekolojik dengenin sarsılacağına dikkat çekiyor. Tarım Bakanlığı ise dünyada da aynı yöntemlerin uygulandığını belirtiyor.
   <br/>
   <br/>
   Bembeyaz kıyafetli, eldivenli, yüzleri maskeli adamlar... Çuvallara doldurulan, canlı canlı yakılan, hatta çocukların elinde uçuşan tavuklar... Günlerdir bu görüntüler eşliğinde izliyoruz kuş gribi haberlerini. Panik bitti, ama yeni bir tartışma başladı. İtlaf yöntemleri ile uygulanan tedbirlerin ekolojik dengeye etkisi ve olayın ekonomik boyutu daha da tartışılacağa benziyor.
   <br>
    <br>
     Dört kişinin ölümünün ardından birçok ilde kuş gribi virüsünün tespit edilmesiyle itlaf ekipleri harekete geçti. Şimdiye kadar, kanatlı hayvanlardan yaklaşık 1 milyonu itlaf edildi. İtlaf çalışmalarında çoğunlukla tavukların yakılarak çukurlara gömülmesi yöntemi uygulandı. Yöntemin doğruluğu ise tartışılıyor. Eleştiriler, ‘vahşet’ nitelemesiyle dile getiriliyor. Çevre ve Sokak Hayvanları Koruma Derneği Başkanı Fatma Balkanlı, “Hayvanlar ya karantina altına alınmalı ya da uyuşturulmalıydı. Tavuk hastalıklarını önleyen dezenfektanlar kullanılmalıydı.” diyor.
     <br>
      <br>
       Hayvanları Koruma Derneği Başkanı Birgül Rona da yakarak itlaf çalışmalarını doğru bulmuyor. Ona göre, tavuklar gaz verilerek itlaf edilmeli. İstanbul Veteriner Hekimler Odası Başkanı Prof. Dr. Tahsin Yeşildere ise bazı yerlerdeki itlaf çalışmalarını doğru bulmadığını, bunların hayvan refahına aykırı olduğunu anlatıyor. Yeşildere, “En iyi itlaf şekli hayvanların gaz odasında uyutulup, kireçli çukurlara gömülmesi” diyor. Ancak, yetkililer yöntemi savunuyor.
       <br>
        <br>
         Tartışmalara son noktayı Sağlık Bakanı Prof. Dr. Recep Akdağ koyuyor: “Virüsün yayılma riskini en aza indirmek için doğru olan yöntem budur.” Tarım ve Köy İşleri Bakanlığı da itlafların en doğru şekilde, Dünya Hayvan Sağlığı Teşkilatı’nın (OIE) önerdiği ‘kılavuz’ kurallarına göre yapıldığını belirtiyor.
         <br/>
         <br/>
         İtlafla türler yok mu oluyor?
         <br/>
         <br/>
         İtlaf çalışmalarında eleştiriler bununla sınırlı kalmıyor elbette. Uzmanlar, itlafın hayvanların genetik yapılarına zarar verdiğine, türlerin yok olacağına ve ekolojik dengenin bozulacağına dikkat çekiyor. İstanbul Veteriner Odası Başkanı Yeşildere, hastalık bulunmayan tavukların itlafının ülkenin kültürel hayvancılığına zarar verebileceği uyarısında bulunuyor. Yeşildere, itlafın böyle devam ettirilmesi halinde Türkiye’ye özgü tavuk türlerinin yok olabileceği düşüncesinde: “Paçalı tavuklarımız var, Denizli horozumuz var. Bu türlerin yok olmaması gerekir.”
         <br/>
         <br/>
         İtlafların ardından gündeme gelebilecek riskler konusunda hazırladığı raporu Sağlık Bakanlığı’na veren İnönü Üniversitesi Çocuk Enfeksiyon Hastalıkları Uzmanı Yard. Doç. Dr. Metehan Özen de, bazı kanatlı hayvan türlerinin acilen koruma altına alınması gerektiğini savunuyor. Aynı rapor itlafı yöneten Tarım Bakanlığı’na da gönderildi.
         <br/>
         <br/>
         Çevre ve Orman Bakanlığı Özel Çevre Koruma Kurumu Başkanlığı da, aynı uyarıları yapıyor. Kuş gribi hakkında çok iyi bilimsel araştırmalar yapılmadan kuş ve diğer kanatlıların itlaf edilmemesi görüşündeki başkanlık, alınan tedbirlerin gerek Avrupa Birliği Komisyonu, Dünya Koruma Birliği (IUCN), Dünya Yaban Hayatı Koruma Vakfı (WWF) gerekse Türkiye’nin ivedilikle bir çalışma yapması gerektiğini vurguluyor.
         <br/>
         <br/>
         Buna karşın, Çevre ve Orman Bakanlığı Doğa Derneği Tür Envanter Sorumlusu Süreyya İsfendiyaroğlu, itlaf çalışmalarının ekolojik dengeyi olumsuz etkilemeyeceğini belirtiyor. İsfendiyaroğlu: “Tavuklar tamamen insanlar tarafından yetiştirilen hayvanlar. Ekolojik bütünlüğe katkısı olmamakla birlikte denge açısından yaban hayatı ile ilgili herhangi bir katkı sağlamıyor.” şeklinde konuşuyor.
         <br/>
         <br/>
         Kanatlı hayvan itlafının çevreye sadece türler açısından olumsuz etkileri tartışılmıyor. Milyonlarca hayvanın gömülmesinin çevreye getireceği riskler de konuşuluyor. Bu konuda en önemli söz sahibi Çevre ve Orman Bakanlığı, itlaf mekanlarının sulak alanlardan uzak olmasını istiyor. Bakanlığa göre, bir süre sonra hayvanların kanları, sıvıları doğrudan yer altı sularına karışabilir. Hatta, yıllar içerisinde yağmurlarla sulak alanlara, içme sularına karışabilir. Çevre ve Orman Bakanı Osman Pepe, bu endişeyi Bakanlar Kurulu toplantısında dile getirdi.
         <br/>
         <br/>
         Yaşanan panik ne olursa olsun açıktaki bütün kanatlıların itlafı doğru bir tercih mi? Ankara Üniversitesi Veteriner Tavukçuluk Derneği yöneticilerinden Prof. Dr. Mehmet Akan, bu soruya karşılık verirken önce “Bulaşma riski bulunmayan hayvanlar itlaf edilmeyip kapalı alanlarda tutulmalı. Bir yerde hastalık çıktığı anda 10 kilometre ötedeki hayvanların itlafı bence uygun değil” diyor. Ardından da, insan ölümleri ve kamuoyunda oluşan korkunun yapılanları haklı kıldığını ileri sürüyor: “Bu şekilde yapılmasaydı belki de, kontrol edilmez noktaya gelinirdi. Hastalık Hollanda’da çıktı 2 ay içerisinde 30 milyon hayvan itlaf edildi. İtalya’da da yaklaşık 20 milyon hayvan. Onlar bu işi bizim yaptığımız yöntemle başardı. Bu nedenle böyle bir itlaf çalışmasının şu an için yararlılığı daha fazla.”
         <br/>
         <br/>
         Kümes hayvancılığı biterse
         <br/>
         <br/>
         Türkiye’de et ve yumurtasından yararlanılan 200 milyona yakın kanatlı hayvan bulunuyor. Bunun 30-35 milyonunu kümes hayvanları, 20 milyonunu da köy tavukları oluşturuyor. Kuş gribi, en fazla kümes hayvancılığı yapan vatandaşları etkiledi. Kümes hayvancılığının Türk ekonomisine kayıt dışı da olsa dolaylı katkısı söz konusu. En azından geçimini bu yolla temin eden vatandaşlar için ciddi gelir kaynağı. Kümes hayvancılığının yasaklanması durumunda, kırsal kesimdeki vatandaşlar etkilenecek. Ortaya çıkacak açığın nasıl kapatılacağına ilişkin henüz tedbirler gündeme getirilmezken, tavukçuluk sektörünün güçlendirilmesi yönündeki görüşler öne çıkıyor.
         <br/>
         <br/>
         Türkiye’de entegre tesislerde 1 milyon ton beyaz et üretiliyor. 2,5 milyar dolarlık bir getirisi bulunan sektör, kuş gribi tedirginliğinden kaynaklanan talep ve fiyat kaymalarından nasibini olumsuz yönde alıyor. Zarar eden birçok büyük tavukçuluk firmasının batacağı, işsizler ordusuna yenilerinin ekleneceği konuşuluyor. Türkiye Ziraat Odaları Birliği Genel Başkanı Şemsi Özbayraktar, bu endişeyi taşıyanlardan. En fazla zararı köy tavukçuluğu yapanların yaşadığına değinen Özbayraktar, tedbir alınmasını istiyor. Özbayraktar’a göre, köy tavukçuluğu tamamen yasaklanmamalı, buna paralel olarak açıkta yapılan tavukçuluk yerini zamanla kapalı sistem üretime bırakmalı. Türkiye’de zaten az olan yıllık kişi başına 13 kilogram et ve 115 yumurta tüketiminin daha da düşeceği uyarısında bulunan Özbayraktar, “Tüketimi teşvik edici çalışmalar yapılmalı.” diyor.
         <br/>
         <br/>
         Hükümetin hafta sonu aldığı kararlar ise sektörü bir nebze de olsa rahatlattı. Üreticiler için hazırlanan 53 milyon YTL’lik önlem paketinin ilk etapta 25,7 milyon YTL’lik bölümü acilen uygulanacak. Tavukçulara 6 aylık SSK primi ve vergi borcu ertelemesi yapılırken, bir sonraki adımda kredi borçları ve elektrik faturaları ertelenecek. 14 milyon tavuk ise itlaf edilecek. Bunun için ise 15,4 milyon YTL ödenecek. Anlaşılan grip bitse de itlaf çalışmaları ve kuş gribinin ekonomiye verdiği zararlar konuşulmaya devam edecek.
         <br/>
         <br/>
         BUGÜNE KADAR İTLAF EDİLEN HAYVAN SAYISI:
         <br/>
         <br/>
         Karantina içi alanda	:449 bin 189
         <br/>
         Karantina dışı alanda	:657 bin 501
         <br/>
         Toplam	:1milyon 106 bin 690
         <br/>
         <br/>
         TÜRKİYE’DE KANATLI HAYVAN SAYISI:
         <br/>
         <br/>
         Yumurtacı	:38 milyon
         <br/>
         Etçi	:238 milyon
         <br/>
         Köy tavuğu	:20 milyon
         <br/>
         Hindi	:3 milyon
         <br/>
         Kaz-ördek	:2 milyon
         <br/>
         <br/>
         *Tarım ve Köyişleri Bakanlığı’ndan alınan bilgiler
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1088 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23240), [web.archive.org (arşiv bağlantısı)](http://web.archive.org/web/20060525133315/http://www.aksiyon.com.tr:80/yazdir.php?id=23240)
