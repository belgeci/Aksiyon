# Kızımı ve eşimi kaybedince Munzur Dağı'na sığındım

*Nursel Dilek Manavbaşı 2009.03.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kısa süre önce Ulusal Enerji Forumu tarafından ‘Sürdürülebilir Yaşam Ödülü’ verilen, geçen ay 70 yaşına giren ‘sanayinin ve siyasetin ‘Ali Abi’siyle hayatını, kızı ve eşini kaybettikten sonra ‘dağa çıktığı’ günleri konuştuk.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090315072342im_/http://www.aksiyon.com.tr/resim/744/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090315072342/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090315072342/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090315072342oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090315072342oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   ‘Yalın ayak geldik dünyaya. Yalın ayak geçti çocukluğum. Sonra ayakkabılarım oldu. Sıktı ayaklarımı yıllarca. Ne güzelmiş özgürce yaşadığım. Yalın ayak günlerim. Şimdi; marka ayakkabılar giymek moda; ama ne çare? Yalın ayak gidiliyor mezara. Yalınayak gömüyorlar mezara.”
   <br>
    <br>
     Bu dizeler eski Sanayi ve Ticaret Bakanı Ali Coşkun’a ait. “Hayatımın en ‘öz’ hâli bu satırlar.” diyerek başlıyor söze. O sevinci ve hüznü şiirlerine yansıtıyor. Çatık kaşları sert mizacının, kaşları altından bakan iki çift mavi göz ise sevecenliğinin göstergesi. Geçen hafta 70 yaşına girdi Ali Coşkun. 70 yıllık hayat öyküsüne birçok deneyim sığdırdı. Politik kariyerini hazırlayan en önemli basamaklar arasında İstanbul Sanayi Odası (İSO) ve Türkiye Odalar ve Borsalar Birliği (TOBB) başkanlıkları geliyor. Ancak 17 yıl önce eşini ve kızını elim bir kazada kaybedince inzivaya çekildi yıllarca. Köyüne yerleşti, Munzur Dağı’na çekilip ibadete verdi kendini. Allah’a olan inancına sığınarak tekrar döndü hayata. Kızı ve eşinin adına yaptırdığı Coşkun Koleji’yle teselli buldu. Acıları tazeliğini korusa da bunun bir imtihan olması tek avuntusuydu belki de. Şimdi ise yeni bir hayatı var Coşkun’un. 22 Temmuz seçiminde siyasete ara verdi. Mekke’de gördüğü bir rüya sonrasında evlendiği yeni eşinden Ali Murat isimli oğluyla geçiriyor vaktinin çoğunu. Biz de bu ilginç hayat öyküsünü 70. yılında kaleme alalım istedik. Bu haber, eşini ve kızını kaybettikten sonra kendini dağlara vuran, ağır evlat acısını içindeki inançla bastırıp kendini tekrar hayata bağlayan Ali Coşkun’un öyküsü.
     <br>
      <br/>
      17 Şubat 1939’da cuma namazı ezanı okunurken dünyaya gelir Ali Coşkun. Ezanı okuyan hem imamlık hem de çiftçilik yapan babası Osman Hilmi Bey’dir. Ezan bittikten sonra büyükanne dama çıkarak minareye doğru bağırır: “Oğlun oldu, oğlun.” Aile Erzincan Munzur Dağı eteklerinde, Kemaliye ilçesine bağlı Başpınar nahiyesinin köklü ailelerinden biridir. Anne tarafı Ağagil, baba tarafı Hocagil diye anılır. Soyadı kanunu çıkınca nüfus memuru kendi isteğiyle ‘Coşkun’ soyadını verir aileye. Annesinin ve babasının mizaçları derin izler bırakır Ali’de. Özellikle Coşkun’un ortaokul yıllarında ortaya çıkan şiir yazma yeteneği annesinden izler taşır. Annesi Safiye Hanım, okuma yazma bildiği için askerdeki sevdiğine, gurbetteki akrabasına mektup yazmak isteyen köylülere yardım eder. Köyde herkes çiftçilikle uğraşır. Ali de beş yaşındayken keçileri köyün dışındaki ağıla götürür, akşam süt sağımı için eve getirir.
      <br/>
      <br/>
      Bu arada Dersim İsyanı patlak verir. Baba Osman Hilmi Bey askere gider. Bu ayrılık dört yıl sürer. Asker dönüşü nahiye memuru olarak görev yapar. Nahiye müdürüne ait makam atına binmek Ali’nin en büyük hayalidir. Babası kasabaya gidişte kullanır bu atı, ara sıra oğlunu da bindirir.
      <br/>
      <br/>
      Osman Hilmi Bey, çocuklarını okutmak için Kemaliye’den göç etmeye karar verir. Önce İstanbul, sonra Ankara’ya düşer yolu. Ali’nin baba hasreti tekrar başlar. Bu arada okula yazılır. Coşkun’un ilkokul yıllarına ait anılarında okulu ısıtmak için iki parça odun götürme zorunluluğu vardır: “Okulda bit, tahtakurusu, pire kontrolü yapılarak içeri alırlardı. Harp yılları olduğu için tifo salgını vardı ve sabun yoktu. Herkes iki parça odun getirmek zorundaydı. Ayakkabı bulunmaz bir nimetti. Eğer okula ayakkabıyla gidersen eşkıyalar yola çıkıp ayakkabını alabilirdi.”
      <br/>
      <br/>
      Zor bir çocukluk geçirir. İmkânlar az, şartlar ağırdır. Oyun oynamayı sevse de buna vakti yoktur. Zaten oyuncakları da yoktur. Topraktan yapılma misket, tel çember, gazoz kapakları ya da boş dikiş makaralarından yapılma kurmalı arabadan ibarettir tek eğlencesi. Çalışkan bir öğrencidir Ali. İlkokul öğretmeni ‘büyük adam’, sınıf arkadaşları ‘Cin Ali’ der ona.
      <br/>
      <br/>
      Osman Hilmi Bey, Ankara’da Etibank’ta memur olarak göreve başlar. Aile hasretine daha fazla dayanamaz, onları da getirir Ankara’ya. Bu arada İkinci Dünya Savaşı’ndan sonra ekonomide büyük sıkıntılar baş gösterir. Üç beyaz; şeker, tuz ve un zor bulunur, ekmek karneyle satılmaktadır o dönem. İlk kez büyük şehre gelen Ali’nin kafasında Ankara’nın anlamı şundan ibarettir: “Lorel-Hardi, Şarlo ve kovboy filmlerinde görülen şehirlerden küçük, büyük bir köy.” Ali Coşkun’un çocukluk anılarında yer eden diğer bir ayrıntı ise ezanın Türkçe okunması ve halkın buna duyduğu tepki. O dönemlerden hafızasına şu görüntü kazınır: “Ulus’ta Atatürk heykeline çıkan biri şöyle bağırıyordu: Tanrı uludur. Tanrı uludur, memurlar İsmet Paşa’nın kuludur! Haydi namaza. Haydi namaza. Memurlar şekere gaza!”
      <br/>
      <br/>
      O sıralar Ankara’da ‘meşhurlar okulu’ diye anılan Mimar Kemal’e kayıt yaptırır babası. Ancak okul hayatını zorlaştıran iki etken vardır: Ailenin geçim sıkıntısı ve evde elektrik olmayışı. Ali bunların üstesinden gelmek için okula gidene kadar simit satar yollarda. Okul çıkışı da İstanbul’dan gelen gazeteleri abonelere dağıtır.
      <br/>
      <br/>
      Evde elektrik olmadığı için Ali derslerine Etibank’ta babasının yanında çalışır. Hayallerinde bir ucu mavi bir ucu kırmızı kalem vardır. Arkadaşlarının elinde gördükçe özenir. Soruları kırmızı, cevapları mavi yazacaktır. Bir gün çalışma masasında hayalindeki kalemi görür ve dayanamaz kullanır. İlk azarı o gün işitir babasından. Devlet malının dokunulmazlığını da o an öğrenir. Ertesi gün özür diler daire başkanından ve kalem hediye edilir kendisine. Aradan yıllar geçer ve o kalemin hikâyesini dizelere döker Ali Coşkun: “Hayatta ilk imtihan böyle verildi işte. Okullar bitti mühendis oldum. Devlet malına bir daha dokunmadım. Görevle geldim yüksek makamlara. Kıymetli kalemlerim oldu. İmza attım büyük programlara. Dolaştım dünya âlemi. Hiç kullanmadım o kalemi. Şimdi çalışma masamda hepsi; ama o kalem en kıymetlisi.”
      <br/>
      <br/>
      Geçim sıkıntısı Ali’yi okutamama endişesi doğurur ailede. ‘Okutamazsak bir meslek sahibi olsun’ düşüncesiyle ilkokuldan sonra elektrikçinin yanına verirler. Ankara’nın meşhur ustalarından ‘Arnavut Şahap’ın yanında çıraklığa başlar. Elektrikle ilk tanışma öyküsü böyle başlar Ali’nin. Ancak hayali pilotluktur. Sınavlara girip Konya Askerî Lisesi’ni kazanınca annesi “Oğlum paşa olacak diye dua eder. Lakin askerî ortaokulların kapatıldığına dair yazı gelir. Bu olaydan sonra babası teknik liseye yazdırır oğlunu. Üstün başarı sergilediği okulu birincilikle bitiren Coşkun, ödül olarak teknik öğretmen okulunda yatılı okuma hakkı kazanır. Lise muadili sayıldığı için önce sınava girer, sonrasında Yıldız Teknik Üniversitesi (YTÜ) giriş sınavlarını geçerek Elektrik Mühendisliği Bölümü’nü kazanır. Okul dönemi yoğun geçer Ali Coşkun’un. Arkadaşlarıyla birlikte üniversitede kısa dalga radyo kurarak hocalarının izniyle Kore’deki Türk askerî birlikleri için dinleyici istekleri programı yapar. Okulun tiyatro kolunu kurarak oyun sahneye koyar ve kendisi de oynar.
      <br/>
      <br/>
      O dönem Türkiye çok partili siyasi hayata geçer. Ali Coşkun ve arkadaşları bu süreçte Demokrat Parti gençlik kollarına üye olurlar. Bu arada Sümerbank’tan aldığı bursla okuduğu üniversiteden mezun olur Coşkun. Yıl 1960’tır. Kendi deyimiyle ‘ihtilal mezunudur’. Coşkun bu darbeyi, Türkiye’ye indirilmiş bir devirme hareketi olarak algılar. Bu tarihten sonra siyasetle arasına mesafe koyar. Üniversite son sınıfta Asuman Hanım’la tanışıp nişanlanır: “Biz Asuman Hanım’la akrabaydık. Ortaokuldayken köyde tanıştık. Sonra bir vesile oldu, üniversitede söz kesildi. Üç yıl nişanlı kaldık. Mezun olunca evlendik. 22 yaşımdayken oğlum Osman, 26 yaşımdayken kızım Ayşe Işıl dünyaya geldi.”
      <br/>
      <br/>
      ‘DİNAMOCU ALİ EFENDİ’
      <br/>
      <br/>
      Çanakkale’de Seramik Fabrikası’nın kurulduğu yıllarda hocasının ‘elektrik mühendisine ihtiyacımız var’ teklifiyle Çanakkale’de işe başlar. 35 yıl boyunca çalıştığı kuruluşta birçok ilke imza atar. Türkiye’de elektroteknik sanayiinde ilk üretimleri yapmak ona nasip olur. İlk izolatör, ilk sigorta, yüksek gerilim test laboratuvarı ve priz üretimini gerçekleştirir. Çanakkale’de sokakları elektrikle aydınlatır. Buradaki lakabı ise Dinamocu Ali Efendi olur. Sokaklar aydınlanınca kasaba halkı heyecanlanır. ‘Askeriye mi emir verdi, yoksa ihtilal mi sona erdi?’ diyerek gösterir tepkisini.
      <br/>
      <br/>
      Mesleğinde ismi 1960 sonrası duyulmaya başlar. Hızla üst düzey yöneticiliğe geçer. Siyaset dünyasından teklifler de gelmeye başlar artık. YTÜ’de staj başvurusu vesilesiyle tanıştığı Turgut Özal’dan İstanbul belediye başkanlığı, milletvekilliği, bakanlık, ANAP genel başkanlığı; Necmettin Erbakan ve Alparslan Türkeş’ten İstanbul belediye başkanlığı teklifi alır. Fakat aktif siyasete girmeyi istemez. Ali Coşkun’un İSO başkan vekili ve TOBB başkanı sıfatı ile Türkiye ekonomisinin gelişmesinde önemli icraatlarda bulunduğu yıllar Turgut Özal dönemine rastlar. Özal, Coşkun’un başkanlığını yaptığı Aydınlar Ocağı toplantılarına katılır. Ancak samimiyetleri Özal’ın Devlet Planlama Teşkilatı’nda (DPT) müsteşarlık yaptığı yıllarda güçlenir.
      <br/>
      <br/>
      Özal, Coşkun’u DPT İhtisas Komisyonları’nda raportör olarak göreve çağırır. Ali Coşkun bir süre sonra Elektromekanik Sanayi Özel İhtisas Komisyonu başkanı olur. 15 yıl bu görevi sürdürür. 1986’dan 1990 yılına kadar da TOBB başkanlığı yapar. Kendi arzusuyla TOBB’dan ayrılan Coşkun’u Turgut Özal başta olmak üzere birçok isim siyasete davet eder. Ancak Coşkun, ailesinin bu konudaki titizliği sebebiyle siyasetten uzak durur: “İstanbul belediye başkanlığı için Bedrettin Dalan’dan önce teklif edildi, kabul etmedim. Hatta sonrasında şu anki başbakan Erdoğan’dan önce aday yine bendim. O dönem girmiş olsaydım MHP ve DSP de bana destek vereceklerini söylemişti. Ancak yine kabul etmedim. Ben olmayınca Tayyip Bey oldu. Böylece iki kişinin önünü açmış oldum.”
      <br/>
      <br/>
      Ali Coşkun, 60 darbesinden sonra siyasetle arasına koyduğu mesafeyi uzun süre korur. Ta ki Özal’ın vefat etmeden 10 gün önce Köşk’te kendisine söylediği sözleri vasiyet kabul edene kadar. Özal son günlerinde İkinci Değişim Programı’nı uygulamak istemektedir. İş Dünyası Vakfı’nın İstanbul’da düzenlediği toplantının akşamında aralarında Coşkun’un da bulunduğu Hüsnü Doğan, Yusuf Bozkurt ve Aydın Menderes’i Köşk’e davet eder ve onlara yeni parti kurmak istediğini söyler: “Türkiye çok kötü bir yöne doğru sürükleniyor. Birkaç ay içinde bir krize muhatap olabiliriz. Ben belki hayatta olmam. Bir kriz olursa siyasetten çekilmeyin. Nerede olursanız olun, ülkeyi kurtarmak için buradaki tavsiyelerimi uygularsınız.” Özal yeni kuracağı partinin genel başkanlığı için Ali Coşkun’u düşünmektedir. Onun tereddütlü cevabına karşılık olarak: “Eğer siyasete girmezsen vebal altında kalırsın. ABD’den döndüm, ilk partiyi kurmadan önce taslağı sana verdim, kabul etmedin. Milletvekili adayı ol dedim olmadın. Dalan’dan önce belediye başkanı adayımdın, kabul etmedin. Bu sefer vebal altında kalırsın, muhakkak gireceksin.” Bunu Özal’ın bir vasiyeti olarak kabul eden Coşkun, sonunda siyasete girmeye karar verir. 1995’te ANAP’tan milletvekili olarak Meclis’e girer. Ancak 28 Şubat sürecinde ANAP politikalarına ters düşerek istifa eder. Siyasi hayatını Fazilet Partisi ve AK Parti’de sürdürür.
      <br/>
      <br/>
      ALİ COŞKUN’DAN ERDOĞAN’A: SAYENİZDE ZAYIFLADIM
      <br/>
      <br/>
      Coşkun AK Parti’nin henüz kuruluş aşamasında ekonomiden sorumlu genel başkan yardımcısı olarak ekonomik programların hazırlanmasında görev alır. 40 kişilik Ekonomi Meclisi’ni kurar. Sanayi ve ticaret bakanı olarak görev yapar. Ancak 22 Temmuz seçimlerinde aday gösterilmeyerek siyasete veda eder. Eski bakan, partisi tarafından aday gösterilmeyince ‘Başbakan Erdoğan ile gerginlik’ dedikoduları kulislere yayılır. Her ne kadar Coşkun, ‘gerginlik’ iddialarını kabul etmese de, kimsenin ikna olduğu söylenemez. Aday gösterilmeyişinin ardından Başbakan’la arasında geçen ilginç diyalog ise Erdoğan-Coşkun ilişkisi hakkında ipucu veriyor: “Başbakan’la sık sık karşılaşıyoruz. Bir gün Abdullah Gül’ü tebrik etmek için gittiğimde Köşk’te karşılaştık. Bana ‘Abi zayıflamışsın’ dedi. Ben de ‘Sayenizde!’ diye cevap verdim. ‘Nasıl abi?’ diye sordu: “Liste dışı bırakılınca sadece kendimizle ilgileniyoruz. Başka işimiz kalmadı.” dedim. Bu imalı söz üzerine önce şaşıran Erdoğan, ardından, ‘Ali Abi çaktınız çiviyi’ diyerek gülümser.
      <br/>
      <br/>
      Eski Bakan; Özal, Türkeş, Menderes ve Abdullah Gül gibi birçok siyasetçiye şiir yazmış. Erdoğan’a ise Pınarhisar’daki hapis günlerinde şiir yazmış. Ancak Coşkun’un seçim sonrasında yazdığı Dost şiiri farklı yorumlara yol açmış: “Dost isterim önyargısı olmasın, bir hiç için gönülleri kırmasın/ Yüze gülüp bin bir tuzak kurmasın/ Vurursa düşman vursun, dost bildiğim vurmasın!” Coşkun şiiri kimse için yazmadığını söylüyor; ancak, “Üstüne alınmak isteyen alınsın.” diyerek açık kapı bırakıyor.
      <br/>
      <br/>
      <br/>
      <br/>
      PKK’NIN SALDIRISINDAN VALİ RECEP YAZICIOĞLU KURTARDI
      <br/>
      <br/>
      1992 yılının 17 Mayıs’ı Ali Coşkun için bir ‘kader anı’dır. Eşini ve kızını elim bir trafik kazasında kaybeden Coşkun, sonra inzivaya çekilir. Memleketindeki Munzur Dağı’na çıkarak günlerini orada geçirir. Kendi deyimiyle ‘dünyadan uzaklaşmak, Allah’a sığınmaktır’ niyeti. Yıllarca dağda yaşar. Eşine ve kızına olan özlemini ‘Yokluk’ şiiriyle anlatır: “Bu yol Arkent yolu / Sardı bizi Azrail kolu / Yolumuz dört K dolu / Kader, köprü, kadınım, kızım / Buymuş benim alınyazım…
      <br/>
      <br/>
      Kızının ve eşinin fotoğrafları masasının üzerinde duruyor Coşkun’un. “Özlem ve acı hiç azalmıyor.” diyor fotoğrafa bakarak. Anlatmayı pek istemese de o elim kazayı hatırlıyor duygulanarak: “Yazlığa gidiyorduk. Arabayı ben kullanıyordum. Kızım arka koltukta oğlunu uyutuyordu. Hanımla beraber biz de öndeydik. Kızım, yan oturunca kemerini bağlamamış. Öğle namazını kılmamıştık. 'Yol üzerindeki bir parkta namaz kılalım’ dedik. Hanım az bir yol kaldığını, yazlığa yetişebileceğimizi ve kendisine bir ağırlık çöktüğünü söyledi. Öyle söyleyince bana da sanki bir ağırlık çöktü. Birdenbire vücudum kaskatı kesildi. Sanki bir siyah perde indi. Gelincik deresinde, köprüye çarpmışız. Sonra arabadan çıkardılar. Kendime öyle geldim. Balıkesir Devlet Hastanesi’ne nakledildik. Orada eşimi ve kızımı kaybettik.”
      <br/>
      <br/>
      Birkaç yıl inzivaya çekilir Coşkun. Acısını hafifletmek için hacca gider. Türkiye’ye döndükten sonra içindeki sızı dinmez. Munzur Dağı’na sığınır. Gündüzleri dağda, geceleri köyde geçirir; kendini ibadete verir: “Bir seferinde PKK, Raman Çayı’nın oradan beni dürbünle takip etmiş. 20–25 dakika sonra Vali Recep Yazıcıoğlu beni ziyarete gelmiş. Dağa çıktığımı öğrenince arkamdan geldiler. Tabii Jandarma Komutanı da geldi. PKK onların geldiğini görünce bir şey yapmaktan vazgeçmiş. Bunu PKK militanları DGM’de ifade etmişler.”
      <br/>
      <br/>
      <br/>
      <br/>
      MEKKE’DE RÜYA İLE GELEN EVLİLİK
      <br/>
      <br/>
      Ali Coşkun’un ikinci eşi ile evlenmesinin hikâyesi Mekke’ye dayanıyor. Ali Coşkun bunu şöyle anlatıyor: “Çok sevdiğim bir arkadaşımın hanımı bir rüya görüyor. Rüyasında bizim vefat eden hanım ‘Ali ağabeyinizi çok yalnız bıraktınız. Onu yalnız bırakmayın. Evlensin.’ diyor. Rüyayı gördüğü yer ise Mekke. Ben de buna paralel bir rüya görmüştüm.” Asuman Hanım’la tanıştıktan sonra kararsız kalır Coşkun, sonrasında ‘kısmet’ diyerek evlenir. Yeniden hayata dönmesinde çok önemli rol oynar Asuman Hanım. Aileye son olarak ikinci evliliğinden Ali Murat katılır. Vefat eden kızının oğlu kaza sırasında 2,5 yaşındadır. Kaza olduğunda koltukların arasına düşer, küçük sıyrıklarla sağ kurtulur. Kızının emanetine sahip çıkar Coşkun.
      <br/>
      <br/>
      <br/>
      <br/>
      COŞKUN KOLEJİ MORAL KAYNAĞIM
      <br/>
      <br/>
      Coşkun’un eski hayatına dönüşü Özal sayesinde olur. Malatya’da düzenlenen Darende Somuncu Baba Sempozyumu’na götürmek için Sebahattin Zaim ve Nevzat Yalçıntaş Munzur’a gelir. Bu arada Sibirya Şeyhülislamı Talat Taceddin’den bir faks gelmiştir. Turgut Özal polisi devreye sokarak buldurur Coşkun’u: “Hemen Özal’ı aradım. Bana, ‘Talat Taceddin beni de davet etti. Fakat Rusya Federasyonu rahatsız olacağı için, sen beni temsilen git.’ dedi. 20 kişi gittik davete. Bu vesile ile köyü terk etmiş oldum.” Coşkun o dönem kararını neden değiştirdiğini soranlara şu sözlerle cevap verir: “Hüznümü paylaşacak kimsem kalmadı / Yakın bildiklerim kapım çalmadı /Dağlara çıkayım dedim dostlar salmadı / Mevla’ya yalvardım canım almadı.” Eski bakan acısını hafifletmek için kızı ve eşi adına çeşitli hayırlar yapar. Kurduğu Coşkun Kolejileri’ni kızı ve eşine vakfeder. En büyük teselliye böyle kavuşur.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=32555), [web.archive.org (arşiv bağlantısı)](http://web.archive.org/web/20090315072342/http://www.aksiyon.com.tr:80/detay.php?id=32555)
