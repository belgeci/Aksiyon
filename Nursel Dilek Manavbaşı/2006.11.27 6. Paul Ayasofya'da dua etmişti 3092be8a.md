# 6. Paul Ayasofya’da dua etmişti

*Nursel Dilek Manavbaşı 2006.11.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye’ye 1967’de gelen 6. Paul, Ayasofya’da dua etmesiyle hatırlanıyor. 1979’da yeri öpen 2. Jean Paul’e İlhan Selçuk övgüler dizmişti…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061207140951im_/http://www.aksiyon.com.tr/resim/625/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Papa 16. Benedict, Türkiye’yi ziyaret eden üçüncü papa olacak. Peki diğer iki papanın ziyaretlerinde neler yaşanmıştı? Türkiye Cumhuriyeti’ne gelen ilk papa selefi gibi ‘liberal ve yeni fikirlere açık’ 6. Paul’du. Katolik ve Ortodoks kiliselerinin 900 yıl karşılıklı aforoz kararının 1964’te Kudüs’te iptalinin üzerine 25 Temmuz 1967’de Papa 6. Paul Türkiye’ye gelmişti. “Türkiye’ye gelişimiz Katolik Kilisesi’nin Türkiye’ye ve Türk milletine karşı duyduğu takdir hislerinin bir ifadesidir.” diyordu Papa. Ama herkes biliyordu ki Papa İstanbul’a başka bir amaçla gelmişti.
   <br>
    <br>
     İngilizlerin ünlü gazetesi Observer, bu ziyaret için “Patrikhaneye yardım amacını gütmektedir. Ankara’daki hükümet … Ortodoks Hıristiyanlığına sırt çevirmiştir… Patrikhaneyi ülkelerinden uzaklaştırmak istediklerine inanılmaktadır. Papa’nın ayağına kadar giderek bir dayanışma gösterisinde bulunması, Patrik Athenagoras’ın durumunu kuvvetlendirebilir.” diye yazıyordu. Milliyet gazetesi de o dönemde Fener Rum Patriği’nin Vatikan’a gitmeden önce Papa’nın İstanbul’a gelmesinin manidar olduğunu kaydetmişti. Cumhuriyet gazetesinin başyazarı ve sahibi Nadir Nadi “Papa’yı karşılarken” başlıklı birinci sayfa yazısında “hoş geldiniz” diyordu. Papa olmadan önce Kardinal Giovanni Enrico adıyla Vatikan’ın dış politikasını yöneten 6. Paul’un Hıristiyan dünyasına olduğu kadar Ortadoğu barışına da hizmet amacı güttüğünü düşünüyordu Nadi. Yazısını da insanların mutluluğu için çalışan Papa 6. Paul’e başarılı sonuçlar temennisi ile bitiriyordu.
     <br/>
     <br/>
     Papa 6. Paul devlet başkanı sıfatıyla dönemin cumhurbaşkanı Cevdet Sunay’ın konuğuydu. Alman asıllı Papa 16. Benedict’in gelişini engellemek için bugünlerde yapılan protestolara o zamanlar rastlanmamıştı. Aksine Papa Yeşilköy Havaalanı’nda devlet töreniyle karşılanmıştı. 6. Paul, tamamı kırmızı pelerini, takkesi ve ayakkabılarıyla uçaktan indi. Cevdet Sunay’ın elini sıktı, Patrik Athenagoras ile karşılaşınca öpüştü. “Barış öpüşü” diye nitelenen bu karşılaşmadan sonra Papa merasim kıtasını selamlayıp millî marşları dinlemişti. Bu esnada takkesi rüzgârın azizliğine uğramış ve uçmuştu.
     <br/>
     <br/>
     Karşılama heyetinde devlet erkânı tam kadro yer aldı; Cumhurbaşkanı Cevdet Sunay, Başbakan Süleyman Demirel, Dışişleri Bakanı İhsan Sabri Çağlayangil, İçişleri ve Turizm bakanları, vali ve belediye başkanı ve nihayet İstanbul Müftüsü Fikri Yavuz ve Patrik Athenagoras. Havaalanındaki karşılaşmanın ardından Harbiye’deki Vatikan temsilciliğine gelindi. 15 dakikalık ilk duasını buradaki St. Esprit Kilisesi’nde yaptı.
     <br/>
     <br/>
     Papa 6. Paul ziyareti sırasında Sunay’a altın bir kol saati, Demirel’e çalışma masası takımı, Patrik Athenagoras’a da altın tablo hediye eder. Ayrıca 1967 yılında Adapazarı’nda meydana gelen ve 100 civarında vatandaşın yaşamını yitirdiği deprem yaralarının sarılması için Dışişleri Bakanlığı’na 10 bin dolarlık bir çek verir. Cevdet Sunay ise Papa’ya bir metre boyunda altın yaldızlı antika bir vazo hediye eder. Papa’nın Türkiye’yi ziyaretini 500 gazeteci ve televizyondan canlı olarak 1 milyar insan takip eder. Sunay ve Çağlayangil’in motoru ile Boğaz’da 40 dakikalık bir gezinti yapar Papa.
     <br/>
     <br/>
     16. Benedikt’in 8 dakika kalması öngörülen Ayasofya’ya ziyaretini protesto eden bir grup müzede namaz kıldı geçtiğimiz hafta. Benzer manzaralar Papa’nın Ayasofya’da duasının ardından 1967’de de yaşanmıştı. Camilerdeki mihrabın yerini tutan “apist”in önüne gelindiğinde papa 45 saniyelik duayı dizlerini çöküp ellerini göğsünde birleştirerek yapar.
     <br/>
     <br/>
     Programda olmamasına rağmen bu duaya izin veren üç isim zikrediliyor. Birincisi, Papa’ya eşlik eden muhatabı Dışişleri Bakanı İhsan Sabri Çağlayangil. Bu rivayete göre Papa, Çağlayangil’e dönerek “Kısa bir süre dua edebilir miyim?” der. Onun onayı üzerine “Ave Maria-Meryem Ana” duasını okuyan Papa, İstanbul’un fethinden bu yana Ayasofya’da dua edebilen ilk Hıristiyan dinî lider olur. Korumalar Papa’nın dua etmek için eğildiğini görünce şaşırmış, herhangi bir olay olmaması için el ele tutuşmuşlar.
     <br/>
     <br/>
     Cumhuriyet gazetesi ise Çağlayangil’in bu dua karşısında şaşırarak sustuğunu aktarıyor. Çağlayangil, Milliyet gazetesindeki açıklamasında “Almanlar Köln’de, ibadet için 200 bin vatandaşımıza kiliselerini açıyorlar. Papa’nın Ayasofya’da dua etmesi çok mu önemli? Papa Ayasofya’yı ziyaret ederken mukaddes bildiği yerde, içinden geçenleri dua olarak yaptı. Bunun yorumu yapılmamalıdır.” diyordu. Milliyet gazetesinde MP lideri Osman Bölükbaşı’nın bu hareketin yersiz olduğu yönündeki açıklamaları yer alır: “İnsan ölü evinde ağlamasını, düğün evinde gülmesini bilmelidir. Papa’nın Ayasofya müzesinde dua etmesi yersiz bir harekettir. Bütün İslam âlemini rencide etmiştir. Ayasofya’yı tarihî bir eser olarak değil de başka düşüncelerle ziyaret ettiği anlaşılmaktadır. Bu ziyaret sırasında diz çöküp dua etmesi, Türk Ayasofya’yı hâlâ bir kilise olarak gördüğü veya bu özlemin içinde bulunduğu intibaını vermektedir.”
     <br/>
     <br/>
     İLHAN SELÇUK: PAPA HAZRETLERİ HOŞGELDİNİZ
     <br/>
     <br/>
     Papa’nın duasına izin verdiği öne sürülen ikinci isim İstanbul Müftüsü Fikri Yavuz’dur. Üçüncüsü ise Müze Müdürü. Bu duaya tepkiyi 27 Temmuz’da Milli Türk Talebe Birliği üyesi olduklarını söyleyen bir grup öğrenci gösterir. Ayasofya’da toplu namaz kılarlar. Ancak ziyaret sonrası olduğu için bu protesto, provokasyonlara kapı aralamaz. Aynı gün İstanbul’dan İzmir-Efes’e giden Papa, Meryem Ana evinde hacı olur. Vatikan gazetesi L’Observervatore Romano, Papa’nın Efes’teki Meryem Ana binasını ziyaret etmesinin, burayı “Kutsal yer” haline sokacağını yazar: “Efes yakın istikbalde, Ortadoğu’da Meryem Ana’ya dua için hakiki bir merkez olacaktır.”
     <br/>
     <br/>
     Türkiye’ye ayak basan ikinci Papa 2. Jean Paul olur. 28 Kasım 1978 tarihinde gelen Polonyalı Papa’dan 27 yıl sonra, bugün, yeni Papa da selefine nazire yaparcasına aynı geliş tarihini seçti. Cumhuriyet gazetesindeki köşesinde İlhan Selçuk, “Papa 2. Jean Paul, Türkiye’ye geldi; hoş geldi, sefalar getirdi.” deyip “Papa 2’nci Jean Paul Hazretleri, komünist bir ülkeden Vatikan’a gitmiştir; ama sosyalist olmadığı kuşkusuzdur. Buna karşın Sovyetler Birliği’ndeki Ortodoks dünyasını arkadan çevirmek için İstanbul’dan işe başlaması, yaman bir stratejisi olduğunu gösteriyor.” diyordu o yıllarda.
     <br/>
     <br/>
     Karşılama töreninde Reis-i Cumhur Fahri Korutürk, Başbakan Süleyman Demirel, Dışişleri Bakanı Hayrettin Erkmen, Genelkurmay Başkanı Org. Kenan Evren, CHP Genel Başkanı Bülent Ecevit, MHP Genel Başkanı Alparslan Türkeş yerlerini alır. Türkçe olarak ‘merhaba’ diyen Papa’nın hafızalarda kalan görüntüsü ise uçaktan iner inmez, Türk toprağını öpmesidir.
     <br/>
     <br/>
     İstanbul, daha çok Hıristiyan dünyasının iki kilisesinin, Katolik ve Ortodoks kiliselerinin buluştuğu mekan olur bu iki ziyarette. 12 yıl önce ilk adımı atılan diyalogu Tercüman gazetesi, “Belki de karar safhasına götürecektir. Katolik ve Ortodoks kiliseleri arasında ‘kutsal ruhun türü ve şarap ekmekle takdis’ konusunda herhangi bir anlaşmazlık yoktur. Ancak, kiliseler birliğinin gerçekleştirilmesindeki en büyük engel ‘Papa’nın üstünlüğü’ ilkesinde ısrarlı olunmasıdır.” diye yorumluyor.
     <br/>
     <br/>
     Tercüman gazetesi yazarı Ergun Göze köşesinde ziyaret nedenini “Papa’nın diplomatik hedefi, Ortodoks kilisesiyle, Katolik kilisesinin barıştırılması ameliyesini tamamlayarak, hem kendi saltanatını kuvvetlendirmek hem de Yunanistan’ı Türkiye’ye karşı desteklemek için Katolik âleminin zaten hazır olan efkârını tamamen kotarıp Fatih’in asırlarca önce koyduğu büyük diplomatik bariyeri, yâni Ortodoks-Katolik ihtilâfını kaldırıp bütün Hıristiyanları Türkiye karşısında birleştirmek.” şeklinde yorumlar.
     <br/>
     <br/>
     Nitekim Fener Patrikhanesi’nde yapılan ayin sonrası Papa birleşmeyi net bir şekilde dile getirir: “İki kilisenin birleşmesinin sabırsızlığı içindeyim.” Fener Patriği Dimitrios Papa kadar açık söz etmez birleşmeden. Yunan gazeteleri, Papa’nın Ayasofya’da dua etmesine izin verilmediğini öne sürer.
     <br/>
     <br/>
     Türkiye’yi daha önce ziyaret eden iki papa da bir şekilde Fener Patrikhanesi ile olan ilişkileri Türk makamları ile olan ilişkilerinin önüne koydular. Papa 16. Benedict’in de aynı kasıtla geldiği iddia ediliyor Türkiye’ye. Ancak gelmeden önce Regensburg’da yaptığı konuşma, Papa’nın ziyaretiyle ilgili vurguyu bir İslam ülkesi olarak Türkiye’ye, dolayısıyla da Diyanet İşleri Başkanı ile yapacağı görüşmeye kaydırıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26012), [web.archive.org (arşiv bağlantısı)](http://web.archive.org/web/20061207140951/http://www.aksiyon.com.tr:80/detay.php?id=26012)
