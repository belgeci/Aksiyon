# Tedavide yeni yöntem: Lösemide aferez hayat kurtarıyor

*Nursel Dilek Manavbaşı 2011.10.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Narkoz gerektirmiyor, cerrahi müdahale uygulanmıyor. İster televizyon karşısında, ister radyo başında olun. Kolunuza takılan bir aparat ve yanı başınızda duran bir alet. Kanserden diyabete kadar birçok hastalık için artık bu tedavi yöntemi konuşuluyor: Aferez...
  </font>
 </div>
 <div id="newsText">
  <font class="detail-text">
   <p>
    <!--[if gte mso 10]>
<style>
 /* Style Definitions */
 table.MsoNormalTable
	{mso-style-name:"Normal Tablo";
	mso-tstyle-rowband-size:0;
	mso-tstyle-colband-size:0;
	mso-style-noshow:yes;
	mso-style-priority:99;
	mso-style-qformat:yes;
	mso-style-parent:"";
	mso-padding-alt:0cm 5.4pt 0cm 5.4pt;
	mso-para-margin-top:0cm;
	mso-para-margin-right:0cm;
	mso-para-margin-bottom:10.0pt;
	mso-para-margin-left:0cm;
	line-height:115%;
	mso-pagination:widow-orphan;
	font-size:11.0pt;
	font-family:"Calibri","sans-serif";
	mso-ascii-font-family:Calibri;
	mso-ascii-theme-font:minor-latin;
	mso-fareast-font-family:"Times New Roman";
	mso-fareast-theme-font:minor-fareast;
	mso-hansi-font-family:Calibri;
	mso-hansi-theme-font:minor-latin;}
</style>
<![endif]-->
   </p>
   <p>
    Kırım–Kongo kanamalı ateşi (KKKA), damar tıkanıklığı, diyabet, lenfoma, lösemi… Tıbbın genellikle çaresiz kaldığı, hastanın ömür boyu hayat kalitesini düşüren, çoğu ölümcül hastalıklar bunlar. Daha düne kadar kene ısırması sonucu ölümle yüz yüze gelen veya diyabet hastalığı sonrasında ayağını kaybedenlere uygulanan bir tedavi yöntemi yoktu. Ancak son yıllarda geliştirilen destek tedavilerinin, özellikle aferez teknolojisinin ilerlemesiyle birçok hastalık için tedavi umudu doğdu. Cerrahi bir müdahaleye ihtiyaç duyulmadan yapılan tedaviyle lenfoma ve lösemi gibi hematolojik kanser hastalarında bile iyileşme şansı artık daha fazla. Uzmanlar, yöntemin lösemi hastalarında ölüm oranını düşürdüğünü, kemik iliği kanserinde ise hastanın hayat kalitesini artırdığını vurguluyor. Yeni çalışmalar ise birçok hastalığın artık tedavi edilebilir hâle geldiğini gösteriyor. Erciyes Üniversitesi Hematoloji Ana Bilim Dalı Öğretim Üyesi ve Aferez Derneği Başkanı Prof. Dr. Ali Ünal’a aferez yöntemini ve güncel gelişmeleri sorduk.
    <span>
    </span>
   </p>
   <p class="MsoNormal">
    -Aferez nasıl bir tedavi yöntemi?
   </p>
   <p class="MsoNormal">
    Aferez, Yunancada ‘ayırma veya alıp atma’ anlamına geliyor. Tıp dilinde ise ‘kan ayrıştırma’ olarak adlandırılıyor. Kısacası hastanın kanındaki zararlı her türlü hücre, plazma içeriği veya madde bu yöntemle uzaklaştırılabiliyor. Özellikle mantar, soba, doğalgaz zehirlenmelerinde, diyabetle ilgili ayak yaralanmalarında, ilaç tedavilerine bağlı toksik atıkların vücuttan atılmasına kadar birçok durumda kullanılabilen yöntem, başarılı sonuçlar veriyor.
   </p>
   <p class="MsoNormal">
    -Çevremizde çok sık rastladığımız hastalıklar bunlar. Bu denli önemli bir yöntem neden pek bilinmiyor?
   </p>
   <p class="MsoNormal">
    Hastaların bilmesi gerekmiyor, doktor zaten hastaları yönlendiriyor. Mesela, kişi bir dâhiliyeci veya başka bir doktora muayene olduğunda kanında bir problem görülürse hematolojiye yönlendiriliyor. Eğer ilaçla çözülebilecek bir durumsa ilaçla tedavi ediliyor. Eğer kan üzerinde işlem yapılması gerekiyorsa devreye aferez sistemi giriyor. Hastalar aferez merkezlerine yönlendiriliyor. Kan temizleniyor, toplanıyor ya da saklanıyor.
   </p>
   <p class="MsoNormal">
    -Saklanan kandan neler yapıyorsunuz?
   </p>
   <p class="MsoNormal">
    Aferezin birçok çeşidi var. Donör aferezi dediğimiz tipte, hastanın akrabasından veya gönüllü vericilerden kan alıp onu hastaya veriyoruz. Aferez aynı zamanda dolaşan kandan kök hücreleri ayrıştırmak ve toplamak için kullanılan bir yöntem. Bu şekilde birçok hastalıkta kök hücre tedavileri uygulama fırsatı doğuyor. Özellikle lösemi, lenfoma hastalarından kendi kök hücresini alıyoruz, donduruyoruz, saklıyoruz. Sonra da bunu kemoterapiyle hastaya veriyoruz. Böylece binlerce kanser hastasına kök hücre nakli ile şifa şansı sunuluyor. Bir de tedavi amacıyla terapötik aferez var, hastanın bozuk olan kanını cihazlarla alıp atıyoruz.
   </p>
   <p class="MsoNormal">
    -Diğer kanserlerde uygulanabilir mi?
   </p>
   <p class="MsoNormal">
    Şimdilik diğer kanserlerde böyle bir tedavi şansı yok. Çünkü bu yöntemle kan ve iliği kullanabiliyoruz, temizleyebiliyoruz. Mesela akciğer kanserinde böyle bir şey yapamıyoruz. Ne tümörü ne de kanı temizleyebiliyoruz.
   </p>
   <p class="MsoNormal">
    -Başka hangi alanlarda kullanılıyor?
   </p>
   <p class="MsoNormal">
    Hematoloji olmak üzere, dermatoloji, nöroloji, romatoloji, gastroenteroloji, kardiyoji, ortopedi, kadın hastalıkları, klinik enfeksiyon gibi birçok alanda aferez ‘olmazsa olmaz’ hâline geldi. Kalp damar cerrahisinde de oldukça başarılı.
   </p>
   <p class="MsoNormal">
    -Damar tıkanıklığı için ne yapılıyor mesela?
   </p>
   <p class="MsoNormal">
    Kötü huylu kolesterol (LDL kolesterol) düzeyi genetik olarak çok yüksek olan ve yüksek dozda ilaç tedavisine rağmen cevap alınamayan ailesel hiperkolestrerolemi hastaları vardır. Bu hastalarda kandaki kötü huylu kolesterol, aferez yöntemiyle atılıyor. Başta çocuklar olmak üzere bu hastalarda, kan damarlarının yağ plaklarıyla tıkanması ve buna bağlı kalp krizi riski çok yüksektir. Kötü huylu kolesterolün, aferez yöntemiyle kandan uzaklaştırılması ile bu damar tıkanıklıkları engellenebiliyor. Böylece kalp krizi riski azalıyor. Şimdilerde diyabetik ayak tedavisinde de uyguluyoruz.
   </p>
   <p class="MsoNormal">
    -Diyabet tedavisinde neler yapılıyor?
   </p>
   <p class="MsoNormal">
    Şeker hastalarının yaraları çok çabuk iyileşmiyor. Özellikle ayak yaraları. Diyabetik ayak dediğimiz de ayakta iyileşmeyen yaralar. Ameliyata ya da herhangi bir müdahaleye gerek kalmadan kan temizleme yöntemiyle bunu gerçekleştirebiliyoruz. Koyu olan kanı sıvı hâle getiriyoruz. O zaman yaranın olduğu kısım daha iyi besleniyor ve yaralar daha çabuk iyileşiyor.
   </p>
   <p class="MsoNormal">
    -Herkes bu yöntemden yararlanabiliyor mu?
   </p>
   <p class="MsoNormal">
    Doktor afereze uygun gördüğü hasta için heyet raporuyla komisyona başvuruyor, komisyon onay verirse Sosyal Güvenlik Kurumu geri ödemeyi yapıyor. Mesela kene ısırığında her hastaya değil, durumu kritik, virüsü belli seviyede olan ve karaciğer bozukluğu gelişen hastalara yapılıyor. Bu da Hıfzıssıhha Enstitüsü’nden alınan belgeye göre yapılacak. Veya diyabet hastasının ayağındaki yara tüm tedavilere rağmen iyileşmemiş ve kangren aşamasına gelmişse aferez uygulanıyor. Bunlar için de geri ödeme prosedürleri hazırlanıyor.
   </p>
   <p class="MsoNormal">
    -Türkiye’de aferez merkezi sayısı yeterli mi?
   </p>
   <p class="MsoNormal">
    Türkiye’de 49 aferez merkezi var. 24 yeni merkezin açılması planlanıyor. Büyük üniversitelerin hemen hepsinde ve hematoloji kliniği bulunan hastanelerde aferez merkezi var. Ancak altyapı oluşmadan yeni merkezlerin açılması doğru değil. Sayının artırılması için Sağlık Bakanlığı’nın ciddi çalışmaları var ve kısa sürede merkez sayısı artacak.
   </p>
   <p class="MsoNormal">
    -Kırım–Kongo kanamalı ateşine de iyi geldiğini söylediniz. Bu hastalıktan Türkiye’de çok kişi öldü. Artık bu yöntemle ölümlerin önüne geçilecek mi?
   </p>
   <p class="MsoNormal">
    Kene ısırığında aferez yöntemi herkese değil, durumu kritik, virüsü belli seviyede olanlara uygulanabiliyor. Bu yöntemle Türkiye’de bir ilki gerçekleştirerek çok sayıda hasta tedavi ettik. Sadece bu hastalık için değil, çoğu hastalık için aferez bir umut ışığı.
   </p>
   <p class="MsoNormal">
    MİLLÎ İLİK BANKASI KURULACAK
   </p>
   <p class="MsoNormal">
    Prof. Dr. Ali Ünal’ın üzerinde durduğu bir diğer yenilik Türk-Kök Projesi. Sağlık Bakanlığı bünyesinde hayata geçirilmesi planlanan projeye göre Türkiye’nin ilk millî ilik bankası kurulacak. Ünal, doku nakli gerektiren kanser çeşitleri için umut sağlayan bu proje ile yüzde 95’e varan nakil başarısı hedeflediklerini belirtiyor: “Özellikle çocuklar için Türk-Kök Projesi çok önemli.
    <span>
    </span>
    Öncelikle kordon kanı yönünden kaynak olacak, kemik iliği doku bankası kurulduğunda erişkinler için hatta tüm hastalar için bir kaynak olacak. Türkiye’yi taradığımız zaman dokusuna uygun donör bulmama gibi bir ihtimal olmayacak. Kardeşi olmayan her hasta için doku grubu uygun donör bulunabilecek. Kemik iliği kanseri, lösemi dediğimiz kanserler, lenfoma özellikle hematolojik kanserli hastalar için çok büyük bir ümit kaynağı.”
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-30687-tedavide-yeni-yontem-losemide-aferez-hayat-kurtariyor.html), [web.archive.org (arşiv bağlantısı)](http://web.archive.org/web/20121227180255/http://www.aksiyon.com.tr:80/aksiyon/haber-30687-tedavide-yeni-yontem-losemide-aferez-hayat-kurtariyor.html)
