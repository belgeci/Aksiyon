# Şeker ‘zirve’ye çıktı

*Nursel Dilek Manavbaşı 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Düzensiz beslenme, hareketsiz hayat, hazır gıdaların tüketilmesi... Diyabet son on yılda yüzde 100 arttı. Geçen yıl Köşk’ün himayesine alınan diyabetle mücadele devletin zirvesinde devam ediyor.
  </font>
 </div>
 <div id="newsText">
  <font class="detail-text">
   <p>
    “Bir grafikte Türkiye’de kilo ve obezitenin salgın seviyesine ulaştığı yazıyordu. ‘Salgın’ kelimesini görünce hayret ettim. 1998’de normal kiloda olanlar nüfusun yüzde 55’iymiş, şimdi ise yüzde 27,5 seviyesine düşmüş. Nüfusun yüzde 36’sı obez! Buna bağlı olarak ortaya çıkan hastalıklar için acilen harekete geçmemiz lazım.”
   </p>
   <p>
    Cumhurbaşkanı Abdullah Gül’ün ‘salgın’ olarak adlandırdığı hastalığın adı diyabet. Yani şeker hastalığı. Dünyada 346 milyon, Türkiye’deyse 10 milyondan fazla kişi bu hastalığın pençesinde. En az 5 misli insanda ise genetik yatkınlık var. Dünya Sağlık Örgütü de artık bu hastalığı ‘salgın’ olarak nitelendiriyor. Hasta sayısının 2025’te 380 milyonu bulacağı tahmin ediliyor. Diyabet ölüme götüren ilk 5 hastalıktan biri. Nüfusun önemli bir bölümü gizli, yani potansiyel şeker hastası. Yakalanıldığında iyileşmeyen diyabet, belirti vermeden teşhis edilebilirse önlenebiliyor. Gerekli tedbir alınmazsa hastalık ciddi boyutlara ulaşıyor.
   </p>
   <p>
    Tehlikenin farkına varan Cumhurbaşkanlığı, geçen yıl diyabeti durdurmak için devreye girdi. Diyabet Vakfı’nın öncülük ettiği ‘Diyabeti Durduralım’ projesi Köşk himayesine alındı. Amaç farkındalığı artırmak, bilinç oluşturmaktı. İki yılı geride bırakan projede üçüncü yıl için de başlama vuruşu gerçekleşti. İki yılın değerlendirildiği toplantıda diyabetle mücadele hız kesmiyor. 2013 yılı içinde diyabeti azaltmak, çocukların ve ailelerin gündemine taşımak en önemli hedef.
   </p>
   <p>
    <strong>
     Türkiye’deki artış yüzde 100
    </strong>
   </p>
   <p>
    Dünya Sağlık Örgütü’nün 1998’de yaptığı tahminlere göre, 2025’te Türkiye’deki diyabet oranının 7,6’ya ulaşması bekleniyordu. Oysa Türkiye bu rakama 2010’da ulaştı! Hastalık son on yılda yüzde 100 artış gösterince devletin zirvesi olaya kayıtsız kalmadı. Cumhurbaşkanı Genel Sekreteri Mustafa İsen, diyabetle mücadeleyi himaye altına almalarındaki asıl amacın yaşanan artış olduğunu söylüyor. Yeni nesiller için korunma bilincini oluşturmaya çalıştıklarına dikkat çeken İsen, hastalıkla devlet nezdinde mücadelede önemli yol katedildiğini belirtiyor.
   </p>
   <p>
    ‘Diyabeti Durduralım’ kapsamında bir yılda birçok proje hayata geçirilmiş. Bunlardan en önemlisi farkındalık ve algı çalışmaları. Diyabet Vakfı Başkanı Temel Yılmaz, farkındalık oranını yüzde 37,2’ye çıkardıklarını ifade ediyor. Yılmaz’ın üzerinde durduğu bir diğer çalışma eğitim alanında: “Diyabetli hastalarda organ hasarlarından korunmanın en temel koşulu eğitim. Diyabet konusunda eğitim alan hastalarda organ hasarının, iş gücü kaybının ve maliyetin yüzde 50’nin üzerinde azaltıldığı birçok çalışmada gösterilmiş. Ülkemizde diyabet eğitiminin önündeki en önemli engel 10 milyon diyabetli ya da diyabet riski altındaki kişiye eğitim verecek yeterli sağlık personelinin bulunmaması. Bu nedenle Diyabet Akran Eğitim (DAKE) projesini hazırladık.”
   </p>
   <p>
    DAKE bugüne kadar dünyada bu alanda başlatılan en kapsamlı proje. Proje sayesinde Mart 2013 itibarıyla 8 binin üzerinde diyabetli hastaya ulaşılmış. Projede, diyabetli olup diyabet konusunda bilgi düzeyi yüksek ve eğitim kabiliyeti olan kişilere özel eğitim programlarında eğitim verilmesi amaçlanmış.
   </p>
   <p>
    <strong>
     Proje 2013’te her eve girecek
    </strong>
   </p>
   <p>
    Projenin iletişim koordinatörlüğünü üstlenen Dörtok Bersay İletişim Yönetim Kurulu Başkanı Dr. Aydın Dörtok, projenin her eve girmesini hedefliyor. Bu yılki hedeflerinde diyabeti çocukların ve ailenin gündemine taşımak var. Bunun için şu çalışmalar yapılacak:
   </p>
   <p>
    <strong>
     Kamu spotu çalışmaları
    </strong>
   </p>
   <ul>
    <li>
     Gazetelerle birlikte 5 milyon kişiye ulaşması hedeflenen bildirici kitapçıklar
    </li>
    <li>
     Gençlere yönelik TV programı ve tarif kitabı
    </li>
    <li>
     İlköğretim öğrencilerine ulaşacak sağlıklı beslenme mesajları içeren eğlenceli eğitim programları
    </li>
    <li>
     Çizgi-kitaplar
    </li>
    <li>
     Halka yönelik toplu spor aktiviteleri.
    </li>
   </ul>
  </font>
 </div>
 <div>
 </div>
 <div>
 </div>
</div>


## Yorumlar

### kadir yıldırım, 17 April 2013, 10:26
> Diyabet konusuyla ilgili hangi haberi okusam sürekli hastalığı durdurmak, engellemek üzerine çalışmalar yapıldığını, bunun üzerinde durulduğunu görüyorum. Kesinlikle bu çalışmaları küçümseme amacım yok ancak ya bu hastalık nedeniyle zorluk çekenler? 5 yaşında Tip 1 diyabet hastası çocuk babası olara...

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=35320), [web.archive.org (arşiv bağlantısı)](http://web.archive.org/web/20130515160741/http://www.aksiyon.com.tr:80/aksiyon/newsDetail_getNewsById.action?newsId=35320)
