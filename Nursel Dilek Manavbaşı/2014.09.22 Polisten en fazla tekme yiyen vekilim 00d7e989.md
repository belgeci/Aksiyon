# Polisten en fazla tekme yiyen vekilim

*Nursel Dilek Manavbaşı 2014.09.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   CHP’nin hukukçu vekillerinden Mahmut Tanal, polise yönelik sahur vakti operasyonundan bu yana hukuksuzlukların takipçisi. Toplumsal olaylara karşı gösterdiği duyarlılıkların kendine “kafa göz” yaralanması olarak geri dönmesine artık alışmış. “Polisten en fazla dayak yiyen vekilim.” diyor.
  </font>
 </div>
 <div id="newsText">
  <font class="detail-text">
   <p>
    Mahmut Tanal, CHP İstanbul Milletvekili. Aynı zamanda Meclis İnsan Hakları Komisyonu üyesi. 25 yıllık avukat, CHP’nin hukukçu vekillerinden. Onu bu aralar Ankara’da bulmak neredeyse imkânsız! Polislere sahur vakti yapılan operasyondan bu yana bir ayağı İstanbul’da. Çağlayan Adliyesi yakınlarındaki bürosundan çıkınca soluğu adliyede alıyor. Operasyonlarda gözaltına alınan polisler, aileleri ve avukatlarla birlikte en çok onun ismi anılıyor. Aileler de avukatlar da Tanal’ın desteğinden memnun. Tanal, bir zamanlar kahramanlıkla anılırken şimdilerde “casuslukla” suçlanan polislerin hukukunu savunuyor. Yargılama sırasındaki hukuksuzlukları, insan hakları ihlallerini eleştiriyor. Bu nedenle de tepkilerin odağında! Tabii sadece tepkilere değil, “tekmelere” de maruz kalmış bu süreçte. “Polisten en fazla tekme yiyen vekilim.” diyor. Sayelerinde her yıl gözlük camı değiştirdiğini itiraf ediyor. Tanal, İstanbul’da 10 işçinin hayatını kaybettiği asansör faciasıyla ilgili de TOKİ ve Torunlar İnşaat yetkilileri hakkında suç duyurusunda bulundu. Nerede bir hukuksuzluk varsa Tanal’ı orada görmek mümkün bu sıralar. İşportacılıktan kazandığı paralarla hukuk fakültesinde okuduğunu anlatan Tanal’ın sıra dışı yaşamını ve sahur vakti operasyonundan bu yana polise yapılan hukuksuzlukları konuştuk.
   </p>
   <p>
    <strong>
     -Bu dava sizi neden bu kadar ilgilendiriyor?
    </strong>
   </p>
   <p>
    Bugüne kadar bilinen davaları sayarsak; Balyoz, Ergenekon, Oda TV, KCK, HES, Gezi davalarının hepsinde aynı duyarlılığı gösterdim. Benim bu davaya has bir çabam değil. Nerede bir adaletsizlik varsa, nerede bir canlının hakkı ihlal ediliyorsa tamamında vardım. Bu mücadelemi birilerine ispatlamak zorunda değilim.
   </p>
   <p>
    <strong>
     -CHP içerisinde toplumsal olaylara sizin kadar alaka gösterenlerin sayısı az sanırım.
    </strong>
   </p>
   <p>
    Keşke olsaydı… Eğer olsaydı bugün bu kadar hak ihlali olmazdı, artmazdı. İnsan hakları savunucularına bu ülkede ekmek, su gibi ihtiyaç var. İnsanların adaleti sadece kendilerine istememesi lazım.
   </p>
   <p>
    <strong>
     -İlk günden beri Çağlayan Adliyesi’nde polislerin ve ailelerin yanında yer aldınız. Neler yaşadınız?
    </strong>
   </p>
   <p>
    <img alt="" height="283" src="http://web.archive.org/web/20141002002821im_/http://medya.aksiyon.com.tr/aksiyon/2014/09/22/polisten-en-fazla3.jpg">
     Sahur vaktinde yapılan operasyonu izlediğimde oradaki hak ihlalleri ilgimi çekti. İlk işim gözaltı işlemi sırasında terörle mücadeleye gitmek oldu. Milletvekili ve İnsan Hakları Komisyonu üyesi olduğumu söyledim. İçeride bulunan kişilerin gözaltı şartlarının, insan haklarına uygun olup olmadığını incelemek istediğimi söyleyerek dilekçe verdim.
    </img>
   </p>
   <p>
    <strong>
     -İnceleyebildiniz mi?
    </strong>
   </p>
   <p>
    Dediler ki biz sizi görüştüremeyiz; ama dilekçenizi verin. Ben de Emniyet’ten İstanbul Valisi’ni aradım. Bir dilekçe verdiğimi, anladığım kadarıyla da insan hakkı ihlali olduğunu, komisyon üyesi olarak buna kayıtsız kalmamam gerektiğini ve fiziki koşulları incelemeye geldiğimi; ama bana inceletmediklerini söyledim. O da “Varsa şikâyetiniz verin dilekçeyi, biz size cevap veririz.” dedi. Sonra dayanamadım geldim İstanbul Cumhuriyet Başsavcılığı’na. Savcılara dilekçeyi gösterdim. “Polislerin kaldıkları koşulların insan haklarına uygun olup olmadığını söyleyin.” dedim. Onlar da bunun idari bir işlem olduğunu söylediler. Gece saat 3 gibi adliyeden ayrıldım.
   </p>
   <p>
    <strong>
     -Sonrasında yaşananlar…
    </strong>
   </p>
   <p>
    Sonrası tam bir hukuksuzluk. Dört günlük gözaltı süreleri bittiğinde hâlâ gözaltında tutuluyorlardı. Anlı şanlı ceza hukukçuları bile bu süreçte çıkıp tek bir laf etmedi. Avukatların ofisleri emniyet tarafından ablukaya alınmıştı. Avrupa’da avukatların temel hak ve özgürlüklerine ilişkin Havana kuralları var. Yapılanların hepsi suç. Bu davaların avukatları âdeta taciz ediliyor, baskı altında. Ama ülke öyle bir hâle geldi ki kim güçlüyse o kural koyuyor. Güçlünün değil de adaletin kuralı işlese inanın bunlar yaşanmaz.
   </p>
   <p>
    <strong>
     -Bu olay sırasında da başınıza birçok şey geldi sanırım.
    </strong>
   </p>
   <p>
    Polislerin etrafı sarıldığında bir arbede çıktı ve tekmelere yine maruz kaldım. Bugüne kadar polisten en fazla tekme yiyen milletvekiliyim. En fazla darbelere maruz kalan vekilim. 1 Mayıs’ta TOMA’nın önüne yattım, gözlüğüm kırıldı. Sayelerinde her yıl gözlük değiştiriyorum.
   </p>
   <p>
    <strong>
     -Polislerin haklarını da savunuyorsunuz.
    </strong>
   </p>
   <p>
    <img alt="" height="846" src="http://web.archive.org/web/20141002002821im_/http://medya.aksiyon.com.tr/aksiyon/2014/09/22/polisten-en-fazla2.jpg"/>
    Ben hukuka aykırılıkların karşısındayım. Kişinin mesleği, dini, felsefi düşüncesi beni bağlamaz. Bir hak ihlali varsa beni o ilgilendirir. Geçmişte Ergenekon davasında da polislere hak ihlali yaptıklarını, hukuksuzluk yapıldığını söylemiştim. Kanunu ihlal ediyorsunuz demiştim. Burada da söyledim. Yarın öbür gün hakkınız ihlal edilirse sizin de savunucunuz olacağım. Adalet savunucularının kin gütmemesi lazım. Ben KCK davasını da takip ettim. O dönem sosyal medyada 80 polis bana küfretti. Her meslek grubunda iyi de kötü de var.
   </p>
   <p>
    <strong>
     -Yurt Atayün anlatacaklarının kayda alınmasını istediği hâlde görüntülü kayıt alınmadı. Bu hukuka ne kadar uygun, kayıt alınmamasının sebebi ne olabilir?
    </strong>
   </p>
   <p>
    Ceza Kanunu bu tür davalarda şüphelinin ses, mimik ve hareketlerine göre hâkimin karar vermesi için görüntü alınması gerektiğinden bahseder. Mahkemeler de buna göre düzenlenmiştir. Normalde görüntülü kayıt şüphelinin lehinedir. Ama mahkeme bunu istemiyor. Burada keyfilik var. O cihazlar devreye girse, hâkimin hareketleri, sözleri ve hâlleri de kayda geçecek. Hâkim kendi aleyhine delil oluşsun istemiyor, kendini garantiye alıyor. Oysa garantiye alınması gereken kişi şüpheli. Yargıç kendine ve yargılamasına güvenseydi,  görüntülü kayıt alırdı. Yasa, “Mahkeme hâkimi istediği zaman görüntüyü kapatır, açar.” demiyor.
   </p>
   <p>
    <strong>
     -Diğer hukukçu vekiller ne düşünüyor?
    </strong>
   </p>
   <p>
    Adalet sadece hukukçuların isteyebileceği bir şey değil ki! Herkes adalet ister. Sadece hukukçular değil, hepsi olmalı.
   </p>
   <p>
    <strong>
     -Polislerin yanında yer almanız parti içerisinde rahatsızlık oluşturdu mu? Tepki alıyor musunuz?
    </strong>
   </p>
   <p>
    AKP’den ve İşçi Partisi’nden çok tepkiler alıyorum. CHP’li vekillerden kimse yüzüme bir şey söylemedi. Herkes biliyor, ben adaletsizlik neredeyse oradayım.
   </p>
   <p>
    <strong>
     -Davadan bir şey çıkar mı?
    </strong>
   </p>
   <p>
    Ben dosyanın içeriğini bilmiyorum. Usul hataları, hukuka aykırılıkları, insan hakları ihlallerini görüyorum. Böyle olan bir davadan da adalet beklemek çok zordur. Burada benim gördüğüm bir intikam duygusu var. Neden ortaya çıktı bu dava?
   </p>
   <p>
    <strong>
     -Neden?
    </strong>
   </p>
   <p>
    Bu davanın ortaya çıkışının iki sebebi var. Birincisi Selam ve Tevhit örgütü. Bu örgütün, kamuoyunun bilmesi açısından; Uğur Mumcu, Muammer Aksoy, Turan Dursun, Bahriye Üçok, Ahmet Taner Kışlalı’nın ölümlerinden sorumlu olduğu söyleniyor. Bu örgüte Cumhuriyet Başsavcılıklarının talimatı üzerine polisler soruşturma açıyor. Ancak örgütle bazı üst düzey isimlerin bağlantılı olduğu ortaya çıkıyor. Dinleme kararı alınıyor. Direkt telefonları dinlenmemiş, dinlemeye takılmışlar. Polisler bunları savcılığın talimatıyla dinlemeye alıyor. Hatta Erdoğan’ın sesinin geçtiği yerleri tape hâline getirmedik deniliyor. Terör örgütünün üyesi olduğu kişileri dinlerken takıldı deniliyor. Polisler kendi kendine soruşturma yapmaz ki, Cumhuriyet Savcısı’nın talimatı üzerine yapar.
   </p>
   <p>
    <strong>
     -Ama casusluk suçlamasıyla karşı karşıyalar.
    </strong>
   </p>
   <p>
    Tüm Ceza Hukuku kitaplarında casuslukla ilgili şu yazar: “Casusluk yaptıysa bilgiyi hangi ülkeye verdi, kime verdi, nerede kullandı.” Bana da terör örgütünün üyesi dediler. Terör örgütü üyesi yaftasıyla en fazla bu hükümet döneminde soruşturma başlatıldı. Hukuk en çok bu dönem siyasallaştı. Herkese casus deniliyor. Somut delil yoksa insanları casuslukla suçlamak insan haklarına aykırı. Masumiyet ilkesini ihlal ediyorlar. İntikam duygusuyla devlet idare edilmez.
   </p>
   <p>
    <strong>
     -Polislere operasyon yapıldığında “paralel örgüte ilk operasyon” denildi.
    </strong>
   </p>
   <p>
    Bunların içerisinde ülkücü, solcu olan var. Bunların günahı Selam ve Tevhit örgütünü soruşturmak, 17 ve 25 Aralık rüşvet operasyonlarında görev almak. Eğer burada görev almasalardı Başbakan tarih yazan polisler derdi.
   </p>
   <p>
    <strong>
     -Siz de “paralel” diye yaftalandınız.
    </strong>
   </p>
   <p>
    KCK’yı takip ederken dediler bu PKK’lı. Balyoz ve Ergenekon’da Ergenekoncu dediler, polislere yönelik davada da cemaatçi dediler. Özgürlük, adalet, insan hakkı talepleri beni cemaatçi yapacaksa evet cemaatçiyim. Bu benim umurumda değil, bu bir zavallılık.
   </p>
   <p>
    <strong>
     -Siz kanunla kurulan özel yetkileri olan İnsan Hakları Komisyonu üyesisiniz. Olayı komisyona da ilettiniz. Komisyonlar ne kadar etkin Türkiye’de?
    </strong>
   </p>
   <p>
    İş yapmayacaksanız, komisyona havale edeceksiniz. Sonuca gitmeyecekseniz, işi buzdolabına koyup soğutacaksanız komisyona havale edin. Komisyonların ekonomik açıdan ülkeye zararı var. Milletvekilleri gittiği her yer için harcırah alıyor, yemek parası, otel parası alıyor. Komisyonlar vekillerin gelir kaynağı. Tutanakları parti mensubu olarak tuttum. Ama bu davayla ilgili komisyona dilekçe verdim. Bu davadaki hukuksuzluklara bakınca, üstünlerin hukukunun geldiğini görüyoruz. Adı yolsuzluk ve rüşvete karışan bakan ve bakan çocuklarına, Bilal Erdoğan’a, Reza’ya uygulanan hukuk farklı.
   </p>
   <p>
    <strong>
     -Tutanak tuttuğunuz olaylardan biri de “kaç İsmail kaç” olayıydı. Soruşturma bu olayla hatırlanacak diyebilir miyiz?
    </strong>
   </p>
   <p>
    Bu olay hafızalara iyice kazınsın. Avukatlar barodan bir gözlemci istediler. İstanbul Barosu Avukat Hakları Merkezi Başkan Yardımcısı sıfatıyla Avukat Ömer Kavilli duruşmalara girdi. Yargıcın duruşu, tavırları nedeniyle hukuksal tartışmalar oldu. Yargıç sorguya ara verdi. Kesintisiz yargılama kuralını da ihlal etti. 2 saat geçti, avukatlara ‘Ne oturuyorsunuz, hadi kalkın!” dedim. Misafiri var dediler. “Emniyet mensubu olabilirler.” dedim. Odaya girdik, ne zaman başlayacağını sorduk. Hâkim “Bakın burada emniyet mensuplarıyla yargılamanın güvenliğini konuşuyoruz.” dedi. Biz de “Bunu emniyet mensuplarıyla konuşmanıza gerek yok, yetki sizin, emniyet mensupları bunu cumhuriyet savcısıyla konuşur. Sizin tek yetkiniz duruşma salonunun içerisiyle ilgili.” dedik. Brifing alamazsınız, emniyet mensupları yürütemez bu soruşturmayı, yargıç baskı altında kalmamalı, karar etkilenmemeli tartışması oldu. Bazılarında silah da vardı. Hâkimin odasına nasıl silahla girdiler o da ayrı bir hukuka aykırılık. Bu tartışmalar yaşanırken, hâkim “Kaç İsmail kaç!” dedi birden. Oturanlardan biri kalkıp kaçmaya başladı. Hâkim o İsmail’in kim olduğunu daha iyi biliyor. Niçin böyle legal olmayan isimlerle görüşülüp iş yapılıyor? Diğer emniyet mensupları neden kaçmadı? Cumhuriyet Başsavcısı açıklama yapıyor, “MİT’çiydi o.” diye. Başsavcıya mı kaldı açıklama? Bu olayı yaşayan hâkim gelsin, açıklasın. İllegal ilişkiye karışmayan bir adam neden kaçar? Kimsenin günahını almak istemem ama demek ki hukukun izin vermediği bir diyalog, bir iş vardı.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr:80/aksiyon/haber-39538-.html), [web.archive.org (arşiv bağlantısı)](http://web.archive.org/web/20141002002821/http://aksiyon.com.tr:80/aksiyon/haber-39538-.html)
