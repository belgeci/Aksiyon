# Kuş gribinden Ankara yalnızlığına

*Nursel Dilek Manavbaşı 2006.05.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dört çocuğundan üçünü kuş gribi nedeniyle toprağa veren Koçyiğit ailesinin Ankara’daki yanlızlığının hikayesi…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607202022im_/http://www.aksiyon.com.tr/resim/595/14.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Onlar Ağrı Dağı eteklerindeki Doğubeyazıt ilçesinde sessiz sedasız yaşayan bir aileydi. Baba Zeki Koçyiğit, yoğun geçen kış aylarında, gümrükten aldığı üç karton sigarayı ve bir kilo çayı satarak ailenin geçimini sağlıyordu. Eşi Marifet Hanımın tek derdi çocukları Fatma (15), Muhammet Ali (14), Hülya (11) ve Hasan Ali'ye (6) iyi bir gelecek sağlamak, hiç değilse onları okutmaktı. Muhammet Ali eve katkıda bulunmak için evlerindeki pamuk şekeri üretim makinesiyle okula gitmeden önce her gün 30 paket pamuk şekeri hazırlardı. Okul bahçesinde günde 5 bin TL için ter döküyordu. Küçük Muhammet kazandığı paranın tek kuruşuna dahi dokunmadan annesine teslim ediyor, ertesi gün için aynı telaşa giriyordu. Derme çatma bir evde yaşıyor, suyu iki kilometre öteden taşıyor; ancak 'ağrısız aşım dertsiz başım' diyerek Koçkıran Mahallesi'ndeki evlerinde hayata devam ediyorlardı. Ta ki hiç duymadıkları bir hastalık kapılarını çalana kadar. Avian İnfluenza, yani kuş gribi.
   <br>
    <br>
     ARTIK AĞRI'DA YAŞAYAMAZDIK
     <br/>
     <br/>
     Baba Zeki Koçyiğit, Perşembe (15 Aralık 2005) sabahı evlerinin bahçesinde bulunan hasta sekiz tavuktan ikisini keser. Oğlu Muhammet Ali de babasını izlemiş, bir tavuk da o kesmiştir. Kardeşleri Fatma ve Hülya da kesilen tavukların tüylerini yolar. Koçyiğit ailesinin akşam yemeği masasında nar gibi kızarmış tavuğu abla Fatma, kardeşlerine ve akşam yemeğine gelen teyze çocuklarına paylaştırır.
     <br/>
     <br/>
     Aradan dört gün geçer, önce Muhammet Ali, sonra Fatma, Hülya ve Hasan Ali'de yüksek ateş, halsizlik ve kusma şikâyeti başlar. Çocukları Sağlık Ocağı'na götüren baba, hasta hayvanlarla temas ettikleri ve tavuk yediklerini söyleyince, enfeksiyon uzmanları kuş gribinden şüphelenir ve hastalar Van Yüzüncü Yıl Devlet Hastanesi'ne sevk edilir. Durumu gittikçe ağırlaşan Muhammet Koçyiğit, tüm müdahalelere rağmen hayatını kaybeder. Böylece Türkiye ve Avrupa'da kuş gribinden ölen ilk kişi olarak hafızalara kazınır küçük Muhammet. Ve ardından birer gün arayla önce Fatma sonra Hülya'yı kara toprağa verir Koçyiğit ailesi.
     <br/>
     <br/>
     Onlar, Türkiye'ye korku salan kuş gribinin dramatik hikâyelerinden birini yaşattığı Koçyiğit ailesi. Çok değil birkaç ay öncesine kadar gazetelerin manşetlerinden düşmediler. Aile, kuş gribi nedeniyle bir değil tam üç yavrusunu toprağa verdi. Son umutları Hasan Ali için günlerce dua ettiler. Hastalığı atlatan, 'Allah'ın bize bir lütfu' dedikleri Hasan Ali'yi kucaklarına alıp eve geldiklerinde artık bu evde yaşamayacaklarına da karar vermişlerdi. Yıllarca yaşadıkları bu evi, bu şehri bırakıp gitmek içlerinden gelmese de, üç çocuğunu toprağa vermenin acısı sönmese de anne Marifet Hanım, 'duramam buralarda' feryatlarıyla ayrıldı Ağrı'dan. Başbakan Recep Tayyip Erdoğan, Koçyiğit ailesinin acısını bir nebze de olsa hafifletmek için başkente taşınma daveti yapmıştı. Zeki Koçyiğit bir işe, Marifet Hanım ise bir eve kavuştu.
     <br/>
     <br/>
     Şimdilerde aile Ankara Eryaman'da Başbakan'ın kendilerine verdiği evlerinde yaşıyor. Baba Koçyiğit, bir tiyatro gösteri merkezinde salon sorumlusu. Anne Marifet Hanım, Allah'ın lütfu dediği Hasan Ali'yle vakit geçiriyor. Artık suyu iki kilometre öteden taşımıyor, kartla alıyor. Somya yerine koltuklar onları ağırlıyor. Hasan Ali'nin oyuncakları bahçedeki tavuklar değil polis arabaları. Peki köyden indim şehre sözünü doğrularcasına yaşamaya çalışan acılı aile bu yaşam değişikliğine nasıl ayak uyduruyor? Biz de bunları merak ettik ve aileyi Eryaman'daki evlerinde ziyaret ettik.
     <br/>
     <br/>
     Yaklaşık iki aydır Ankara'da yaşıyor aile. Baba Zeki Bey, yeni öğreniyor otobüsle bir yerlere gitmeyi, anne Marifet kendini sigaraya vermiş, acısını onunla dindirmeye çalışıyor. Önce baba başlıyor sözlerine, kimsenin arayıp sormamasından yakınıyor: "Kaç ay oldu buraya geleli bir komşu bile uğramadı." Ağrı'daki günlerini hatırlayarak, "Oralarda bir demlik çay demlerdik kokusunu duyan evimize gelirdi. Buralarda insana selam dahi vermiyorlar. Belki hâlâ insanlar tedirgin, bize de bulaşır mı endişesi taşıyor; ama bu Allah'ın selamını esirgemeyi gerektirmez ki." diyor. Sonra kendisine verilen sözler aklına geliyor bir bir. Gazete sahiplerinin 'artık bütün masrafların bizden' deyip aramayışı, yazarların köşelerinde şişire şişere anlatıp vermedikleri paralar. Sonra Hasan Ali'ye kayıyor gözleri. 'Şu yaşadıklarımız, sırf onun için' diyor. 'Devlete, millete iyi bir evlat, okuyup adam olsun diye geldik buralara, yoksa ne işimiz vardı elin gurbet ellerinde' diyerek iç geçiriyor.
     <br/>
     <br/>
     ANNE MEZARLIK ÇOK GÜZEL!
     <br/>
     <br/>
     O an anne Marifet Hanım bir köşeye geçerek, elinde büyük kızı Fatma'nın ördüğü danteli okşuyor. Baba Zeki Bey, Muhammet Ali'yle son fotoğrafını gösteriyor. Küçük Hasan Ali ise her şeyden haberdar masum bakışlarıyla bizi dinliyor. Abi ve ablalarıyla aynı odada kaldıkları için hepsinin ölüm anına şahit olmuş Hasan Ali. Muhammet Ali'ye kalp masajı yapılırken battaniyenin altına girip ağladığını, ablası Fatma'nın teyzesinin kulağına eğilerek 'anneme yardım et' deyip gözlerini kapayışını hiç unutmuyor. Sonra baba gözleri dolu dolu anlatmaya başlıyor çocuklarıyla geçirdiği o günleri: "Hastalanmadan birkaç gün önce Muhammet Ali, Hülya ve Fatma evin yakınlarındaki mezarlığa gidip gelirlerdi. Eve döndüklerinde annelerine: 'Anne mezarlık çok güzel' diye anlatırlarmış."
     <br/>
     <br/>
     O günden sonra içine kötü bir his düşer baba Zeki Koçyiğit'in. Kuş gribi denen o illet hastalık, gelip kapılarını çalınca da aynı his kaplar yüreğini. O an hisseder üç çocuğunu kaybedip Hasan Ali'nin kurtulacağını. O günlere dönünce derin bir iç geçiriyor baba Koçyiğit. Perdeyi aralayıp pencerenin camından bahçedeki fidanları işaret ederek: 'En çok da Muhammet Ali'yle birlikte fidan dikmeyi özledim' diyor: "Şimdi bizim oralarda fidan dikme zamanı..." Sonra da onlarsız geçen ilk 23 Nisan'ı anlatıyor: "Geçen gün 23 Nisan'dı. Birden aklıma geldi çocuklarımın 23 Nisan'daki coşkuları. Hülya sevinçle yataktan kalkar, okulundaki gösterileri izlerdi. Muhammet Ali ise 'bugün satış çok olur' deyip pamuk şekeri hazırlamaya koyulurdu. Yani acımız hiç bitmiyor, yemek yerken, gezerken, otururken, yatarken hep gözlerimin önündeler. Kimi zaman rüyalarıma girip kendilerini gösteriyorlar, kimi zaman baba diye seslenişleri kulağımda yankılanıyor. Acımız artarak devam ediyor."
     <br/>
     <br/>
     Hiç pişman mısınız o hasta tavukları kesip yediğinize, diye sorduğumuzda hâlâ tavuk yemeye devam ettiklerini, hiç pişman olmadıklarını anlatıyor aile. "Çünkü Allah sevdiği kullarıyla alışverişte bulunur. Neden sadece benim çocuklarım, neden hepsi değil de üçü. Bunların hepsinde Allah'ın bildiği bir şey vardır. Zaten Allah inancım olmasa bu acı dayanılacak bir acı değil." diyor. Almanya'da yayımlanan bir dergiden geçenlerde röportaja geldiklerini anlatan Zeki Koçyiğit, muhabirin "Allah sizce çocuklarınızı elinizden almakla doğru mu yaptı?" sorusuna da "Allah ne yaparsa en iyisini yapar." cevabıyla karşılık verdiğini anlatıyor. Çünkü o iyiliğin de kötülüğün de Allah'tan geldiğini aklından hiç çıkarmıyor. Acılı annenin en büyük ıstırabı, yavrularının mezarı başına bile gidemeyişi.
     <br/>
     <br/>
     Artık sohbetin sonuna geldiğimizde baba Koçyiğit'in gözleri "Ne olur bir daha gelin." dercesine bakıyor. Çünkü Marifet Hanım'ın kız kardeşi dışında bugüne kadar Koçyiğit ailesinin yeni yuvasına gelen misafirleri olmamış. Aradan üç ay geçse de üç çocuğunu toprağa vermenin acısı hâlâ Koçyiğit ailesinin yüreğinde. Aslında her şeyi baba Zeki Koçyiğit'in son sözleri özetliyor: "Saraylarda da olsam onları unutamıyorum."
     <br/>
     <br/>
     Sağ. Bak. Zekai Tahir Burak Eğit. Araş. Hast. Uz. Dr.Psikolog Suphi Tunç:
     <br/>
     <br/>
     ‘İKİNCİ YIKIM YAŞAMASINLAR’
     <br/>
     <br/>
     Bu tip travmalar ailenin bütün bireylerini etkilediği için aile terapistleri tarafından 15 günde bir psikolojik destek almaları gerekiyor. Çocuğa veya ebeveynlerden birine yönelik bir tedavi olmadığı için grup olarak tedavi uygulanmalı. Şu anda onlar 'yas reaksiyonu' denilen psikolojik tepki yaşıyorlar. Aile üyelerinin her biri yası kendi başına yenmeye çalışırsa bu tehlikeli olabilir. O yüzden yaslarını birlikte yaşamalarını öneriyoruz. Çünkü hepsi farklı yaşıyor acılarını. Genelde anne bunu aleni bir şekilde yaşar ama baba ailenin bütünlüğü için bunu belli etmemeye  çalışır. Bu da ailenin mevcudiyetine zarar verir. Etkileşimi artırmak için sorunların karşılıklı olarak halledilmesi gerekiyor. Aile içi iletişimi artırmalarını, birbirlerine kayıtsız kalmamalarını öneriyoruz. Eğer böyle olmazsa sorunlar karşısında kendi kendilerine yalnızlığa gömülürler. Önceki yaşamlarında insanlarla içice yaşayıp şimdi hiç alışık olmadıkları bir yaşam tarzına itildikleri için yastan daha fazla çöküş yaşarlar. Bu olmamalı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24110), [web.archive.org (arşiv bağlantısı)](http://web.archive.org/web/20070607202022/http://www.aksiyon.com.tr:80/detay.php?id=24110)
