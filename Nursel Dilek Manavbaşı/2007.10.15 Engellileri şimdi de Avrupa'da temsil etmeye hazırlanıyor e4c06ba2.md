# Engellileri şimdi de Avrupa'da temsil etmeye hazırlanıyor

*Nursel Dilek Manavbaşı 2007.10.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Lokman Ayva, en çok denizi ve  çocuklarının ona bakışını merak ediyor. Hakkındaki ilginç bilinmeyenleri de Aksiyon’a anlatıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080327041844im_/http://www.aksiyon.com.tr/resim/671/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080327041844/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080327041844/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080327041844oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080327041844oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Yıl 1982. Yer, Ankara Körler Ortaokulu'nun yedi kişilik sınıfı. O gün Fen Bilgisi öğretmeni sınava tâbi tutar öğrencilerini. Sınıfın çoğu kırık, sadece biri tam not alır. Öğretmen şöyle seslenir sınıfa: "Herkese benden çay! En yüksek notu alan Lokman'a ise iki şekerli çay." O güne kadar hayalleri olmayan 16 yaşındaki görme engelli öğrenci, bu sözleri yıllarca çıkarmaz aklından. Çünkü o söz, bu öğrencinin başarı öyküsünün başlangıcı olacaktır.
   <br>
    <br>
     Aradan tam çeyrek asır geçti… O öğrenci şimdilerde TBMM'nin görme engelli ilk milletvekili ve ikinci kez Meclis sıralarında. Ancak şimdilerde onu başka bir heyecan daha bekliyor: Avrupa Konseyi Parlamenterler Meclisi üyeliği. İlklerine bir yenisini daha ekleyen Ayva, Avrupa Konseyi'nin de ilk görme engelli üyesi olacak. Özürlüleri Avrupa'da da temsil etmeye hazırlanan Lokman Bey, Avrupa'yı şaşırtacağını söylüyor. Şimdiden hazırlıklara başlayan görme engelli vekil, 315 üyenin isimlerini ezberleyerek işe koyulmuş. Ona göre en zoru da Meclis Başkanı'nın ismi: "Pierre Rene Hubert Marie (Rene) van der Linden. Bunu ezberleyene kadar, yedi kişinin ismini daha ezberlerdim. İsim değil sanki futbol takımı… (gülüyor)"
     <br/>
     <br/>
     Engellini yok sayan, kendisiyle her daim barışık Lokman Ayva ile bir iftar sofrasında buluştuk. Ramazanı, Avrupa Konseyi'ni, özürlülerin sorunlarını ve hayallerindeki Başbakan Recep Tayyip Erdoğan'ı konuştuk.
     <br/>
     <br/>
     TEK YOLDAŞI RADYOSUYDU
     <br/>
     <br/>
     Konya'nın Doğanhisar ilçesi Başköy kasabasında yaşayan Ayva ailesinin üç çocuğundan en küçüğü Lokman Ayva. 1966'da aynı kasabada dünyaya gelir. 11 yaşına kadar hayat güllük gülistanlıktır onun için. Ancak 23 Nisan akşamı başlayan menenjit hastalığıyla gözlerini kaybeder. Çok sevdiği okuluna da bu yüzden ara verir. Beş yıl okula gidemez. Artık ne hayali vardır, ne bir uğraşı. Amcasının tavsiyesi üzerine dinlediği radyo bir akşam kaderini değiştirir: "Ankara Radyosu'nu dinlediğim bir gün körler için "kabartma okuma yazma kursu" olduğunu duydum. Hemen radyoya arkadaşımla bir yazı yazıp cevabını bekledim." Lokman Ayva cevabı yine radyodan duyar. Kısa süre sonra ise babasıyla başkentin yolunu tutar. 1982'de Ankara Körler Okulu'nun kursuna yazılır.
     <br/>
     <br/>
     O zamana kadar, Devlet Su İşleri'nde odacı olarak çalışan babasının hayalleri farklıdır oğlu için. Diğer çocukları gibi okuma-yazma öğrense bu bile yeterlidir. Körler okulunun görme engelli müdür yardımcısı ve İngilizce öğretmenini görünce oğlu hakkındaki hayalleri tamamen değişir. Onu okutmak için elinden geleni yapar. Kursu birincilikle bitiren Ayva, ortaokula girmeye hak kazanır. Beş yıl eğitim gördüğü okulundan sadece diplomayla değil, özgüvenini de yanına alarak ayrılır. Konya Gazi Lisesi, Bahçelievler Cumhuriyet Lisesi ve nihayet Boğaziçi Üniversitesi. Bu basamakları hep başarıyla geçer.
     <br/>
     <br/>
     'MUTLU ENGELLİ HATTI'
     <br/>
     <br/>
     Lokman Ayva, özürlülerin en büyük çıkmazının yarının ne getireceğini bilmeden yaşamaları olduğunu düşünüyor. O yüzden Ayva'nın hedefleri arasında engellileri hayata kazandırmak adına, Türk özürlüsünü dünyaya açmayı da sıralıyor. "Neden özürlü iş adamlarımız olmasın ki?" diyerek bu konudaki yaklaşımını dile getiriyor.
     <br/>
     <br/>
     Son 5 yıllık yasama döneminde hukuki açıdan özürlülerle ilgili tüm düzenlemeleri yaptıklarını hatırlatan Ayva, asıl önemlisinin uygulama olduğuna dikkat çekiyor. Pratiğin ise zamanla, insanların bilinçlenmesi ile halledilebileceğini anlatıyor: "Bizim sorunumuz sadece uygulamada. Bunun için de 'Mutlu Engelli Hattı' açıyoruz. Böylece engelli vatandaşlar iş bulma, sorunlarını iletme ve haklarını arama gibi konuları buradan öğrenebilecek." Lokman Ayva, sistemin bir ya da iki ay içerisinde uygulanmaya başlanacağını aktarıyor. Görme engelli vekilin bir diğer projesi de işitme engellilere yönelik. Cep telefonuna benzer bir alet sayesinde konuşmaların yazıya aktarılacağını anlatan Ayva, bu projeyle onları siyasete çekmek istiyor. Ona göre siyaset ve toplum hayatına en geç uyum sağlayan ve ilerleyen özürlü grubu sağırlar.
     <br/>
     <br/>
     İki dönemdir Meclis’te görev yapan görme engelli vekil, TBMM'ye girmekle birçok şeyi değiştirdiğini düşünüyor. Ona göre en büyük değişiklik, bilinç değişimi. Yani psikolojik: "Meclis'e girmekle vekiller çok boyutlu düşünmeye başladı. Kör birinin de milletvekili olabileceğini onlara gösterdim. İcrai anlamda soruyorsanız, öncelikle toplumda özürlüler hukuku oluştu. Bana göre üniversitelerde ders olarak bile okutulmalı."  Lokman Bey'in yaptığı bir diğer çalışma da ders kitaplarıyla ilgili. İnsanların ihtiyaçlarına göre kitaplar yapılmalı diyen Ayva, kabartma metinli ders kitaplarının üretilmeye başladığını aktarıyor.
     <br/>
     <br/>
     Engeline rağmen diğer vekillerden daha avantajlı olduğuna dikkat çekiyor Lokman Ayva: "En önemli avantajım, kör olmam! Böylece herkes beni tanıyor. Körlükle ilgili espri malzemesi fazla, bu da insanlara sempatik geliyor. Benimle ilişkide olan insanlar körlük kavramına yabancı. Yani onlar deplasmanda, ben ise kendi sahamdayım!"
     <br/>
     <br/>
     Sohbet uzayıp ezan okunmaya başladığında iftar sofrasına geçiyoruz. Lokman Bey ramazan ayına dair hatıralarını anlatıyor. Ailesinin ortalama dindar bir aile olduğunu, ilk orucunu 14 yaşında tutmaya başladığını söylüyor. Görme engelli vekilin Ramazan ayına dair anıları annesinin yemekleriyle ilgili. Evde kesilen erişte ve ezan okunurken burnuna gelen çoban salatası kokusunu hiç unutamıyor. Bir de 14 yaşında tuttuğu o ilk günkü orucunu açtığındaki başarı hazzını.
     <br/>
     <br/>
     BAĞLAMA BİLE ÇALIYOR
     <br/>
     <br/>
     Onun pek bilinmeyen ilginç özellikleri de var. Ud ve bağlama çalabilen Lokman Ayva, yüzme biliyor, satranç oynuyor, şiir yazıyor, âmâ sanatçı Metin Şentürk ile gogart ve araba turları yapıyor. Kur’an okumayı ise Pakistan'dan getirttiği kabartma metinli mushaf sayesinde öğrenmiş. 20 yıl önce birkaç arkadaşıyla "Kur'an öğrenmek için bir şeyler yapmalıyız" diye işe başlayan Ayva, Türkiye'ye kabartma metinle ilgili materyalleri ilk kendisinin getirdiğini hatırlatıyor.
     <br/>
     <br/>
     Hayatı, gören gözlerle olmasa da kalp gözüyle daha iyi görmeyi başarmış bir insan Lokman Ayva. Hatta "Kör olmasaydım böyle bir hayatım olmazdı" diyecek kadar da cesur. "Kör olup bulunduğu yerde yaşamak mı, yoksa köyde yaşamak mı?" sorusuna hiç düşünmeden verdiği cevap ise son derece manidar: "Görmemekten bir zarar görmedim. Ben görseydim de aynı eşi, aynı çocukları isterdim. Görseydim Boğaziçi'nde okuyabilir miydim bilmiyorum; ama ben hayatımdan memnunum."
     <br/>
     <br/>
     <br/>
     LOKMAN AYVA'NIN HAYALİNDEKİ ERDOĞAN
     <br/>
     <br/>
     11 yaşına kadar görme engeli olmayan Lokman Ayva, denizi hiç görmemiş. O yüzden de en çok onu merak ediyor. Bir de çocuklarının bakışını. "İki oğlum var. Yüzlerine dokunuyorum; ama bakışları nasıl acaba?" diyen Ayva'ya eşini sorduğumuzda ise ilginç bir cevap veriyor: "Onu hayal etmeme gerek yok, görüyorum sayılır! (gülüyor)" Lokman Bey eşini ve çocuklarını anlatırken daha da keyifleniyor. Oğullarıyla tutuştuğu güreşleri, eşine yazdığı şiirleri hatırlatıyor.
     <br/>
     <br/>
     "Peki ya Başbakan Erdoğan? Onu nasıl hayal ediyorsunuz?" sorusuna ise gerçeğe yakın bir benzetmeyle cevap veriyor Lokman Ayva: " Uzun boylu, buğday tenli, güvenilir, yağız bir delikanlı…"
     <br/>
     <br/>
     Milletvekilinin Başbakan'la tanışıklığı 1980'li yıllara dayanıyor. O zamanlar Lokman Bey üniversitede öğrenci, Erdoğan ise İstanbul İl Başkanı. Özürlülerle ilgili katıldığı bir panelde konuşmalarını çok beğenen Lokman Bey Erdoğan'la o zaman tanışır. İkinci karşılaşmaları ise üniversitede görme engellilere bilgisayar laboratuarı yapılması içindir. O dönem Erdoğan'ın yanına giderek 50 dolar isteyen Ayva, "Başbakan olacağını bilseydim, o parayı saklardım." diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28631), [web.archive.org (arşiv bağlantısı)](http://web.archive.org/web/20080327041844/http://www.aksiyon.com.tr:80/detay.php?id=28631)
