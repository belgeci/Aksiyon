# Trabzon bale takımı da olsa tutarız!

*Nursel Dilek Manavbaşı 2007.02.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gazi Üniversiteli öğrencilerin kurduğu ‘Gazi Trabzonspor’, son olaylarda Trabzon’a haksızlık yapıldığını düşünüyor. Şiddetten uzak durarak da coşkulu taraftar olunabileceğini gösteriyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070220041042im_/http://www.aksiyon.com.tr/resim/636/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Afyonkarahisar-Bozüyükspor maçında bir grup taraftar, “Hepimiz Ogün’üz, hepimiz Türk’üz” sloganı attı. Adana 5 Ocak Stadı’nda 2. lig B kategorisi yükselme grubu’ndaki Adana Demirspor-Alanyaspor maçında, Demirsporlu taraftarlar “Hepimiz Mustafa Kemal’iz, Hepimiz Türk’üz” yazılı pankartıyla tribündeki yerini aldı. Malatyaspor-Elazığspor maçı öncesinde de Hrant Dink’in Malatyalı olması sebebiyle taraftarların ‘Ermeni Malatya’ sloganı atıp “Ne Ermeni’yiz, ne Malatyalı’yız; Elazığlı’yız, Türkiye sevdalısıyız.” pankartı bardağı iyice taşırdı. Malatya, Elazığ, Balıkesir, Aydın derken olaylar tüm Türkiye’ye yayıldı.
   <br>
    <br>
     Geçtiğimiz haftalarda Türkiye liglerinde oynanan maçlardan çok tribünlerde açılan bu pankartlar konuşuldu. Söz konusu pankartlar, futbolun sadece bir oyundan veya spordan ibaret olmadığını gösterdi bir kere daha. Dalgalanan bayraklar, savrulan tezahüratlardan sonra futbolda şiddet, futbolda holiganlık gibi kavramlara bir yenisi daha eklendi: “Taraftar milliyetçiliği.”
     <br/>
     <br/>
     Milliyetçiliği ve tartışmaların merkezindeki il Trabzon’u, okumuş fakat fanatizmden uzak taraftarlarla görüştük. Gazi TS adıyla tribünleri renklendiren Trabzonsporlu taraftarlar, futbol taraftarlığına farklı bir anlam yüklüyor. Günah keçisi ilân edilen Trabzon’a da haksızlık yapıldığı görüşünü savunuyor.
     <br/>
     <br/>
     SİVİL DE VAR ASKER DE
     <br/>
     <br/>
     Gazi Üniversiteli Trabzonsporlular Birliği, 2003’te bu üniversitede okuyan birkaç öğrencinin gayretiyle kurulur. Galatasaray ve Trabzonspor arasında oynanacak maça kalabalık bir toplulukla gitmek isteyen gençler, aralarında bir grup kurmaya karar verir. Ancak çok iyi organize olamadıkları için maça gidilemez. Samsun’da oynanacak maç için istedikleri kalabalığı bulduklarında bir otobüs dolusu taraftarla giderler oraya. Gazi TS’nin ilk doğuşu da Samsun’da gerçekleşir. İlk etapta ‘Akademi Trabzonsporlular’ adını alır, sonrasında da Gazi Trabzonspor (TS) olur. Yedi kişiyle kurulan grubun şimdilerde bin 500 üyesi var. Bu sayının 750’si aktif durumda. Gazi TS’ye üyelik için Trabzonlu veya Gazi Üniversiteli olmaya gerek yok. Gazi TS çatısı altında toplanmak için tek ortak payda ‘Trabzonspor’ taraftarı olmak.
     <br/>
     <br/>
     Gazi TS sadece öğrencilerden oluşmuyor. Asker, polis, öğretmen, gazeteci ve mühendis gibi farklı meslek grupları da bu oluşumun içerisinde. Gazi TS’liler Trabzonspor’un maçlarına genellikle gidiyor. Gitmedikleri zaman da toplanıp birlikte maç seyrediyor. Sahada ise onların yeri kale arkası.
     <br/>
     <br/>
     Gazi TS’nin onursal başkanı Gazeteci Harun Çelik’e göre Trabzonlu olmak coğrafî değil, kültürel bir aidiyet. Ona göre Trabzonlu olmak bir şehirle özdeşleştirilseydi Trabzon kavramı Türkiye’de bu kadar ses getirmezdi. Çelik, Trabzon’un kendine ait kodları, kültürü, dili, müziğinin olduğunu belirterek bunların bir kimliği meydana getirdiğini ifade ediyor. Trabzon’u, diasporası güçlü olan ülkelere benzeten Çelik, şehrin dışarıda etkinliği olan bir kent olduğunu söylüyor. Çelik’in dikkat çektiği diğer bir konu ise TBMM’deki Trabzon kökenli milletvekillerinin çokluğu. Yaklaşık 50 Trabzonlu vekilin mecliste bulunduğunu hatırlatarak, neredeyse milli iradenin onda birinin Trabzonluların elinde olduğunu kaydediyor.
     <br/>
     <br/>
     Gazi TS üyelerinden Kudret Yeşilbaş da Trabzon’un kendine özgü, aykırı bir şehir olduğu görüşünde. İki bin yıllık mazisi olan ilin çeşitli kültürlerden harmanladığına dikkat çekerek, Trabzon insanının da olaylara bu yüzden herkesten farklı baktığını naklediyor. Yeşilbaş, Türklüğü en iyi temsil eden illerin başında da Trabzon’un geldiğini düşünüyor.
     <br/>
     <br/>
     DÖRTTE BİRİ BAYAN TARAFTAR
     <br/>
     <br/>
     Gazi TS grubunun içerisinde bayanlar da yok değil. Hatta söylenenlere göre en çok bayan taraftar Trabzonspor’da. Her dört taraftardan birinin bayan olmasının da Trabzon taraftarını daha sakin bir yapıya kavuşturduğu söyleniyor. Rabia Nur Sula, Trabzonspor’a gönül vermiş bayan taraftarlardan sadece biri. Gazi Üniversitesi Mimarlık bölümü öğrencisi Rabia’ya göre Trabzonsporlu olmak bir sevda. Futbol merakını hem genetik hem de Trabzonlu olmaya bağlıyor. Trabzon’daki maçların coşkulu geçtiğini belirterek o coşkuya ister istemez kadının da erkeğin de ortak olduğunu dile getiriyor. Nur Müge Küçükali de Gazi TS üyelerinden. Atılım Üniversitesi Hukuk Fakültesi öğrencisi. Onun futbol merakı amcalarından geliyor. İlk maça 13 yaşında gitmiş. O gün bugündür TS’nin maçlarını kaçırmamaya çalışıyor. Kadınlı erkekli gruplarla maça gidiyor.
     <br/>
     <br/>
     Peki, Trabzonspor erkek taraftarının kadına bakış açısı nasıl? Gazi TS’nin kurucularından Faruk Erdem, nam-ı diğer ‘Kral Faruk’ Trabzon’da kadın-erkek ayrımının yok denecek kadar az olduğu görüşünde. Bayanlarla maça gitmenin avantajını da şöyle açıklıyor: “Trabzonspor’un bayan taraftarı diğer takımlara göre çok fazla. Kadın-erkek, yaşlı-genç taraftar kitlelerini aynı çatı altında toplayabilen sadece Trabzonspor. Böylece futboldaki küfür de bu şekilde engelleniyor.”
     <br/>
     <br/>
     TRABZON’UN ÜSTÜNE KASITLI GİDİLİYOR
     <br/>
     <br/>
     Gazi TS’lilere göre Hrant Dink cinayetinin ardından tartışmaların merkezi haline gelen Trabzon’a ve halkına haksızlık yapılıyor. Hacettepe Üniversitesi Eğitim Fakültesi mezunu Serdar Hoca, Trabzon halkının cinayeti hiçbir şekilde tasvip etmediğini vurguluyor. Ancak Trabzon’un üzerine bu kadar gidilmesine de bir anlam veremiyor. Serdar Hoca son olarak gittiği Kayserispor maçında “Ayağa kalkmayan Ermeni’dir!” diye bağıranların da Trabzon’u karıştırmak isteyenler olduğuna inanıyor. Gazi TS’liler “Hepimiz Ogün’üz” pankartlarını Trabzon insanının milliyetçi özelliğini kaşımak isteyenlerce kullanılabileceğine dikkat çekiyor.
     <br/>
     <br/>
     Harun Çelik, Trabzon insanının Trabzonspor’dan beklentisinin yüksek olduğu görüşünde. Ona göre maçların yenilgiyle sonuçlanması Trabzon insanının psikolojisini bozmaya yeterli: “Trabzonspor halkın beklentilerini karşılayamazsa Trabzon insanının da düzelmesi zor.”
     <br/>
     <br/>
     Grubun site yöneticisi Gökhan Kandemir, Trabzon insanının tarifinde iki unsura dikkat çekiyor: “Trabzon erkeğinin elinden iki şeyi alamazsınız. Biri sevdiği kızı, diğeri dövdüğü adamı...” Trabzon’un gözü kara, milliyetçi, deli fişek gençlerinin Samast’ın düştüğü tuzaklara düşmemesi için de ‘eğitim şart’ vurgusunu yapıyor. Rabia Nur Sula ise olayların Trabzon’da ortaya çıkmasını işsizlikle ilişkilendiriyor. Trabzon’un zenginlerinin bile şehre yatırım yapmadığına dikkat çekerek, “Trabzon gerçek gücünü Trabzon’a taşımıyor.” diye dert yanıyor.
     <br/>
     <br/>
     TRABZONLU, SESİNİ STATTA DUYURUYOR
     <br/>
     <br/>
     Gazi TS’liler, son günlerde ‘milliyetçilik’ mesajlarının statlarda veriliyor olmasını da hoş karşılamıyor. Ancak Trabzonluların seslerini duyurabildiği tek yerin statlar olduğuna da dikkat çekiyorlar. Serdar Hoca, İstanbul medyasının Trabzon’a karşı önyargılı olduğunu vurgularken, Gökhan Kandemir ise Kadıköy’de, İnönü’de tel örgülerin olduğuna dikkat çekerek, “Beş yıldır Avni Aker’de tel örgü yok.” diyor gururlanarak.
     <br/>
     <br/>
     Gazi TS, üniversite gençliğini taraftar grubuna katarak tribünlerdeki seviyeyi bazı açılardan yükseltmişe benziyor. Grup, eğitimli kişilerin de koyu TS taraftarı olabileceğinin altını çiziyor bizim için. Onlar, fanatizmden, şiddetten, küfürden uzak durarak da coşkulu ve ateşli bir taraftar olunacağını gösteriyorlar. “Trabzon’da bale takımı olsaydı onu da tutardık.” diyorlar Karadeniz’in bu okumuş çocukları. Son mesajları ise “Artık tribünde şov istiyoruz” şeklinde; ancak “Türk’üz, doğruyuz, Trabzonsporluyuz” demeyi de ihmal etmeyerek...
     <br/>
     <br/>
     GAZİ TS’YE DESTEK VEREN BAZI ÜNLÜLER
     <br/>
     <br/>
     Faruk Nafiz Özak (Bayındırlık ve İskan Bakanı)
     <br/>
     <br/>
     Cevdet Erdöl (TBMM Sağlık Komisyonu Başkanı)
     <br/>
     <br/>
     Hakan Kulaçoğlu (TS Yazarı)
     <br/>
     <br/>
     Faruk Kanca (TS Yönetim Kurulu Üyesi)
     <br/>
     <br/>
     Ali Kemal Başaran (Akçaabat Sebat Başkanı)
     <br/>
     <br/>
     Yusuf Reha Alp (TS Yazarı)
     <br/>
     <br/>
     Nihat Genç (Yazar)
     <br/>
     <br/>
     <br/>
     <br/>
     GRUBUN ‘KOYU’ SLOGANLARI
     <br/>
     <br/>
     “Fazlalığımız Trabzonsporlu oluşumuz.”
     <br/>
     <br/>
     “Trabzonluyuz biz, istemez para pul. Her zaman her yerde anti İstanbul.”
     <br/>
     <br/>
     “Bu şehir seninle yatıp kalkıyor. 20 yıldır senden tek şey istiyor: Bordoyla mavi kefenim olsun, Trabzon'um bu sene şampiyon olsun."
     <br/>
     <br/>
     “Bir gün kalbim duracak. Dudaklarım susacak. Mezar taşımda bile, Trabzon’um yazacak.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26711), [web.archive.org (arşiv bağlantısı)](http://web.archive.org/web/20070220041042/http://www.aksiyon.com.tr:80/detay.php?id=26711)
