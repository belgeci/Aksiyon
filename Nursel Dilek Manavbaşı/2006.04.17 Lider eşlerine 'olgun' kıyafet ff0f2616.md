# Lider eşlerine ‘olgun’ kıyafet

*Nursel Dilek Manavbaşı 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Giyiminden dolayı modacıların sürekli eleştirisini alan Emine Erdoğan, çareyi Ankara’daki bir enstitüde buldu...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405181852im_/http://www.aksiyon.com.tr/resim/593/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Hızla gelişen teknolojinin yok ettiği el emeği göz nuru giysilerin artık alıcısı olmadığını düşünüyorsanız yanılıyorsunuz. Televizyonlarda gördüğünüz, hayranlıkla izlediğiniz, tepeden tırnağa kıyafetlerini inceleyip, “Acaba elit mağazalardan mı satın alıyor yoksa yurtdışından mı getirtiyor?” değiniz birçok kişi hâlâ el emeği göz nuru kıyafetleri seçiyor. Üstelik bunların arasında cumhurbaşkanı ve başbakanın eşi gibi birçok ünlü isim de yer alıyor.
   <br>
    <br>
     Milli Eğitim Bakanlığı’na bağlı Kız Teknik Öğretim Ankara Olgunlaşma Enstitüsü, son günlerde Cumhurbaşkanı Ahmet Necdet Sezer’in eşi Semra Sezer’den Başbakan Recep Tayyip Erdoğan’ın eşi Emine Erdoğan’a kadar birçok ünlü ismin uğrak yeri. Sebebi ise birbirinden şık kıyafetler hazırlamak. Kıyafet diktirmek isteyen kişiler ya beğendiği kumaşı alıp geliyor ya da istediği modeli anlatıp kıyafet diktiriyor.
     <br/>
     <br/>
     TÜRK VE OSMANLI MOTİFLERİ GÖZDE
     <br/>
     <br/>
     Uzun zamandır Olgunlaşma Enstitüsü’nden giyinen Semra Sezer kıyafet konusunda oldukça titiz davranıyor. Genellikle etek ceket takım giymeyi seven Sezer, siyah ve gri renklerin ağırlıkta olduğu kıyafetleri tercih ediyor. Emine Erdoğan ise Osmanlı motiflerinin yoğunlukta olduğu kıyafetleri seviyor. Diktireceği elbisenin kumaşını dışardan alan Erdoğan, vereceği siparişleri de bizzat kendisi Olgunlaşma Enstitüsü’ne getiriyor. Kıyafetlerin tarzını kendisi belirleyen Emine Hanım, enstitünün giyim hocalarına da fikir danışıyor.
     <br/>
     <br/>
     Emine Erdoğan’ın kıyafetlerinin ortak özelliği ise vücut hatlarını belli etmeyen ve abartılı görünmeyen kıyafetler olması. Hazırlattığı kıyafetlerin diğer bir ortak özelliği ise Türk-Osmanlı motifleri ve sırma işlemler. Kıyafetlerin maliyeti 500-1500 YTL arasında değişiyor. Emine Hanım, Semra Hanım’ın aksine daha canlı renkleri seviyor. Açık kahve tonları, bordo ve yeşil renkler de favoriler arasında. Ayrıca Emine Erdoğan’ın, ABD’de okuyan kızı Sümeyye Erdoğan Albayrak için de kıyafet siparişi verdiği belirtiliyor.
     <br/>
     <br/>
     SEMRA ÖZAL VE NAZMİYE HANIM DA GELİRDİ
     <br/>
     <br/>
     İlki İstanbul Beyoğlu Olgunlaşma Enstitüsü olmak üzere Türkiye genelinde 12 enstitü bulunuyor. Bunların arasında en fazla üne sahip olanı ise Ankara Olgunlaşma Enstitüsü. Türk kültüründe önemli yeri olan giyim ve el sanatlarını geliştiren bir eğitim kurumu olarak bilinen Ankara Olgunlaşma Enstitüsü, 1958 yılında kurulmuş. Öğrenim için İlköğretim, Lise ve Meslek Lisesi mezunları alınıyor. Eğitim ve üretim sınıfı olmak üzere 2 yıllık bir eğitim programı uygulanıyor. Öğrenciler eğitim sınıflarında aldıkları teorik mesleki bilgi ve becerilerle bir üst sınıfa hazırlanıyor. İkinci sınıfta üretim atölyelerinde çalışarak satışa sunulan ürünlerin karşılığında döner sermayeden kâr payı alınıyor.
     <br/>
     <br/>
     İki yıllık eğitim sonunda verilen sertifika ile öğrenciler seçtikleri bölümlere göre tasarımcı, usta öğretici ya da serbest çalışabilen kalifiye eleman olarak mezun oluyor. Enstitü içerisinde giyim, moda tasarım, grafik tasarım, kuyumculuk, takı tasarım, ev yönetimi ve beslenme, resim, seramik, el sanatları, nakış ve ayakkabı tasarım bölümleri bulunuyor.
     <br/>
     <br/>
     Enstitünün müşterileri sadece günümüz liderlerinin eşleri değil tabii ki. Merhum Cumhurbaşkanı Turgut Özal’ın eşi Semra Özal ile 9. Cumhurbaşkanı Süleyman Demirel’in eşi Nazmiye Demirel de bir zamanlar Olgunlaşma Enstitüsü’nden giyinenler arasında yer alıyor. Ayrıca sinema sanatçısı Tamer Karadağlı’nın eşi Arzu Balkan Karadağlı’nın düğününde giydiği gelinlik de enstitü menşeli. Halen Dolmabahçe Sarayı’nda Atatürk’ün yatağı üzerindeki sırma işlemeli bayrak, imzası ve madalyası; Anıtkabir’de sırma işlemeli portresi, madalyası, sırma işlemeli bayrak ve imzası da Olgunlaşma Enstitüsü’nün eserlerinden.
     <br/>
     <br/>
     KİMLER ENSTİTÜDEN GİYİNİYOR?
     <br/>
     <br/>
     Genel Kurmay Başkanı Hilmi Özkök’ün eşi Özenç Özkök  Adalet Bakanı Cemil Çiçek’in eşi Gülten Çiçek  Maliye Bakanı Kemal Unakıtan’ın eşi Ahsen Unakıtan  Dışişleri Bakanı Abdullah Gül’ün eşi Hayrunnisa Gül  NATO Afganistan Sivil Temsilcisi Hikmet Çetin’in eşi İnci Çetin
     <br/>
     <br/>
     KOLEKSİYONLAR İÇİN AYLARCA UĞRAŞILMIŞ
     <br/>
     <br/>
     Folklorik bebek koleksiyonu: Türk toplumunun çeşitli yaşam kesitlerinin ele alındığı koleksiyon, Anadolu insanının yörelere göre giyim özelliklerini, unutulmaya yüz tutmuş görüntüleri sunuyor.
     <br/>
     <br/>
     Nakış koleksiyonu: 16. yüzyıl sonrası örneklerin yararlanıldığı koleksiyonda dival işlemesi, Türk işi ve makine nakışları ürünleri bulunuyor.
     <br/>
     <br/>
     Atatürk giysi koleksiyonu: Atatürk’ün giysilerinden esinlenilerek hazırlanan ‘Atatürkümüz, Cumhuriyetimiz, Kadınlarımız’ isimli koleksiyon 20 giysiden oluşuyor.
     <br/>
     <br/>
     Otantik giysi koleksiyonu: Öğretmen, teknisyen ve öğrenci katkıları ile 1980 yılında oluşturulan koleksiyon, Anadolu ve Trakya bölgelerinden alınan giysilerin aslına uygun olarak tasarlanmasıyla oluşturulmuş. 25 giysiden oluşan koleksiyon Anadolu kadınına ithaf edilmiş.
     <br/>
     <br/>
     Sanatsal giysi koleksiyonu: Osmanlı İmparatorluğu’nun 700. yılı nedeniyle oluşturulan koleksiyonda 60 giysi yer alıyor. Sarayın ihtişamını, yansıtan giysiler, aylar süren çalışmalar sonucu oluşturuluyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23946), [web.archive.org (arşiv bağlantısı)](http://web.archive.org/web/20070405181852/http://www.aksiyon.com.tr:80/detay.php?id=23946)
