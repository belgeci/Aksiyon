# Muhsin’i 12 Eylül günlüklerinden tanıdım

*Nursel Dilek Manavbaşı 2006.11.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      BBP Genel Başkanı Muhsin Yazıcıoğlu’nun 18 yıllık hayat arkadaşı, Aksiyon’a konuştu: “Gördüğü işkenceleri anlatan Muhsin’in günlüklerini okumayı bitiremedim.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090403065140im_/http://www.aksiyon.com.tr/resim/623/44.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090403065140/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090403065140/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090403065140oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090403065140oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Darbe ilanı, sokağa çıkma yasağı ve siyasilerin bir bir cezaevlerine gönderilmesi. 14 yaşındaki Gülefer Pakdil için 12 Eylül belki de sadece bunları ifade ediyordu. Gün gelecek, 12 Eylül bu genç kızın hayatında önemli bir yer tutacaktı. O, Kahramanmaraş'ın Göksun ilçesinde ortaokulda okurken cezaevinde yazılan bir not, belki de ona hayatının en zor gününü yaşatacaktı.
   <br>
    <br>
     Dokuz çocuklu Pakdil ailesinin çocuğu olarak 1968'de dünyaya gelir Gülefer Pakdil. Annesi ev hanımı, babası ise memurdur. Maraş'ın Göksun ilçesinde yaşayan aile, baba Hayri Bey’in çocuklarını büyük şehirde okutmak istemesiyle Ankara'ya yerleşir. Gülefer Pakdil 20 yaşına geldiğinde abisinin yakın arkadaşlarının vasıtasıyla tanıştığı bir gençle evlenmeye karar verir. O kişi, cezaevinden yeni çıkan Muhsin Yazıcıoğlu'dur. 80 ihtilaliyle hapse gönderilen siyasiler arasında yer alan Yazıcıoğlu, cezaevinden yeni çıkmıştır.
     <br>
      <br/>
      Baba Hayri Bey için cezaevinden çıkan birine kızını vermek kolay olmaz. Tabii Gülefer Hanım için de evlenmek. Aile temkinli davranır, Gülefer Hanım ise korkar cezaevinden çıkan biriyle evlenmekten. Muhsin Yazıcıoğlu'nun köyüne kadar gidip araştırır aile. Ağabeylerden de olumlu cevap gelince Gülefer Pakdil artık Gülefer Yazıcıoğlu olur. Baba Hayri Bey’in de bu dünyada oğullarından ayırt etmediği biricik damadı.
      <br/>
      <br/>
      MUHSİN'İN GÜNLÜKLERİNİ BİTİREMEDİM
      <br/>
      <br/>
      Gülefer Yazıcıoğlu Büyük Birlik Partisi (BBP) Genel Başkanı Muhsin Yazıcıoğlu'nun 18 yıllık hayat arkadaşı. Gülefer Hanım ilk başta cezaevinden çıkmış bir insanla evlenmekten korktuğunu anlatıyor. Ancak 'Benim için kişinin neden cezaevine girdiği önemli' diyerek Yazıcıoğlu'nun 'vatan' mücadelesinden etkilendiğini dile getiriyor. Eşinin cezaevinde yaşadıklarını yazdığı günlüğü ve notlarını okuduğunda gözyaşlarını tutamamış: "Muhsin'i hapiste tuttuğu günlüklerden tanıdım. Onun yaşadıklarını, günlükleri okudukça daha iyi anladım." Furkan (13) ile Firuze'nin (17) annesi Gülefer Hanım, "Başörtülü biri First Lady olabilir." diyor. Bayan Yazıcıoğlu, sert görünümüne rağmen romantiktir dediği şair ve baba, eş Muhsin Yazıcıoğlu'nu anlattı.
      <br/>
      <br/>
      12 Eylül'ün en sancılı dönemlerini hiç şüphesiz en çok siyasiler yaşadı. Özellikle de milliyetçi kanat. 80 ihtilaliyle cezaevine gönderilen siyasiler arasında Muhsin Yazıcıoğlu da vardı. Gülefer Hanım, Muhsin Bey için en çok üzüldüğü anı anlattığında gözleri dolu dolu oluyor. On günlük evliyken eşinin dosyalarını düzeltmeye çalışan Gülefer Hanım’ın rastladığı saman kâğıt, ona 12 Eylül'de eşinin yaşadığı bütün sıkıntıları yaşatmış. O ana kadar eşinin cezaevinde yaşadıkları hakkında pek bir şey bilmeyen Gülefer Hanım kâğıdı ancak yarıya kadar okuyabilmiş. Muhsin Bey’in cezaevinde tuttuğu günlükte yazılanları Gülefer Hanım şöyle anlatıyor: "Çarmıha gerildiği, vücudunun her yerinden elektrik verildiği, tırnaklarının söküldüğü yazıyordu. Kâğıdı daha fazla okuyamadım..."
      <br/>
      <br/>
      BAŞÖRTÜLÜ BİRİ KÖŞK’E TEK ŞARTLA ÇIKABİLİR
      <br/>
      <br/>
      Gülefer Hanım bu olaydan sonra eşine cezaeviyle ilgili soru sorma cesaretini de bulamaz kendinde. Belki de daha fazla acı duymaktan, ona acılarını hatırlatmaktan korkar. Hatta yaşadığı işkenceler sonrasında eşinin ayak tırnaklarından bazılarının olmadığını o zaman fark eder. Gülefer Yazıcıoğlu ilk çocukları Firuze dünyaya geldiğinde Muhsin Bey’in anne ve babasının düğün bayram ettiğini anlatıyor. Çünkü vücuduna verilen elektrik neticesinde oğullarının çocuk sahibi olamayacağını bile düşünmüşler.
      <br/>
      <br/>
      Muhsin Yazıcıoğlu yoğun siyasi hayatına rağmen çocuklarıyla ilgilenmeyi de ihmal etmiyor. Saat kaçta gelirse gelsin, çocukları uyumuş dahi olsa onları kaldırıp ballı sütlerini muhakkak o içiriyor. İlkokul çağlarındayken kızı Firuze'nin babasıyla vakit geçirememekten yakındığını 'Babam ne olur mebus olmasın!' diye dua ettiğini anlatan Gülefer Yazıcıoğlu, artık çocuklarının böyle düşünmediğini belirtiyor. Hatta karakterini eşine benzettiği 17 yaşındaki kızı Firuze'nin ilerde babası gibi aktif siyasette yer alacağına inanıyor.
      <br/>
      <br/>
      Gülefer Hanım AK Partili hanımlarla da görüştüğünü belirtiyor. Ona göre insanların siyasi görüşleri kimseyle görüşmesine engel değil. Ancak isim vermekten kaçınıyor. "Ben muhalefet partisi liderinin eşiyim. İsim verirsem belki sıkıntı duyabilirler." diyor. Emine Erdoğan ile en son Tayyip Erdoğan'ın Belediye Başkanlığı zamanında görüştüklerini dile getiriyor. First Lady tartışmalarına da değinen Yazıcıoğlu, başörtülü birinin First Lady olabileceği görüşünde: "Dini siyasete karıştırmadığı ve başörtüsünü eşinin icraatlarının önüne geçirmediği müddetçe sorun yok. Laik bir ülkede yaşıyoruz. Başörtülü bir hanım pekâlâ First Lady olabilir."
      <br/>
      <br/>
      Bayan Yazıcıoğlu nadir de olsa eşinin gezilerine katılıyor. Fakat çok göz önünde olmak istemiyor: “Her yerde tanınmaktan ve bulunmaktan mutlu olmam. Özgürlüğüme düşkünüm.” Siyasilerin eşlerinden örnek aldığı bir isim olmadığını vurguluyor: "Ben Nene Hatunları, Halide Edip Adıvarları kendime örnek alırım."
      <br/>
      <br/>
      Gülefer Hanım aslında siyasetle ilgilenen bir aileden geliyor. En çok gazetecilik hayalini gerçekleştiremediğine hayıflanıyor. Ağabeylerinden biri TBMM Başkanvekili Nevzat Pakdil. Diğer abisi Nihat Pakdil ise Tarım Bakanlığı'nda müsteşar yardımcısı. Gülefer Hanım’ın siyasete girmek gibi bir hayali olmamış. İnsanlara hizmet etmeyi sevdiğini fakat bunu gizli yapmaktan hoşlandığını belirtiyor. Siyasetin dürüstçe yapıldığı takdirde kendisini korkutmadığını dile getiren Yazıcıoğlu, "Eşim de babam da siyaseti dürüstçe yaptı." diyor. Eşi için 'İnsanlara vaat ettiklerini yapabilecekse iktidara gelsin, yoksa Allah nasip etmesin' diye dua eden Gülefer Hanım için illa iktidar veya başbakan olmak önemli değil. O, muktedir olmanın daha önemli olduğu görüşünde. "İktidar olabilirsiniz ama muktedir olamazsınız." diyor. Eşinin şu andaki siyasi pozisyonunu da değerlendiren Yazıcıoğlu, onu siyasi olarak daha iyi yerlerde görmek istediğini dile getiriyor. Ortak hayalleri ise 'Türk- İslam birliği' kurulması.
      <br/>
      <br/>
      CESUR ÇIKIŞLAR
      <br/>
      <br/>
      28 Şubat sürecinde sert çıkışlar yapan eşinin cesur davrandığını dile getiriyor. Gülefer Yazıcıoğlu, eşinin 12 Eylül'deki söylemleriyle bugünkü söylemlerinin aynı olduğunu vurgulayarak “Eşimin tüm söylediklerinin arkasındayım. Zira onun davasına inanıyorum.” diyor. 18 yıllık hayat arkadaşının bir 'derya gibi' olduğunu ifade ederek, merhameti, dürüstlüğü ve en çok da vatanı ve milleti için mücadelesinin kendisini etkilediğini anlatıyor. Muhsin Bey’in sert görünümüne rağmen oldukça duygusal olduğunu, eşinin kendisine sık sık şiir yazdığını anlatıyor. Ancak partinin amblemindeki gül ile, Muhsin Bey’in şiirlerine ilham olan gülün kendisiyle alakası olmadığının altını çiziyor. Öğreniyoruz ki amblemdeki gül Peygamber Efendimiz’i simgeliyormuş.
      <br/>
      <br/>
      Eşinin sürekli cep telefonuna şiir mesajları attığını dile getiren Gülefer Hanım, benim böyle bir yeteneğim olmadığı için sadece teşekkür ediyorum diyor. Hatta eşinin siyaseti bırakması hâlinde iyi bir şair ve yazar olacağı görüşünde. Muhsin Bey’e göre kadınlar Allah'ın bir emaneti. Her kadına en iyi şekilde davranmak erkeklerin birinci vazifesi.
      <br/>
      <br/>
      <br/>
      İÇLİ KÖFTE SEVER, İSLAM BİRLİĞİ İSTER
      <br/>
      <br/>
      En sevdiği yemek: İçli köfte (eşinin yaptığı)
      <br/>
      Yaptığı en güzel yemek: Sivas'a özgü mantı
      <br/>
      İdeali: Türk-İslam birliği kurmak
      <br/>
      Sinirlendiği konu: Vatan, millet ve din karşıtı söylemler
      <br/>
      Sinema: Uzun zamandır gitmemişler.
      <br/>
      Tiyatro: Geçen sezon Nejat Uygur'un tiyatrosuna gitmişler.
      <br/>
      Alışveriş: Gülefer Hanım yapıyor.
      <br/>
      <br/>
      Muhsin Yazıcıoğlu'nun eşine yazdığı şiirlerden biri
      <br/>
      <br/>
      Ben sevda yolunda, aşkı ararken
      <br/>
      Karanlık dünyama, bir ışık yaktın
      <br/>
      Su damlası gibi gönlüme aktın
      <br/>
      Bir anlık bakışınla kalbimi yaktın
      <br/>
      <br/>
      Kırağı vurmuştu hüzün bahçelerime
      <br/>
      Solan sevgilerime bin sevda kattın
      <br/>
      Kara saçlarına kaderimi bağladım
      <br/>
      Buğulu gözlerinde ben, mutluluktan ağladım.
      <br/>
      MUHSİN YAZICIOĞLU
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Taşkın Bedir, 31-Mart-2009
> Bilmiyordum: 
> Rahmetlinin böyle görüşleri olduğunu bilseydim yoluna paspas olurdum. Ama yeni yeni öğreniyorum kim olduğunu ve diyorum ki bu ülkenin gerçek sahiplerinden biri daha aramızdan ayrıldı. Başımız sağ olsun.

### Oya Yurdakul, 30-Mart-2009
> Türkiye yasta: 
> Reis artık üşümüyor.

### Serkan Akgün, 29-Mart-2009
> Seni asla unutmayacığız: 
> Öncelikle bütün Müslüman aleminin başı sağolsun. Vatanını her daim savunan, doğrularının arkasında olan, kibir ya da büyüklük göstermeyen gayet mütavazı bir hayat süren ve bütün çevresine bunu aşılamaya çalışan reisimiz Muhsin Yazıcıoğlu'nukaybetmekten dolayı çok üzgünüm. İşte şu an kelimelerin bittiği yerdeyiz. Mekanın cennet olsun. Seni asla unutmayacağız Reis.

### Hasan Yiğit, 28-Mart-2009
> Koca Reis: 
> Öyle güzel, öyle iyi bir insanla beraber olmak ne kadar güzel bir şey. Onun çektiği işkenceleri bir başkası çekseydi kesin ölürdü ama şimdi kalbimizi parçaladı.

### Zuhal Şahin, 28-Mart-2009
> Sayın başkanımız: 
> Acılarla dolu bir yaşm ve ölüm ALLAH RAHMET EYLESİN nasıl bi ülkede yasadımızı bi kez daha acı bi şekilde gördük yazık cok yazık. Türkiye büyük bir siyasetçisini kaybetti. Acımız çok büyük. Yakınlarına, ailesine, sevenlerine başsağlığı diliyorum.

### Ayhan Şimşek, 19-Kasım-2006
> Üzüldüm: 
> Din ve devlet işlerinde cumhurbaşkanı eşinin bir yetkisi yoktur. Sayın Gülefer Yazıcıoğlu’nun bu şekilde konuşması beni gerçekten üzdü.

### Şamil Kartal, 15-Kasım-2006
> Yanındayız: 
> Fikirlerini ve siyasi duruşunu beğeniyor ve destekliyoruz. Hemşehrimizin yanındayız.

### Ahmet Kahraman, 15-Kasım-2006
> Partisini ve kendisini sorgulamıyor mu?: 
> Arkadaşlarının Muhsin Yazıcıoğlu’nun karakteri ile ilgili yorumlarına katılıyorum; ama 15 yıla yakın bir süredir siyasetin içinde olup da oy oranı yüzde biri geçmeyen bir partinin lideri olarak Muhsin Bey acaba kendisinin ve partisinin durduğu yeri hiç sorgulamıyor mu? Muhsin Bey lider olma özellikleri ile nasiplenir ve siyasi ve özel yaşamını kirlenmeden devam ettirir inşallah.

### Kürşat Kurt, 14-Kasım-2006
> İktidar da olur muktedir de: 
> Kırmızı kitabı bilen ve iktidar olduğunda muktedir olacağına da inandığım, bu ülkenin değerli evlatlarından biridir Muhsin Yazıcıoğlu.

### Nevin Zeytineli, 14-Kasım-2006
> Bizden biri: 
> Her şeye rağmen, solmak üzereyken, kayıp giderken bir hayat, kadere imanla yakalanmış bir mutluluk… Sitem yok, isyan yok, Peygamber sabrı var gülen gözlerde. Eşinin çektiği acılar sanki bizim acılarımız. Fotoğraf, sanki aile albümümüzden çıkarılmış. Çocuklarının doğum sevinci sanki bizim sevincimiz. Davaları sanki bizim davalarımız. Duyguları sanki bizim duygularımız. Gözyaşları sanki bizim gözyaşlarımız. Bu milletin bağrından çıkmış yanık bir bağır. Allah rızası için tutuşmuş yanık bir yürek. Bu milletin adına, it sürüsüne karşı öne atılmış bir kurt. Secde dışında eğilmemiş bir baş. Elleri düşmanlarına karşı sıkılmış çelik bir yumruk, çocuklarının saçlarında kadife bir el. Gülefer Hanım; ileriye ok gibi fırlayacak lidere destek, gerilmiş bir yay. Çok fırtınalar atlatmış eşine sakin bir liman. Mazileri bu milletin mukadderatı, atileri bu milletin umudu mutlu bir aile tablosu. Bizden biri. Ve destan olacak bir hayatı çok güzel özetlemiş masal tadında yapmacık olmayan gerçek bir röportaj. Allah bu aileyi bu millete bağışlasın.

### Yılmaz Tok, 14-Kasım-2006
> Liderleri eşleri anlatıyor: 
> Son günlerde okuduğum en güzel haberlerden biri. Ben derginizi sürekli değil, ara sıra ama beğeniyle takip ediyorum. Özellikle lider eşleriyle yapılan haberleri çok beğeniyorum. Çünkü siyasileri yakından tanıma fırsatını eşleri sayesinde öğreniyoruz.

### Necati Avcı, 14-Kasım-2006
> Başbakan-Cumhurbaşkanı olmasını dilerim: 
> Doğrusu Muhsin Bey’in çalışmalarını, en az 15 yıldan bu yana izliyorum Karakteri, dürüstlüğü, milli-manevi duygu ve düşünceleri benimki ile aynıdır ve başbakan, hatta cumhurbaşkanı olmasını dilediğim bir kişiliğe sahiptir. Umarım onu bu makamlardan birinde görme umudum gerçekleşecektir.

### Murat Ayabaktı, 14-Kasım-2006
> Mutlaka Meclis'te olmalı!: 
> Sayın Yazıcıoğlu yıllardır dürüstlüğünden, cesaretinden hiç taviz vermemiş bilge bir liderdir. Artık bu milletin gönlünden geçeni, suni engellere takılıp kalmadan, seçim sandığına yansıtması zamanı geldi diye düşünüyorum. Çünkü sevgi yetmiyor, yetmiyor. Bunca zamandır boşa gider korkusuyla yanlış yerlere giden oylarımız bu sefer hep kenarda nadasa bıraktığımız asıl hedefine ulaşmalı, BBP ve Sayın Yazıcıoğlu bu kez mutlaka mecliste olmalıdır. Başka çare mi var!

### Muhsin Kartalcı, 14-Kasım-2006
> Mütevazı, samimi, vefalı....: 
> Sayın Yazıcıoğlu hayattaki en dürüst siyasi liderdir. Zira savunduğu değerlere hiçbir zaman ihanet etmemiştir, etmez de. Mütevazı, samimi, vefalı, dost canlısıdır. O insanın aile fertleri de mutlaka kendisi kadar değerlidir.

### Hidayet Karabay, 14-Kasım-2006
> Milletin özlediği bir lider...: 
> Sayın Yazıcıoğlu bu milletin özlediği gerçek bir liderdir. Bu ülke için yaptıklarından dolayı kendilerine teşekkür ederim.

### Önder Tuğdemir, 14-Kasım-2006
> Temenni...: 
> BBP Genel Başkanı Muhsin Yazıcıoğlu’nun saygıdeğer eşleri bu röportajında kalbi ifadeler kullanmış. Onu en yakın tanıyan biri olarak Sayın Başkan’ın bu ülke ve millet için ne istediğini en güzel bir ifade ile dile getirmiş. Sayın Genel Başkan’a siyasi hayatında bu millete en olumlu bir şekilde hizmet verebileceği bir makamın nasip olmasını dilerim. Ailesi ve çocukları ile sağlıklı ve mutlu bir hayat yaşar inşallah.

Kaynak: [www.aksiyon.com.tr](http://www.aksiyon.com.tr:80/detay.php?id=25885&yorum_id=34109), [web.archive.org (arşiv bağlantısı)](http://web.archive.org/web/20090403065140/http://www.aksiyon.com.tr:80/detay.php?id=25885&yorum_id=34109)
