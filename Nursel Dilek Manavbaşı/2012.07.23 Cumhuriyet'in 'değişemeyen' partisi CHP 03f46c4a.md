# Cumhuriyet’in ‘değişemeyen’ partisi: CHP

*Nursel Dilek Manavbaşı 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ‘Yeni CHP’ vurgusuyla olağan kurultaya giden CHP lideri Kemal Kılıçdaroğlu’nun 60 kişiyi işaret ettiği seçimlerde, delegeler ‘eski tüfeklerden’ yana ağırlığını koydu. Hâl böyle olunca değişim yine sözde kaldı.
  </font>
 </div>
 <div id="newsText">
  <font class="detail-text">
   <p>
    ‘Ben CHP’de bir değişiklik görmüyorum. Bir politika değişikliğine gidileceğine inanmıyorum. Mesela Kılıçdaroğlu Kürt sorununun çözümüne ilişkin somut bir öneri koymuş değil. Sadece Parti Meclisi (PM) değişecek, partinin siyaseti değil!”
   </p>
   <p>
    Eski CHP Milletvekili Esat Canan, partisiyle ilgili bu sözleri iki yıl önce dile getirdi. Yine bir kurultay günü, PM seçimi arifesindeydi. O günlerde partinin 20 yıllık genel başkanı Deniz Baykal, kaset skandalıyla istifa etmek zorunda kalmış; yerine Kemal Kılıçdaroğlu getirilmişti. Yeni başkanla birlikte yeni bir söylem katılmıştı partiye: Yeni CHP.
   </p>
   <p>
    İki yılı aşan genel başkanlığa dört kurultay, iki Parti Meclisi (PM), dört Merkez Yönetim Kurulu (MYK) değişikliği sığdırdı Kılıçdaroğlu. Partide değişim-dönüşüm adına kâh muhaliflerle kâh tabanıyla ters düştü. Kurultaylarla anılmak pahasına son bir hamle daha ekledi hanesine. Bu kez olağanüstü değil, olağan kurultaya gitti. Seçimlerden önce son kurultayıydı partinin. Bu kez hesaplarını Mart 2014’e, genel seçimlere göre yapıyordu.
   </p>
   <p>
    Ankara Arena Stadı’nı dolduran binlerce kişinin ağzında tek bir söz vardı o gün: Değişim ve dönüşüm. Öyle ki, 34. olağan kurultayın sloganı da bu yönde: Değişim ve Demokrasi Kurultayı. Temmuz sıcağının bunalttığı salonda dağıtılan CHP yelpazelerinin arkasında “2014 İstanbul Bizim” yazıyor. CHP ve Kılıçdaroğlu için, yerel seçimlerde başarı çıtasının nereye yükseltileceği önemli. Zira yerel seçim, ‘genel’ havayı yansıtacak. Seçim sürecinde, partinin en üst karar organı olan ve bu kurultayda ortaya çıkan 60 kişilik PM’deki isimler o yüzden önemli. Zira CHP, bu isimlerin partiyi iktidara taşıyacak nitelikte olacağı iddiasında.
   </p>
   <p>
    CHP’deki değişim ve dönüşümü algılamak için önce kurultayın ilk gününe, Kemal Kılıçdaroğlu’nun konuşmasına bakmak lazım. CHP lideri bu kez daha sakin, çünkü karşısında rakip yok. Zaten günlerdir konuşulan başkanlık yarışı değil, Parti Meclisi. Kılıçdaroğlu’nun kurultayın içeriğine binaen sıklıkla kullandığı iki ifade var; değişim ve çözüm. Ancak genel başkanlığı süresince bu söylemin içini ne kadar doldurduğu hep tartışıldı. Kurultay konuşması grup toplantılarında söylediklerinden farksız. ‘Değişim ve dönüşüm’den ne kastedildiği tam anlaşılmıyor. İşsizlik, yargı bağımsızlığı, Kürt sorunu, eğitim gibi konulardaki sıkıntıdan çokça bahis var; lakin bunların nasıl çözüme kavuşacağına dair tek söz yok! Hâl böyle olunca ‘Değişim ve dönüşüm kavramlarının içi dolmayacak mı acaba?’ sorusu akıllara takılıyor. İlginçtir, salona yansıyan havada ciddi bir değişim dönüşüm esintisi var!
   </p>
   <p>
    Değişimin pankart ve afişlere yansıdığından söz etmekte fayda var. İki yıl önce afiş ve pankartlarda öne çıkan Kemalizm, Atatürk, Deniz Gezmiş, 1968 vurgusu, bu kurultayda yerini özgürlük, ‘değişimi devrimciler yapar’, ‘özgürlüğün ve halkın partisiyiz’, ‘çözüm CHP’de’ gibi sol siyaset odaklı mesajlara bırakmış. Atatürk’ün 1927, İnönü ile Bülent Ecevit’in 1966’daki kurultayda çekilmiş fotoğrafları salonun dört köşesinde yer alıyor. Dikkat çeken bir ayrıntı geçen yıllardaki kurultaylara nazaran salonda Ergenekon’un izlerinin olmaması. İstanbul İl Başkanı Oğuz Kaan Salıcı, kurultay salonundaki mesajların seçilmiş, sol ve siyaset içerikli olduğunu söylüyor. Salıcı’ya göre CHP iyice solcu olacak. “Bir yıldır bunun için uğraşıyoruz.” diyor.
   </p>
   <p>
    Kurultay’da karşılaştığımız Murat Karayalçın’a CHP’de neyin değişeceğini soruyoruz. Karayalçın, değişim ve demokrasinin bir süreç olduğu kanısında. Bu değişimin bir yıl sonra başlayacak siyasi hareketin ilk adımı olacağına inanıyor. Yeni dönemde partinin söylemden çok eyleme geçmesi gerektiğini belirtiyor: “Bence yeni dönemde genel başkan ve PM’yle üç konuya önem verilecek: Üyelerin eğitimi, örgütün etkinliği ve siyasi eylemlerin verimliliği.”
   </p>
   <p>
    Kurultayda liste savaşı
   </p>
   <p>
    Kurultayın ikinci gününe gelindiğinde birinci günden eser kalmadığını söyleyebiliriz. Tam bir kargaşanın hâkim olduğu salonda anahtar, çarşaf, blok, sarı-beyaz listeler havalarda uçuşuyor. Listeye giren, giremeyen, listeyi delen… Akşam saatlerine doğru değişimin ayak sesleri yavaş yavaş hissediliyor. Günlerdir konuşulan isimler Adnan Keskin, Gürsel Tekin, Şafak Pavey, Hurşit Güneş, Haluk Koç en çok oyu alarak ilk sıralarda PM’ye girenler. Eski lider Deniz Baykal ve kendisine yakınlığıyla bilinen hiçbir isim listede yer bulamıyor. Gülsüm Bilgehan, Murat Karayalçın, Ercan Karakaş ve Fikri Sağlar gibi ‘eski tüfek’ CHP’lilerin yer alması dikkat çekici. Değişimden bahseden bir partinin eski isimlerle yola devam etmesi akılları karıştırıyor. Peki, bu PM partiyi iktidara taşımayı başarır mı? Bu ekiple nasıl değişir, nasıl dönüşür CHP?
   </p>
   <p>
    Hatırlatmakta fayda var; 367 krizinin taşıyıcısı olmuş, yargıya intikalle yetinmeyip mahkeme üyelerine açık tehdit savurmuş, 27 Nisan e-muhtırasına ses çıkarmadığı gibi sonuçlarının tecelli etmesini beklemiş bir partiden söz ediyoruz. 22 Temmuz seçim sonuçlarına ‘bürokratik seçkinci’ yaklaşımı, cumhurbaşkanlığı oylamasında Meclis’i terk etmesi, parti binasından çok Anayasa Mahkemesi’nde görülmesi partiyi anlaşılmaz hâle getiriyor. Bu anlamda CHP hakkında herkesin kafası karışık.
   </p>
   <p>
    Siyaset bilimcilere göre bu kurultayda şekillenen ekibin partiyi iktidara taşıması zor. Siyaset bilimciler ‘yeni CHP’ söyleminin gerçeğe dönüşmesi için tek çıkış yolu olduğu inancında. O da 1980 darbesi sonrasında oluşan, statükodan beslenen, halka tepeden bakan eski CHP anlayışının güçlü izlerini partiden silmekten geçiyor.
   </p>
   <p>
    Stratejik Düşünce Enstitüsü İç Politika Koordinatörü ve siyaset bilimci Dr. Murat Yılmaz’a göre CHP, kurulduğu günden beri değişim içinde. CHP’nin birbirine zıt isimleri barındırdığını belirten Yılmaz, yeni CHP söyleminin artık eskidiği kanaatinde. CHP’deki değişim arzusunu samimiyetsiz değil ama yetersiz gören Yılmaz’a göre problemli bir değişim söz konusu. PM’ye giren isimlere bakıldığında partide Atatürkçülük ve sosyal liberalizm arasında bir uzlaşmazlık olduğuna dikkat çeken Yılmaz, CHP’nin değişmek için bir tercih yapmak zorunda olduğunu söylüyor: “Anayasa’nın değişmesi teklif dahi edilemez maddelerini mi savunacak, yoksa ‘devletin ideolojik tarafsızlığını’ mı?”
   </p>
   <p>
    CHP’yi yakından takip eden Ege Üniversitesi İktisadi ve İdari Bilimler Fakültesi Öğretim Üyesi Tanju Tosun, başta Kılıçdaroğlu, bir grup siyasi elitin değişimden yana olduğuna inanıyor. Fakat bu değişimin anlam ve önemini ancak siyasi elitlerin türdeş biçimde kabulü ve tabanın bu değişikliği desteklemesiyle mümkün olabileceğini söylüyor: “Şu anda PM’nin yapısı bu köklü değişime fırsat verecek nitelikte değil. Dolayısıyla ancak sınırlı bir değişim söz konusu. Azımsanmayacak ölçüde eski üye var, yeni yönetimde. Bu anlamda partinin katı, devletçi, vesayetçi kimliğinde değişim yaşanabilir. Tabii ki genel başkanın listesinde yer bulamayanlar, delegenin iradesiyle değişenler, çizik yiyenler de var. Bu süreci parti içi demokratik siyaset sürecinin işlemesi şeklinde okumalıyız.”
   </p>
   <p>
    PM’ye giren yeni üyelerin sayısal durumu dikkate alındığında tabanda belirgin bir değişim talebi söz konusu. Ancak ortaya çıkan sonuca bakılırsa parti tabanının Kılıçdaroğlu’nun açılımlarına karşı çıktığı da ortada. Bu yüzden Kılıçdaroğlu’nun listesinde yer alan kişilerin liste dışı kalması tabii. İlhan Cihaner ve Fikri Sağlar gibi isimleri CHP delegesinin yalnız bırakmaması değişimden yana olmayan, ulusalcı bir grubun da varlığının göstergesi.
   </p>
   <p>
    Bakalım CHP kısmen de olsa değiştirdiği PM’yle yeni bir akım yakalayabilecek mi? Yoksa Kemal Kılıçdaroğlu’nun söylediği gibi değişmezse marjinalleşecek mi, bunu zaman gösterecek.
   </p>
   <h3>
    <span>
     <strong>
      Kim neden PM’de?
     </strong>
    </span>
   </h3>
   <p>
    <strong>
     Adnan Keskin:
    </strong>
    Hem eski hem yeni CHP’li. 1990’lı yıllarda genel sekreterlik yapan, sert siyasetiyle tanınan bir isim. Delegenin en çok oyunu alması dikkat çekici. Partide ‘Hem yenileşelim hem de eskilerden vazgeçmeyelim’ anlayışının hâkim olduğunu gösteriyor. Keskin’in partide bundan sonra etkin olacağı öngörülüyor. Örgütten sorumlu genel başkan yardımcısı olması hâlinde partinin iki numaralı adamı olacak.
   </p>
   <p>
    <strong>
     Gürsel Tekin:
    </strong>
    Halkla ve örgütle diyalogları iyi. Özellikle İstanbullular tarafından destekleniyor. Tepeden bakan bir CHP’li yerine yerel seçimlerde halkla iç içe olacak bir isim olması açısından önemli.
   </p>
   <p>
    <strong>
     Haluk Koç:
    </strong>
    Deniz Baykal’a rakip olan Samsun Milletvekili Haluk Koç partinin kıdemli simlerinden. Genel başkan yardımcısı ve parti sözcüsü olarak görev yapacağı konuşuluyor.
   </p>
   <p>
    <strong>
     Şafak Pavey:
    </strong>
    Kılıçdaroğlu’nun desteklediği kadın vekillerden. Meclis’teki sakin üslubu, güler yüzü PM’ye girmesinde etkin. Ayrıca halk nazarında bir sempatisi var. Merkez Yönetim Kurulu’na girmesine kesin gözüyle bakılıyor.
   </p>
   <p>
    <strong>
     Gülsün Bilgehan Toker:
    </strong>
    İnönü ekolünden geliyor. Partide İnönü ailesini temsil eden birisinin olması önemli.
   </p>
   <p>
    <strong>
     İlhan Cihaner:
    </strong>
    Ergenekon davasından yargılanan İlhan Cihaner, Kemal Kılıçdaroğlu’nun listesinde yoktu. Ancak parti içerisinde ‘Ergenekon’ izlerini silmek istemeyen isimler Cihaner’i PM’ye soktu.
   </p>
   <p>
    <strong>
     Fikri Sağlar:
    </strong>
    Daha önce partiye yönelik sözlerinden dolayı Kılıçdaroğlu’nun listesinde yer almadı. Ancak CHP delegesi Sağlar’ı PM’de görmek istediğini ortaya koydu.
   </p>
   <h3>
    <span>
     Yenileşelim ama eskiden vazgeçmeyelim
    </span>
   </h3>
   <p>
    Yeni tüzüğe göre PM seçimini çarşaf liste ile gerçekleştiren parti, PM’deki sayıyı 80’den 60’a indirerek değişime başladı. Kılıçdaroğlu “PM’de az sayıda milletvekiline yer vereceğim.” açıklaması yapmıştı. Ancak 60 üyenin 31’inin vekil olduğu ortaya çıktı. Kılıçdaroğlu, partinin önemli isimlerinden Süheyl Batum, Rıza Türmen ve Atilla Kart’ı Anayasa Komisyonu üyesi olmaları sebebiyle PM’ye almadı. Eski MYK’da görev yapan isimlerin tümü anahtar listede yer alırken 10’u yeni PM’ye seçilmeyi başardı. Kılıçdaroğlu’nun anahtar listesinde yer alan ilahiyatçı iki isimden İhsan Özkes PM’ye seçilirken, Muhammet Çakmak, delege tarafından liste dışında bırakıldı. PM seçimlerinde uygulanan yüzde 33’lük kadın ve yüzde 10’luk genç kotası ise listeye son sıradan giren bazı erkek adayların elenmesine sebep oldu. Anahtar listede yer almayan Fikri Sağlar ve İlhan Cihaner, listeyi delerek PM’ye girmeyi başaran iki isim oldu. PM seçimlerinde CHP’nin 1282 kayıtlı delegesinden 1230’u oy kullandı. Oyların 1081’i geçerli, 149’u geçersiz sayıldı. Oylamada Kılıçdaroğlu’nun kurmaylarından Gürsel Tekin, Erdoğan Toprak ve Nihat Matkap gibi isimlere az sayıda oy çıktı.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=3B19269FD62427299F12008CB2376511?newsId=33147), [web.archive.org (arşiv bağlantısı)](http://web.archive.org/web/20120728015818/http://www.aksiyon.com.tr:80/aksiyon/newsDetail_getNewsById.action;jsessionid=3B19269FD62427299F12008CB2376511?newsId=33147)
