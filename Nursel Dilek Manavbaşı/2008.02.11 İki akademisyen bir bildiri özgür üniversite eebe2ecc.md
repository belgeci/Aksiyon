# İki akademisyen, bir bildiri, özgür üniversite

*Nursel Dilek Manavbaşı 2008.02.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İki akademisyenin öncülük ettiği üniversitede özgürlük bildirisi, sayıları 3 bini aşan öğretim üyesinin sesi oldu. Sağ, sol, liberal, muhafazakâr gibi birçok farklı görüşün imza attığı bildiri, artık üniversitelerin kabuk değiştirdiğinin göstergesi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080617134605im_/http://www.aksiyon.com.tr/resim/688/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080617134605/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080617134605/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080617134605oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080617134605oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   AK Parti ve MHP kurmayları başörtüsü serbestisiyle ilgili Anayasa değişikliğini görüşürken, Üniversitelerarası Kurul da o saatlerde olağanüstü toplanmaya karar vermişti. Kurul Başkanı ve Akdeniz Üniversitesi Rektörü Prof. Dr. Mustafa Akaydın, başörtüsüyle ilgili görüşlerini açıklarken, anayasa değişikliğini hoş karşılamadığını belirtmiş, anayasa mahkemesinin konuya müdahil edilmesini isteyerek “Laik Türkiye Cumhuriyeti’nin temelleri zedelenmeye çalışılıyor!” demişti.
   <br>
    <br>
     50 KİŞİ BİLE FARKLILIK DEMEK
     <br>
      <br/>
      Aslına bakılırsa başörtüsü konusunda üniversitelerden beklenmeyen bir tepki değildi Akaydın’ın sözleri. Son yıllarda üniversitelerdeki rektörlerin benzer yönde açıklamaları olduğu için kimseyi şaşırtmamıştı açıkçası. Sadece yıllarca üniversiteyi yasakla anan rektörlerden dinlediğimiz bir ses tonuyla terennüm edilen bir ifadeydi. Açıklamaların ardından ertesi günün manşetlerini tahmin etmek hiç de zor değildi. Kimi manşetini “Rektörler uyardı: Bu bir karşı devrimdir” şeklinde attı, kimi de “Üniversite de türbana hayır” dediğini yazdı. Eski alışkanlıkla, tek bir üniversite olduğunu düşünerek…
      <br/>
      <br/>
      Ancak iki öğretim görevlisinin internet ortamında yayımladığı bir bildiri, üniversitelerin artık kabuk değiştirdiğini gösterdi herkese. Çoğu kişi üniversitelerdeki öğretim görevlilerinin ‘yasakçı’ olduğunu düşünürken, onlar özgürlüklerden yana tavır koydu. Sadece onlar mı? Sağcı, solcu, milliyetçi, liberal, muhafazakâr, ateist tam 3 bin akademisyen bu bildirinin altına imzasını attı. Her ülkede olduğu gibi üniversitelerde kılık kıyafet serbestliğinin hiçbir din, inanç, düşünce, ırk ve cinsiyet ayrımı yapılmadan tanınması gerektiğinden yana kullandı imzasını. Bu kampanyaya gelen ve çığ gibi büyüyen destek ise artık üniversitelerin rektörler tarafından temsil edilmediğini gösteriyor artık.
      <br/>
      <br/>
      Üniversitelerdeki farklı seslerin ortaya çıkmasına öncü olan iki isim, Selçuk Üniversitesi Öğretim Üyesi Doç. Dr. Şaban Çalış ve ODTÜ Öğretim Üyesi Prof. Dr. İhsan Dağı. ‘Üniversitede Özgürlük’ başlığıyla kamuoyuna duyuru şeklinde http://universitedeozgurluk.blogspot.com adlı sitede yayınladıkları bildiriyle neredeyse tabuları yıktı bu iki isim. Üniversite tarihinde bu derece geniş platformlu bir ilke imza atan akademisyenlerin amacı ise yasakçı hocaların yanında yasağa karşı çıkan özgürlükçü hocaların da var olduğunu göstermek. Yayınlanan bildiriye katılım oldukça yüksekti. 110 üniversitede görev yapan bini profesör olmak üzere 3 bin 139 (7 Şubat itibariyle) öğretim üyesinin imza attığını belirten Prof. Dağı, bu denli bir ilgi beklemediklerini söylüyor. Hedef olarak bir sayı belirlemediklerini kaydeden Dağı, “50 kişi bile imza atsa biz bazı şeyleri göstermiş olurduk.” diyor.
      <br/>
      <br/>
      Üniversitede Özgürlük bildirisini yayınlama fikri ilk olarak Doç. Çalış tarafından ortaya atılmış. Birkaç kişinin katılımıyla hazırlanan metin, internet ortamından yayına verilerek imzaya açılmış. Bildiri fikri, ortaya atıldıktan sonra Dağı, liberal demokrat kimlikli akademisyenleri aramış. Bazı isimler bildiriyi hemen imzalarken bazıları tereddüt ederek geri çekilmek zorunda kalmış. Bildirinin ve üniversitelerin kaderinin değiştiği an ise ODTÜ’deki ÜAK toplantısı sonrasında yaşanmış. İhsan Dağı, “Gözyaşları ve sloganlar içerisinde orada militan bir grup vardı. Pek çok akademisyeni bu görüntü etkiledi. İmzaların artmasında ÜAK toplantısının çok önemi var.” diyor.
      <br/>
      <br/>
      REKTÖRLER DARBE DİYOR ONLAR ÖZGÜRLÜK İSTİYOR
      <br/>
      <br/>
      Böylesine bir bildirinin bu kadar ses getireceği düşünülmedi; ancak gün be gün artan imza sayısı, bir gerçeği de ortaya koydu. Bu sayı, kamuoyunun gözündeki akademik dünya ve türban ilişkisini tersine çevirdi. Üniversite tarihinde bu kadar kapsamlı bir bildiri şimdiye kadar hatırlanmıyor. Peki, bildirinin ilk ve bu kadar geniş katılımlı olması ne anlama geliyor? Prof. Dağı, son 10 yıldır üniversitelerde YÖK’ün ve üniversite yöneticilerinin kurduğu tek tipleştirici, farklılıklara müsamaha göstermeyen bir yönetim şeklinin bilim adamlarını sindirip susturduğuna dikkat çekiyor. Bu göz önüne alındığında çok sayıda bir katılım beklememelerinin normal olduğuna inanıyor. Dağı, suskunluğun bozulmuş olmasını sevindirici bir gelişme olarak değerlendiriyor. Ona göre bu bir milat ve artık öğretim üyeleri de özgürlükler konusunda sesini çıkaracak.
      <br/>
      <br/>
      Üniversitelerde kılık kıyafet serbestliği için yayınlanan bildiriye imza atan öğretim görevlileri arasında dikkat çeken isimler bulunuyor. Yazar Aziz Nesin’in oğlu Prof. Dr. Ali Nesin, Mete Tunçay, Nuray Mert, Levent Köker, Zühtü Arslan, Ümit Cizre ‘özgürlüğe evet’ diyen akademisyenler arasında. Bildiriye en fazla destek veren öğretim üyeleri Gazi ve Selçuk Üniversitesi’nde yer alıyor. Eskişehir Anadolu Üniversitesi’nden ise sadece bir imza var. Bağlı oldukları üniversite rektörlerinin aksine düşünen öğretim üyelerinin sayısı da azımsanmayacak sayıda. Üniversitelerarası Kurulu toplayan Akdeniz Üniversitesi, darbeyi savunan İnönü Üniversitesi, ulusalcı kimliğiyle tanınan Ondokuz Mayıs Üniversitesi rektörlerine karşı, öğretim üyeleri özgürlük istiyor. Onlar aslında başörtüsüne evet derken bir ilki daha gerçekleştiriyor. Yıllardır duyuramadıkları seslerini bu platformda dile getiriyor.
      <br/>
      <br/>
      Samsun Ondokuz Mayıs Üniversitesi Öğretim Üyesi Prof. Dr. Recep Tapramaz, üniversitenin özgürlüklerin kısıtlandığı yer olmadığını düşündüğü için bildiriye imza attığını söylüyor. Asıl meselenin kişilerin başının örtüsü olmadığını savunan Tapramaz, yetişkin insanların kendi iradeleri dışında yönlendirildiğinden yakınıyor. Ona göre üniversiteler, özgürlüklerin kalesi. O yüzden yasak kelimesi, üniversite ismiyle bağdaşmıyor. Eskiden öğretim üyelerinin münferiden tepki gösterdiklerini dile getiren öğretim üyesi, artık üniversitelerde çok sesliliğin olduğunu, yasakçı zihniyetin azaldığını belirtiyor.
      <br/>
      <br/>
      Ondokuz Mayıs Üniversitesi’nde yaklaşık 730 öğretim üyesi görev yapıyor. Bu sayının sadece 69’u bildiriye imza atmış. Hakkında Meclis Araştırma Komisyonu kurulan rektör Prof. Dr. Ferit Bayner’e karşı bu sayı hiç de az sayılmaz. Tapramaz, üniversitelerinde fikirlerine karşı olanların sayısının fazla olduğunu, bunun da bir cepheleşmeye yol açtığını anlatıyor: “Bizim üniversitede belli bir fikir hâkim diye düşünülür. Aslında konuşan; fakat dinlenmeyen, susturulmuş fikirler var. Bilim konuşulması gerekirken ideolojiler ağır basıyor. Yönetim bize karşı fiili bir cephe oluşturdu. Şu anda fikir çatışması oluyor; ama konuşulmuyor.”
      <br/>
      <br/>
      Prof. Recep Tapramaz aynı zamanda Ondokuz Mayıs Üniversitesi Derneği Genel Başkanı. Sadece dernek çatısı altında fikirlerini dile getirdiklerini ifade ederek, üniversite yönetimiyle bütün görüşme taleplerine karşın cevap alamadıklarını belirtiyor. Ona göre bu bildiri sadece başörtüsü değil, üniversitelerde kılık kıyafet özgürlüğü anlamına geliyor. Tapramaz her zaman özgürlüklerden yana olduğuna dikkat çekerek, “Bugün bu bildiri başörtüsü için işleniyorsa belki de ilerde buna karşı çıkanların da özgürlüğünü savunan bizler olacağız.” diyor.
      <br/>
      <br/>
      ASIL HUKUKÇULAR ÖZGÜRLÜKTEN YANADIR
      <br/>
      <br/>
      Bildiriye imza atan bir diğer akademisyen Başkent Üniversitesi Hukuk Fakültesi Anayasa Hukuk Profesörü Mehmet Turhan. Beş yıldır Başkent Üniversitesi’nde görev yapan Turhan, 12 yıl Anayasa Mahkemesi’nde raportör olarak çalışmış. Turhan, bildiriye imza atanların hükümetle ilişkili olduğu söylentilerine karşı çıkarak kendisinin ne AK Parti’yle bağlantılı, ne de ailesinde başörtülü insanların olduğunu belirtiyor. İmza atmasının sebebi ise gayet basit: “Yasakçı değil, özgürlükçü üniversite.” Mehmet Turhan, bir hukukçu olarak altı çizilmesi gereken bir noktaya dikkat çekiyor. Sadece yargıdaki üst düzey isimlerin sözlerine veya rektörlere bakarak genelleme yapılamayacağını anlatıyor: “Hukukçuların herkesten fazla özgürlüklerden yana olması lazım. Yargı organlarının eski üyeleri bunları söylüyor. Sırf buna aldanıp hüküm veremeyiz.”
      <br/>
      <br/>
      Bildiriye “evet” diyen bir başka isem, Ankara Üniversitesi Jeoloji Mühendisliği Jeokimya Anabilim Dalı Başkanı Prof. Dr. Şükrü Koç. Kendisi aynı zamanda Akademisyenler Birliği Genel Başkanı. Ona göre bu bildiriye imza atmak bir bilim adamı ve öğretim üyesi davranışı. Çünkü o, toplumun sorunlarına kayıtsız kalan bir öğretim üyesi düşünülemeyeceğine inanıyor. Üniversitenin öteden beri çok sesli olduğunu vurgulayarak, yasaların rektörlere verdiği çok yetkililikten dolayı üniversite hocalarının sesinin yıllarca susturulduğuna dikkat çekiyor. Şükrü Koç, üniversitelerdeki yasağı savunanların bir korku içinde olduklarına inanıyor. “Neden korkuyorlar?” sorusuna ise cevap bulamadığını anlatıyor:
      <br/>
      <br/>
      “Adeta ağlamaklı, Türkiye elden gidiyormuş gibi bir hal var. Bunun için gerek siyasi kadrolar, gerekse üniversiteler uzlaşmacı yaklaşımda bulunmalı. Türk halkı hem cumhuriyete, hem dinine, hem de laiklik ilkesine bağlıdır.”
      <br/>
      <br/>
      Uluslararası alanda birçok bilim ödülüne sahip olan Dicle Üniversitesi Öğretim Üyesi Doç. Dr. Ali Gür de bildiriye imzasını atanlardan. Başörtüsü üzerinden insanların özgürlüklerinin kısıtlandığını düşünen Gür, yasağın bir an önce kalkmasını istiyor. Artık öğrencilerin rahat bir ortamda öğrenim görmesini temenni eden Gür, öğrenciler arasında hiçbir problemin olmadığını vurguluyor. Bu bildiriye karşı çıkan akademisyenlere ise bir çağrıda bulunuyor: “Biz özgürlükler kısıtlanmasın diye bir bildiriye imza attık. Buna karşı olanlar da özgürlükler kısıtlansın diye bir bildiri yayınlasınlar, bakalım kaç kişi toplayacaklar.”
      <br/>
      <br/>
      ANADOLU ÜNİVERSİTESİ’NDEN İMZA ATAN TEK AKADEMİSYEN
      <br/>
      <br/>
      Bildiriye imza atan üniversiteler arasında sadece Eskişehir Anadolu Üniversitesi’nden tek kişinin imzası göze çarpıyor. 1780 öğretim üyesinden biri olan Dr. Alaattin Sakinoğlu hem yasakların kaldırılması hem de inanç özgürlüğü açısından bildiriye imza attığını söylüyor. Anadolu Üniversitesi’nden kimsenin imza atmamasını saygıyla karşılayan Sakinoğlu, bu durumun kendisini tedirgin etmediğini belirterek, “Sadece benim imzamın olması onur verici.” diyor.
      <br/>
      <br/>
      Van Yüzüncü Yıl Üniversitesi’nden Prof. Dr. M. Ruhi Köse, hiçbir öğrencinin kılık-kıyafet, mezhep ve etnik özelliklerinden dolayı öğrenim hakkından mahrum edilmemesini söylüyor. Dindar birisi olmadığını belirten Köse, kendisini demokrat olarak nitelendiriyor. Başörtüsünü ise tamamen özgürlük ve temel insan hakkı olarak görüyor. Bildiriye bu kadar çok sayıda ve farklı görüşte akademisyenin destek vermesini bir birikime bağlıyor: “Üniversitelerdeki insanlar tek biçimde düşünüyorlarmış gibi bir yaklaşım sergilendi. Biz, hepimiz aynı düşünmüyoruz. Birtakım tabular var ve buna yönelik korkular var. Bir konuyu üniversitede tartışamayacaksak nerede tartışalım?”
      <br/>
      <br/>
      Üniversitelerin yasaklarla değil, bilimle anılmasını isteyen öğretim üyeleri ilk defa ortak bir platformda fikirlerini dile getirerek yasaksız üniversiteyi savundu. Toplum gibi üniversitelerin de tek tip insandan oluşmadığını ortaya koyan bildiri bir gerçeği de ortaya çıkardı: “Üniversite özgür olmalıdır.” Artık, türban konusunda, laiklik konusunda ve darbeler konusunda farklı fikirler taşıyan bir üniversite var nihayet.
      <br/>
      <br/>
      <br/>
      <br/>
      <br/>
      ÜNİVERSİTELERDE ÖZGÜRLÜK BİLDİRİSİ
      <br/>
      <br/>
      Öğretim üyeleri olarak bizler kılık-kıyafet konusunda yıllardır uygulanan politikaları ve son günlerde yapılan tartışmaları yakından ve kaygıyla takip ediyoruz. Üniversitelerin düşünce, ifade, din ve inanç özgürlükleri ile eğitim ve öğretim gibi en temel insan hakları karşısında yasakçı değil özgürlükçü bir tavır alması gereken kurumlar olduğunu düşünüyoruz.
      <br/>
      <br/>
      Üniversitelerimizin çağdaş uygar toplumlara yaraşır biçimde, özgürlüklerle ve bilim üretimiyle anılmasını istiyoruz. İstisnasız her demokratik ülkede olduğu gibi üniversitelerimizde de kılık-kıyafet serbestliğinin; hiçbir din, inanç, düşünce, ırk, grup ve cinsiyet ayrımı yapılmaksızın bütün öğrencilere tanınması gereğine inanıyor; aksi yöndeki tüm düzenleme ve uygulamalara bir an önce son verilmesini talep ediyoruz.
      <br/>
      <br/>
      Kamuoyuna saygıyla duyurulur.
      <br/>
      <br/>
      <br/>
      BİLDİRİYE KARŞI, KARŞI BİLDİRİM!
      <br/>
      <br/>
      Üniversitelerdeki başörtüsü yasağın kaldırılması konusunda en keskin tartışmalar akademisyenler cephesinde yaşanıyor. İnternette başlayan ve üç binin üzerinde öğretim görevlisinin destek verdiği ‘üniversitelerde özgürlük bildirisi’ ile akademisyenler bir ilki gerçekleştirdi. Ancak Rektörler, YÖK ve ÜAK gibi kurumlara rağmen özgürlük yandaşı tavır geliştiren akademisyenlere, karşı cepheden cevap gecikmedi.  Üniversitelerde başörtüsü yasağının kaldırılmamasını savunun özgürlük karşıtları, ‘Ülkemizi ve Üniversitemizi Gericiliği Teslim Etmeyelim’ adıyla bir imza kampanyası başlattı.  www. universitekonseyleri.org adlı internet sitesinde yayınlanan bildiri gericiliğe izin vermeyelim sloganıyla imza toplamaya çalışıyor. “Gerici ve liberallerin ‘türbana özgürlük’ ittifakı Türkiye üniversitelerinin yüz karasıdır!” ifadesiyle başlayan bildiride, başörtüsünün aklın ve kadının esareti olduğu iddia ediliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29548), [web.archive.org (arşiv bağlantısı)](http://web.archive.org/web/20080617134605/http://www.aksiyon.com.tr:80/detay.php?id=29548)
