# Genç Türkiye yaşlanıyor

*Nursel Dilek Manavbaşı Bilinmeyen-tarih*

<div>
 <font>
  <img border="0" height="1" src="/web/20050319003218im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050319003218im_/http://www.aksiyon.com.tr/resim/488/28.jpg" vspace="5"/>
  </p>
 </font>
 <font class="content">
  Dünya nüfusunun giderek yaşlandığına dikkat çeken Birleşmiş Milletler, 21. yüzyılın tarih kitaplarına "yaşlıların yüzyılı" olarak geçeceğini söylüyor. Bugünün "Genç Türkiye"sinin yaşlanmasına ise ramak kaldı
 </font>
 <br/>
 <p>
  <font class="content">
   Halen 6 milyon "yaşlıya" sahip olan Türkiye, büyük bir kitleyi görmezden geliyor.
   <br>
    <br>
     Türkiye, genç nüfus cenneti olarak biliniyor. Nüfusumuz her yıl bir milyon artıyor; yalnızca 13 milyonluk öğrenci nüfusu bile dev boyutlardaki genç kitleyi anlatıyor. Oysa Türkiye bilinenin aksine yalnız gençlerin değil yaşlıların da ülkesi... Avrupa nüfusuyla kıyaslanınca "genç" görünen Türkiye"nin demografik yapısı hızla yaşlanıyor. Türkiye"de  60 yaş ve üzerinde altı milyon yaşlı bulunuyor.
     <br>
      <br>
       Dünya Sağlık Örgütü ve Birleşmiş Milletler (BM) verilerine göre, yaşam süresinin uzamasıyla ve doğum oranındaki düşüş nedeniyle dünyada 60 yaş ve üstü nüfus, hiçbir yaş grubunda olmadığı kadar yükseliyor. Dünya nüfusunun giderek yaşlandığına dikkat çeken Birleşmiş Milletler, 21. yüzyılın tarih kitaplarına "yaşlıların yüzyılı" olarak geçeceğini belirtiyor. Bugünün "Genç Türkiyesi" de pek yakın gelecekte "Yaşlı Türkiye" olacak.
       <br>
        <br>
         Ortalama yaşam süresinin 30 yıl civarında olduğu 300 yıl öncesine göre bugün insan yaşamı iki kattan fazla artmış bulunuyor. Bugün 65 yaşın üzeri "resmen" yaşlı olarak tanımlanıyor. Son yıllarda insanın gen haritası üzerinde çalışan bilim adamları, yakın bir gelecekte ortalama yaşam süresinin 100 yılın üzerine çıkmasından söz ediyor. Ancak ortalama yaşam süresinin uzaması yaşlılık gerçeğini değiştirmiyor.
         <br>
          <br/>
          Türkiye"nin gençleri azalıyor
          <br/>
          <br/>
          Türkiye"de 25 yılda 4.3"ten 1.7"ye kadar düşen nüfus artış oranının 2005"te yüzde 1.0 oranına gerileyeceği tespit edildi. Artış hızı bu düzeye düşerse, nüfusumuz 2070 yılına doğru 95 veya 99 milyon arasında sabitleşecek, bu tarihten itibaren de düşüşe geçecek.
          <br/>
          <br/>
          Son yirmi yıl içinde Türk toplumunun demografik yapısında büyük bir değişim gerçekleştiği söyleniyor. Türkiye"de 1985 yılında 65 yaş üstü kişilerin oranı yüzde 4.2 iken, 2000 yılında bu oran yüzde 7.8"e ulaşmış. 2025 yılında 60 yaş üstü nüfusun genel nüfusa oranının yüzde 13"e (12.1 milyon"a) ulaşması bekleniyor. Yaşlıların toplum içindeki oranları kadar rolleri de değişen bir başka unsur. Sanayileşme ve kentleşme süreci içinde geniş ailenin yerini çekirdek ailenin alması, kırsal kesimlerdeki insanların şehirlere göç etmesi, kadınların çalışma hayatına girmesi, geleneksel kültür değerlerindeki değişmeler yaşlının aile içerisindeki eski rolünü yitirmesine neden oldu.
          <br/>
          <br/>
          Yaşlıların sayısı gençleri geçiyor
          <br/>
          <br/>
          Yaşlılık yaşlanma sürecinin belirli bir yaştan ölüme kadar uzanan kesiti olarak nitelendiriliyor. Dünya Sağlık Örgütü"ne göre bu dönemin başlangıcı 65 yaş. Dünya nüfusunun 10"da birini 60 yaş ve üstü oluşturuyor. Sürekli artan bu rakamın 2050 yılında 2 milyara ulaşacağı ve çocukların sayısını geçeceği tahmin ediliyor. Sadece gelişmiş ülkelerin değil, tüm kıtaların giderek daha yaşlı bir nüfusa sahip olduğunu bildiren BM, şu an 6,3 milyar olan dünya nüfusunun azalan doğum oranıyla birlikte, bu yüzyıl sonunda ancak  10 milyara ulaşılabileceğini açıklıyor. Gerçi yaşlanma yeni ortaya çıkan bir olgu değil. İnsanlık var olduğundan beri yaşlılık var. Sorun yaşlı dünyamızda yaşlanan insan sayısının aynı anda, birden fazla ülkede, birbirlerine yakın hızda artması ve geniş bir coğrafyayı etkisi altına alması. Bugün Avrupa yer kürenin en yaşlı kıtasını, Afrika ise en genç kıtasını oluşturuyor.
          <br/>
          <br/>
          Profesyonel kurumlara ihtiyaç var
          <br/>
          <br/>
          Yaşlı denilince bakıma muhtaç, yürümekte zorlanan, sosyal aktivitesi ya hiç olmayan ya da büyük oranda azalmış, toplumsal rolünü kaybetmiş insanlar akla geliyor. Her ne kadar yaşlanma olgusu fiziksel ve zihinsel becerilerde birtakım sınırlanmaları beraberinde getirse de 50 yaş üstü tüm insanları aynı kefede değerlendirmemek gerekli.
          <br/>
          <br/>
          Türkiye,  yaşlılarına yüksek yaşam kalitesini sunacak sosyal politikaların uygulanmasında oldukça yetersiz. Bu kesimin sorunlarının ele alınması, haklarının savunulması, yararlarının gözetilmesi için profesyonel kurumlara ihtiyaç var. 1993 yılında kurulan Hollanda Göçmen Yaşlılar Sendikası (NİSBO) bu konuda bir örnek. Sendika, tüm yaşlılara sosyo-ekonomik, kültürel ve eşitsel açıdan yarar sağlayacak girişimlerde bulunma misyonunu üstleniyor ve verdiği hizmetlerle onlara rehber olma görevini yerine getiriyor.
          <br/>
          <br/>
          Hollanda Göçmen Yaşlılar Sendikası Başkanı Süleyman Damra, "Bütün yaşlıların ortak özelliği toplumdaki diğer bireyler gibi, özel istek ve ihtiyaçlarının olmasının yanı sıra kendilerinden istifade edilecek zengin tecrübelere ve becerilere sahip olmalarıdır. Yaşlılar, toplumsal gelişmede etkin bir görev üstlenecek insan kaynağı olarak da görülebilir" diyor. Damra, yaşlılara verilen hizmetlerde birden fazla alternatif sunulmasının öneminin altını çiziyor: "Yaşlı tek bir tercihle sınırlandırılmamalıdır. Devletin ve hizmet sunan kamu ve özel kuruluşların alternatif üretmeleri ve bunun için kamu bütçesinden yeterli kaynak ayrılmasını talep etmeyi, yaşlının temel haklarından sayarız. Zira bakılması lütuf değil, yaşlının temel hakkıdır."
          <br/>
          <br/>
          Yalnızlık depresyona yol açıyor
          <br/>
          <br/>
          Uzun yıllar yaşama karşı mücadele gösteren yaşlılar, yaşlılıklarını huzur ve refah içinde geçirmek istiyor. Fakat belli yaştan sonra ortaya çıkan birçok hastalıkla baş etmek zorunda kaldıkları için, sağlık sisteminden yeterli ölçüde yararlanamamanın sıkıntısını çekiyorlar. Özellikle Türkiye"de, birçoğu gerekli sosyal güvenceden yoksun olan yaşlılarımız yoksulluk ve sefalet içinde yaşamak zorunda.  Yaşlılarda uzun süreli yalnızlık depresyona sebep olabiliyor. Maddi durumları kısıtlı olan, yalnız yaşayan, huzur ve bakımevlerinde kalan yaşlıların daha çok depresyona yakalandıkları söyleniyor. Kadınlar bu sorunla erkeklere oranla daha fazla karşı karşıya geliyor ve bu oran yaş ilerledikçe daha da artıyor. Yaşlılık dönemine ilişkin toplumsal bakış, toplumun yaşlı kişiye sunduğu olanaklar, yaşlılık dönemiyle ilişkili toplumsal düzenlemelerin kısıtlı oluşu da bu dönemin en büyük zorluklarından olarak nitelendiriliyor.  Giderek nüfusu artan yaşlı sayısıyla birlikte yaşlıların nerede barınacağı problem olmaya başladı.  Türkiye"de 20 huzurevi, 25 özel bölümlü huzurevi, 14 yaşlı bakım ve rehabilitasyon merkezi olmak üzere 63 yerde yaklaşık 6 bin 500 yaşlı  yaşıyor.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11354), [web.archive.org (arşiv bağlantısı)](http://web.archive.org/web/20050319003218/http://www.aksiyon.com.tr:80/detay.php?id=11354)
