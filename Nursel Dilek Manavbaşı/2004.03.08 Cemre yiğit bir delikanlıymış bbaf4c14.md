# Cemre yiğit bir delikanlıymış

*Nursel Dilek Manavbaşı 2004.03.08*

<div>
 <p>
  <font>
   <br/>
   <br/>
   Bu yıl da "cemreleri düşürdük" ve baharı hissetmeye başladık. Her yıl konuştuğumuz ama bir türlü kesin tanımını veremediğimiz cemre meğer sadece efsanelerden ibaret değilmiş. Efsanelerin gerçeğe ne derece yakın olduğunu merak ediyorsanız, buyurun...
   <br>
    <br>
     <br>
      Çok kullanıp da anlamını bilmediğimiz kavramlardan biri de "cemre" olmalı. Her kış bitiminde düşmesi merakla beklenir; dilden dile dolaşan cemrenin havaya, suya ve toprağa düşmesi görülmeye çalışılır. Hakkında onlarca efsane üretilen ve sürekli konuşulmasına rağmen ne olduğu tam olarak bilinmeyen "cemre"nin efsanelerini dinlemek, anlaşılması zor meteorolojik olayları çözmekten çok daha kolay...Araplar ateş yakarak cemre düşürüyorCemre, kor halindeki ateş anlamına geliyor. Halk arasında "cemile" denilen cemre baharın müjdecisi olarak biliniyor. Cemre, birer hafta arayla önce havaya (19-20 Şubat), sonra suya (26-27 Şubat) ve son olarak da toprağa (6 Mart) düşüyor. Her cemrenin düşüşüyle sıcaklık artmaya başlıyor. Arap inanışına göre göçebe kuzey Arap kabileleri yazın yüksek ve serin vahalarda, kışın kuytu ve havası sert olmayan yerlerde yaşarmış. Kışın geçirileceği yerde, kabilenin bütün çadırları birleştirilerek oluşturulan uzun ve büyük bir çadırın üç bölümü bulunurmuş: Kapıya yakın bölümde deve, at, kısrak ve diğer büyükbaş hayvanlar, ikinci bölümde koyun, keçi gibi küçükbaş hayvanlar, orta bölümde insanlar yerleşirmiş. Çadırı ısıtmak için her üç bölümün en uygun yerine üç ayrı ateş yakılır ve bu ateş kış boyunca söndürülmezmiş. 20 Şubat günü, büyükbaş hayvanların olduğu bölümdeki ateşin söndürülmesine Araplar "sakate"l cemretü"l ula" yani birinci cemre dermiş. 27 Şubat"ta küçükbaş hayvanların olduğu bölümün ateşi söndürülür buna "sakate"l cemretü"s saniye" yani ikinci cemre düştü dermiş. 6 Mart günü insanların bulunduğu bölümdeki ateşin sönmesine ise "sakate"l cemretü"s salise" yani üçüncü cemre düştü dermiş. Üç ateş söndürüldükten sonra da ortak çadır sökülerek eski düzene geçilir ya da göç edilirmiş.Anadolu"daki cemre yiğit bir delikanlıymış!Türklere göre cemre, gökte yaşayan bir delikanlıdır. Delikanlı uzaktan gördüğü dünyaya karşı merak duymaya başlar ve dünyaya gitmeye karar verir. Gökte yaşayan delikanlı önce havaya düşmüş ve bir kıza âşık olmuş. Âşık olduğu kızı elde etmek için suya düşmüş ve suda temizlenmiş... Sudan toprağa düşen ve sevgilisine kavuşan Cemre'nin aşkı insanlara ılık hava getirmiş, baharı müjdelemiş...Yine halk inanışına göre, üçüncü cemrenin düştüğü akşam, poyraz ile lodos rüzgarının kavga ettiği sanılmakta. O gün ikindiden sonra, hangi rüzgar eserse o galip gelmiş sayılıyor. Poyraz fazla eserse kış mevsiminin uzayacağına, lodos fazla eserse bahar günlerinin çabuk geleceğine inanılıyor.Şeytan taşlanırken cemre oluşuyorŞeytan taşlama Hz. İbrahim zamanından beri hac farizasının parçalarından biri. İslam alimlerinin aktardığına göre, Hz. İbrahim hac yapmaya geldiğinde karşılaştığı şeytanı attığı taşlarla uzaklaştırmış. Müslümanların hac sırasında Mina vadisinde attığı taşlardan meydana gelen yığına cemre deniyor. Mekke"nin 11 kilometre uzağında bulunan Mina"da yapılan şeytan taşlama, kötülükleri, haksızlıkları, zulmü ve zorbalığı protesto anlamı taşıyor.Bayramın 1. günü büyük şeytana yani Akabe cemresine yedi taş atılıyor. Bayramın 2. 3. ve 4. günlerinde ise büyük şeytan ile orta şeytana (orta cemre ve küçük cemre) yedişer adet olmak üzere toplam 21 taş atılıyor. Taşlama küçükten büyüğe doğru yapılıyor.ABD"nin de cemresi var!İncelenen bütün kaynaklarda "cemre" ifadesinin çok eskiden beri kullanıldığı ancak tarihler konusunda farklılık olduğu görülüyor. Amerikan Meteorological Society"in tanımına göre, meteorolojik bir tekillik, karakteristik meteorolojiksel şartın belli bir takvim zamanında veya yakınında oluşmaya eğilim gösterir. Örneğin, "Ocak ısınması" ABD"nin kuzeydoğusunda ocak ayının son haftalarında her yıl tekrarlanan bir hava olayı.Cemre sonrası sıcak, cemre arası soğuk oluyorYılın 180 gün süren soğuk yarısı olarak ayırt edilen kasım döneminin 100. gününden sonra sıcaklığın yükselmesiyle ilgili gözlem birikimi, kora benzetilen bir enerji kaynağıyla açıklanıyor. İstanbul"da 60 yıllık dönem için yapılan bir araştırma, cemrelerin kıştan bahara geçilirken ortalama sıcaklık eğrilerinin yükselmeye başladığı dönemde mevsim normallerinin üzerindeki sıcaklık artışıyla çakıştığını ortaya koyuyor. Cemreler arasındaki günlerde ise, sıcaklıkta az da olsa bir düşüş oluyor.
      <br>
       <br>
        <br>
         PROF. DR. MİKTAD KADIOĞLUCEMRE"NiN BiLiMSEL AÇIKLAMASI VAR
         <br/>
         <br/>
         Cemreyi bilimsel verilerle açıklayan meteoroloji uzmanı Miktad Kadıoğlu halk efsanelerinin dışında bir açıklama yaparak şunları söylüyor: "Açık bir günde, atmosferin alt tabakasından geçen güneş enerjisi, yer yüzeyi tarafından yutulur. Dolayısıyla yer yüzeyi ısınır. Yüzeydeki hava ısındıkça, yüksekteki havadan daha az yoğun hale gelir. Isınan hava yükselir ve daha soğuk olan hava çöker. Yükselen hava genişler ve soğur. Su buharı, bulut damlacıkları şeklinde yoğunlaşarak, hal değişim ısısından dolayı, havanın ısınmasını sağlar. Bu sırada dünya karbondioksit ve su buharı tarafından yutulup tekrar kızılaltı ışınları yayınlar. Gazların yoğunluğu, dünya yüzeyinde daha az olduğundan, yutma işleminin büyük bir kısmı, yüzeye yakın katmanlarda gerçekleşir. Dolayısıyla, atmosferin alt tabakaları aşağıdan yukarıya doğru ısıtılmış olur.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1470 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11232), [web.archive.org (arşiv bağlantısı)](http://web.archive.org/web/20060104064718/http://aksiyon.com.tr:80/yazdir.php?id=11232)
