# Bu bayram Yavuz’suz geçecek

*Nursel Dilek Manavbaşı 2011.08.29*

<font class="agenda2NewsSpot">
 <span lang="EN-GB">
  Hakkâri’de şehit düşen Binbaşı Yavuz Başayar’ın baba ocağı bayrama hüzünlü
 </span>
 <span>
  giriyor. Yıllarca operasyonlarda olduğu için ailesinden uzakta kalan Yavuz Binbaşı’nın ailesi, bu kez oğullarının sesine de hasret.
 </span>
</font>
<font class="newsDetail">
 <p>
  <p class="BasicParagraph">
   <span>
    Ankara Demetevler 939. Sokak. Sokağa girer girmez dev Türk bayrağı dikkatimizi çekiyor. Sadece burada mı, neredeyse caddenin tamamı Türk bayraklarıyla donatılmış. Sebebi geçen haftalarda yaşanan terör saldırılarına tepki elbette. Evlerden biri ise sadece Türk bayrağı taşımakla kalmıyor, şehidinin yasını da tutuyor. Burası Hakkâri Çukurca’da şehit düşen Binbaşı Yavuz Başayar’ın baba ocağı.
   </span>
  </p>
  <p class="2011gomme">
   <span>
    Apartmanın ön tarafı erkeklere ayrılmış, bir masa etrafında Kur’an-ı Kerim dinleniyor. Baba İsmail Başayar da onların arasında, sükûnetle dinliyor. Kur’an sesine ara sıra polis telsizi karışıyor. Anlaşılan polis hâlâ kapıda beklemede. Şehit ailesinin evine çıkıyoruz. Kapı ardına kadar açık, evin önü ayakkabılarla dolup taşıyor. Akrabalar, komşular, tanıyan tanımayan herkes başsağlığı için gelmiş. Kapıda binbaşının eşi Meltem Hanım karşılıyor bizi. Kelam etmek zor böyle zamanlarda. Ne sorulur, nasıl konuşulur ki? Kuru bir başsağlığı mı dileyeceğiz şimdi? Annesine çocukluğunu mu soracağız, yoksa babasına delikanlılık günlerini mi? Ya da eşine son görüşmelerini mi?
   </span>
  </p>
  <p class="2011gomme">
   <span>
    Yutkunuyoruz sadece, evde ise garip bir sessizlik. Biz hayıflanırken “Ne istersen sor kızım!” diyen anne İnayet Hanım’dan alıyoruz gayreti. Günlerdir yazılan çizilen haberlere karşılık verircesine İnayet Hanım hazır konuşmaya. Gazetelerin ‘anne felçli, yatalak; baba ise şeker hastası’ haberlerine üzülüyor. “Yalan yanlış şeyler yazıldığı müddetçe şehidimin hakkını helal etmem.” diyerek sitem ediyor olanlara. Sonra başlıyor binbaşı oğlu Yavuz’u anlatmaya.
   </span>
  </p>
  <p class="2011gomme">
   <span>
   </span>
  </p>
  <p class="2011arabaslik">
   <span>
    Pilot olmak istiyordu
   </span>
  </p>
  <p class="2011gomme">
   <span>
    Ankara Karşıyaka’da bir göz gecekonduda büyütmüş dört çocuğu İnayet Hanım. En büyüğü Yavuz Binbaşı, evde doğmuş o da. Evleri güneş almadığı için karşı evden yansıyan kısmıyla aydınlanmışlar. Küçük Yavuz’un en büyük eğlencesi kapıya yansıyan güneşi yakalamak olmuş yıllarca. Çok yaramaz olmasa da yırtılan dizlerinin imdadına annesinin yamaları yetişmiş. Okula giderken annesinin “Kimseyle dövüşme!” tembihini hiç çıkarmamış aklından. Ona vurana, taş atana o yüzden el kaldırmamış hiç. Günün birinde okulda kafasına taş isabet ettiği için eli yüzü kanlar içinde gelmiş eve. Annesinin “Oğlum sen de ona ataydın!” sözüne “Sen bana dövüşme dedin ya!” karşılığını vermiş Yavuz.
   </span>
  </p>
  <p class="2011gomme">
   <span>
    İlkokulu doğup büyüdüğü Karşıyaka’da okumuş. Okuldan gelir gelmez babasının dükkânında alırmış soluğu. Demir doğrama ustası 61 yaşındaki İsmail Başayar, hıçkırıklara boğularak anlatıyor o günleri: “Yavrum, Yavuz’um boş kaldığı zaman gelir, yardım ederdi. Oyun oynamaya gitmezdi. Çantasını eve bırakır, oğlum sen dersine çalış dediğimde, ‘Öğretmen tahtaya, ben kafaya yazıyorum baba’ derdi.”
   </span>
  </p>
  <p class="2011gomme">
   <span>
    Aile doktor olmasını istemiş Yavuz’un. Onun gönlünde ise pilotluk varmış. Yaptığı uçak maketi tek oyuncağı olmuş yıllarca. Pilotluk nasip olmasa da askeriye yolu gözükmüş günün birinde. Ankara Dikimevi’ndeki Kara Harp Okulu’nda dört yıl okumuş. Sonrası malum; İzmir, Nevşehir, Sivas, Tokat, Mardin, Adıyaman, Erzincan… Türkiye’nin dört bir yanında, nereye gönderilirse orada almış soluğu.
    <span>
    </span>
   </span>
  </p>
  <p class="2011gomme">
   <span>
   </span>
  </p>
  <p class="2011arabaslik">
   <span>
    İş
   </span>
   <span>
    ini her
   </span>
   <span>
    ş
   </span>
   <span>
    eyden üstün tutard
   </span>
   <span>
    ı
   </span>
   <span>
   </span>
  </p>
  <p class="2011gomme">
   <span>
    Mardin Mazıdağı’nda teğmen olarak görev yaparken, bir arkadaşlarının vasıtasıyla Meltem Hanım’la tanışmış. Birkaç görüşmeden sonra iş evlilik noktasına gelince ailesiyle istemişler Meltem Hanım’ı. 2000 yılının 23 Ağustos’unda evlenmişler. (Geçen hafta 11. evlilik yıldönümleriydi.) Bundan sonra Yavuz Binbaşı nereye Meltem Hanım oraya.
   </span>
  </p>
  <p class="2011gomme">
   <span>
    Eşinin asker olması Meltem Hanım’ı hiçbir zaman rahatsız etmemiş. Gittikleri yerlerde herhangi bir problemle karşılaşmamışlar. Ta ki Yavuz Binbaşı’nın Hakkâri’yi istemesine kadar: “İşini her şeyden üstün tutardı, işle ilgili hiçbir şey paylaşmazdı. İş yerinden telefon geldi mi, isterseniz ölüm döşeğinde olun sizi bırakıp giderdi. Hakkâri’yi hiç istemediğim hâlde gitmek için dilekçe vermiş. Mesleğine beni karıştırmazdı.” Meltem Hanım istemeyerek de olsa gitmiş Hakkâri’ye. Olaydan birkaç gün önce lojmandaki evlerini yerleştirmiş, çocuklarını okula yazdırmış. Fakat orada kaldığı 15 gün bile çekincelerini doğrulamış: “Kendi ülkemizde sığıntı gibiydik. Bu, orada görev yapan bütün asker, polis, memurlar için geçerli. Tek başına bir yere gitme imkânınız yok. Düşman gözüyle bakıyorlar. Tek kazançları askerden polisten olmasına rağmen sebze meyve bile satmak istemiyorlardı. Orada yakın arkadaşlarımızdan çoğu lise çağındaki çocuklarını Hakkâri’de okula göndermek istemiyor. Çünkü olaylar olduğunda kimse okula gidemiyormuş. Nitekim memleketlerine gönderdiler.”
   </span>
  </p>
  <p class="2011gomme">
   <span>
    Olay gecesi sahura kalkar Meltem Hanım. Eşini uyandırmak için ısrar etse de kalkamaz Yavuz Binbaşı. Zaten ramazanın çoğunu, iftarda yedikleriyle tutar. Sabah altı sularında gelen telefon sonrasında apar topar çıkar evden. O gün PKK tarafından Çukurca’dan Hakkâri’ye giderken saldırıya uğrayan askerî konvoya yardıma koşar Yavuz Binbaşı. Önce o ve koruması iner araçtan. Diğer araçlarda bekleyen askerlerine ‘Talimatım olmadan kimse araçtan inmeyecek’ emri verir. Bu sırada terör örgütü PKK bir haftaya yakın süredir yola döşediği mayınları patlatır. Sonrası malum; Hakkâri Çukurca’da sekiz askerimiz şehit olur.
   </span>
  </p>
  <p class="2011gomme">
   <span>
    O gün evindedir Meltem Hanım. Televizyonu açmadığı için olaydan haberdar değildir. Evlerine doğru yaklaşan ambulansın çığlığı, bir şeyler olduğunu hissettirir ona. Hemen, oğluna kardeşi İrem’i alıp odalarına geçmesini söyler. Sonra komutanlar, sağlık görevlileri, eşinin devre arkadaşları belirir kapıda. Başlar eğik, dudaklar suskundur o an. Kimse bir şey söylemese de anlar Meltem Hanım: “Çocuklarıma ben söyledim. 10 yaşındaki oğlum, ‘Babama bir şey mi oldu?’ diye sordu. ‘Ne olmuş olabilir?’ dedim. ‘Babam şehit mi oldu anne?’ dedi. ‘Evet’ dedim, ağladı tabii. Kızım ise ilk duyduğunda ‘Babam melek oldu’ dedi.
   </span>
  </p>
  <p class="2011gomme">
   <span>
    Baba İsmail Başayar ise acı haberi cami önünde alır: “Evde biraz oturdum, namaza gitmek için çıktım. Caminin önünde arkadaşlar, ‘Hakkâri’de 8 asker şehit olmuş, biri de binbaşıymış’ dedi. O sırada onun devre arkadaşı beni aradı. ‘İsmail Amca neredesin?’ diye. ‘Evdeyim’ dedim. ‘Akşama bir yanına uğrayacağım’ dedi. ‘Hakkâri’de mayın patlamış, bilgin var mı?’ diye sordum. ‘Gelince konuşuruz’ dedi. Aradan 15-20 dakika geçti, o çocuğun abisi geldi. ‘Ne işin var burada?’ dedim. ‘Namazı kılayım da öyle gideyim dedim’ dedi. Camiye girdim, ileri safa gittim, baktım o da yanıma geldi. Bu sefer şüphelendim. Ben de, bari oğlumu arayayım, onu bulamazsam gelinimi ararım diye düşündüm. Camiden çıktım, Yavuz’u aradım, cevap vermiyor. Meltem’i aradım, ağlayınca anladım.”
   </span>
  </p>
  <p class="2011gomme">
   <span>
    Anne İnayet Hanım, ölümler bitinceye kadar ‘Vatan sağ olsun’ demeyeceklerini söylüyor ısrarla. Sivas’ta görev yapan Özel Harekât polisi küçük oğlu Fatih’i işaret ederek konuşuyor: “İmanımız sonsuz, kaderde ne yazdıysa o görülür. Ancak ‘leş kargaları’ burada gezerken ‘Şehitler ölmez, vatan bölünmez’ diye kimse bağırmasın. Oğlumu Hakkâri’de 32. günde toprağa, sancağını yere düşürdüler; ama şimdi kardeşi aldı sancağı.”
   </span>
  </p>
  <p class="2011gomme">
   <span>
    Sekiz askerin şehit olduğu saldırının ardından Türk Silahlı Kuvvetleri Kandil’e hava harekâtı başlattı. Yavuz Binbaşı’nın anısına operasyonun adı “Yavuz’lar Ölmesin, Vatan Bölünmesin” oldu. Yavuz Binbaşı şimdi şehitlik mertebesinde. Ailesi her gün olduğu gibi bayramda da mezarının başında olacak. O artık, sayısız başarılara imza attığı operasyonlarıyla anılacak.
   </span>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-30332-178-bu-bayram-yavuzsuz-gececek.html), [web.archive.org (arşiv bağlantısı)](http://web.archive.org/web/20111217042150/http://www.aksiyon.com.tr:80/aksiyon/haber-30332-178-bu-bayram-yavuzsuz-gececek.html)
