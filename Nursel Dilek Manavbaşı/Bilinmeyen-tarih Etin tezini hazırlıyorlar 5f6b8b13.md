# Etin tezini hazırlıyorlar

*Nursel Dilek Manavbaşı Bilinmeyen-tarih*

<div>
 <font>
  <img border="0" height="1" src="/web/20040921232417im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040921232417im_/http://www.aksiyon.com.tr/resim/493/72.jpg" vspace="5"/>
  </p>
 </font>
 <font class="content">
  Siz de fark ettiniz belki; Türkiye’nin bugünlerdeki en büyük düşmanı kırmızı et! Günlük konuşmalarda, medya yayınlarında varsa yoksa kırmızı etin kötülüklerinden bahsediliyor. Oysa kırmızı etin zararları kadar yararları ve en önemlisi lezzeti de var.
  <br/>
 </font>
 <p>
  <font class="content">
   Kırmızı etin bitip tükenmez kötülüklerini dinlerken, Ankara’da birkaç ay önce açılan Hitit Izgara’nın kırmızı ete getirdiği yorumu oldukça ilginç bulduk. Çünkü Hitit Izgara’nın onlarca kırmızı et ürünü yemeği var. Bu yemeklerin az kalorili olduğu, vücudu yormadığı ve lezzetiyle de kıyas kabul etmediği savunuluyor. Hitit müşterileri, yedikleri yemeğin lezzetini yaşarken, kırmızı etin nasıl yemeğe dönüştürüldüğünü ve tazeliğini nasıl koruduğunu bizzat ustaların dersiyle öğreniyor. Hitit Izgara’da kırmızı eti bir tez kabul edip bu tezin yararlarını müşterileriyle paylaşan ustaların tamamı 4 kuşak et ustası aileden geliyor. Et seçiminin ve işlenmesinin ayrı bir uzmanlık alanı olduğunu söyleyen Hitit’in aşçıları, saf etin nasıl işleneceğini şöyle anlatıyor: “Bizim mönümüzdeki yemeklerin hiç birinde baharat yoktur. Çünkü baharat eti saklar. Yani kötü et, baharat yardımıyla kamufle edilir. Biz saf eti müşterimize sunuyoruz. Saf, baharatsız ette aşçı ayıp saklayamaz; çünkü et en fazla bir günlüktür. Yine kuzunun belirli bölgelerinden alınan etin ayrı bir kalitesi vardır; maliyeti yüksek olsa bile bu bölgelerdeki eti tercih ediyoruz.”
   <br/>
   <br/>
   Ankara bürokratlarına ve işadamlarına hizmet veren Hitit’in bir diğer özelliği de her şeyin elektronik olması. Hizmetlerini elektronik denetleyicilerle sağlayan Hitit’te, etin yanında sunulan sebzeler de bizzat yetiştiği coğrafyadan özel olarak getirtiliyor.
   <br/>
   <br/>
   Türkiye’nin en büyük yazılım şirketlerinden birinin sahibi olmasına rağmen aşçılık belgeleri alarak, içindeki hobiyi profesyonelliğe dönüştüren Yenal Göğebakan, Hitit’in farkını şu cümlelerle özetliyor: “Üretimde ve hizmette hiçbir ayrıntıyı atlamıyoruz. Yemek kalitemiz kadar dekorasyonumuz ve dinlenme alanlarımızla da iddialıyız. Bizim mönümüz bir nevi kırmızı ete methiyedir; çünkü kırmızı etin iddia edildiği gibi zararlı ya da şişmanlatıcı özellikte olmadığını anlatıyoruz. Yine kırmızı et ile elde ettiğimiz yemeklerin benzeri hiçbir yerde yok; çünkü bu yemeklerin patenti bize ait.”
   <br/>
   <br/>
   Hitit Izgara’nın tezli et modellerinden biri de Hitit köfte. Büyük bir köftenin içine pastırma, kaşar gibi yan ürünler konulup, özel kıvamda pişirilmesiyle oluşan Hitit köfteyi taklit etmek oldukça zor. Köftenin şekli, içine konulan ürünlerin miktarı ve pişirme süresi Hitit aşçıları tarafından sır gibi saklanıyor. Pastırma, kaşar ve kıymanın birleşmesiyle oluşan Hitit köftenin en büyük özelliği, etinin özel işlemlerden sonra kullanılması ile kalori ve yağ tehlikesi barındırmaması.
   <br/>
  </font>
 </p>
</div>


## Yorumlar

### cansu öğüt, 31-Mayıs-2004
> adres: 
> yorum yapacağız ama bu tür tanıtımlarda hiç adres veya telefon numarası vermiyorsunuz.

Kaynak: [www.aksiyon.com.tr](http://www.aksiyon.com.tr:80/detay.php?id=11479&yorum_id=1), [web.archive.org (arşiv bağlantısı)](http://web.archive.org/web/20040921232417/http://www.aksiyon.com.tr:80/detay.php?id=11479&yorum_id=1)
