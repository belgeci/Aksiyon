# Otobanda ölümüne kayak

*Nursel Dilek Manavbaşı 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eğer yolunuz, Ankara-İncek-Eskişehir yol ayrımındaki otoyola düşerse manzara sakın sizi şaşırtmasın. Bilin ki, tekerlekli kayakları ve spor kıyafetleriyle 60 kilometre hızla sizi takip eden gençler, bu işi ‘macera olsun’ diye yapmıyor. Tekerlekli kayak sporcuları onlar, dünya Şampiyonasına hazırlanıyorlar sadece. Hem de, kelle koltukta her şeyi göze alarak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071010070420im_/http://www.aksiyon.com.tr/resim/545/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tekerlekli kayak, kış kayağına benziyor; ama hem malzemeleri farklı hem de karda değil asfalt zeminde yapılıyor. Dünyanın 1930’lu yıllardan beri tanıdığı bu sporun Türkiye’de 15 yıllık bir geçmişi var. Öncülüğü ise Ankara Büyükşehir Belediyesi Kayaklı Koşu Takımı yapmış. Zamanla, iyi sporcular yetişmiş, uluslararası başarılara imza atan sporcular bile çıkmış. 2004 dünya kupası yarışlarında şampiyonluk kazanan Muhammed Kızılarslan ile üçüncü olan Esra Güneş bunlardan sadece ikisi.
   <br>
    <br>
     Muhammed Kızılarslan lise 2. sınıf öğrencisi. 9 kardeşi var ve kendisi dahil bunların beşi milli sporcu. Tekerlekli kayak sporuna kendi deyimiyle ‘ablasının (o da sporcu) sürüklemesiyle’ başlar. Önceleri, bir gün ödüllere ulaşacağından habersiz seyreder antrenmanları. Zamanla kaptırır kendini. Hatta, bir keresinde hızını alamaz, dikenlerle kucaklaşır, yara bere içinde kalır. “İşte o gün bugündür bu sporla ilgileniyorum.” diyor. Esra Güneş ise 19 yaşında, Gazi Üniversitesi Beden Eğitimi Bölümü’nde okuyor. 6 yıl önce tekerlekli kayak elemelerine katılmış, kazanınca da bu yolda ‘kaymaya’ devam etmiş.
     <br/>
     <br/>
     Eşit şartlardan hazırlanamıyoruz
     <br/>
     <br/>
     İki sporcu da, şimdilerde hem ulusal hem de uluslararası seviyede yarışmalara katılıyor, başarıdan başarıya koşuyor. Ama, işleri hiç de kolay değil; zorluklar sözkonusu. ‘Türkiye’de özel pist bulunmamasından ve şampiyonalara rakipleriyle eşit şartlarda hazırlanamamaktan’ yakınmaları bu yüzden: “Uluslararası düzeyde tekerlekli kayak sporunun daha rahat çalışılması için trafiğe kapalı özel olarak hazırlanmış pistler bulunuyor. Fakat Türkiye’de böyle bir pist olmadığı için antrenmanlarda çok sıkıntı yaşıyoruz.”
     <br/>
     <br/>
     Kızılarslan ve Güneş, antrenmana ilk başlarda ‘düz arazisi ve geniş asfaltı’ nedeniyle Atatürk Kültür Merkezi’nin sahasında başlamışlar. Ancak, araya Kültür Bakanlığı girmiş. Bakanlık izin vermeyince, bir yıl boyunca, kapalı otoparkların yolunu tutmuşlar. Neyse ki, bu imkansızlıklara rağmen Esra Güneş, dünya üçüncülüğünü yakalamış. İşin rengi de, bu başarıdan sonra biraz değişmiş. Bakanlık, Kültür Merkezi’ni onlara yeniden açmış. Sorunlar, bununla bitmemiş elbette. Bu kez de, ‘inişli çıkışlı pistlerden’ mahrum bu sahanın uluslararası standartlara uymadığı ortaya çıkmış.
     <br/>
     <br/>
     Sporcular, sorunu nasıl halledeceklerini kara kara düşünürken ‘otobanı’ keşfetmişler. Aslında, bu keşif onlara değil, Gazi Üniversitesi Beden Eğitimi Meslek Yüksek Okulu Öğretim Görevlisi ve aynı zamanda tekerlekli kayak antrenörü Ebru Çetin’e ait. Çetin, “Otobanda çalışmak benim fikrimdi. Çünkü İspanya’daki yarış parkuru 12 km’lik bir tırmanış alanıydı. Nerede bulabiliriz diye bütün Ankara’yı dolaştık ve en uygun yer olarak Eskişehir-İncek otobanını keşfettik.” diyor. Otobanda antrenman yapmanın çok tehlikeli olduğunu; ama başka çarelerinin kalmadığını belirtirken de ekliyor: “Biz burada ölümle dans ediyoruz.”
     <br/>
     <br/>
     Trafik polisi yakaladı, kilometrelerce yürüdü
     <br/>
     <br/>
     Çetin, bu sözlerinde hiç de haksız değil. Araçların neredeyse jet hızıyla aktığı o bildik trafikte bir kazaya uğramadan ‘kaymak’, özveriyle açıklanabilir. Gerçekten de, bütün tehlikeleri göze alarak otobanda çalışmalarını sürdüren genç sporcuların başına gelmeyen kalmamış. Hayati tehlike bir yana, sürekli laf atanlar da olmuş, “Sizin burada ne işiniz var?” diye soranlar da. Esra Güneş, unutamadığı bir hatırasını tam da bu noktada anlatıyor: “Bir gün, iki kız bir erkek otobana çıktık. Çok geride kalmıştım. Orada görevli trafik polisi beni durdurdu ve yaptığım işin yasak olduğunu söyledi. Kayak ayakkabılarımı çıkarttı ve onca yolu yürümek zorunda kaldım.”
     <br/>
     <br/>
     Muhammed Kılıçarslan ise antrenmanlarda kamyoncuların laf atmasına maruz kaldığını, kimseye dertlerini anlatamadıklarını söylüyor. “Yoldan geçenler, bizi durdurup ‘Sizin ne işiniz var burada, ne iş yapıyorsunuz?’ diye soruyor. Artık, onlara yaptığımız işi anlatmaktan bıktık.” diye de ekliyor.
     <br/>
     <br/>
     Diğer yandan, sporcuların hocaları da yaşadıkları sıkıntılara dikkat çekiyor. Gazi Üniversitesi hocalarından tekerlekli kayak il temsilcisi İmdat Yarım, seslerini duyuramamaktan şikayetçi. Kayak Federasyonu’nun ilgisizliğinden yakınan İmdat, “Başarıları duyuracak olan Kayak Federasyonu’dur. Ancak, federasyon sahip çıkmıyor.” diyor. Tekerlekli kayak antrenörlerinden Sabri Böcek de, “Eğer federasyon bizimle çalışsaydı, çok sayıda dünya şampiyonu sporcumuz olacaktı.” görüşünü aktarıyor. Hocalardan Ebru Çetin ise bir antrenmanda yaklaşık 6 bin kalori yakıldığına dikkat çekiyor. Vücudu destekleyen besinlerin alınması gerektiğini belirterek, “Sporcuların aldıkları besinlere de özen göstermesi şart. Ancak, karbonhidrat ağırlıklı besleniyorlar. Oysa, bu spor için dayanıklılık, koordinasyon ve malzemeler iyi olmalı. Formula-1 yarışlarında arabalar ne kadar önemliyse tekerlekli kayakta da malzemeler o kadar önemli. Bu sporda sizin arabalarınız ayaklarınızdır. İmkanlar artırıldıkça, başarılar da artacaktır.” diyor.
     <br/>
     <br/>
     Onlar, her şeye rağmen yeni yarışlara hazırlanıyor. Bu yıl, 5 dünya kupası, bir de dünya şampiyonası var. Dünya kupalarından ilki 25 Haziran’da Letonya’da yapılacak. Haftanın altı günü, altı saat süren antrenmanlar için otobana çıkan sporcular, ‘hayret dolu’ bakışlara aldırmadan ‘60 kilometreyi bulan hızlarıyla’ yol alıyor. Kendi deyimleriyle, “en azından kaymanın heyecan yüklü tadını” çıkararak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=21407), [web.archive.org (arşiv bağlantısı)](http://web.archive.org/web/20071010070420/http://aksiyon.com.tr:80/detay.php?id=21407)
