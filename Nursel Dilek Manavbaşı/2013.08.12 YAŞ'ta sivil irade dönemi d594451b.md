# YAŞ’ta sivil irade dönemi

*Nursel Dilek Manavbaşı 2013.08.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türk Silahlı Kuvvetleri’nin komuta kademesi, Yüksek Askerî Şûra’nın ardından yeniden şekillendi. Alınan kararlar, şûrada artık teamüllerin değil, sivil iradenin işlediğinin göstergesi.
  </font>
 </div>
 <div id="newsText">
  <font class="detail-text">
   <p>
    Genellikle askerlerin psikolojik üstünlüğüyle sonuçlanan Yüksek Askerî Şûra (YAŞ) toplantıları, son birkaç yıldır yön değiştirmiş durumda. Siyaset kurumu, yıllardır teamül bahanesiyle askerin alanına müdahale edemiyor, sadece imza atmak için şûrada bulunuyordu. Ancak YAŞ toplantılarında birkaç yıldır sivil irade hâkim. Nitekim 2010’da Kara Kuvvetleri Komutanlığı’na atanmasına kesin gözüyle bakılan Orgeneral Hasan Iğsız, ‘İnternet Andıcı’ dosyasında adı geçtiği için yürütülen uzun müzakerelere rağmen emekliye sevk edilmişti. 2011’de ise YAŞ toplantılarına tutuklu komutanların gölgesi düşmüştü. YAŞ’ın hemen öncesinde Genelkurmay Başkanı Orgeneral Işık Koşaner ve 3 kuvvet komutanının istifasıyla başlayan kriz, Cumhurbaşkanı Abdullah Gül ve Başbakan Recep Tayyip Erdoğan’ın yoğun temas trafiğiyle beş saatte aşılabilmişti. Geçen yıl ise artık sivil teamüller oturmuştu. Tutuklu komutanlar emekliye sevk edilirken, tutuksuz yargılananlar terfi ettirilmedi. Bu komutanların görev süreleri bir yıl uzatıldı.
   </p>
   <p>
    Bu yıl da benzer bir tablo hâkimdi YAŞ’ta. Kimilerine göre gelişmeler sürpriz, kimilerine göre de olması gerektiği gibiydi. Karara göre Genelkurmay Başkanı Orgeneral Necdet Özel, 2015’e kadar görevine devam ederken, Kara Kuvvetleri Komutanlığı’na atanması beklenen Jandarma Genel Komutanı Orgeneral Bekir Kalyoncu emekliliğe sevk edildi. Kalyoncu’nun emekliye ayrılmasıyla Kara Kuvvetleri’ne Genelkurmay 2. Başkanı Orgeneral Hulusi Akar getirildi. Böylece Orgeneral Akar’ın 2 yıl sonra görev süresi dolacak Necdet Özel’in yerine Genelkurmay Başkanı olmasının yolu açıldı.
    <p>
     Hava Kuvvetleri Komutanı Mehmet Erten’in yerine de sürpriz bir isim geldi. Korgenerallikten orgeneralliğe yükseltilen Akın Öztürk kuvvet komutanı oldu. Öztürk’ten daha kıdemli olan Abidin Ünal’ın orgeneralliğe yükseltilerek kuvvet komutanı olması beklenirken, Ünal’a bir yıllık temdit (bekleme) uygulaması yapıldı. Böylece korgenerallikte kaldı.
     <p>
      Bu yıl yine YAŞ öncesi komuta kademesinin nasıl şekilleneceği konusunda haberler üretilirken, Jandarma Genel Komutanı Bekir Kalyoncu en çok konuşulan isimdi. Kimileri Kara Kuvvetleri Komutanlığı’na atanacağına kesin gözüyle bakarken, kimileri ona hükümetin sıcak bakmadığı üzerinde duruyordu. Nedeni ise Kalyoncu’nun ‘Karargâh Evleri Soruşturması’ olarak bilinen 2006 tarihli bir soruşturmada adının geçiyor olması. Ayrıca jandarma faaliyet raporunda kullandığı “Ülke bütünlüğünün parçalanmasına yönelik tehditlerin, içte ve dışta artan yoğunlukta güç kazanma çabası karşısında, iç güvenliğin sağlanması ve korunması öncelik kazanmıştır.” ifadesi. Bu nedenle hükümet, 2015’te Genelkurmay Başkanlığı’na atanacak olan Kalyoncu için kapıları kapattı.
      <p>
       <strong>
        Reformlar yerine getirilmeli
       </strong>
       <p>
        Savunma ve güvenlik konularındaki yazılarıyla dikkat çeken Taraf gazetesi yazarı Lale Kemal, komuta kademesindeki değişimi doğru bir karar olarak yorumluyor. Bekir Kalyoncu gibi emekliliğe sevk edilen komutanların, Türk Silahlı Kuvvetleri (TSK) içerisinde sivil iradeye demokratik bağlılık anlamında sorun yaşadıklarını, bu anlamda hükümetin doğru bir iş yaptığını belirtiyor: “Bu isimler TSK içerisinde şahin kanadında yer alıyordu. Ayrıca çok önemli darbe davaları başladığı dönemden itibaren sanık durumunda olan general ve amiraller ya terfi ediyor ya da görevleri uzatılıyordu. Bu durum aşağıda bir birikmeye neden oluyordu. Yani terfisi gelen, atanacak olanların önü kesiliyordu. Bu da TSK içerisinde çok büyük sıkıntıya yol açıyordu. Sanık ve hükümlü olanların emekli edilmiş olmaları onların önünü açtı ve orduda bir rahatlama, gençleşme oldu. Darbe eylemlerinin cezalandırılıyor olması da TSK içerisindeki askerlerin demokrasi katsayısını artırmaya başladı. Ve askerlerin siyasetle uğraşmak yerine asli işleri olan askerlik sanatına odaklanması arttı.”
        <p>
         Lale Kemal, gelinen noktada hükümetin artık reformlara ivme kazandırması gerektiğini, önünde engel kalmadığını belirtiyor. TSK’nın ise soğuk savaş döneminden beri yapılandırmadığı ordusunu bir an önce yapılandırması gerektiğine dikkat çekiyor.
         <p>
          Emekli asker Namık Çınar ise YAŞ toplantılarıyla birlikte eskiden var olan sorunların artık aşıldığını dile getiriyor. Ona göre komuta kademesinin oluşması artık hükümetin inisiyatifinde. Çınar, askerlerin özerkleştikleri yapının bitmiş olduğuna dikkat çekiyor. Hükümetin diğer kamu kurumları gibi TSK’yı da yönetme kudretini giderek artırdığını belirtiyor. Ancak bu yapılanmayla birlikte başka bir noktaya dikkat çekiyor: “Hükümet ne TSK konusunda ne de başka meselelerle ilgili reformların hiçbirisine dokunmadı. TSK’nın yapılandırılması hâlâ gündemde yok. Bu anlamda bir demokratikleşme gerçekleşmedi. Hatta gerçekleşme ihtimalinin de olmadığı kanaatindeyim.”
         </p>
         <h3>
          <span>
           “SİVİL DÜŞÜNÜP ASKER GİBİ HAREKET EDEN KOMUTAN”
          </span>
         </h3>
         <p>
          <img alt="" height="270" src="http://web.archive.org/web/20130820012609im_/http://medya.aksiyon.com.tr/aksiyon/2013/08/12/nursel-yas-1-hulusi-akar.jpg">
           YAŞ’la şekillenen yeni komuta kademesindeki isimler çok tanıdık olmasa da kamuoyunda olumsuz algı oluşturmamış olmaları iyi bir seçim olarak değerlendiriliyor. Ergenekon ve Balyoz davalarından tutuklu bulunan ve terfi bekleyen 15 sanığın emekliye sevk edilmesiyle zirvesinde tutuklu orgeneral kalmayan komuta kademesi artık daha genç isimlerden oluşuyor. 2015’te görev süresi sona erecek Necdet Özel’den boşalacak koltuğu Orgeneral Hulusi Akar dolduracak. Diğer kıdemli paşalar olmasına rağmen, Kara Kuvvetleri Komutanlığı’na getirilerek Genelkurmay Başkanlığı için önü açılan Akar’la ilgili söylenen en önemli sözlerden biri, iyi bir asker olduğu yönünde. Ayrıca Akar’ın Necdet Özel’le uyumlu çalışması, hükümet kanadında kredibilitesinin yüksek olması, siyasete karışmaması ve de başbakan nazarında iyi bir yerde olması, onun Kara Kuvvetleri Komutanlığı’na getirilmesinde en büyük etken. Akar için demokrat, sivil otorite ile uyumlu, başarılı ve ‘sivil gibi düşünüp asker gibi hareket eden komutan’ yorumu yapılıyor.
          </img>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-36248-yasta-sivil-irade-donemi.html), [web.archive.org (arşiv bağlantısı)](http://web.archive.org/web/20130820012609/http://www.aksiyon.com.tr:80/aksiyon/haber-36248-yasta-sivil-irade-donemi.html)
