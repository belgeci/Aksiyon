# Başkent nereye koşuyor?

*Nursel Dilek Manavbaşı 2006.07.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başkent’te sabahın erken saatlerinde kimi genç, kimi yaşlı, kimi ünlü siyasetçi yüzlerce insanlar koşu parkurlarında spor yapıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060708195114im_/http://www.aksiyon.com.tr/resim/604/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Sabahın erken saatleri. Estergon Kalesi ve şelaleleriyle ünlü Keçiören Belediyesi’ndeyiz. Arkamızda kale, karşımızda şelale ve önümüzde üç kilometrelik bir koşu yolu var. Başbakan Recep Tayyip Erdoğan’ın evinin önünden başlıyoruz yürümeye. Kimse bu saatte uyanıp gelmez diye düşünürken gördüğümüz manzara bizi hayli şaşırtıyor. Çünkü etraf tıklım tıklım insan kaynıyor.
   <br>
    <br>
     HİÇ HASTANEYE GİTMEDİM
     <br>
      <br/>
      Yanımızdan nefes nefese geçenler, çöp poşetlerini terlemek için üstüne geçirenler, başörtüsünün üstüne şapka takanlar ve daha neler neler. Kimi hafif bir ısınma hareketiyle başlıyor, kimi dizleri vücuduna değercesine koşuyor. Aksesuarları ise eşofman, spor ayakkabısı, gözlük, şapka ve bir şişe su. Herkes halinden o kadar memnun ki bütün sıkıntılar adeta unutulmuş; tek derdi yürüyüş olan insanların mekânı burası sanki.
      <br/>
      <br/>
      Erken saatlerde koşu parkurlarını dolduran insanlar, sağlıklı bir hayat için oradan oraya koşuyor. Kimi jimnastik hocası eşliğinde spor yapıyor, kimi yorulduğu zaman belediyenin kendilerine sunduğu servisle evine gidiyor. Belediyelerin düzenlediği koşu parkurlarında sadece vatandaşlar değil, sağlığına dikkat eden ünlü simalar da yer alıyor. Adalet Bakanı Cemil Çiçek, CHP Genel Başkanı Deniz Baykal, eski Türk-İş Genel Başkanı ve CHP Ankara Milletvekili Bayram Meral, Genelkurmay Başkanı Orgeneral Hilmi Özkök gibi birçok ünlü isim zindeliğini yürüyüşe borçlu.
      <br/>
      <br/>
      Düzenli yürüyen bir isim daha var ki o tam on yıldır yolların sevdalısı. Ayten Savaş, haftanın altı gününü yürüyüşe, bir gününü temizliğe ayırıyor. Yazları her sabah evden 5.30’da çıkıyor, saat 7.30’a kadar yürüyüş ve egzersiz hareketleri yapıyor. Yaklaşık 6-7 kilometre tempolu yürüyor. Kışın ise saat 7’de evden çıkıp bir saat kadar yürüyor. 61 yaşında ama 35’ten fazla göstermeyen Ayten Teyze, “Yaşıtlarım hastane kapılarındayken ben daha hiç hastaneye gitmedim.” diyerek sağlığını yürüyüşe borçlu olduğunu belirtiyor.
      <br/>
      <br/>
      Ayten Savaş, üç yıl önce Keçiören’in belirli alanlarında başlamış yürümeye, koşu parkurlarının artmasıyla da yedi yıldır Atatürk Bahçesi’ne geliyor. Kilo problemi olmadığını, sadece sağlıklı olmak için yürüdüğünü söyleyen Savaş, Keçiören Belediye Başkanı Turgut Altınok’la da yürüyüş yaparken sık sık karşılaştığını belirtiyor. Koşu parkurlarını Keçiören’e kazandırdığı için Altınok’a her fırsatta teşekkür eden Ayten Hanım, bir sonraki sabah yine koşu parkurlarının tozunu dumana katmak üzere ayrılıyor yanımızdan.
      <br/>
      <br/>
      Yürüme sevdalısı bir diğer isim de İbrahim Bey ve Gülten Hanım. Kahvaltılarını yapmadan ellerinde bir şişe suyla yola çıkıyorlar. 50 yaşındaki İbrahim Bey, üç yıldır şubat ayında başladığı yürüyüşe, ekim ayına kadar devam ediyor. Her sabah evlerinin yakınındaki Atatürk Bahçesi’ne gidiyor. Koşmamak kaydıyla belirli tempoda yaklaşık iki saat yürüyor. Zayıflamak bir tarafa öncelikle şeker hastalığına iyi geldiği için yürüdüğünü söylüyor. “Yürüdüğüm zaman gençleştiğimi hissediyorum.” diyor. Eşi Gülten Hanım ise önce sağlık, sonra zayıflamak için yürüyor. Mart ayından beri 10 kilo vermiş. “Daha da vermem lazım.” diyerek biz arkada o önde temposunu bozmuyor.
      <br/>
      <br/>
      KALKIYOR.. KALKIYOR... KOŞU SERVİSİ KALKIYOR!
      <br/>
      <br/>
      Koşu parkurlarını Başkent’e kazandıran ilk isim Turgut Altınok. Keçiören’in hemen hemen bütün parklarında koşu alanı var. Özellikle Başbakan’ın evinin önünden başlayarak Atatürk Bahçesi’ne kadar uzanan üç kilometrelik yürüyüş yolu halkın en fazla spor yaptığı yer. Haftanın üç günü jimnastik hocası eşliğinde çalışan vatandaşlar için servisler kapının önünde hazır bekliyor. Spordan sonra kendilerini yorgun hissedenler, servislere binip evlerinin yolunu tutuyor. Atatürk Bahçesi’nde günde on bin kişinin spor yaptığını ifade eden Altınok, Keçiören’deki 13 koşu parkuruna da toplam 50-60 bin kişinin geldiğini belirtiyor.
      <br/>
      <br/>
      BAYKAL’LA KİM KOŞARSA  KURULTAYA O GİRER!
      <br/>
      <br/>
      Yenimahalle Belediyesi de vatandaşların spor yapmak için ilk tercih ettikleri yerler arasında. Her biri 4 metre genişliğinde  ve 500-700 metre uzunluğundaki koşu yolları beş yerde mevcut. Günde ortalama 2 bin kişi geliyor. Spora düşkünlüğü ile bilinen Mamak Belediye Başkanı Gazi Şahin de spora olan sevgisini Mamak bölgesine yaymış. İlçede uzunlukları 300-1700 metre arasında değişen on koşu parkuru var. Ayrıca birçok alanda kondisyon aletleri olarak mekik tahtası, barfiks, denge yürüme tahtası ve tırmanma aleti bulunuyor. Sincan Belediyesi’nde de 14 koşu alanı var. Geçtiğimiz aylarda Sincan Şehir Stadı’na yakın bir alana yapılan 300 metre uzunluğundaki koşu parkuruna sabahın erken saatlerinde genellikle orta yaştaki bayanlar ilgi gösteriyor.
      <br/>
      <br/>
      Genellikle siyasilerin ikamet ettiği Çankaya’da 6 koşu alanı var. Yıldız Piknik Alanı, 19 Mayıs Yürüyüş yolu,  Ahlatlıbel Spor Tesisleri, Dikmen Parkı koşu yolu, Çiğdem Mahallesi’ndeki yürüyüş parkuru ve Oran Sitesi’nde TRT’nin altında ODTÜ ormanı yanındaki koşu yolu. Başkent halkı tercihini Keçiören’den yana yaparken Oran sitesindeki koşu yolu da siyasilerin gözdesi. Her sabah birçok milletvekili sabahın erken saatlerinde Oran sitesindeki koşu yoluna geliyor. Özellikle spor ve yürüyüşe düşkünlüğüyle bilinen Deniz Baykal, 20 yıla yakın süredir Ankara’da olduğu günler sabah 6.30’da yürüyüşe başlıyor. Beş kilometrelik yürüyüşten sonra yakındaki ormanlık alana giriyor. CHP Ankara Milletvekili Yılmaz Ateş, Bayram Meral, CHP Antalya Milletvekili Osman Kaptan gibi isimlerin bulunduğu kalabalık bir grupla yürüyüş yapıyor. Yaklaşık bir saat yüksek tempoda yürüyor, ara sıra koşuyor. Hatta Baykal’ın hızına kimsenin yetişemediği, ‘Baykal’la kim koşarsa kurultaya o girer’ esprisi yürüyüş boyunca söyleniyor.
      <br/>
      KUTUKİM, NEREDE, NASIL KOŞUYOR?
      <br/>
      <br/>
      Sabah sporunu en fazla CHP’li vekiller tercih ediyor. Çoğu vekilin kilo problemi yok. Amaç sağlıklı olmak. Peki kim, nerede, kiminle koşuyor? Merak ediyorsanız işte cevabı.
      <br/>
      <br/>
      DENİZ BAYKAL (CHP Genel Başkanı): Her sabah 5.30’da kalkıyor. Tıraş olduktan sonra spor yapacağı alana yürüyor. Kışın eşofman, yazın tişört ve şort giyiyor. Yaklaşık 10 kişilik arkadaş grubuyla yola çıkıyor. Yavaş ve tempolu bir şekilde 1 saat 15 dakika yürüyor. Önceleri Oran’daki koşu yolunu tercih eden Baykal’a, şimdilerde evinin yakınlarındaki Çayyolu koşu yolunda rastlamak mümkün.
      <br/>
      <br/>
      CEMİL ÇİÇEK (Adalet Bakanı): Evinde bulunan koşu bandında en az iki kilometre yürüyor. Aşırı spor yapmaktan kireçlenme tespiti yapan doktorlar yüksek tempolu sporu yasaklamış Çiçek’e. Bir süre ara vermesi tavsiye edilmiş.
      <br/>
      <br/>
      HİLMİ ÖZKÖK (Genel Kurmay Başkanı): Askeriye’deki spor tesislerinde ve köşkün içinde koşuyor.
      <br/>
      <br/>
      DEVLET BAHÇELİ (MHP Genel Başkanı): Evindeki koşu bandını tercih ediyor.
      <br/>
      <br/>
      OSMAN PEPE (Çevre ve Orman Bakanı): Günde 2 saat yürüyor.
      <br/>
      <br/>
      HALİL AKYÜZ (CHP İstanbul Milletvekili): Eğer Ankara’daysa her sabah Oran koşu yolunda eşiyle yürüyor. Yaklaşık bir saat 6-7 kilometre yavaş ve tempolu yürüyor. Vakti yoksa en az 3 kilometre yürüyor. Deniz Baykal, sabah 6.30’da yürüyüşe başladığı için ancak çıkışta kendisiyle karşılaşıyor.
      <br/>
      <br/>
      BAYRAM MERAL (CHP Ankara Milletvekili): Baykal’la Oran koşu yolunda bir saat yürüyor.
      <br/>
      <br/>
      YILMAZ ATEŞ (CHP Ankara Milletvekili): Ortaokul ve lisede atletizm takımında yer alan Ateş, Oran koşu yolunda Baykal’ın yol arkadaşlarından. Her gün 6.30’da Oran’daki Sağlık Ocağı’nın önünde grup arkadaşlarıyla buluşuyor. Bir saate yakın yavaş ve tempolu şekilde yaklaşık 9 km yürüyor.
      <br/>
      <br/>
      HASAN AYDIN (AKP Giresun Milletvekili): Evine yakın olmasından dolayı Oran koşu yolunu tercih edenlerden. Genellikle Kemalettin Göktaş’la sabah 7.30 ila 8 arasında yaklaşık 7 km yürüyor.
      <br/>
      <br/>
      OSMAN KAPTAN (CHP Antalya Milletvekili): Deniz Baykal’la Oran koşu yolunda bir saat yürüyor.
      <br/>
      <br/>
      KEMALETTİN GÖKTAŞ (AKP Trabzon Milletvekili): Oran koşu yolunda Hasan Aydın’la yürüyor.
      <br/>
      <br/>
      M. NECATİ ÇETİNKAYA (AKP Genel Başkan Yardımcısı ve Elazığ Milletvekili): Güne spor yaparak başlıyor. Her gün yaklaşık 9 kilometre yürüyor. Yürümeyi ve yüzmeyi çok seviyor. Bakan Kürşat Tüzmen’den daha iyi yüzdüğünü iddia ediyor: “Çünkü o durgun suda ben dalgalı suda yüzerim.”
      <br/>
      <br/>
      GAZİ ŞAHİN (Mamak Belediye Başkanı): Her gün sabahın ilk saatlerinde koşarak güne başlıyor. Haftanın belirli günlerinde belediye personeli ile zaman zaman eşiyle spor yapıyor. Pinpon ve tenisi çok seven Şahin, haftanın üç günü muhakkak tenis oynuyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24712), [web.archive.org (arşiv bağlantısı)](http://web.archive.org/web/20060708195114/http://www.aksiyon.com.tr:80/detay.php?id=24712)
