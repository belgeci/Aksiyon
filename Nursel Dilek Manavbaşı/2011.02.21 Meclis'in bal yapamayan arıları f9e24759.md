# Meclis’in bal yapamayan arıları

*Nursel Dilek Manavbaşı 2011.02.21*

<font class="agenda2NewsSpot">
 Meclis, her yıl onlarca araştırma komisyonuna ev sahipliği yapıyor. Ancak içtüzükteki engeller nedeniyle verimli sonuç alınamıyor. Susurluk, Şemdinli, Metin Göktepe, Uğur Mumcu ve Muhsin Yazıcıoğlu olaylarında olduğu gibi...
</font>
<font class="newsDetail">
 <p>
 </p>
 <p class="MsoNormal">
  Susurluk kazası, Şemdinli vakası, gazeteci Metin Göktepe cinayeti, Uğur Mumcu suikastı, BBP lideri Muhsin Yazıcıoğlu’nun da içinde bulunduğu helikopter kazası ve faili meçhuller… Her biri Türkiye gündemini sarsan olaylar olarak hafızalara kazındı. Çoğunun üzerindeki sis perdesi aradan yıllar geçmesine rağmen hâlâ aralanamadı.
 </p>
 <p class="MsoNormal">
  Bu olaylara Meclis de elbette sessiz kalmadı. Her biri adına araştırma komisyonları kurdu. Araştırdı, soruşturdu, tanık dinledi, belge istedi, bilgi topladı… En nihayetinde bir rapor hazırlayarak genel kurula sundu. Ne var ki kurulan komisyonlar, yapılan çalışmalar hep yavan kaldı. Şimdiye kadar hiçbir komisyon başarılı olamadı. Tamamlanan raporlar Meclis’in tozlu raflarına kaldırıldı. Olay yeniden gündeme gelinceye kadar o raporlar o raflarda kaldı.
 </p>
 <p class="MsoNormal">
  Aslında araştırma komisyonları, Meclis’in en önemli denetim mekanizmalarından. Saydığımız olaylar bir yana, zeytinyağı üreticilerinin sorunlarından arıcılığa kadar Meclis her yasama yılında onlarca araştırmaya ev sahipliği yapıyor. Son olarak Başbakan Erdoğan’la Dolmabahçe’de görüşen Cumartesi Anneleri için de Faili Meçhulleri İnceleme Komisyonu kuruldu. Peki, Meclis bu denetim mekanizmasının ne kadarını kullanabiliyor? Kamuoyunda büyük beklenti uyandıran komisyonlar, neden hayal kırıklığı doğuruyor?
 </p>
 <p class="MsoNormal">
  En kritik olaylarda (Susurluk, Şemdinli, Uğur Mumcu…)
  <span>
  </span>
  başkanlık yapmış isimlere göre komisyonlar denetim vazifesini yerine getir(e)miyor. Sonuca ulaşmak bir yana, kurulma aşaması bile sıkıntılı. Komisyon başkanlarının çoğunun fikri ise aynı: Yetkiler artırılmazsa sonuç değişmez... Uğur Mumcu Cinayeti Araştırma Komisyonu Başkanı eski AK Parti Milletvekili Ersönmez Yarbay’ın söyledikleri belki de durumu özetliyor: “Komisyonlar kamuoyunun gazını almaktan öteye gitmez!”
 </p>
 <p class="MsoNormal">
  Komisyonlar, daimî ve geçici olmak üzere iki başlık altında toplanıyor. Daimîlerin, yani ihtisas komisyonlarının sayısı her yasama döneminde aynı. Anayasa, Adalet, Eğitim, Sağlık, Tarım, Çevre ve Dilekçe komisyonları başta olmak üzere 17 daimi komisyon aralıksız çalışıyor. Daimî komisyonlar, incelemelerini kanun tasarı ve teklifleri üzerinde yapıyor.
 </p>
 <p class="MsoNormal">
  Soru, gensoru, Meclis araştırması, Meclis soruşturması gibi usuller ise Meclis’in denetim mekanizmalarından. Meclis araştırması, siyasi denetim kapsamında en etkili yöntemlerden biri. Amacı belli bir konu hakkında bilgi edinmek, edindiği bilgiyi kamuoyu ve Meclis ile paylaşmak... Konuları ise genellikle siyasi, ekonomik ve toplumsal olaylardan oluşuyor.
 </p>
 <p class="MsoNormal">
  Araştırma ve soruşturma komisyonları, geçici komisyon kapsamında yer alıyor. Bu nedenle her dönem yaşanan olaylara ve verilen önergelere göre sayıları değişiklik gösteriyor. Meclis soruşturması, yasama organının yargısal nitelikteki yetkilerini kullanırken yaptığı incelemeye deniliyor. Soruşturma komisyonları bir nevi mahkeme gibi çalışıyor. Konuları ise sınırlı; başbakan ve bakanlar hakkında komisyon kurulabiliyor. Soruşturma ve araştırma komisyonlarının en önemli farkı, yaptırımları. Soruşturma komisyonları Yüce Divan’da yargılama ve mal varlığına el koyma gibi yetkilere sahipken araştırma komisyonunun hiçbir müeyyidesi yok.
 </p>
 <p class="MsoNormal">
  Meclis araştırması, hukuki kaynağını Anayasa’dan ve TBMM içtüzüğünden alıyor. Anayasa’nın 98. maddesi ve içtüzüğün 105. maddesi, araştırma komisyonlarının çalışma esaslarını ve görevlerini şöyle tanımlıyor: “Hükümet, siyasi parti grupları veya en az 20 milletvekili tarafından belli bir konuda araştırma yapılabilmesi amacıyla Meclis Başkanlığı’na önerge sunulur. Sonra Meclis Genel Kurulu tarafından Meclis Başkanı’nın teklifi üzerine komisyonun üye adedi belirlenir, üçüncü kişilerin bilgisine başvurabilme yetkileri verilir.”
 </p>
 <p class="MsoNormal">
  İçtüzüğe göre araştırma komisyonlarına verilen görev süresi üç ay. Bu sürede çalışmasını tamamlayamazsa bir ay daha ek süre veriliyor. Bu sürede de araştırma tamamlanamazsa süre bitiminden itibaren 15 gün içinde, araştırmanın neden tamamlanmadığına ve o süre içinde varılan sonuçlara dair Meclis Genel Kurulu’nda görüş açıklanıyor. Komisyonun vardığı sonuçlarla yetinilebileceği gibi aynı konu hakkında yeni bir araştırma komisyonu da kurulabiliyor. Raporunu tamamlayan komisyon Meclis Başkanlığı’na raporu sunduğunda görev süresi bitiyor.
  <span>
  </span>
  <span>
  </span>
  <span>
  </span>
 </p>
 <p class="MsoNormal">
  Araştırma komisyonlarının yetkilerine gelince… Meclis İçtüzüğü’ne göre komisyon, yürütme organı ve üçüncü kişiler üzerinde bilgi isteme yetkisine sahip. Ekonomik ve toplumsal konularla ilgili komisyonların çalışmaları esnasında herhangi bir sorunla karşılaşılmazken, siyasi konularda araştırma komisyonu kurmak biraz netameli. Özellikle 1980 sonrası kurulan araştırma komisyonlarının çalışmaları esnasında kurum ve kişilerden istenen bilgi ve belgelerin ‘devlet sırrı ve ticari sır’ gibi gerekçelerle verilmemesi, çağrılan kişilerin gelmemesi komisyonların doğru sonuca ulaşamamasının en önemli sebepleri.
 </p>
 <p class="MsoNormal">
  EVREN’İ DAVET ETTİK, GELMEDİ!
 </p>
 <p class="MsoNormal">
  Araştırmayı yürüten komisyon, bazı durumlarda üçüncü kişilerin bilgilerine başvurma gereğini duyabiliyor. Gerekli gördüğünde uzman kişilerin bilgilerine başvurma yetkisi kendisine tanınmış. Ancak içtüzüğe göre komisyonların üçüncü kişiler üzerinde herhangi bir yaptırımı bulunmuyor. Yani bilgi alınmak için çağrılan kişilerin gelip gelmemesi, kendi isteğine bağlı. Bu nedenle komisyonların işlevlerini yerine getirmesi güçleşiyor. Türkiye’nin en önemli olaylarından biri olan Susurluk ile ilgili komisyonun başkanı, eski Refah Partisi, Fazilet Partisi ve AK Parti Nevşehir Milletvekili Mehmet Elkatmış, bunun en bariz örneklerini yaşayanlardan. Devletteki çeteleşmeyi ortaya çıkarmak için kurulan Susurluk Komisyonu’nun başkanı Elkatmış, komisyonların neden başarısız olduğunu ve o dönem komisyonda yaşananları şöyle dile getiriyor: “Ben ‘Türkiye’de derin devlet, kontrgerilla gibi yapılanmalar varsa, bu yapılanmalarda adı geçen insanları çağırıp dinleyelim. Ayrıca ülkeyi yönetenleri de dinleyelim. Çünkü bu gibi oluşumlardan haberdar olmamaları mümkün değil.’ dedim. Bir iki arkadaş bu düşüncemi destekledi; ama çoğunluk ‘İşi bu kadar büyütme, altından kalkamayız, ayrıca başımıza da iş açarız.’ deyip karşı çıktı. Öyle olunca ‘O zaman biz hangi çalışmayı yaparsak yapalım bir neticeye varamayız’ dedim. Nitekim de öyle oldu.”
 </p>
 <p class="MsoNormal">
  Elkatmış, o dönem Kenan Evren’in komisyon tarafından çağırılarak dinlenmesi gerektiğini gündeme getirmiş; fakat Evren’in gelmemesi komisyonu zor duruma sokmuş: “Evren, bir soruya ‘TBMM halk adına görev yapan en üst organ. Çağırırlarsa seve seve giderim.’ diye yanıt verince, dinlenmesi için teklif hazırladım. Komisyonun ANAP’lı üyesi Yaşar Topçu’nun haberi olmuş. Sekreterime ‘Kendi başına böyle bir karar veremez. Gelince beni arasın, eğer aramazsa yarın basın toplantısı düzenleyeceğim. Elkatmış şov yapıyor, partisiyle silahlı kuvvetlerin arası iyi değil, ondan yapıyor.’ diyeceğim demiş. Ben de ‘Söyle, bildiğini yapsın.’ dedim. Ertesi gün bu yönde beyanat verdi. Topçu’yla bunun tartışmasını yaparken dönemin Meclis Başkanı Mustafa Kalemli aradı. ‘Sakın işine karışıyormuşum gibi algılama; ama kararınız Evren’i çok üzmüş. Kamuoyunda yanlış anlaşılacağını düşünüyor, çağırmanızı istemiyor.’ dedi. Ertesi gün Ertuğrul Özkök, Oktay Ekşi, Yavuz Gökmen ve Metin Toker köşelerinde beni Yaşar Topçu’nun yönelttiği suçlamalar doğrultusunda tenkit ettiler. Kendilerini aradım, Özkök yurt dışındaymış, ulaşamadım. Diğerlerine ‘Siz samimi olarak bu işlerin ortaya çıkmasını istiyor musunuz?’ diye sorduğumda ‘Elbette’ dediler. ‘Ben de böyle olduğuna inanıyorum. Bakın eldeki bilgi, bulgu ve iddialara göre 12 Eylül’ün hemen akabinde kamuoyunda çete ve mafya olarak bilinen Abdullah Çatlı ve bazı arkadaşlarına görev verilmiş. Biz bunu 12 Eylül yöneticilerine değil de kime soracağız? Sormazsak eksik bir araştırma olmayacak mı?’ dedim. Her üçü de bana hak verdi. Tabii bu davranışım yanlış algılanınca ve kendisinin de gelmek istemediğini öğrenince, Evren’i komisyona davet etmekten vazgeçtim.”
 </p>
 <p class="MsoNormal">
  <span>
  </span>
  Elkatmış, çağrılan isimlerin gelmemesini araştırma komisyonlarının herhangi bir yaptırımının olmamasına bağlıyor. Susurluk Komisyonu’na çağrılıp gelmeyen bir diğer önemli isim de dönemin Jandarma Genel Komutanı Teoman Koman. Elkatmış, “Bir emekli generale Koman’ın komisyona davetli olduğu hâlde gelmediğinden söz etmiştim. Bunu duymuş, talep etmediğimiz hâlde ‘TSK bünyesinde JİTEM diye bir kuruluş yoktur’ şeklinde bir yazı gönderdi. Koman’ın komisyona gelmesi için yazı yazdık. Yine Yaşar Topçu geldi, ‘Rahatsızlıkları var. Ne sıfatla çağırdığımızı yazmamızı istiyorlar, sizden özel rica ediyorum, bir yazı yazın.’ dedi. Topçu’nun özel ricasıyla, tuttuk, ‘MİT Müsteşarı sıfatıyla komisyona davet ediyoruz.’ diye bir yazı faksladık. Ertesi sabah bir asker, elinde kapalı, ‘gizli’ ibareli bir zarf getirdi. Yazıda da ‘Komisyonunuz beni davet etmiştir. Ancak MİT kanununa göre müsteşar ancak cumhurbaşkanı, başbakan, genelkurmay başkanı ve MGK’ya bilgi verebilir. Onun dışında hiçbir kurum veya kişiye bilgi veremez. Bu nedenle komisyonunuza gelip bilgi vermem mümkün değildir! Ancak bu iş, sanki Silahlı Kuvvetler’le TBMM arasında bir güç gösterisine dönüşmüştür.’ diyordu. Oysa yazdığımız ilk yazıda ‘MİT Müsteşarı sıfatıyla’ dememiştik, Topçu’nun özel ricası ve ısrarı üzerine ikinci bir yazıda dedik. Bunu komisyonda tatsızlık çıkmasın, üyeler arasındaki uyum bozulmasın diye yaptık. Ben, nasıl olsa gelince her konuda soru sorarız diye düşünmüştüm; ama gelmedi. Koman’ınki, komisyona meydan okumak, komisyonu hiçe saymaktı. O zaman da ‘Bu komisyondan hiçbir şey olmaz.’ dedim. Nitekim öyle oldu.”
 </p>
 <p class="MsoNormal">
  SIRLAR, OLUMSUZ ETKİLİYOR
 </p>
 <p class="MsoNormal">
  Komisyon başkanları, kendilerini zora sokan durumları anlatırken ‘devlet sırrı’ ve ‘ticari sır’ kavramlarına dikkat çekiyor. Çağrılan üst düzey askerlerin ifade vermeye gelmediğini, hatta 28 Şubat’ı gerçekleştiren Çevik Bir tarafından komisyona gönderilen yazıda tehditvari açıklamaların yer aldığını ifade eden Elkatmış, ‘devlet sırrı’nın tekrar tanımlanması gerektiği fikrini savunuyor: “Askerler, komisyona gönderdikleri resmî yazılarında ‘Devlet sırrı, söyleyemeyiz’ şeklinde açıklamalarda bulunuyorlardı. ‘Devlet sırrı’ ne demekse? Bunun açıklanması ve tarifinin yapılması lazım.”
 </p>
 <p class="MsoNormal">
  Bilgi Edinme Kanunu’nun 16. ve 18. maddelerine göre devlet sırrı, ‘Açıklanması hâlinde devletin emniyetine, dış ilişkilerine, millî savunmasına ve millî güvenliğine açıkça zarar verecek, niteliği itibarıyla devlet sırrı olan gizlilik dereceli bilgi veya belgelerdir. Ayrıca sivil ve askerî istihbarat birimlerinin görev ve faaliyetlerine ilişkin bilgi veya belgeler.’ olarak tanımlanıyor.
 </p>
 <p class="MsoNormal">
  Çoğu kurum da bu maddeyi gerekçe göstererek komisyonlara bilgi vermiyor. Hukukçulara göre ise bu ifadenin ucu açık ve neyin devlet sırrı olduğunu, neyin olmadığını önceden kesin bir şekilde belirlemek imkânsız. Çünkü bir bilgi, belirli bir dönem devlet sırrı iken, önemini yitirdiğinde sır olmaktan çıkıyor. Mesela, Türkiye’nin çeşitli yörelerinde işlenmiş faili meçhul siyasi cinayetler konusunda oluşturulan Meclis Araştırma Komisyonu’nun Ankara Emniyet Müdürlüğü’nden istediği bilgiler, dönemin Ankara Devlet Güvenlik Mahkemesi Başsavcısı Nusret Demiral tarafından ‘devlet sırrı’ gerekçe gösterilerek engellenmiş. Bu durum, genel kurula sunulan raporda da bu şekilde ifade edilmiş. Ayrıca Uğur Mumcu Komisyonu raporunun görüşmelerinde CHP grubu adına konuşan Ankara Milletvekili Eşref Erdem, devlet sırrının subjektif olduğunu, neyin nereye kadar devlet sırrı olduğunun ve bu takdirin kime ait olduğunun bilinmediğini belirterek sıkıntılarını dile getirmiş.
 </p>
 <p class="MsoNormal">
  Mehmet Elkatmış, bunun acilen giderilmesinden yana: “Meclis İçtüzüğü değiştirilmeden, bunların düzelmesi zor. Türkiye’de parlamentonun, yasama görevinden ayrı, hatta ondan da öte bir denetim görevi vardır. Parlamento yasama görevini tam yapmadığı gibi denetim görevini de yapamıyor. Üstelik parlamentonun kendisi denetim ve baskı altında.”
 </p>
 <p class="MsoNormal">
  Ticari sırlar da ‘devlet sırrı’ gibi içtüzük gereği Meclis araştırması kapsamı dışında tutuluyor. Bu nedenle ticari sırlara yönelik bir Meclis araştırması istenemeyeceği gibi araştırma komisyonları da bilgi, belge talep edemiyor. Bununla ilgili de kanunda açık bir düzenlemenin olmaması sıkıntıyı gün yüzüne çıkarıyor. Bilgi Edinme Kanunu’nda ticari sır şöyle tanımlanıyor: “Açıklanması ya da zamanından önce açıklanması hâlinde ülkenin ekonomik çıkarlarına zarar verecek veya haksız rekabet ve kazanca sebep olacak bilgi ve belgeler.” Ancak bu tanım, sorunu çözmeye yetmiyor.
 </p>
 <p class="MsoNormal">
  Hukukçulara göre, bu tanımlama her şeyi ticari sır kavramı içine alıyor. Önemli olan, hangi konuların ülkenin ekonomik çıkarlarına zarar vereceğinin veya haksız rekabete sebep olacağının belirtilmesi gerektiği. 2005’te Hakkâri Merkez, Yüksekova ve Şemdinli ilçelerinde meydana gelen olayların araştırılması amacıyla kurulan komisyonun bankalardan talepleri ticari sır, banka sırrı veya müşteri sırrı gerekçeleri ileri sürülerek reddedilmiş. Şemdinli Olaylarını Araştırma Komisyonu Başkanı ve AK Parti Kastamonu Milletvekili Musa Sıvacıoğlu, yaşananları şöyle dile getiriyor: “Bankalar kanundan kaynaklanan ticari sır hükmüne dayanarak bilgi vermiyor. O dönem birçok bankayla yazışma yaptık ancak bazı bankalar ‘Hesabı bulunamamaktadır’ diye bize yazı gönderdi. Bir tanesi de ‘Hesabı vardır; ama ticari sır kapsamında bilgi verilemez’ dedi. Bu kavramların çerçevesinin iyi çizilmesi lazım.”
 </p>
 <p class="MsoNormal">
  Türkiye’de kritik komisyonların başkanlıklarını yürüten isimlerin rapor hazırlama aşamasında karşılaştığı zorluklardan biri de yargıya intikal eden konular. Çünkü Anayasa’nın 138. maddesine göre, “Hiçbir organ, makam, merci veya kişi, yargı yetkisinin kullanılmasında mahkeme ve hâkimlere emir ve talimat veremez, genelge gönderemez, tavsiye ve telkinde bulunamaz. Görülmekte olan bir davayla ilgili soru sorulamaz, görüşme yapılamaz veya herhangi bir beyanda bulunulamaz.” Bu durumda yargıya intikal eden konular hakkında mahkemelerden bilgi istemek imkânsız. Şemdinli Komisyonu Başkanı Sıvacıoğlu, Anayasa’nın bu amir hükmünün zaman zaman hukukçular ve milletvekillerini ihtilafa düşürdüğüne dikkat çekiyor: “Bir görüş diyor ki araştırma komisyonlarının görevi Meclis’i bilgilendirmekse konu yargıya intikal etmiş bile olsa yasama da bu konu hakkında bilgi sahibi olmalıdır. Bir görüşe göre ise yargının el koyduğu bir konu hakkında soru sorulamaz! Kimse işin içinden çıkamıyor.”
 </p>
 <p class="MsoNormal">
  Meclis’te buna benzer örnekler de yaşanmamış değil. Gazeteci Metin Göktepe’nin öldürülmesi olayının açıklığa kavuşturulması amacıyla 1996’da komisyon kurulmuş. Ancak 138. madde gerekçe gösterilerek komisyonun dağılması yönünde karar alınmış. Meclis Başkanlığı ise komisyonun çalışmalarına devam etmesi yönünde karar vermiş. Ayrıca gazeteci Uğur Mumcu cinayetiyle ilgili Adalet Bakanlığı’ndan dosya, belge ve ihbar mektupları, sanık sıfatıyla soruşturulan kişilerin varsa dosyalarının tümü istenmiş; fakat bakanlık tarafından cevap dahi verilmemiş.
 </p>
 <p class="MsoNormal">
  Bundan iki yıl önce kurulan Meclis İçtüzük Uzlaşma Komisyonu, çalışmalarını tamamladı ve Meclis Başkanlığı’na sundu. Yapılan değişiklikle Meclis İçtüzüğü’nün tamamı değişiyor. Bir sonraki yasama yılının en önemli çalışmalarından biri bu olacak. Başkanlığını Salih Kapusuz’un yaptığı komisyonda BDP’den Selahattin Demirtaş, CHP’den Ali Topuz ve MHP’den Nevzat Korkmaz bulunuyor. Ancak Meclis araştırma komisyonları bu değişiklikten yine nasibini alamamış. İçtüzük Uzlaşma Komisyonu’ndan MHP Isparta Milletvekili Nevzat Korkmaz, araştırma komisyonlarının yetkilerinin içtüzük yerine bir yasayla düzenlemesini öneriyor. Bir diğer yetkili ise gelmeyenler hakkında, komisyon teklifi ile Meclis Başkanlığı’na kişiler için yargı makamlarına suç duyurusunda bulunma yetkisi verilmesi gerektiğini düşünüyor. Şemdinli Komisyonu Başkanı Musa Sıvacıoğlu ise komisyonların süresine dikkat çekiyor. Çok önemli olayların 3 ay gibi bir sürede araştırılmasının zor olduğunu düşünen Sıvacıoğlu’na göre, süre en az 6 ay olmalı.
 </p>
 <p class="MsoNormal">
  Görünen o ki üçüncü kişilerin bilgi vermeye gelmemesi, devlet sırrı ve ticari sır kavramlarındaki belirsizlik ile yargıya intikal eden konularla ilgili bir yaptırımının olmaması, komisyonların doğru sonuca ulaşması yolunda en önemli engel. Cinayet ve suikastlara kurban giden isimlerin aileleri tarafından kurulan Toplumsal Bellek Platformu’nun görüşleri de bu yönde.
 </p>
 <p class="MsoNormal">
 </p>
 <p class="MsoNormal">
  Meclis tahkikatından Meclis araştırmasına
 </p>
 <p class="MsoNormal">
 </p>
 <p class="MsoNormal">
  “Sual ve istizah ve Meclis tahkikatı, Meclisin cümle-i salahiyetinden olup şekli tatbiki Nizamname-i Dâhili ile tayin olunur.” Meclis araştırmasıyla ilgili ilk ifadeler, 1924 Anayasası’nda bu şekilde yer alıyor. 1961 Anayasası dönemine kadar Meclis araştırması ibaresi yerine Meclis tahkikatı terimi kullanılmış. 1924 Anayasası’na kadar Meclis soruşturmasıyla karıştırılan Meclis araştırması ilk kez 1961 Anayasası’nda ayrı düzenleniyor. Söz konusu metinlerde geçen ‘Meclis tahkikatı’ kavramının sadece ‘Meclis soruşturması’na karşılık gelip gelmediği konusunda belirsizlik yaşanmış. Bu nedenle 1961 Anayasası’nda kavram karışıklığı giderilerek hem araştırma hem de soruşturma yer bulmuş. Meclis’in denetim yollarını içeren Anayasa’nın 88. maddesi ‘Meclis araştırması belli bir konuda bilgi edinilmek için yapılan incelemelerden ibarettir’ tanımıyla anayasal güvence altına alıyor. İlk Meclis araştırması, TBMM ile millî saraylar, kasırlar ve köşklerdeki eşya hakkında kurulmuş. 28 Nisan 1960’ta Menderes Hükümeti tarafından kurulan ve çok geniş yetkilere sahip olan ‘Tahkikat Komisyonu’ ise tarihe geçmiş en önemli komisyonlardan. Kimilerine göre darbeye zemin hazırladığı gerekçesiyle kapatılarak yetkileri elinden alınan komisyon, bugünkü hâle getiriliyor. Anayasa hukukçusu Ergun Özbudun, Meclis araştırmasının içinde bulunduğu vahameti şöyle yorumluyor: “Bir ifrattan tefrite geçiş durumu bu. Çok fazla yetkilerle donatılması ifratken, bütün yetkilerinin elinden alınması ise bir tefrittir.”
 </p>
 <p class="MsoNormal">
 </p>
 <p class="MsoNormal">
  Uğur Mumcu Cinayeti Araştırma Komisyonu Başkanı Ersönmez Yarbay:
 </p>
 <p class="MsoNormal">
  "Araştırma komisyonları kamuoyunun gazını alır!"
 </p>
 <p class="MsoNormal">
 </p>
 <p class="MsoNormal">
  Uğur Mumcu Cinayetini Araştırma Komisyonu’nu 1997’de kurduk. Bizim en büyük sorunumuz, yargıya intikal etmiş konularla ilgiliydi. Çünkü istediğimiz belgeleri alamadık. Yargı soruşturmanın gizliliği ya da kuvvetler ayrılığı ilkesini ileri sürerek belge vermiyor. Araştırma komisyonlarının en önemli faydası, konunun ülkenin gündemine gelerek enine boyuna tartışılması, değişik görüşlerin ortaya çıkması.
 </p>
 <p class="MsoNormal">
  Meclis’teki komisyon çalışmaları gizli yürütülmüyor. Basına bilgiler veriliyor. Şeffaf yürüdüğü için bazıları sınırlı bilgi veriyor. Biz de çoğu kişiyi çağırdık; ama gelmediler. Şunu ileri sürdüler, gizlilik esası vardır, yargı ve yasama ayrı erklerdir. Yargı yasamanın emrine girmiş gibi olur. Bence bu tür konularda araştırma komisyonları soruşturma komisyonuna dönüştürülmeli. Çünkü onlar mahkeme gibi çalışıyor. Yüce Divan’da yargılanma, mal varlığına el koyulması gibi yaptırımı var. Bu sefer de şöyle bir sakıncası var. Meclis her konuyu araştırıp sorgularsa yargılama organına dönüşebilir. Zaten araştırma komisyonunun kuruluş amacı suçluyu bulmak değil, bilgi edinmek. Siyasi iktidarlar bu raporlardan faydalanmak niyetinde olmadıkları için bu raporlar raflarda kalıyor. Bu raporların gereği yapılmadığı için Türkiye’deki siyasi partiler komisyonların etkin çalışmasına izin vermiyor. Çünkü komisyonların ortaya çıkardığı sonuçları takip etmek, siyasi partiler için büyük risk. Kısacası Meclis araştırma komisyonları kamuoyunun gazını almaktan öteye geçemiyor!
 </p>
 <p class="MsoNormal">
  <span>
  </span>
 </p>
 <p class="MsoNormal">
  Dünyada meclis araştırması Avrupa Birliği’ne üye bazı ülkelerde mahkemelerin bakmakta olduğu dava ile aynı konuda meclis araştırması açılması mümkün. Örneğin Avusturya, Belçika, Yunanistan, İtalya, Hollanda ve İsveç gibi ülkelerde aynı konu, hem yasama organınca hem de yargı organınca incelenebilmekte. Hatta bu ülkelerden Avusturya, Belçika, İtalya ve İsveç’te mahkemelerin ve araştırma komisyonlarının konu ile ilgili olarak birbirinden bilgi ve belge talep etme hakkı da var. Yunanistan ve Hollanda’da ise sadece mahkemeler bilgi ve belge talep edebiliyor. Ancak Fransa ve İsviçre gibi ülkelerde konunun yargıya intikal etmesi durumunda yasama organının aynı konuya ilişkin meclis araştırması açması mümkün değil. Hatta Fransa’da, 17 Kasım 1958 tarihli yönetmeliğe göre önceden kurulmuş bir araştırma komisyonunun incelediği konu ile ilgili bir dava açılması durumunda bu komisyonun görevi sona eriyor.
 </p>
 <p class="MsoNormal">
 </p>
 <p class="MsoNormal">
  9. ve 22. Dönem Arasında Kurulan Meclis Araştırması Komisyonları
 </p>
 <p class="MsoNormal">
  DÖNEMLER
  <span>
  </span>
  9
  <span>
  </span>
  10
  <span>
  </span>
  11
  <span>
  </span>
  12
  <span>
  </span>
  13
  <span>
  </span>
  14
  <span>
  </span>
  15
  <span>
  </span>
  16
  <span>
  </span>
  18
  <span>
  </span>
  19
  <span>
  </span>
  20
  <span>
  </span>
  21
  <span>
  </span>
  22
 </p>
 <p class="MsoNormal">
  Kurulan
  <span>
  </span>
  1
  <span>
  </span>
  <span>
  </span>
  1
  <span>
  </span>
  2
  <span>
  </span>
  6
  <span>
  </span>
  5
  <span>
  </span>
  12
  <span>
  </span>
  9
  <span>
  </span>
  24
  <span>
  </span>
  8
  <span>
  </span>
  24
  <span>
  </span>
  29
  <span>
  </span>
  10
  <span>
  </span>
  27
 </p>
 <p class="MsoNormal">
  Raporunu Veren
  <span>
  </span>
  1
  <span>
  </span>
  1
  <span>
  </span>
  -
  <span>
  </span>
  4
  <span>
  </span>
  4
  <span>
  </span>
  5
  <span>
  </span>
  4
  <span>
  </span>
  5
  <span>
  </span>
  4
  <span>
  </span>
  18
  <span>
  </span>
  28
  <span>
  </span>
  9
  <span>
  </span>
  26
 </p>
 <p class="MsoNormal">
  Çalışmalarını Bitiremeyen
  <span>
  </span>
  -
  <span>
  </span>
  -
  <span>
  </span>
  2
  <span>
  </span>
  -
  <span>
  </span>
  1
  <span>
  </span>
  -
  <span>
  </span>
  5
  <span>
  </span>
  19
  <span>
  </span>
  4
  <span>
  </span>
  5
  <span>
  </span>
  -
  <span>
  </span>
  1
  <span>
  </span>
  -
 </p>
 <p class="MsoNormal">
  Diğer
  <span>
  </span>
  -
  <span>
  </span>
  -
  <span>
  </span>
  -
  <span>
  </span>
  2
  <span>
  </span>
  -
  <span>
  </span>
  7
  <span>
  </span>
  -
  <span>
  </span>
  -
  <span>
  </span>
  -
  <span>
  </span>
  1
  <span>
  </span>
  1
  <span>
  </span>
  -
  <span>
  </span>
  1
 </p>
 <p>
 </p>
</font>

Kaynak: [www.aksiyon.com.tr](http://aksiyon.com.tr:80/aksiyon/newsDetail_getNewsById.action;jsessionid=4E9F0F84D05C97163B017A2806D3AE59?newsId=28723), [web.archive.org (arşiv bağlantısı)](http://web.archive.org/web/20110224024404/http://aksiyon.com.tr:80/aksiyon/newsDetail_getNewsById.action;jsessionid=4E9F0F84D05C97163B017A2806D3AE59?newsId=28723)
