# Büyükelçinin Afgan Sofrası

*Nursel Dilek Manavbaşı 2009.08.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eski Afganistan Büyükelçisi Abdüsselam Asım, ülkesine dönüp siyaset yapmak yerine Ankara’da kalmayı tercih etti. Afgan Sofrası isimli bir yer açan Asım, ülkesinin kültürünü tanıtmaya çalışıyor.
  </font>
 </div>
 <div id="newsText">
  <font class="detail-text">
   <p class="MsoNormal">
    Taliban rejiminin yıkılmasının ardından Afgan halkı bu hafta ikinci kez devlet başkanını seçmek için sandık başına gidecek. Seçim, Afganistan’ın geleceğini olduğu kadar, bölgesel ve küresel güvenliği de yakından ilgilendiriyor. Afgan halkı için çok kritik bu seçime Ankara’da yaşayan Afganlılar pek ilgi göstermiyor. Çünkü onlar artık siyasetten uzak durmak istiyor. Tıpkı ülkesine dönmeyip Ankara’da kalmayı tercih eden eski büyükelçi Abdüsselam Asım gibi. Bakanlık görevini bırakarak Ankara’da kalmayı tercih eden eski büyükelçi, şimdilerde açtığı Afgan Sofrası’yla adından söz ettiriyor.
    <span>
    </span>
   </p>
   <p class="MsoNormal">
    Türkiye’de ilk ve tek olan Afgan Sofrası’nda hem Afgan mutfağı hem Afgan kültürü tanıtılıyor. Asım’ın amacı ise savaş, uyuşturucu, kaçakçılık gibi olumsuzluklarla gündeme gelen ülkesinin imajını değiştirmek. Eski büyükelçi, siyasetten uzaklaşarak ticarete yönelmiş. Çocukları, eşi ve ortağıyla birlikte Afgan kültürünü ve damak tadını Türkiye’de yaşatmak amacıyla Afgan Sofrası’nı açmış.
   </p>
   <p class="MsoNormal">
    Asım ailesinin dördü erkek, dördü kız 8 çocuğu var. Asım’ın Ankara’da kalmasının en önemli sebeplerinden biri çocuklarının Türkiye’de başladıkları eğitime devam etmeleri. Asım’ın çocuklarının çoğu restoranda çalışıyor. Gazi Üniversitesi Kimya Mühendisliği ikinci sınıf öğrencisi Nacim, okuldan fırsat buldukça Afgan Sofrası’nda komilik yapıyor. Asım’ın eşi Mesude Hanım ise mutfakta aşçı olarak çalışıyor. Yaklaşık 13 yıldır Ankara’da yaşayan aile, artık Türk yemeklerini de benimsemiş. Afgan Sofrası’nın menüsünde hem Türk hem Afgan yemekleri yer alıyor. Asım, başlıca müşterilerinin Afganlı öğrenciler olduğunu belirtiyor. Ankara’da yaşayan birçok Afganlı öğrenci bu sayede ev yemeklerine hasret kalmıyor.
   </p>
   <p class="MsoNormal">
    YEMEKTEN ÖNCE YEŞİL ÇAY
   </p>
   <p class="MsoNormal">
    Afgan mutfağının en önemli özelliği, yemeklerden önce yeşil çay içilmesi. Hem antioksidan etkisi hem de mideyi rahatlatması açısından yeşil çayın Afgan Sofrası’nda önemli bir yeri var. Mesude Asım, “Afgan mutfağının olmazsa olmazı et, ekmek ve pirinçtir.” diyor. Dünyanın en lezzetli eti ve pirincine sahip Afganların en önemli yemeği de ‘palau’, yani etli veya sebzeli pilav. Kabili ya da Özbek pilavı da denen ‘palau’nun kırmızı et, tavuk eti ve sebze ile yapılan yüzlerce çeşidi var. Eski büyükelçi, pilavın eski savaş zamanlarında birçok imparatorluğun düşünüp keşfettiği bir yemek olduğunu söylüyor.
   </p>
   <p class="MsoNormal">
    Afganların yeme alışkanlığında ekmeğin de yeri çok önemli. Pilavla bile ekmek yeniyor. Et ise hemen hemen tüm ana yemeklerde kullanılıyor. Baharat ve taze otlar da öncelikli. Eski büyükelçi her şeyin aslına uygun olmasına özen gösterdiklerini, Türkiye’de bulamadıkları otları ülkelerinden getirdiklerini anlatıyor.
   </p>
   <p class="MsoNormal">
    Asım, Afganistan mutfağının Türk mutfağından sonra en zengin mutfak olduğunu düşünüyor. Ülkesinin komşuları Pakistan, İran ve Irak ile etkileşiminin çok yoğun olduğunu, bu sebeple zengin bir mutfağa sahip olduklarını aktarıyor: “Özellikle Afganistan’ın kuzey bölgesinde çok özel bazı yemeklerimiz var. Bu yemeklerin lezzeti dünyanın hiçbir yerinde yok diyebilirim. Avrupa’yı, Asya’yı, Amerika’yı çok gezdim; ama hiçbir yerde Afgan yemeklerinin lezzetine rastlamadım.”
   </p>
   <p class="MsoNormal">
    Asım, Türkiye’de kalmayı ve Afgan Sofrası’nın
    <span>
    </span>
    sayısını artırmayı düşünüyor.
   </p>
   <p class="MsoNormal">
   </p>
   <p class="MsoNormal">
    ‘Geri dönmek, benim için ölmek demekti’
   </p>
   <p class="MsoNormal">
   </p>
   <p class="MsoNormal">
    Abdüsselam Asım, Türk asıllı bir Afgan. Afganistan’ın Çağatay Türklerinden. Ülkesinde tıp eğitimini tamamladıktan sonra Dünya Sağlık Örgütü tarafından birçok ülkede araştırma yapmak üzere görevlendirilmiş. Psikiyatri üzerine eğitim alan Asım, ülkesinde rehabilitasyon merkezleri açarak insanları tedavi etmiş. Uyuşturucu ve AIDS’e karşı yıllarca savaşmış. Afganistan’da sağlık bakanı statüsünde görev yaparken, Türk asıllı olması sebebiyle Türkiye’ye büyükelçi olarak gönderilmiş. İki buçuk yıl görev yaptıktan sonra ülkesine dönmek yerine Ankara’da kalmayı tercih etmiş. Nedeni ise hem çocuklarının hem de kendinin can güvenliği: “Taliban rejimine karşı çalışan beş kişilik ekibin başındaydım. Etnik menşeli kararlar alarak Taliban’a karşı çalışmalar yaptım. Bu yüzden, dönmek, benim için ölmek demekti.”
    <span>
    </span>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### emre özbek, 17 August 2009, 00:00
> Ülkemiz için bir zenginliktir.

Kaynak: [www.aksiyon.com.tr](http://www.aksiyon.com.tr/aksiyon/haber-24791-buyukelcinin-afgan-sofrasi.html), [web.archive.org (arşiv bağlantısı)](http://web.archive.org/web/20140718121220/http://www.aksiyon.com.tr/aksiyon/haber-24791-buyukelcinin-afgan-sofrasi.html)
