# ‘Sözler’ perdede hayat buluyor

*Nursel Dilek Manavbaşı 2012.11.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bediüzzaman Said Nursi’nin eserlerinden ‘Sözler’ ilk kez bir tiyatro sahnesine taşındı. Sözler kitabında anlatılan misaller, Âdem’in nefsi ile hesaplaşması siyah perdede hayat buldu.
  </font>
 </div>
 <div id="newsText">
  <font class="detail-text">
   <p>
    Nefis, gerçekten kuvvetli ve azgın bir düşman. Allah’ın yardımı olmadan onunla başa çıkmak zor. İnsanın en kuvvetli düşmanı nefsi olunca, tabii olarak, en büyük savaşı da nefsine karşı giriştiği savaştır. Peki, nefsi yenmek mümkün mü?
    <p>
     Ankara’da gösterime giren ‘Sözler’ oyunu seyirciye bu soruyu yönlendiriyor. Ancak cevap oyunun sonunda gizli. Bir insanın nefsiyle iç hesaplaşmasının anlatıldığı oyunun bir özelliği de Bediüzzaman Said Nursi’nin önemli eserlerinden Sözler’den hayata geçirilmesi.
     <p>
      Bediüzzaman Said Nursi’nin hayat hikâyesi iki sinema filmine konu olmuştu. Şimdi ise eserlerinden ‘Sözler’ ilk kez tiyatro sahnesine taşındı. Sözler kitabında anlatılan beş mesel, oyunda yer alan Âdem’in nefsi ile hesaplaşması konusuyla işleniyor. Ankara Antares Sanat Evi’nde gösterime giren oyuna şimdiden ilgi büyük.
      <p>
       Sözler’in tiyatroda oyun hâline getirilmesi aslında 20 yıl öncesinin bir fikri. Ancak bugün hayata geçirilmiş. Risale-i Nur’dati mesellerin sahneye taşınmasıyla bu alanda ilk olma özelliği taşıyor. Üstad’ın nefse seslenişleri, gerçek bir karaktere karşı cismanileşiyor. Soyut meseleler sahnede somutlaştırılıp izleyicinin Üstad’la tanışması sağlanıyor. Oyunculardan Vural Arısoy oyunun bir uyarlama olmadığına dikkat çekiyor. Oyunu, Üstad Hazretleri’nin mesellerinin içinde anlatıldığı yeni bir kurgu olarak tanımlıyor. Burada amaç tiyatronun ışık, ses, müzik ve sahne üzerindeki oyuncular gibi güçlü görsel faktörlerini de kullanarak Üstad’ın sözlerini yeni bir bakış açısı ve kurguyla sahneye taşımak.
       <p>
        Sözler iki kişilik bir oyun. Vural Arısoy ve Abdullah Beyaztaş ‘Sözler’in’ oyuncuları. Senaryo ve yönetmen koltuğunda ise İrem Özdemir var.  Oyunda yer alan karakterlerden biri Âdem, diğeri ise nefsi yani Nefir. Tek perdelik oyunda bir insanın nefsiyle hesaplaşması ana tema. Oyundaki karakterlerden Âdem, hayatını nefsinin isteklerine göre yaşamış biri. Geçmişindeki hataların farkına vararak hayatına çekidüzen vermeye çalışıyor. İnanca yaklaştıkça daha önce yaptıklarından pişman oluyor. Ancak geçmişi değiştirmek elinden gelmiyor. Âdem yeniden doğuş sürecinde nefsinin eğilimlerini tamamen yok sayarak kendini ibadete, Allah’a ve hizmete adıyor. Yaşadığı bilinçlenme sonucu sorumluluğun nefsine değil Rabb’ine karşı olduğunun farkına varıyor.
        <p>
         Nefir ise Âdem’in nefsi. Yıllarca Âdem’i kendi istekleri doğrultusunda yönlendirmiş, bundan dolayı mutlu olmuş bir karakter olarak karşımıza çıkıyor. Âdem çocukluğundan beri tanıdığı, her işe onunla birlikte giriştiği Nefir’le ilişkisini kesmek istiyor. Üstelik ona hiçbir açıklama yapmadan. Nefir ise buna hayli içerliyor. Görüşme taleplerinin geri çevrilmesi Nefir’i daha da saldırganlaştırıyor. Nefir bir plan yaparak bir gece Âdem’i kaçırmaya karar veriyor. Öyle ya da böyle onunla yüzleşmeye ve sorun neyse halletmeye çalışıyor.  İkilinin hesaplaşması oyun boyunca devam ediyor. Âdem oyun sonuna kadar ‘Nefsimi öldürebilir miyim?’ sorusunun cevabını arıyor. Bunda ne kadar başarılı olabildiği ise oyunun sonunda ortaya çıkıyor.
         <p>
          Oyunun Genel Sanat Yönetmeni Vural Arısoy, Sözler Risalesi’ni oyunlaştırmadıklarının, bir insanın nefsiyle yaşadığı problemleri ‘Sözler’le’ nasıl çözdüğünü anlatmaya çalıştıklarının altını çiziyor. Bunu yaparken de beş meselden nasıl yararlandıklarını anlatıyor: “Yazılı bir eseri sahneye ya da perdeye taşırken kullanılan teknikler vasıtasıyla hem daha çok insana ulaşmak hem de anlatıyı görselleştirerek daha etkili bir anlatım sunmak amaçlanır. Gayemiz Üstad’ın mesellerini tiyatro tekniklerini kullanarak yeni bir kurgu içinde muhataplarıyla buluşturmaktı. Ayrıca henüz onu keşfetme şansını bulamamış olanlarla da tanıştırmak.” Oyun hem hikâye  açısından hem de görsel açıdan iki katmanlı olarak ilerliyor. İlki sahnede Âdem ve Nefir’in yaşadıkları, ikincisi ise bu diyaloglarla bağlantılı olarak Risale-i Nur’da bulunan mesellerin sahne arkasında perdede hayat bulması. Kurgulanan hikâye sayesinde izleyicinin oyun vasıtasıyla kendi hayatını sorgulamaya yönelmesi de sağlanıyor. Bu yönüyle Sözler sadece sanatı icra etmeyi amaçlayan bir oyundan öte söyleyecek çok ‘sözü’ olan; daha ulvi amaçlara hizmet etmeyi hedefleyen bir oyun.
         </p>
         <p>
          Oyunda anlatılan beş mesel
          <p>
           1. Mesel: Allah’a kendini vakfetmeyi, Allah’ın verdiğini O’nun yolunda kullanmayı ve dünyevi olanın emanet oluşunu konu alır.
          </p>
          <p>
           2. Mesel: Şükür ve küfür karşıtlığını ön plana çıkarır. Takva sahipliği birincisine götürürken, nefse kendini teslim etmek ikincisinin yoludur.
          </p>
          <p>
           3. Mesel: İman ve inancın önemini ön plana çıkaran bu mesel, inanç dairesindeki iyi düşünen insanın iyiyi göreceğini vurgular. Karamsarlık insanı küfre götürürken, pozitif bakış açısı imanı sağlamlaştırır. İmanın güçlü olmasıyla da insan olaylara daha olumlu bakar. İkisi birbirini besler.
          </p>
          <p>
           4. Mesel: Namazın ve ibadetin önemini anlatan bu mesel, ibadetin insana zenginlik getirmesi, ibadetle Allah’a yaklaşmayan insanın ise fakirlik ve hüsran içinde nasıl yıkılacağını vurgular. İbadetin imanı nasıl desteklediğini ve böyle bir destekten mahrum kalmamamız gerektiğini anlatır.
          </p>
          <p>
           5. Mesel: İnsanın en zayıf olduğu noktayı hedef alan bu mesel, kibri ele alır. Kişinin kendini yenerek ben demekten kaçınmasının, gururu ve mağduriyeti bir kenara bırakarak mütevazı bir şekilde Allah’ı kabul etmenin gerekliliğini vurgular. Kibir iman için her zaman tehlikelidir ve insan bunu asla unutmamalıdır.
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34139-sozler-perdede-hayat-buluyor.html), [web.archive.org (arşiv bağlantısı)](http://web.archive.org/web/20121202083212/http://www.aksiyon.com.tr/aksiyon/haber-34139-sozler-perdede-hayat-buluyor.html)
