# Enfeksiyon kapan hastanelere neşter

*Nursel Dilek Manavbaşı 2005.08.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hastane enfeksiyonu nedeniyle son bir buçuk ayda 18 bebek hayatını kaybetti. Sağlık Bakanlığı bunun üzerine hastaneler enfeksiyon kontrol doktoru ve hemşiresi zorunluluğu getirdi. Oysa hastanelerde enfeksiyon kontrol komiteleri ilk olarak 20 yıl önce kurulmuştu. Uzmanlar, “el yıkamak” gibi basit bir yöntemin bilehastane enfeksiyonunu yarı yarıya düşürebileceğini belirtiyor.
      <br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608022216im_/http://www.aksiyon.com.tr/resim/559/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Önce Manisa Üniversitesi Yenidoğan Servisi’nde iki bebeğin, sonra Trakya Üniversitesi Hastanesi’nde sekiz bebeğin ve son olarak Kayseri Erciyes Üniversitesi Gevher Nesibe Hastanesi’nde sekiz bebeğin hayatını kaybetmesi senelerdir çözüm bulunamayan ‘hastane enfeksiyonu’ sorununu gündeme getirdi. Eski Ulaştırma Bakanı Veysel Atasoy’un geçen yıl hastane enfeksiyonuna bağlı olarak yaşamını yitirmesi ve iki ayda toplam 18 bebeğin hayatını kaybetmesi Sağlık Bakanlığı’nı harekete geçirdi. Bakanlık bir yıldır bekleyen yataklı tedavi kurumları enfeksiyon kontrol yönetmeliğini çıkardı. Buna göre bütün yataklı tedavi kurumlarında enfeksiyon kontrol komiteleri kurulacak. Komite tarafından alınan kararlar bütün personel için bağlayıcı olacak. Komite başkanları, başhekim yardımcısı veya dekan yardımcılarından seçilecek. Komiteler, enfeksiyon kontrolünde en üst karar organı olarak çalışacak. Hastanede enfeksiyon riski sürekli kontrol edilecek. Veriler internet aracılığıyla Sağlık Bakanlığı’na bildirilecek. Sağlık Bakanlığı’na bağlı 805 hastanenin yüzde 80’inde bu enfeksiyon kontrol komiteleri zaten vardı. Ancak aktif olarak çalışıp çalışmadıkları denetlenemiyordu.
   <br>
    <br/>
    Uzmanlar, yönetmeliğin 1 yıldır bekliyor olmasını yönetim değişikliklerine ve bürokrasinin yavaş işleyişine bağlıyor. Yönetmeliğin çıkması için bebeklerin ölmesi mi gerekiyordu bilinmez; ama elim olayların süreci hızlandırmış olması da biraz buruk karşılanıyor. Her ne kadar yönetmelik yeni çıksa da birçok hastanenin enfeksiyon kontrol komitesi vardı. Ancak bebek ölümleri de gösterdi ki sistem işletilemiyordu. Komitelerin ilk uygulaması Hacettepe Üniversitesi Tıp Fakültesi Hastanesi’nde gerçekleştirildi.
    <br/>
    <br/>
    Enfeksiyonu önlemede yönetmelik yeterli değil
    <br/>
    <br/>
    Türkiye’de hastane enfeksiyonları ile ilgili olarak ilk çalışmalar 1985’te Hacettepe Üniversitesi Erişkin Hastanesi’nde enfeksiyon kontrol komitesinin kurulması ve bir Enfeksiyon Kontrol Hemşiresi’nin görevlendirilmesi ile başladı. Hacettepe Üniversitesi Tıp Fakültesi İç Hastalıkları Anabilim Dalı Başkanı ve Hastane Enfeksiyonları Kontrolü Derneği Genel Sekreteri Prof. Dr. Serhat Ünal, 1994’ten beri derneğin başkanlığını yürütüyor. Yıllardır yönetmeliğin çıkması için emek sarf eden Ünal, “20 yıllık bir emeğin sevincidir bu yönetmelik. Enfeksiyon kontrol komitesi kendi hastanemizde vardı, fakat Türkiye’ye şamil bir şeylerin yapılması gerekiyordu. Hiç kimse istemezdi o bebeklerin ölmesini; ama bu olayların yaşanması hastane enfeksiyonunun gündeme gelmesini sağladı.
    <br/>
    <br/>
    Serhat Ünal’a göre, yönetmelik enfeksiyonu önlemede yeterli değil. Çünkü daha bu yönetmeliğin nasıl uygulanacağına dair bilgi bile yok. Bunun için sertifikalı eğitim programları düzenlenmeli, programın kullanımı için kurslar açılmalı, hemşireler ve doktorlar hastane enfeksiyonlarıyla ilgili kurslara tabi tutulmalı. Yani hastanelerin topyekün eğitim ve hijyen seferberliği başlatması şart.
    <br/>
    <br/>
    Enfeksiyon kontrol komiteleri aktif çalışmıyor
    <br/>
    <br/>
    Hastane tıbbının önemli bir parçası olarak tanımlanan hastane enfeksiyonları kendi haline bırakıldığında hastalarda görülme oranı yüzde 10-15’lere çıkabiliyor. Ancak hastane enfeksiyon kontrol programı uygulandığında bu oranı yüzde 4-4,5’lara çekmek mümkün. Uzmanlar, hangi enfeksiyon olursa olsun bütün hastane enfeksiyonlarının hastanede meydana geldiği zaman öldürme ihtimalinin üç kat daha fazla olduğunu söylüyor. Örneğin toplumda kazanılan bir zatürrenin öldürme riski ortalama yüzde 10 iken, hastanede kazanılan bir zatürreenin öldürme oranının yüzde 50 olduğu ifade ediliyor.
    <br/>
    <br/>
    Uzmanlar pek çok hastanede enfeksiyon kontrol komitelerinin olduğunu; ama aktif çalışmadığından hastane enfeksiyonlarının oluştuğunu ileri sürüyor. Hepsi de art arda gelen bebek ölümlerine dikkat çekerek, “Belki bu hastanelerde enfeksiyon komiteleri aktif olarak çalışsaydı bu kadar bebek ölmezdi.” diyor. Hacettepe Üniversitesi Tıp Fakültesi İç Hastalıkları Anabilim Dalı Enfeksiyon Hastalıkları Ünitesi Enfeksiyon Kontrolünden Sorumlu Öğretim Üyesi Dr. Yeşim Çetinkaya Şardan, bu yönetmeliğin enfeksiyonu önlemede yeterli olmadığına dikkat çekerek, “Hiç kimse artık hastane enfeksiyonu yaşanmayacak, bebek ölümleri olmayacak gibi bir mucize algılamasın.” diyor. Enfeksiyon üniteleri aktif çalışmazsa bu yönetmeliğin sadece kağıt üzerinde kalacağını, yine aynı olayların yaşanacağını söylüyor.
    <br/>
    <br/>
    Türkiye’de maalesef hiçbir hastanede yoğun bakımda yatan hastaya veya yeni doğan bir bebeğe tek kişi bakmıyor. Asıl sorun da bu standartları yakalayamamaktan kaynaklanıyor. Bu nedenle Dr. Şardan hastanelerdeki personel sayısının yetersizliğinden yakınarak hastane enfeksiyonunun oluşmasındaki en önemli nedenin personel sayısının az olmasından kaynaklandığını söylüyor. Aynı hemşire ve bakıcının onlarca hastaya bakması enfeksiyonların taşınma riskini artırıyor. Şardan, “Enfeksiyonlar gelişmiş ülkelerde de görülüyor; ama bizim ülkemizde peş peşe gelmesi normal değil. Eğer dokuz yatağa gece bir hemşire bakıyorsa burada sorun yaşanmaması da mümkün değil.” diyor. Ege Üniversitesi Yenidoğan Anabilim Dalı Başkanı Prof. Dr. Nilgün Kültürsay da meslektaşlarına katılıyor. “Bir hemşire sadece 30 kişiye bakıyorsa elini yıkasa mesaisini bitirir.” diyor. Yani hijyenin en temel şartı el yıkama bile hastanelerde gereği gibi uygulanamıyor.
    <br/>
    <br/>
    Yoğun bakım üniteleri risk taşıyor!
    <br/>
    <br/>
    Dünya Sağlık Örgütü (WHO) verilerine göre hastanede yatarak tedavi gören her 10 hastadan birinde hastane enfeksiyonu ortaya çıkıyor. İstatistikler dünyanın en gelişmiş ülkelerinde dahi enfeksiyon oranlarının yüzde 5’e çıkabildiğini gösteriyor. Ancak yenidoğan prematüre bebeklerin yattığı servislerde bu oran yüzde 10 hatta daha da yukarılara çıkabiliyor. Bunun sebebini Zekai Tahir Burak Kadın Sağlığı ve Eğitim Araştırma Hastanesi Enfeksiyon Takip Uzmanı Dr. Serpil Ünlü şöyle açıklıyor: “Yenidoğan bebeklerin enfeksiyonlara karşı önceden kazanılmış bir bağışıklık sistemi olmadığı için enfeksiyon yapan etkenlere daha hassastırlar. Bu nedenle hem kolay yakalanırlar hem de enfeksiyonu atmak için cevap vermezler.”
    <br/>
    <br/>
    Hastane enfeksiyonu açısından diğer bir riskli yer ise yoğun bakım üniteleri. Hastanenin bütün birimlerinde ortaya çıkan hastane enfeksiyonu yoğun bakım üniteleri söz konusu olduğunda daha da ürkütücü olabiliyor. Bunun nedeni ise enfeksiyonların yoğun bakım ünitelerinde diğer bölümlere göre 10 kat daha fazla olabilmesi. Hastane genelinde yüzde 1 olan enfeksiyon riski yoğun bakım ünitelerinde yüzde 20’lere çıkabiliyor. Yoğun bakım ünitelerinde ağır hastaların yatması ölümcül enfeksiyon riskini daha da artırıyor.
    <br/>
    <br/>
    Sağlık Bakanlığı Temel Sağlık Hizmetleri Genel Müdür Vekili ve Enfeksiyon Hastalıkları Klinik Mikrobiyoloji Uzmanı Doç. Dr. Turan Buzgan, yoğun bakım ünitelerindeki riskin hastaların bu ünitelerde uzun süre yatıyor olmalarından kaynaklandığını belirtiyor. Dolayısıyla buralarda enfeksiyonlara daha fazla maruz kalınabiliyor. Buzgan’a göre bunu önlemenin en iyi yolu da yoğun bakım tedavisi alması gereken bir hasta bu tedaviyi gördükten sonra bekletilmeden yoğun bakımlarda tutulmaması gerektiği. Böylece enfeksiyona yakalanma ihtimalinin düşebileceğini belirtiyor.
    <br/>
    <br/>
    Geçmişte yoğun bakım üniteleri bile kapanmış!
    <br/>
    <br/>
    Tüm dünyada olduğu gibi Türkiye’de özellikle hasta sayısının fazla olduğu hastanelerde hastane enfeksiyon vakaları görülüyor. Ne yazık ki dünyanın en gelişmiş hastanelerinde dahi hastane enfeksiyonları sıfır olarak kayıtlara geçmemiş. Ülkemizde de hastane enfeksiyonları aslında yeni bir kavram değil. Geçmişte yoğun bakım ünitelerinin, ameliyathanelerin kapatıldığı, hastane enfeksiyonlarından hayatını kaybeden insanların olduğu günler de var; ama hastane enfeksiyonlarıyla ilgili rapor tutulmadığı için bunları belirlemek mümkün değil. Dr. Yeşim Çetinkaya Şardan, “Son günlerde hastane enfeksiyonlarıyla ilgili olarak bir artış olup olmadığını söylemek zor. Çünkü bu ölçümler Türkiye’de yapılmıyor, yapılsa bile gizli tutuluyor.” diyor. Turan Buzgan da bu tür olayların geçmişte de yaşandığını, ileride de olabileceğine dikkat çekerek hastane enfeksiyonunu önlemenin mümkün olmadığını ileri sürüyor.
    <br/>
    <br/>
    En basit ve en önemli tedbir ‘el yıkamak’
    <br/>
    <br/>
    Hastanedeki enfeksiyonu önlemenin en basit yolu hastaya müdahaleden önce ve sonra el yıkamaktan geçiyor. Bunun gibi alınacak basit tedbirler enfeksiyon oluşmasını engelliyor. Bu yapıldığı takdirde hastane enfeksiyonu yüzde 50 engelleniyor. Tüm hastanelerin sterilizasyon ve dezenfeksiyon malzemeleri komite kararıyla belirleniyor. Ameliyathanelerin, yoğun bakım ünitelerinin temizlenmesi, servislerin temizlenmesi hepsinin ayrı kuralları bulunuyor. Hastaneye alınan deterjanlar, doktorun ameliyata girerken elini yıkadığı sabun, yerlerin neyle temizleneceği hepsi farklı olarak alınıyor.
    <br/>
    <br/>
    Enfeksiyon kontrol komiteleri, bir kişide hastane enfeksiyonu meydana gelmiş ise onu tespit ediyor. Başkalarına bulaşmasın diye ne tür odalara yatırılacağı, odanın havalandırmasının nasıl olacağı, o odaya hemşire ve doktorların girerken ne gibi tedbirler alınacağı, ziyaretçi kabul edilecek mi edilmeyecek mi, edilirse ne şekilde kabul edilecek hepsinin yazılı kuralları bulunuyor. Zaten enfeksiyonun meydana gelme ve yayılma sebebi de enfeksiyon komitelerinin çalışmamasından kaynaklanıyor.
    <br/>
    <br/>
    Hastanemizde enfeksiyon nedeniyle ölüm yok
    <br/>
    <br/>
    Enfeksiyon kontrol komitelerinin aktif olarak çalışması anlamında örnek gösterilecek bir yer Zekai Tahir Burak Kadın Sağlığı Eğitim ve Araştırma Hastanesi. Ankara’da en fazla yoğunluğun ve doğum sirkülasyonunun yaşandığı hastanede şu ana kadar enfeksiyona bağlı bir ölüm gerçekleşmemiş. Enfeksiyon kontrol komiteleri hemşirenin elini yıkayıp yıkamadığına kadar kontrol ediyor. Bunu anlamak için el kültürleri dahi alınıyor, herhangi bir sorun varsa tespit ediliyor. Dr. Serpil Ünlü, bunu komitenin aktif olarak çalışmasına bağlıyor: “Hastanemizde yatan tüm hastalar enfeksiyon açısından izlenmekte, kültürleri alınmakta ve kontrolleri yapılmaktadır. Tüm veriler enfeksiyon kontrol toplantılarında gözden geçirilerek izlenmekte ve gerekli tedbirler alınmaktadır. Hastanemizde bir enfeksiyon tespit edildiğinde hemen önlem alınıyor eğer o hastanelerde de bu yapılmış olsaydı bu kadar bebek ölmezdi.”
    <br/>
    <br/>
    <br/>
    <br/>
    HASTANE ENFEKSİYONU NEDİR?
    <br/>
    <br/>
    Hastane enfeksiyonu herhangi bir enfeksiyon hastalığı kuluçka döneminde olmayan ve enfeksiyonu bulunmayan hastada, hastaneye yatışından itibaren 48-72 saat sonra veya taburcu olduktan 10 gün sonrasına kadar geçen sürede enfeksiyon oluşması anlamına geliyor. Hastanelerdeki hijyen eksikliği, yoğunluk, havalandırma sisteminin iyi olmaması, hastane ortamında yoğun ve uygunsuz antibiyotik kullanımı hastane enfeksiyonu nedenlerinin başında geliyor. Ayrıca hastayı yaşatmak için başvurulan sonda, kateter takılması gibi küçük cerrahi girişimler, ameliyatlar ve yoğun bakımda solunum cihazına bağlanma gibi tedaviler hastane enfeksiyonuna yakalanma riskini artırıyor. Hastanede bulunan bakteriler ve mantarlar yaraya bulaşıp kana karışıyor ve hastayı birkaç gün içerisinde ölüme götürebiliyor.
    <br/>
    <br/>
    Enfeksiyon kontrol komitelerinin görevleri neler?
    <br/>
    <br/>
    Hastanenin enfeksiyon kontrolünden sorumlu olurlar.
    <br/>
    <br/>
    Hastanenin dezenfektan ve sterilizasyon malzemeleri onların kontrolünde alınır. Hangi hastalarda hastane enfeksiyonunun gelişip gelişmediği kontrol edilir. Takip düzenli olarak yapıldığında en ufak bir değişiklik fark edilir, bir vakıaya rastlandığında hemen alarma geçilir.
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22379), [web.archive.org (arşiv bağlantısı)](http://web.archive.org/web/20070608022216/http://www.aksiyon.com.tr:80/detay.php?id=22379)
