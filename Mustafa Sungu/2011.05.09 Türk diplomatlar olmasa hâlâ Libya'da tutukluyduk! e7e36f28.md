# Türk diplomatlar olmasa hâlâ Libya’da tutukluyduk!

*Mustafa Sungu 2011.05.09*

<font class="agenda2NewsSpot">
 Arap asıllı Amerikalı gazeteci Anthony Shadid ve arkadaşları, 6 gün boyunca Kaddafi’ye bağlı kuvvetler tarafından alıkonuldu. Libyalılar ile Amerikalılar takasın nasıl olacağı konusunda bir türlü anlaşamadı. Problem Türk diplomatların araya girmesiyle çözüldü.
</font>
<font class="newsDetail">
 <p>
  <p class="MsoNormal">
   2002 yılında Amerikalı bir gazeteci Ramallah’ta omzundan vuruldu. O bölgeye gazetecilerin girmemesi yolundaki ikazları dikkate almamıştı. Boston Globe adına haberi takip eden Arap asıllı Amerikalı Anthony Shadid’di, o gazeteci. 2004 ve 2010 yıllarında iki kez gazeteciliğin en önemli ödülü olarak kabul edilen Pulitzer’i kazanan Shadid bu yıl bir kez daha gündeme geldi. Anthony Shadid, The New York Times gazetesi adına Libya’daki olayları takip ederken Kaddafi’ye bağlı kuvvetlerce beraberinde bulunan arkadaşları ile birlikte 6 gün boyunca alıkonuldu, ölümle burun buruna geldi. Bu korkulu 6 günlük bekleyişin ardından, Türk diplomatlarının girişimleriyle serbest bırakıldılar. Shadid ile El Kaide lideri Üsame bin Ladin’i ve elbette en çok merak edilen Libya’da 6 günlük tutukluluğunu konuştuk.
  </p>
  <p class="MsoNormal">
   -Libya’da tam olarak ne oldu, başınızdan neler geçti anlatabilir misiniz? Kaddafi’ye bağlı kuvvetlerce tutuklandıktan sonra tam
   <span>
   </span>
   olarak neler oldu?
  </p>
  <p class="MsoNormal">
   Tutuklandığımızda en büyük korkumuz kimsenin bize yardım edemeyeceği ve nerede olduğumuzu bilmediği korkusuydu. Ve 5 gün boyunca kimse nerede olduğumuzu bilmiyordu. Tripoli’ye vardığımızda durumun değişeceği duygusuna kapıldık. Kaçırıldığımızda günlerden salıydı ve Tripoli’ye perşembe gecesi vardık. Sabah Libyalı diplomatlarla ilk görüşmemizi yaptık ve işte o an Amerikalıların bir şey yapamayacaklarını anlamış bulunduk. İngilizler de hakeza hiçbir şey yapamıyordu. Türkiye o sırada İngilizler adına hareket etti. Türk diplomatlar olmasa hâlâ tutukluyduk. Libya Hükümeti bir Amerikalı diplomatın bizi alması için ısrar ediyordu. Amerikalılar ise bunu reddetti. Zira daha bombardımana yeni başlamışlardı o noktada. Sınıra götürülüp orada bırakılmamızı istediler. Libya bunu kabul etmedi. En azından diplomatik bir takas istiyorlardı.
  </p>
  <p class="MsoNormal">
   İşte tam o sırada Türkiye devreye girdi. Söylemem gerekir ki gerek Suriye’de gerek Irak’ta gerekse çalıştığım diğer bölge ülkelerinde Türk diplomatlardan çok etkilendim. Tripoli’de de kendilerinden çok etkilendim. Kendilerini nasıl ifade edeceklerini çok iyi biliyorlar. Kültürü ve diplomatik nezaketi çok iyi biliyorlar. Libyalıların onların varlığından çok hoşnut olduklarını söyleyebilirim. Büyükelçi, beraberindeki 2 diplomatla Karargaha geldi ve takas orada gerçekleşti. Bizi arabaya bindirdiler ve Türk Büyükelçiliği’ne götürdüler. Türk Büyükelçiliği’ne adımımı attığım anda biliyordum ki artık evime gidebilecektim. Çok güzel bir duygu.
  </p>
  <p class="MsoNormal">
   -Türkiye önce İngiltere adına hareket ediyordu dediniz sanırım.? Ne anlama geliyor bu?
  </p>
  <p class="MsoNormal">
   İngilizler kendi büyükelçiliklerini kapattıktan sonra Türkiye’den yardım istedi çıkarlarını koruması için. Amerikalılar takasın nasıl gerçekleşeceği konusunda çözüm bulamadı. En sonunda onlar da Türkiye’den yardım istediler.
  </p>
  <p class="MsoNormal">
   -Şoförünüz bulundu mu?
  </p>
  <p class="MsoNormal">
   Şoförümüzün başına ne geldiğini hâlâ anlamaya çalışıyoruz. Tutuklandığımız günün akşamından sonra onu bir daha görmedik. Öldürülmüş olmasından kaygılanıyoruz.
   <span>
   </span>
   Tutuklandığımız sırada çok büyük bir silahlı çatışma vardı. O çatışmadan sonra onu bir daha görmedik. Ama hâlâ araştırmaya devam ediyoruz. The NY Times’dan bir gazeteci Libya’ya gitti ve izini bulmaya çalıştı. Tutuklu olduğu söylentilerini de duyduk. Ama açıkçası yaşayıp yaşamadığına ilişkin tatmin edici bir yanıt yok.
  </p>
  <p class="MsoNormal">
   -Libyalı askerler sizi yakaladığı anda neler hissettiniz. Sizi yakalayanlar hangi birliğe bağlıydı? O an öldürüleceğinizden korktunuz mu?
  </p>
  <p class="MsoNormal">
   Evet. O gün alıkonulduğumuz öğle sonrası saat 4’te, öleceğimizi düşündüm. Milisler tarafından alıkonulmuştuk. Normal askerlere benzemiyorlardı. Üstleri başladı dağınıktı. Teçhizatları iyi sayılmazdı. Düzenli askerlere benzemiyorlardı. Bizi yere yatırdılar. Biri Arapça, ‘Ateş edin!’ deyince arkadaşı, ‘Yapamayız, bunlar Amerikalı.’ dedi. O an yerde yatıyorduk, ölüme en yakın olduğum anı hissettim. Başımızdan vurulacağımızı düşündüm. Ama olmadı. O gece boyunca saatlerce isyancılarla yanlarında bulunduğumuz milis güçler arasındaki silahlı çatışmayı yaşadık. Çok korkunçtu. Çapraz ateş arasında kalacağımızdan endişe ediyorduk.
  </p>
  <p class="MsoNormal">
   -Üsame bin Ladin’in öldürülmesini nasıl değerlendiriyorsunuz? Sonuçları ne olacak?
  </p>
  <p class="MsoNormal">
   2001 yılından bu yana İslam dünyasındaki gelişmelere, özellikle de yepyeni bir dönem olarak değerlendirdiğimiz şu son birkaç aydır yaşanan gelişmelere baktığımız zaman, Bin Ladin’in bu olayların dışında olduğunu görüyoruz. Ölümü yeni bir başlangıcı, özellikle de terörizm, işgal, savaş, çatışma olarak zihnimize kazınan son 10 yıllık sürecin kapandığını işaretliyor kanımca.
  </p>
  <p class="MsoNormal">
   -Bu süreç sizce nasıl bir süreç olacak biraz açıklayabilir misiniz?
  </p>
  <p class="MsoNormal">
   Çok net değil açıkçası. Mısır ve Tunus’taki devrimler kıyasla daha kolay devrimler oldu kuşkusuz. İnsanlar öldü. Hâlâ bir belirsizlik olsa da diğer ülkelerde olduğu gibi büyük kıyımlar yaşanmadı. Sanırım önümüzdeki dönem daha akılcı bir dönem olacak. Fakat Mısır ve Tunus’taki gibi kolay devrimler artık olmayacak. Daha uzun süren, Libya’daki gibi, Suriye’deki gibi, Yemen’deki gibi şiddetin daha yoğun olduğu devrimler göreceğiz. Aylar, belki de yıllar sürecek süreçlerden söz ediyoruz. Ama bu süreç yine de doğru bir süreçtir. Daha sağlıklı, daha demokratik bir Arap dünyasına doğru gidiyoruz. Ama bu süreç ocak ve şubat aylarındakinden çok daha uzun sürecek.
  </p>
  <p class="MsoNormal">
   -Büyük Ortadoğu Projesi’nin Ortadoğu ve Kuzey Afrika’da olanlarla bir alakası var mı? ABD bu oyunun neresinde?
  </p>
  <p class="MsoNormal">
   Bush yönetiminin bu politikalarının Arap Baharı’nı geciktirdiğini düşünüyorum. Irak’ın işgali tam bir felaket oldu. Arap dünyasının hâlâ gücenik olmasına neden olan bu işgal Irak toplumunu tahrip etti, yıkım ve şiddet getirdi. Arap Baharı, Amerikan yardımı olsa da olmasa da engellenemezdi. İşçi hareketleri, gençlik hareketleri, kadın hakları hareketleri, politik muhalefetin güçlenmesi, hükümete karşı büyüyen öfke Mısır’daki değişimin temel dinamikleri oldu.
  </p>
  <p class="MsoNormal">
   -Bin Ladin’in denize atılması sizce yerinde bir hareket miydi?
  </p>
  <p class="MsoNormal">
   Amerikalılar da bunun bazı soru işaretlerine sebep olacağını anlayacaklardır. Ortadoğu’daki birçok insan bunu sorguluyor şu an. Bir şey mi saklıyorlardı? Geçekten öldürülen Bin Ladin miydi? Elbette mezarının bir türbe ya da tapınağa dönüşmesini engellemek istemiş olabilirler. Amaçları bu idiyse, Ladin’i Suudi Arabistan’a gömebilirlerdi. Zira orada türbe falan olmaz, basit bir mezarı olurdu. Dürüst olmak gerekirse bu galiba bir hata oldu. Birincisi dinî hassasiyeti gücendiriyor, ikincisi ise şüphelere neden oluyor.
  </p>
  <p class="MsoNormal">
   -Bin Ladin’in öldürülmesi ABD’nin Afganistan politikasını nasıl değiştirecek? Sizce Amerikan askerleri Afganistan’ı terk edecek mi?
  </p>
  <p class="MsoNormal">
   Amerikalıların Afganistan’daki öncelikli motivasyonu Bin Ladin’i bulmaktı. Artık bu gerekçe ortadan kalktı. Yakında Amerikan toplumunda bu kadar büyük bir Amerikan askerî varlığını Afganistan’da bulundurmanın pek de stratejik olmadığına ilişkin bir farkındalık oluşmaya başlar. Amerikan askerleri kısa bir müddet daha orada durmaya devam edecektir sanırım. Ama şunu kesinlikle söyleyebilirim ki Arap dünyasında yepyeni bir dönem başlamıştır. Biraz zor ve potansiyel olarak kanlı da olabilir. Önümüzde çok yol var. Ama bu potansiyel, Arap dünyasının yakın tarihinde karşılaşabileceği en büyük potansiyeldir. Bu da daha demokratik bir Arap dünyasıdır. Bir gazeteci olarak böyle bir sürece tanıklık etmekten ötürü çok heyecanlıyım.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29359-176-turk-diplomatlar-olmasa-h%C3%A2l%C3%A2-libyada-tutukluyduk.html), [web.archive.org (arşiv bağlantısı)](http://web.archive.org/web/20110819072948/http://www.aksiyon.com.tr:80/aksiyon/haber-29359-176-turk-diplomatlar-olmasa-h%C3%A2l%C3%A2-libyada-tutukluyduk.html)
