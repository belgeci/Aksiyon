# Türkiye’deki Almanya

*Buket Davulcu 2013.04.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Almanya deyince aklımıza ilk gelen ‘Alamancılar’ olur. Biz de bu ezberi bozalım dedik. Almanların Türkiye’ye nasıl geldiklerini, nerelerde yaşadıklarını bizzat onlardan dinledik. Anladık ki Türkiye’nin bir Almanyası, Almanların da Türkiyesi var.
  </font>
 </div>
 <div id="newsText">
  <font class="detail-text">
   <p>
    ‘Turist Ömer Almanya’da’, ‘Almanya’da Bir Türk Kızı’, ‘Almanyalı Yârim’ gibi birçok filmde ‘Alamancı’ların birbirinden farklı ‘trajik’ hikâyelerini seyrettik, bazen güldük, bazen hüzünlendik. Peki, Almanların yaşadığı Türkiye’de bir film çeksek senaryo nasıl olurdu? Her göç hikâyesinin benzer yönleri olsa da ülkelerin kaderi hikâyeleri faklılaştırıyor. Almanların Türkiye’ye gelişleri sürgün ile başlar. Özellikle Nasyonal Sosyalizm (Nazi) döneminde politik ve ırkçı sebeplerle yüzlerce kişi 1930’lu yılların yoksul Türkiye’sine sığınmak zorunda kalır. Tüccar, gazeteci, müzisyen, esnaf, zanaatkâr, avukat, mimar, mühendis, doktor hemşire gibi çeşitli mesleklerden 300 civarında Alman mülteci son derece zor şartlar altında kendilerine ve ailelerine Türkiye’de bir hayat kurmaya çalışır. 1945’e kadar Almanca konuşulan ülkelerden yaklaşık 1000 sığınmacı Türkiye’ye göç eder. Kaçışla başlayan bu ‘Türkiye keşfi’ zamanla bir sevdaya dönüşür. Gelenlerin çoğu dönmek istemez. İstanbul’dan İzmir’e, Alanya’dan Adana’ya, Çorum’dan Yozgat’a kadar birçok şehre yerleşirler.
    <p>
     <img alt="" height="300" src="http://web.archive.org/web/20130415015607im_/http://medya.aksiyon.com.tr/aksiyon/2013/04/01/alman.png">
      Artık yönetmen koltuğuna oturalım ve filmi çekmeye başlayalım. Kameramızı ilk önce Alanya sahillerine çevirelim. Neden Alanya? Çünkü buraya ‘küçük Almanya’ deniyor. Bisikletçiden oto tamircisine birçok esnaf Almanlardan oluşuyor. Zaten Alanya sokaklarında dolaşırken bunu çok rahat fark edebiliyorsunuz. Onları daha yakından tanımak için Alman bir ailenin evine konuk olduk. Jedomski çiftinin ikram ettiği ‘meşhur Alman çikolataları’ eşliğinde tatlı bir sohbete daldık. Aslında yaş ortalamaları yüksek olan ‘Alanyalı Almanlar’ daha çok yaz aylarını burada geçiriyor. Jedomski çifti ise dört mevsim Alanya’da. 79 yaşındaki Werner ile 70 yaşındaki Irene Jedomski’nin Türkiye macerası bir yaz tatiliyle başlamış. Yazdan yaza Alanya’ya gelen çift, emekliliğin tadını çıkarmak için 2000 yılında tamamen yerleşme kararı almış. Bu kararda Alanya’nın iklimi ve ucuz hayat şartları etkili olmuş elbette. Türkiye’de yaşarken hiçbir güçlükle karşılaşmamışlar. Hatta Türkçe öğrenme ihtiyacı bile hissetmemişler. Daha ilginç olanı Werner Bey, yaşadıkları apartmanda yönetici. Komşularla nasıl anlaştıklarını sorduğumuzda, beden dilini kullandıklarını, çok zorlandıklarında Almanca bilen Türklerden yardım aldıklarını söylüyor. Werner Bey birkaç defa yöneticilikten istifa etmek istemiş ama apartman sakinleri onları o kadar çok benimsemiş ki razı olmamışlar.
      <p>
       Alanya iklim şartlarıyla, ucuzluğuyla ve tarihten gelen ‘çok uluslu’ yapısıyla gelenlerin ‘yabancılık’ çekmediği, kolaylıkla uyum sağlayabildiği bir yer. Yerel bir televizyon kanalı haftanın iki günü Almanca haber yayını yapıyor. Protestan kilisesinin atadığı rahipleri var. Caddede, otobüste, markette yani hemen her yerde Almanlara rastlamak mümkün. Ancak Türkçe bilenlerin sayısı yok denecek kadar az. Alman nüfusun yoğunluğu ve Almanca bilen Türklerin olması onları bu anlamda rahatlatmış. Buradaki Almanların eğitim seviyesi kendi ülkelerinin ortalamasından düşük. Mevsimlik gelenler hesap edilirse aslında yoğun ‘yerleşik’ bir Alman nüfusu yok. Ancak yazlığında kalanlar ve turistler dâhil edilince sayı yükseliyor. Türkçe bilmemenin bazı sıkıntıları olmuyor değil. ‘Almanların babası’ olarak ün kazanmış Hür-Türk Derneği Alanya Şube Başkanı Fahri Yiğit Almanlara rehberlik ediyor. Öğrencilik yılları ve iş hayatının büyük bölümünü Almanya’da geçiren Yiğit ile hem Alanya’daki Almanları hem de derneğin faaliyetlerini konuştuk. Derneğin asıl merkezi Almanya’da. Yönetim kurulunda 120 Alman, 4 Türk bulunuyor. Dernek Almanların her türlü sorunuyla yakından ilgileniyor. Ayda bir kez ilçedeki Almanların katılımıyla toplantı düzenleniyor. Bu sayede yaşadıkları zorlukları bire bir muhataplarıyla konuşabilme fırsatı buluyorlar. Zira kaymakam, belediye başkanı, vergi dairesi müdürü, banka müdürü, avukat, başsavcı, emniyet müdürü, yabancılar polisi de toplantıya katılıyor. Fahri Yiğit, Almanların Alanya’yı tercih etme sebeplerini şöyle anlatıyor: “1960’lı yıllarda ilk önce Fransızlar gelmiş. 70’lerin sonlarına doğru da Almanlar keşfetmiş. Alanya’ya ilk yerleşen Alman’ın bir Nazi subayı olduğu söyleniyor. 90’lardan sonra Alanya’da yerleşmeye ve mülk almaya başladılar. 1997 yıllından itibaren özel bankaların yabancı paralara yüzde 20’ye varan faiz uygulaması, yabancıları buraya çeken önemli etkenlerden biri oldu. Dolayısıyla 2000’li yıllarda yerleşim ivme kazandı.”
       <p>
        Yiğit, 90’larda yaşadığı ilginç bir anısını paylaşıyor. O dönemde Almanya ve Hollanda’da PKK’ya destek verilmesi sebebiyle Alanya’da çok kötü kampanyalar yapılmaya çalışılmış. “Askerler plajda turistleri bekliyor”, “Tanklar Alanya’da geziyor” gibi yalan haberler yayımlanmış. Yiğit, o karışık dönemde Almanlara gerçekleri anlattıklarını, yalan haberleri bir bir tekzip ettiklerini söylüyor. Alanya Emniyet Müdürlüğü Yabancılar Büro Amirliği’nin verilerine göre Alanya’da 2 bin 73 Alman yaşıyor. Almanları sırasıyla Ruslar (1062) ve Hollandalılar (534) takip ediyor. Ancak Nüfus ve Vatandaşlık İşleri Genel Müdürlüğü’ndeki bilgilere göre Antalya’da 1558 Alman var. Türkiye’de ise toplam 4 bin 367. Öte yandan, sadece İstanbul’da bile 35 bin Alman’ın yaşadığı söyleniyor. Rakamlar arasındaki fark hayli dikkat çekici. Ulaştığımız rakamlar birbiriyle çelişse de Alanya’da en çok Almanların yaşadığı doğru. Hâl böyle olunca belediyeden de kendilerine özel hizmet alıyorlar. Alanya Belediye Başkanı Hasan Sipahioğlu, Almanları ‘Yeni Alanyalılar’ olarak tanımlıyor: “Alanya eskilerden bu yana farklı kültürlerin yaşadığı bir yer. Buradaki Almanların ihtiyaçlarına cevap vermek amacıyla ‘Yeni Alanyalılar Meclisi’ kurduk. Haftalık, aylık rutin toplantılar yapılıyor. Belediye bünyesinde Almanca ve İngilizce bilen personellerimiz hizmet veriyor. Kültür merkezimizi onlara tahsis ettik, toplantılarını orada yapıyorlar.” Belediye, ‘Yeni Alanyalılar’ın her türlü ihtiyacını karşılamaya çalışıyor.
        <p>
         <strong>
          Almanların da bir İstanbul’u var
         </strong>
         <p>
          Almanların yoğun olarak yaşadığı bir başka yer tahmin edileceği üzere İstanbul. İlk gelişler 19. yüzyılda başlamış. 1852 yılında İstanbul’da Alman hastanesi, 1868’de bugünkü Özel Alman Lisesi ve daha sonra İstanbul Erkek Lisesi kurulmuş. Bunun yanı sıra ticari, politik ve kültürel amaçlı Alman vakıf ve dernekleri var.  ‘İstanbullu Almanlar’, Alanya’dakilerden farklı. Neredeyse hepsi Türkçe öğrenmekle kalmamış kendi mahalleleri dâhil ülke sorunlarıyla da yakından ilgililer. İstanbul’da günlük ve sosyal hayatlarını rahatça sürdürebiliyorlar. İş adamları ise genel profili oluşturuyor.  ‘İstanbullu Almanları’ yakından tanımak için önce Köprü Derneği yetkilileriyle görüştük. İstanbul merkezli dernek, Türkiye’deki bütün Alman kurumlarıyla koordineli çalışıyor. Alman şirketleri, okulları, vakıf ve derneklerini birbirine yakınlaştırıyor. Bir yandan da Türk-Alman lobisi oluşturmaya, sosyal ve kültürel projeler gerçekleştirerek kendi kültürlerini yaşatmaya çalışıyor.
          <p>
           Derneğin koordinatörü Petra Can ve saymanı Corina Bilhan çalışmalarını anlatırken Alman hanımlarla ayda bir düzenledikleri kahvaltıya bizi de davet ettiler. Taksim’deki bir kafede düzenlenen kahvaltıda onlarla sohbet etme imkânı yakaladık. Anna Sabon, 1934 İstanbul doğumlu, babası Alman. Avusturya Lisesi’nde okumuş. Sabon çok küçükken babası Almanya’ya dönmüş. Alman Konsolosluğu uzun süre onları himayesine almış, iyi bir aylıkla buradaki hayatlarına devam etmişler. 1940’lı yıllarda Alman vatandaşlarının Türkiye’yi terk etmek zorunda kaldığını anlatıyor: “Alman Konsolosluğu (Hitler’e bağlı) kimin nereye gideceğini belirliyordu. Alman ailelere Almanya’ya dönmeleri,  Türk vatandaşı olurlarsa bütün haklarını kaybedecekleri söyleniyordu.” Anna Hanım ve ailesi, babalarından haber alamadıkları ve Almanya’da tanıdıkları olmadığından, akrabalarının desteğiyle İstanbul’a yerleşip Türk vatandaşı olmayı seçmişler. Anna Hanım’ın birçok Alman arkadaşı var. Köprü Derneği’yle beraber, yeni gelen Almanlara destek oluyor, onlara İstanbul’u tanıtıyor.
           <p>
            Koordinatör Petra Can 10 senedir Türkiye’de yaşıyor ve dernek çatısı altında İstanbul’daki Almanların hayatlarını kolaylaştıracak her türlü koordinasyonu sağlamaya çalışıyor: “İlk geldiklerinde ‘biz buradayız’ diyoruz onlara. Türkçesi kötü olanlar var. Oturma ve çalışma izni gibi sorunlarda yardımcı olmaya çalışıyoruz. Böylelikle belki ilk kez gelenlerin yaşadığı zorluklarla karşılaşmıyorlar. Burada kurulan arkadaşlıklar da devam ediyor.” Saymanı Corina Bilhan ise 6 yıldır İstanbul’da. Diğer illerde özelikle Alanya’da yaşayan Almanların entegrasyonda zorlandığını; ancak İstanbul’dakilerin kolay uyum sağladığını söylüyor. Almanlarla kurdukları dostluklar düzenledikleri etkinliklerle devam ediyor.
            <p>
             Türkiye’de yaşayan Almanlarla ilgili çalışmalar çok kısıtlı. Kemerburgaz Üniversitesi Öğretim Üyesi Doç. Dr. Bianca Kaiser de çalışmaların Boğaziçi Almanlarıyla sınırlı olduğunu ifade ediyor. ‘Boğaziçi Almanları’, aileleri 19. yüzyılın ilk yarısından beri İstanbul’da yaşayan Almanlar için kullanılıyor. Kaiser’in Türkiye’deki Almalarla ilgili bir makalesi var: ‘50 yıl ve ötesi: Göçün aynası-Türkiye’deki Alman vatandaşlar (50 Years and Beyond: The ‘Mirror’ of Migration-German Citizens in Turkey). Kaiser’e göre, Türkiye’de yaklaşık 100-120 bin Alman vatandaşı yaşıyor. Almaların Türkiye’ye göçü 1980’den sonra artmış. Bunda Türkiye’nin siyaset ve ekonomideki liberal politikaları etkili olmuş. Kaiser makalesinde özellikle Almaların Türkiye’ye geliş sebepleri üzerinde duruyor. Ticari amaçlı gelenler olduğu gibi öğrenim, araştırma gibi sebeplerle gelenler var. Türk vatandaşlarıyla evlenen Almanlar da bu gruba dâhil. Evlenip de kalanların çoğunu kadınlar oluşturuyor. Mesela 1996’da 6 bin, 2001’de 90 bin, 2007’de 100 bin evlilik yapılmış. Bu iki uluslu evliliklerde, aileler Türkiye’de yaşamayı tercih ediyor.
             <p>
              Çalışmalar sınırlı olunca, hikâyelerini kendilerinden dinlemekten başka çare kalmıyor. Berlin’de Türk semti olarak bilinen Kreuzberg’de belediye başkanlığı yapmış Cornelia Reinauer şimdi Beyoğlu’nda yaşıyor. Kreuzberg’de kurmayı planladığı Türk Kütüphanesi’ne kitap temin etmek için ilk kez 1981’de İstanbul’a gelmiş. Geldiğinde ‘ömrümün kalanını burada geçirmeliyim’ diye düşünüp Beyoğlu’na yerleşmeye karar vermiş. Reinauer, Türkiye’deki Almanları kendisinden örnek vererek anlatıyor: “Buraya yerleşenler artık yaşadıkları yerle bütünleşmiş. Oturduğunuz mahalle, komşularınız, bakkalınız artık sizin parçanız. İstanbul’da yaşayanlar genellikle entelektüel kesim. Türkiye’deki gelişmeleri yakından takip ediyorlar. Siyasetten sanata her konuda fikirleri var.” Kendisi, Türkçe öğrenmeyen Almanlara da çok kızıyor laf arasında: “Almanya’da Türkleri bu sebepten entegre olamamakla suçluyoruz. Aynı şey Türkiye’ye yerleşen Almanlar için de geçerli.” Beyoğlu’nu liberal bir semt olarak tanımlıyor. “Fatih gibi muhafazakâr semtlere de gidiyorum.” diyor. Türkiye’nin doğusu ve batısı gibi aslında her bir semtinin çok farklı olduğu gözlemleri arasında.
              <p>
               İstanbullu Almanlar, sosyal, kültürel, ekonomik ve politik hayatın içinde. Bunda iki ülkenin değişen ve gelişen ilişkileri önemli rol oynuyor. 1998’den beri İstanbul’da gazetecilik yapan Thomas Seibert, Almaların Türkiye’deki varlığını uluslararası ilişkiler açısından değerlendiriyor. Der Tagesspiegel gazetesi Türkiye muhabiri Seibert, eskiden Türkiye’nin Almanlar tarafından fakir ve gelişmemiş bir ülke olarak görüldüğünü; fakat ekonomik ve siyasi gelişmelerle bunun değiştiği görüşünde: “G-20 içinde yer alması da Türkiye’yi farklı bir yere taşıyor. Almanlar görüyor ki Türkiye Ortadoğu’da 10 yıl öncesinden çok daha güçlü ve önemli. Onu Ortadoğu’da bir enstrüman olarak görüyorlar. Zira Türkiye aynı zamanda NATO üyesi ve AB’ye girmek istiyor. Bu rolüyle Türkiye Avrupa’nın elçisi gibi.”  Seibert göre, Türkiye çok dinamik bir ülke: “Özellikle Arap Baharı’nı Türkiye’den takip etmek daha kolay. Çünkü Başbakan Recep Tayyip Erdoğan Ortadoğu’da çok seviliyor ve Türkiye etkileyici bir örnek.”
               <p>
                Türkiye’de Almanların çıkarını temsil eden dernek ve vakıflar var. Thomas Seibert ile sohbetimizi Türkiye’de çok tartışılan ‘Alman dernekleri’ ile koyulaştırıyoruz. Hıristiyan Demokratlar’ın Konrad Adenauer, Yeşiller’in Heinrich Böll, Sosyal Demokrat Parti’nin Friedrich Ebert ve Hür Demokrat Parti’nin Friedrich Neumann Vakfı’nı desteklediği biliniyor. Seibert, politik amaçlı ve parti destekli bu vakıflar ile Almanların Türkiye’de neler olup bittiğini yakından takip ettiklerini söylüyor: “Bu vakıflar aslında küçük birer elçilik görevi üsteniyor. Belli konularda araştırmalar yapılıyor ve brifingler veriliyor.” Siyasi ya da kültürel olarak Alman vakıflarının Türkiye üzerinde direk ya da dolaylı etkilerinin olduğuna ilişkin yaygın bir kanaat var. Alman devletinden bağımsızlar ancak; partilerin parlamentodaki koltuk sayılarına göre devlet yardımı alıyorlar. Genel olarak vakıfların birbirinden farklı alanları var. Siyasetten sivil topluma, ekonomiden bilime ve kültüre kadar geniş bir yelpazeye sahip bu vakıflar, şüphesiz çalışmalarıyla Türk-Alman ilişkilerini şekillendiriyor.Ancak bu konu ile ilgili çok fazla detay veremiyoruz. Zira konuşmak için kapılarını çaldığımız derneklerden cevap alamadık.
                <p>
                 <strong>
                  İlk gelenler bilim dünyasından
                 </strong>
                 <p>
                  1933-45 yıllarında Almanya’da Nazilerin yürüttüğü ırkçı politikadan kaçan heykeltıraş Rudolf Belling, siyasetçi Ernest Reuter, mimar Bruno Taust, besteci Paul Hindemith gibi tanınmış isimler Türkiye’ye sığınmış. Hatta ilk gelenlerin içinde bilim adamları da var. İstanbul’daki birçok üniversitenin reforme edilmesinde ve yeni enstitülerin açılmasında öncülük etmişler. Söz eğitimden açılmışken Türkiye’deki Alman okullarından bahsetmemek olmaz. İzmir ve İstanbul’da, Özel Almanya Büyükelçiliği Okulu, İstanbul Özel Alman Lisesi, Almanların tercih ettiği okullar. Bunun yanı sıra Ankara, İzmir, Adana, Antalya, İstanbul’da Almanca öğreten Anadolu liseleri var. Ahmet Davutoğlu, Necmettin Erbakan, Mesut Yılmaz, Erol Evgin, Nurettin Topçu gibi isimler İstanbul Erkek Lisesi mezunlarından. Ankara, İstanbul ve İzmir’deki Goethe Enstitüleri Almanya ile Türkiye arasındaki kültürel ve bilimsel işbirliğinin birer göstergesi. Ayrıca birçok Alman üniversitesinin Türk üniversiteleriyle işbirliği ve öğrenci değişim programı var.
                  <p>
                   Türk-Alman Eğitim ve Bilimsel Araştırmalar Vakfı (TAVAK), iki ülke arasındaki ticari, sosyal ve kültürel ilişkileri kuvvetlendirmek ve akademik değişime eşlik etmek amacıyla kurulan bir Türk vakfı. Vakfın başkanı Faruk Şen, asıl amaçlarını ‘Almanca eğitim verecek bir Türk-Alman Üniversitesi kurmak ve uluslararası alanda etkin bir bilim merkezi oluşturmak’ diye açıklıyor. Alman ve Türk akademisyenlerin katıldığı konferanslar düzenliyorlar. Almanya’daki Türklerle ilgili çalışmalar yapan Şen, uzun yıllar Almanya’da yaşamış. Türkiye’deki Almanların profilini de iyi biliyor. Almanların Türkiye’deki yerleşimlerinin aslında onların kendi ülkelerindeki hayat tarzlarıyla ilgili olduğunu kaydediyor: “Kırsal toplumdan gelip yine benzer yerlere yerleşen Almanlar ‘köylüleşen Almanlar’. Bunda elbette Almaların geç sanayileşmesinin payı yüksek. Maddi imkânları çok iyi olmayan, yaş ortalaması yüksek, emekli ve şehir kültürüne alışık olmayan Almanlar daha çok Akdeniz sahillerine yerleşiyor. İstanbul’da oturanlar daha eğitimli, zengin ve sosyal hayatta etkin kişiler. Dolayısıyla yaşadıkları sorunlar da buna paralel olarak değişip şekilleniyor. İstanbul’da yaşayan Almanların sorunları neredeyse Türklerle eşit.” Anlayacağınız, Almanların Türkiye’deki yerleşimi kendi hayat standartlarına paralel şekilleniyor.
                   <p>
                    Yerleşik Almanlardan ve bilim dünyasından bahsetmeye Fatih Üniversitesi Felsefe Bölümü Öğretim Üyesi Rainer Brömer ile devam edelim. Brömer, akademik çalışmalarına Türkiye’de devam etmek amacıyla gelmiş. Osmanlı tıp etiği ile ilgili araştırmalar yapıyor. Türkçeyi iki senede öğrenebilmiş. Almanya ve Türkiye’deki farklı üniversitelerden akademisyenlerle ortak konferanslar düzenliyorlar. Almanca birçok kaynağın Türkçeye çevrildiğini ve öğrencilerine tavsiye ettiğini söylüyor. Yaşadığı yerde birçok Alman  firması olduğundan kendisini bazen Almanya’da gibi hissediyormuş.
                    <p>
                     Ankara’daki Alman Akademik Değişim Servisi de (DAAD) Türkiye ve Almanya arasındaki akademik ilişkilerde önemli role sahip. İki ülkenin öğrenci ve akademisyenleri arasındaki karşılıklı bilimsel değişimi destekliyor. İstanbul’da Alman Arkeoloji Enstitüsü ve Şarkiyat Enstitüsü de bulunuyor.
                     <p>
                      Beyoğlu’ndaki Türk-Alman kitabevinden bahsetmeden geçmeyelim. 1955’ten  beri hizmet veren kitabevinin sahibi Thomas Mühlbauer.  İhtiyacınız olan Almanca kitap, dergi, gazeteteleri bulmanız mümkün. Türk yazarların Almancaya çevrilmiş kitapları da var. Kitabevi, Alman okullar ve öğretmenlerle bağlantılı çalışarak müfredata uygun kitapların getirilmesini sağlıyor. Türkiye’de birçok ilde bayisi var. Burası aynı zamanda Almanların buluşma noktası. Almanya’dan gelenler, kapıdaki ‘Deutschland’ yazılı tabelayı görünce konsolosluğa gelmiş gibi tüm sorunlarını paylaşıyormuş. Mühlbaur, “Kitabevimiz ticari bir yer olmaktan çok Almaların ilk buluşma noktası.” diyor. Hatta sadece Almanlar değil, uzun süre Almanya’da yaşamış Türkler de buraya gelenlerden. Anlayacağınız Almanya’daki Türkler misali, Türkiye’deki  Almanlar da dil ve kültür çatısı altında zaman ve mekâna bakmasızın bir araya gelmeye çalışıyor.
                      <p>
                       Türkiye’ye yerleşme sebepleri sosyal, kültürel ve ekonomik seviyelerine göre değişse de Almanlar bulundukları yerlerde kendi ‘hayat alanlarını’ oluşturuyor. Sınırlı sayıda olsa da okuldan hastaneye, kiliseye kadar ihtiyaç duydukları kurumlar mevcut. Geçici gelenlerin çoğu Türkçe öğrenmeye ihtiyaç duymuyor.Türklerle evlenip buraya yerleşenler ise dile ve kültüre daha hâkim. ‘Yerleşik Almanlar’ın büyük kısmı emekliliklerinin ardından güneşli bir ülkede düşük masraflarla yaşama amacıyla, gençler ise genellikle şirket ve kurumların temsilcisi olarak yerleşiyor. Ekonomik seviyeleri Türklerinkinden yüksek. Hasılı, az ya da çok belli bir nüfusa sahip ‘yabancılar’ hem bulundukları ülkeyi hem de ülkeler arasındaki ilişkileri etkiliyor. ‘Yerleşik Almanlar’ da bir anlamda ülkelerinin gönüllü elçileri.
                      </p>
                      <p>
                       <strong>
                        Dev yatırımlar Almanya’dan
                       </strong>
                       <p>
                        Alman yatırımcıların Türkiye’deki pazarı hayli geniş. Türkiye’ye olan ilgi özellikle 1980’li yıllardan itibaren artış göstermiş. Ekonomi Bakanlığı’nın ‘Uluslararası Doğrudan Yatırımlar 2011 Raporu’na göre, 1980 yılına kadar yalnızca 24 Alman firması Türkiye’de faaliyet gösterirken, 2011’e gelindiğinde sayı 4 bin 779’a yükselmiş. Alman firmaların sektörel dağılımına baktığımızda mali aracı kuruluşların faaliyetleri ilk sırada yer alırken, imalat ve hizmet sektörleri ikinci ve üçüncü sıralarda geliyor. Tarım ve madencilik alanında ise az sayıda firma faaliyet gösteriyor. İmalat sektöründeki firmalar genel olarak gıda, hazır giyim, kimyasal ürünler, elektrik-elektronik, makine imalat, taşıt imalat ve taşıt yan sanayisinde yoğunlaşırken; hizmet sektöründe firmaların ticaret, turizm, haberleşme, bankacılık ve yatırım finansmanı alt sektörlerinde yoğunlaştıkları görülüyor. Almanya Türkiye’de en fazla uluslararası sermayeli şirkete sahip ülke konumunda. Ergo International AG ve Allianz AG, mali aracı kuruluşların faaliyetleri sektöründe önde gelen kuruluşlar. Bu iki kuruluşun yanı sıra Siemens, Robert-Bosch, Daimler-Chrysler, Volkswagen, MAN, Bayer, Henkel, Allianz, Metro, Deutsche Bank, Dresdner Bank, Westdeutsche Landesbank, Nordstern, Dr. Oetker, BASF, Ströer, Deutsche Messe, Türkiye’de faaliyet gösteren önemli Alman firmalarından.
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35209-turkiyedeki-almanya.html), [web.archive.org (arşiv bağlantısı)](http://web.archive.org/web/20130415015607/http://www.aksiyon.com.tr:80/aksiyon/haber-35209-turkiyedeki-almanya.html)
