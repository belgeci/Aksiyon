# Modkova'nın Kiev'e faturası: Kırım

*Buket Davulcu 2014.03.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kırım’ın işgali Moskova’nın Kiev’e kestiği ağır bir fatura. Rusya, Amerika yanlısı politika izleyen ve NATO’ya üye olmak isteyen Gürcistan’a verdiği dersi Ukrayna’da tekrarlıyor. Peki, Kırım Ukrayna’dan ayrılırsa ne olur?
  </font>
 </div>
 <div id="newsText">
  <font class="detail-text">
   <p>
    Ukrayna’da sokak eylemleriyle başlayan olaylar, Kırım’ın Rusya tarafından fiilen işgal edilmesiyle bambaşka bir noktaya geldi. Moskova, Kırım üzerinden, Ukrayna’dan asla vazgeçemeyeceğine dair sert bir mesaj veriyor. 50 milyonluk nüfusuyla Sovyetler Birliği’nin ağır sanayisine ev sahipliği yapmış, askerî ve siyasî açıdan Rusya’ya en fazla entegre olan ülke Ukrayna. Bu sebeple Rusya, en kötü senaryoları bile göze alacak gibi görünüyor. Nitekim 1991’de Ukrayna’nın Sovyetler Birliği’nden kopuşunu Rusya uzun süre kabullenememişti. Rusya Devlet Başkanı Vladimir Putin’in 2008’de Bükreş’teki NATO zirvesinde yaptığı konuşmadan da anlaşıldığı gibi Ukrayna’nın hâlâ Rusya’nın bir parçası olarak görüldüğü aşikâr. Hâliyle Avrupa Birliği yanlılarının sesinin Kiev sokaklarını inletmesi Moskova’nın sineye çekeceği bir durum değil!
    <p>
     Kırım, Moskova’nın, Batı yanlılarının yönetimi ele geçirdiği Kiev’e kestiği ağır bir fatura aslında. Rus askerlerin kuşattığı Kırım’da parlamento, Moskova’ya bağlanma kararı aldı. Kiev yönetimi ile Batı ülkeleri bu kararı tanımadıklarını duyurdu ama 30 Mart’ta planlanan “Kırım’ın Rusya Federasyonu’na dâhil olmasını istiyor musunuz?” sorusunun sorulacağı referandum bile 16 Mart’a çekildi. Yani Rusya şimdilik Batı’yı ve Ukrayna’yı duymazdan geliyor. Üstelik Kırım Parlamento Başkanı Konstantinov da Kiev’deki yeni yönetimi tanımadıklarını söylüyor: “Bize ne olacağı önemli değil, referandum gerçekleşecek ve Kırım halkı tercihini yapacak. Biz yeni yönetimi tanımıyoruz ve onlardan endişe ediyoruz.”
     <p>
      Bütün bunlar aslında Moskova’ya gerekli mesaj ve meşruiyeti veriyor. Kırım, referandum sonucu ile Moskova’nın kapısını çalacak. İpler tamamen Putin’in eline geçebilecek. Peki, Kiev bu durumda ne yapacak? Batı’dan gerekli desteği göremezse Gürcistan misali sonuçlarına katlanacak. 2008’deki Güney Osetya savaşını hatırlamakta fayda var. Rusya, Gürcistan’a karşı bağımsızlıklarını ilan eden Abhazya ve Güney Osetya’yı tanıdığını açıklamıştı. Aslında bu, Amerika yanlısı politika izleyen ve NATO’ya üye olmak isteyen Gürcistan’a verilen bir cezaydı. Gürcistan ise Rusya’yla tüm diplomatik ilişkilerini keserek Bağımsız Devletler Topluluğu (BDT) örgütünden ayrılmıştı. Ukrayna’da Rusya yanlısı hükümetin protestolar sonucu devrilmesinin ardından başbakanlık koltuğuna oturan Arseny Yatsenyuk’un “Kırım hiç kimseye bırakılmayacak.” demesi hâliyle bu tabloda inandırıcı gelmiyor. Çünkü Ukrayna’nın 130 binlik ordusunun karşısında yüksek donanımlı 850 bin kişilik Rus ordusu var.
      <p>
       Kadir Has Üniversitesi Uluslararası İlişkiler Bölümü Öğretim Üyesi Doç. Dr. Mitat Çelikpala, referandumun ardından Kırım’ın Rusya’ya dâhil olmasının Ukrayna’yı kesinlikle böleceği görüşünde: “Bu kararın geri dönüşü olmaz. Diğer Rus yanlısı gruplar Ukrayna’dan koparlar ama bu parçalanma çok sancılı ve uzun süreli olur ki o da yeni bir soğuk-sıcak dönem olabilir.”
       <p>
        İstanbul Üniversitesi Avrasya Enstitüsü Müdürü Doç. Dr. Bekir Günay ise Ukrayna için bir iskelet olarak Irak modelinin kullanılabileceği görüşünde. Kiev’in toprak bütünlüğü devam edecek ama içeriden bölünecek. Ona göre bu ihtimal yüksek gibi gözüküyor. Ukrayna’nın batısı Avrupa Birliği’ne, doğusu ise Rusya’ya bırakılarak yönetimde bir koalisyon oluşturulabilir. Gelinen noktada Kırım ise Ukrayna içinde federatif yapıda tutulabilir, tam bağımsız bir devlet hâline gelebilir ya da Rusya’ya dâhil olabilir.
        <p>
         Günay, olayların Kırım’da düğümlenmesinin asıl sebebini, Avrupa Birliği’nin, özellikle de Almanya’nın Kiev’e yüklenmesiyle, Rusya’nın Ukrayna’yı kaybetme korkusuna bağlıyor. Günay, 1989’dan beri Almanya’nın Rusya’ya karşı özel bir politika izlediğinden bahsediyor: “Dikkat edilirse 2004’te AB’ye giren bütün ülkeler Doğu Avrupa ülkeleri. Bu, Almanya’nın klasik Nazici yaklaşımı aslında. Doğu Avrupa ülkeleri kademeli olarak AB’ye entegre ediliyor. Hatta Avrupa Birliği, bu amaçla Polonya’yı görevlendirdi. Ukrayna’daki olayların ardından Polonya, Avrupa Birliği ve Almanya dışişleri bakanlarının bölgeye gittiğini de hatırlıyoruz.”
         <p>
          Kırım Özerk Cumhuriyeti’nde yaşananları, Rusya’nın Sovyetler’den beri değişmeyen zihinsel altyapısına ve politikasına da bağlamak mümkün. Sovyetler’in parçalanmasının ardından bağımsızlığına kavuşan ülkelerde yönetim yapıları Rus hinterlandına geri dönecek şekilde dizayn edildi. Bekir Günay, bu ülkelerde Rus sempatizanı olan ve eski komünist gelenekten gelenlerin bürokrasiye ve yönetime getirildiğini söylüyor: “Rusya için Belarus, Ukrayna, Gürcistan, Kazakistan gibi bazı stratejik ülkeler var. Bu ülkelerin askerî ve yönetimsel yapılarını kendine entegre ettiği gibi ikili işbirlikleriyle kendine bağımlı hâle getirdi. Dolayısıyla stratejik hedeflerinin içinde önemli bir yer tutan Ukrayna gibi bir ülkeyi asla Batı ile pazarlık konusu yapmaz.”
          <p>
           Aslında bu stratejik hedefin yanı sıra Rusya’nın azalan nüfusunun da etkili olduğunu söylemek gerek. Bu sebeple Moskova, bölgedeki nüfusunu ‘Rusya şemsiyesi’ altında toplama hayalinde. Kırım’ın işgal edilmesinin ardından sıra, Rus nüfusun fazla olduğu ve Moskova için stratejik olan diğer ülkelere de gelebilir. İstanbul Ticaret Üniversitesi Uluslararası İlişkiler Bölümü Öğretim Üyesi Prof. Dr. Nadir Devlet, “Kazakistan nüfusunun yüzde otuzdan fazlasını Ruslar teşkil ediyor ve daha ziyade kuzeydeler. Onlar da Rusya’ya katılmak isterse ne olacak? Bu teori daha da uzatılabilir. Komşu ülkelerdeki, Rusya’dan kopan toprakları tekrar ele geçirmek gibi bir hedef takip edilebilir.” diyor.
           <p>
            Peki, referandumda Rusya aleyhine bir görüntü çıkarsa ne olur? Moskova, sonuçların meşruiyetini tartışmaya açarak tekrar sokakları hareketlendirebilir. Batı, uluslararası hukuka muhalif davranırsa Rusya’ya karşı ambargo ve izolasyon politikası izleyeceğinin mesajlarını veriyor. Ticari ilişkiler askıya alınabilir. ABD, Kanada, Fransa, Almanya, İtalya, İngiltere ve Japonya gibi gelişmiş Batılı ülkelerin oluşturduğu G-7, Kırım müdahalesinden dolayı Rusya’yı kınadı ve Moskova’nın G-8’den çıkarılması da konuşuluyor. Amerika ve Rusya, hiçbir zaman savaşmamış, sadece silah göstererek caydırıcı olmaya çalışmış ve birbirlerine güç gösterinde bulunmuşlardır. En kötü ve şimdilik imkânsız olan senaryo, Ukrayna’nın bölünmesinin bahane edilerek üçüncü dünya savaşının çıkması.
           </p>
           <hr/>
           <p>
            <strong>
             <img alt="" height="291" src="http://web.archive.org/web/20140315143953im_/http://medya.aksiyon.com.tr/aksiyon/2014/03/10/kapak-buket-(2).jpg"/>
            </strong>
           </p>
           <p>
            <strong>
             Mustafa Abdulcemil Kırımlıoğlu (Ukrayna milletvekili ve Kırım Tatar halkının lideri): UKRAYNA’NIN BÜTÜNLÜĞÜ TARAFTARIYIZ
            </strong>
            <p>
             Kırım Tatarları olarak Ukrayna’nın bütünlüğü taraftarıyız. Ülkenin bölünmesinden ve Kırım Parlamentosu’nun Moskova’ya bağlanma kararından en çok Kırım Tatarları zarar görecek. Ukrayna nereye kadar direnebilir bilemiyoruz. Yeni hükümet Kırım’ı da koruyacak güçte değil! “Kırım’ın Rusya Federasyonu’na dahil olmasını istiyor musunuz?” sorusunun sorulacağı 16 Mart’taki referandumda Kırım halkının çoğunluğu evet diyecektir. Kırım’da etnik Ruslar çoğunlukta ve geleceklerini Rusya’da görüyorlar. Bağımsız Kırım’ı kim tanıyacak? Rusya, Ukrayna’yı çıkmaza sürüklüyor. Batı’nın tepkisi caydırıcı olabilir. Rusya çok güçlü olduğunu düşünüyor ama ambargo ve izolasyonla kaybedecekleri daha çok olacak. Rus askerlerinin çekilmesi için uluslararası toplumdan destek bekliyoruz. Rusya, Gürcistan’da gerçekleştirdiği bölünmeyi Ukrayna için de öngörüyor. Kırım Tatarlarını da yanına çekmek istiyor ama biz Ukrayna’nın bütünlüğünü korumaktan vazgeçmeyeceğiz.
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-38036-modkovanin-kieve-faturasi-kirim.html), [web.archive.org (arşiv bağlantısı)](http://web.archive.org/web/20140315143953/http://www.aksiyon.com.tr:80/aksiyon/haber-38036-modkovanin-kieve-faturasi-kirim.html)
