# Afgan kızların umudu okullar

*Buket Davulcu 2014.04.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sosyolog Semiha Topal’ın Afganistan’da kız çocuklarının eğitimi üzerine yaptığı saha çalışması, Afgan-Türk kız liselerinin ülkedeki ve toplumdaki karşılığını gösteriyor. Türk okulları kapatılırsa en büyük zararı bu ülkeler görecek.
  </font>
 </div>
 <div id="newsText">
  <font class="detail-text">
   <p>
    Hizmet Hareketi’ne gönül verenlerin kendi imkânlarıyla fedakârca inşa ettiği kurumlar ne yazık ki hiçbir gerekçe olmaksızın ‘devlet’ eliyle kapatılmaya çalışılıyor! Yaşananların hem Türkiye’ye hem de Türk okullarının hizmet verdiği ülkelere toplumsal ve uluslararası ilişkiler açısından zarar vereceği aşikâr. Bu okulların açılan ülkelerde ‘hayati’ denilebilecek karşılıkları olduğu gibi iki ülke arasında dostluk köprüleri kurduğu da bir gerçek. Fatih Üniversitesi Sosyoloji Bölümü Öğretim Üyesi Yrd. Doç. Dr. Semiha Topal’ın Afganistan’da kız çocuklarının eğitimi üzerine yaptığı saha çalışması da bu tespitlerimizi doğruluyor.
   </p>
   <p>
    <img alt="" height="388" src="http://web.archive.org/web/20140426174931im_/http://medya.aksiyon.com.tr/aksiyon/2014/04/14/buket-01.jpg"/>
   </p>
   <p>
    Gazeteciler ve Yazarlar Vakfı’nın desteklediği projede, Afgan-Türk kolejlerinde verilen eğitimin kız çocukları ve ülke üzerindeki etkisi araştırılmış. Topal, “Afgan-Türk Kolejleri ve Afganistan’daki Kız Çocuklarının Eğitimine Etkisi” isimli çalışmasını, Birleşmiş Milletler Kadın Statüsü Komisyonu kapsamında New York’ta Barış Adaları Enstitüsü (Peace Islands Institute) ve Afganistan BM Daimî Temsilciliği ile ortaklaşa düzenlenen “Afganistan’da Kız Çocuklarının Eğitimi: Başarılar ve Güçlükler” başlıklı panelde de sundu. Topal’ın araştırması üzerinden Türk okullarının nasıl hizmet verdiğini, öğrencileri ve toplumu ne denli değiştirdiğini görmek mümkün.
   </p>
   <p>
    <img alt="" height="392" src="http://web.archive.org/web/20140426174931im_/http://medya.aksiyon.com.tr/aksiyon/2014/04/14/buket-03.jpg"/>
    Afganistan’ın Kabil, Mezar-ı Şerif ve Herat şehirlerindeki üç Afgan-Türk kız lisesinde toplam 619 anket, Kabil ve Kandahar’da 37 mülakat yapan Topal; veliler, öğretmenler, idareciler ve devlet yetkilileriyle görüşmüş. Anketlerde öğrencilere, “Türk okullarından memnuniyetleri, hangi derslere ilgi duydukları, geleceğe dair umutları” gibi konularda sorular yöneltilmiş. Okullardaki etnik çeşitlilik, ailelerin sosyo-ekonomik durumları değerlendirilerek Afgan-Türk kız liselerinin ülkedeki yeri ve önemi ortaya konmuş.
    <p>
     Gelelim çalışmanın detaylarına… Afganistan’da okul çağındaki çocukların yüzde 38’i okula gidemiyor ve bunların büyük çoğunluğunu kızlar oluşturuyor. Neredeyse 30 yıldır devam eden savaştan en büyük zararı kadın ve çocuklar gördü ne yazık ki. Bu yönüyle Afganistan dünyadaki en trajik örneklerden. Güvenlik problemi, yeterli imkân ve öğretmenlerin olmayışı, kızları eve mahkûm eden geleneksel yaklaşımlar onları okuldan uzaklaştırır. Barış ortamı tekrar sağlandığında ise eğitimsiz kayıp nesillerle karşı karşıya kalır ülke. İşte böyle zor günlerde hicret eden Hizmet gönüllüleri Afganistan’da eğitim faaliyetlerine başlar. Yerel kültürle öylesine kaynaşıp bütünleşirler ki Afgan halkı onları kendilerinden biri gibi görür. Hatta Taliban döneminde kapatılan okulların eşyaları çalınmasın diye öğrenciler nöbet tutar, sahip çıkar okullarına.
    </p>
    <p>
     <img alt="" height="388" src="http://web.archive.org/web/20140426174931im_/http://medya.aksiyon.com.tr/aksiyon/2014/04/14/buket-02.jpg"/>
     <p>
      İlk önce erkek liseleri açılır. Erkek liselerinin başarısı, güvenilirliği kız liselerine referans olur. Topal’a göre, Türk okullarının eğitim kalitesi Afganistan’daki diğer okullarınkinden daha iyi. Her öğrenci beş dil (İngilizce, Türkçe, Farsça, Peştunca ve Arapça) öğrenerek bu okullardan mezun oluyor. Verilen eğitim, uluslararası müfredata sahip. Türk kolejlerine girmek için yarışıyor öğrenciler. Üç aşamalı bir sınavdan geçiyorlar. Başarı derecelerine göre burs veriliyor. Maddi imkânları yeterli olmayanlar da yine burs kapsamında değerlendirmeye alınıyor. 10 yıl boyunca Afgan öğrencilerden hiç para almayan Afgan-Türk okulları, talep karşılığında daha fazla okul açılınca bir ücret belirlemek zorunda kalmış. Kolejlerin yıllık ücreti şehrin genel sosyo-ekonomik seviyesine göre belirleniyor. Yıllık ücret, Kabil’de 3 bin, Kandahar’da ise 1500 dolar. Öğrencilerin Kabil’de yüzde 53, Herat’ta yüzde 56 ve Mezar-ı Şerif’te yüzde 81’i burslu.
      <p>
       Veli ve okul idarecileri arasında kurulan güçlü dostluk bağları, araştırma sırasında Topal’ın dikkatini çekmiş. Bunun en önemli sebebi çocuklarına aileleri kadar sahip çıkan, ülkenin zor şartlarına rağmen Afganistan’a hicret eden Türk öğretmenlere duyulan sevgi. Ayrıca Afganistan ve Türkiye’nin dinî ve kültürel anlamda birbirine yakın iki millet olması da elbette daha güçlü ilişkilerin kurulmasını sağlıyor. Topal’ın yaptığı anketlere göre, öğrencilerin neredeyse hepsi (600 öğrenciden sadece 5 kişi ‘Evlenmeyi tercih ederim’ demiş) üniversiteye gitmek istiyor. Çoğunun hedefi doktor ve pilot olmak. Türk okullarında aldıkları eğitimle sosyal statülerini yükselteceklerine inanıyorlar. Öğretmenlik, Afganistan’da prestijli bir meslek değil. Bu sebeple öğretmen olmak isteyen çıkmamış. Topal’a göre kızların geleceğe dair umutlarını, heyecanlarını artırıyor bu okullar.
       <p>
        <span>
         <strong>
          Afgan vatanseverliği aşılanıyor
         </strong>
        </span>
        <p>
         Mülakatlarda ortaya çıkan önemli sonuçlardan biri de öğrencilerin eğitimlerini tamamladıktan ve meslek sahibi olduktan sonra da ülkelerinde yaşamak ve hizmet etmek istemeleri. Afganistan’da savaş hayatın bir gerçeği olmasına rağmen yurtlarını asla terk etmeyeceklerini söylemişler. Topal, “Türk okullarında Afgan vatanseverliği aşılanıyor. Hem de bir Afgan okulunda olmayacak kadar. Öğretmenler de yerel kültüre entegre olmuş. Çocukların kendi dil ve kültürleriyle yetişmeleri için her türlü ortam ve imkân sağlanıyor.” diyor.
         <p>
          Bu okullarda sadece Türk öğretmenler yok. Hatta idareciler arasında Afganlar da var. Yerel insanlarla iç içe olmak, onlarla kaynaşmak bölge halkının ihtiyaçlarını anlamada önemli rol oynuyor. Kız liseleri sadece iyi bir eğitim sunmuyor. Araştırmaya göre Afgan-Türk kız liselerinin başarısı dikey bir yükseliş gösterirken yatay olarak da genişliyor. Yatay genişleme, kurulan eğitim sisteminin ülkedeki diğer okullarca model alınarak yayılması anlamına geliyor. Topal, aynı zamanda Türk öğretmenlerin Afgan halkı için büyük bir kaynak olduğu görüşünde: “Afganistan’daki eğitim sistemine çok iyi entegre olunmuş. Türk öğretmenler en doğru bilgi kaynaklarından sınavlardaki soru türlerine kadar her şeyi çok iyi biliyorlar. Hizmet Hareketi için kullanılan ‘örnekleri kendinden bir hareket’ tanımının en güzel örneklerinden biri Afganistan.”
          <p>
           Afgan-Türk kız liselerinden mezun olunca üniversiteye girme şanslarının artacağını düşünüyor öğrenciler (Kabil’de yüzde 56, Herat’ta yüzde 86, Mezar-ı Şerif’te yüzde 82). Ayrıca kariyer yapma imkânlarının (Kabil’de yüzde 54, Herat’ta yüzde 74, Mezar-ı Şerif’te yüzde 86) ve statülerinin yükseleceğine (Kabil’de yüzde 52, Herat’ta yüzde 68, Mezar-ı Şerif’te yüzde 69) inanıyorlar.
           <p>
            Türkiye’de bütün itirazlara rağmen kapatılan dershaneler de Afganistan’da eğitim ihtiyaçlarını büyük oranda karşılayan kurumlar olarak varlık gösteriyor. Hem kolejleri hem de üniversiteyi kazanmak için bu dershanelere gidiyor öğrenciler. Böylelikle kolejleri burslu kazanma ve üniversitelere girme imkânı buluyorlar.
            <p>
             Topal, Gazne vilayetinden gelen bir imamla yaptığı mülakatı anlatınca, halkın kızlarını bu okullara gönderebilmek için baskı ve zulümleri de göze aldıklarını öğreniyoruz. İmam, süt satarak elde ettiği gelirle eğitimine devam edebilmesi için bir öğretmen tutar kızına. 7. sınıfa kadar evde gizlice eğitimine devam eder kızı Hediye. Tam burslu olarak Kabil Afgan-Türk Kız Lisesi’ni kazanır. Yaşadıkları yerde hâkim olan radikal bir grup, kızın okula gittiğinden şüphelenir ve baskı yapar imama. Onlara “Kızım hasta, Kabil’de tedavi görüyor.” der ama inandıramaz. Tehditlerin ardı arkası kesilmez. Her şeye rağmen direnen imamı kaçırarak bir hafta boyunca kuyuya hapsederler ancak yine de kızının okula gittiğini söylemez. İmamın Türk okullarıyla ilgili Topal’a söyledikleri ise Türk öğretmenlerin oradaki hizmetlerini çok güzel özetliyor: “İnsanlara kızımın hangi okulda okuduğunu söylemiyorum; ama ‘Bir okul var burada, insanı eşref-i mahlûkat seviyesinde yetiştiriyorlar.’ diyorum. Gerekirse evsiz barksız kalırız; ben yine de kızımı bu okuldan almayacağım.”
             <p>
              Topal, Türk-Afgan kolejlerinin bu başarısının Türkiye’ye de yansıdığını söylüyor: “Özellikle başbakan ve cumhurbaşkanına teşekkür ediyorlar. Sivil bir inisiyatif olmasına rağmen onların gözünde bir ayrım yok. Bu başarı aynı zamanda Türk milletinin ve devletinin başarısı olarak yansıyor bu topraklara.”
              <p>
               Dünyanın neresinde olursa olsun, Türk-Afgan kız liselerindeki bu örnek misali, Türk okulları bulundukları ülkelere halkın kendi değerleriyle hizmet veriyor. Semiha Topal’a göre bu okulların kapatılmasının mekanik bir olay gibi algılanması, toplumsal ve insanî yönlerinin bertaraf edilmesi başta bu ülkeler olmak üzere Türkiye için büyük bir kayıp olur. İnsan sermayesini yükseltmek, Afgan-Türk liselerinin bu ülkenin gelişimine yaptığı en büyük katkı. Türk okulları gerçeğini kurumlar üzerinden değil, insanlar üzerinden okumak gerek.
              </p>
              <hr/>
              <h3>
               <span>
                <img alt="" height="291" src="http://web.archive.org/web/20140426174931im_/http://medya.aksiyon.com.tr/aksiyon/2014/04/14/buket-04.jpg"/>
               </span>
              </h3>
              <h3>
               <span>
                Onları tanısaydınız bu okullara karşı çıkmazdınız
               </span>
              </h3>
              <p>
               Farooq Wardak (Afganistan Eğitim Bakanı): Her vilayette en az bir tane Afgan-Türk okulu olmalı. Böylece diğer okullar da bu modeli benimseyecektir. Afgan halkı çocuklarını Afgan-Türk okullarına kaydettirmek için benim aracı olmamı istiyorlar. Afganistan’da bin tane özel okul var ancak Afgan-Türk okulları hariç hiçbiri için aracı olmam istenmedi. Afgan-Türk okulları bize sadece iyi eğitim almış mezunlar vermiyor, aynı zamanda iyi insanlar da yetişiyor burada. Bir kız çocuğunu eğittiğinizde, aileyi de eğitmiş olursunuz, toplumu güçlendirirsiniz, ekonomiyi iyileştirirsiniz.
               <p>
                Pir Fazlurrahman Muslim (İş adamı): Afganistan’ın Host vilayetinde yaşıyorum. İki kızım da Kabil Afgan-Türk Kız Lisesi’nde okuyor. Kızlarımın Türk okullarında eğitim görmesine akrabalarım çok karşı çıktı. “Hizmet gönüllüsü öğretmenleri tanısaydınız karşı çıkmazdınız.” dedim onlara. Kızlarım, bulunduğumuz vilayette 450 kızı toplayıp onlara eğitimin ne kadar önemli olduğunu anlattılar. İleride kadın doğum hastanesi kurmak ve kızlarımın burada doktor olarak ücretsiz hizmet vermesini istiyorum. Merkezde arazilerim var. Bizde kızlara miras verilmez ama onlara bu hizmeti verebilmeleri ve hastane kurulması için arazilerimi bırakacağım.
                <p>
                 Dr. Fatimah Aziz (Milletvekili): Kabil Afgan-Türk Kız Lisesi’nde iki kızım okuyor: Kızların eğitimi için bu okullar her imkâna sahip. Afganistan devlet okulları maalesef bunları sağlayabilecek durumda değil. Savaş görmüş bir millete Afgan-Türk okulları hizmet veriyor. Kızlarımın şu andaki müspet değişimlerini hocalarına ve idarecilerine bağlıyorum. Evrensel değerlere saygılı, kendi ayakları üzerinde duran, güçlü birer kadın olmalarını hayal ediyorum.
                 <p>
                  Prof. Touryalai Wesa (Kandahar Valisi): Savaş sonrasında en büyük zararı eğitim sistemimiz gördü. İnsanı para ile inşa etmeniz mümkün değil. Bunun için zaman gerekir. Kandahar’da kızların eğitimi çok yüksekti, her sektörde çalışan kadınlar vardı. Afgan-Türk okulları burada bir fenomen. Verilen eğitim gerçekten yüksek standartlarda. Bu okulun mezunları yüksek pozisyonlarda iş bulabiliyor. Umarım Türk hükümeti Afgan-Türk okullarına daha çok yatırım yapar.
                  <p>
                   Aziz Khalid (Kandahar Eğitim Müdürü): Ben de Kandahar Afgan-Türk Erkek Lisesi’nden mezun oldum. Afgan-Türk kız liselerinde daha fazla kız çocuğu eğitim gördükçe toplumun yapısı değişecek. Bir kız çocuğunu eğitirseniz bir aileyi eğitmiş olursunuz. Kandahar’da Afgan-Türk kız lisesi istiyoruz.
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=9DE993F67860198BD06DAE8AE7CABCDA?newsId=38326), [web.archive.org (arşiv bağlantısı)](http://web.archive.org/web/20140426174931/http://www.aksiyon.com.tr:80/aksiyon/newsDetail_getNewsById.action;jsessionid=9DE993F67860198BD06DAE8AE7CABCDA?newsId=38326)
