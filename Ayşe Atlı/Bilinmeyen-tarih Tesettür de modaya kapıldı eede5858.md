# Tesettür de modaya kapıldı

*Ayşe Atlı Bilinmeyen-tarih*

<div>
 <font>
  <img border="0" height="1" src="/web/20050129205259im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050129205259im_/http://www.aksiyon.com.tr/resim/526/20.jpg" vspace="5"/>
  </p>
 </font>
 <font class="content">
  Hatice Aksu, Sultanahmet'teki atölyesinde hat ve tezhip sanatları üzerine çalışıyor. Eserlerini satarak ve Fatih'te tezhip dersleri vererek geçimini sağlıyor. Lise yıllarından beri başörtülü... İşini yaparken, inandığı değerleri hayatında uygulamaya özen gösteren biri. Ona göre, başörtülü olmak şık giyinmeye engel değil.
 </font>
 <br/>
 <p>
  <font class="content">
   "Tesettür Müslüman hanımlar için farz; ama örtünürken iyi ve güzel giyinmek gerektiğine inanıyorum." diyor.
   <br>
    <br>
     Zülfiye Akdemir ise bir moda tasarımcısı. 13 yaşından bu yana tesettürlü. Fatih'te kendine ait butiğinde gelinlik, nişanlık ve abiye tasarımları yapıyor. O da Hatice Aksu gibi tesettürlü olmanın güzel giyinmeye engel teşkil etmediğine inananlardan. Hatta iyi giyinmeyi bir sanat olarak görüyor. Tesettür anlayışına uygun olduğu sürece Müslüman kadınların güzel kıyafetler giyebileceğini düşünüyor. Akdemir'e göre iyi bir dış görünüme sahip olmak için bir kadının ille de modacı olması gerekmiyor.
     <br>
      <br>
       Güzel görünmek için örtünenler var
       <br/>
       <br/>
       Aslında başörtüsü veya başka bir tanımla türban, uzun yıllardır Türkiye'nin gündeminde. Son yıllarda konu daha çok başörtüsü yasağı çerçevesinde tartışıldı. Kamusal alanda örtünün yasaklanması yoğun tepkiler aldı. İnsanlar, kararı protesto etti. Yasak boyutuyla örtü tartışması henüz bir çözüme kavuşturulmuş değil. Fakat, tartışmalar biraz da evrilerek devam ediyor. Özellikle, Kasım 2002'de iktidara gelen AK Partili bakan ve milletvekili eşlerinin giyimleri üzerinden yapılıyor bu tür tartışmalar.
       <br/>
       <br/>
       Şüphesiz, tartışmaların odak noktasında Başbakan Recep Tayyip Erdoğan'ın eşi Emine Hanım ve bakan eşleri var. Yurt dışı gezilerinde, Müslüman ülke liderlerinin başı açık eşleri ile kıyaslanıyor, giyim tarzları magazin ve moda sayfalarında konu ediliyor. Uyumlu giyinip giyinemedikleri, kıyafet ve renk tercihleri irdeleniyor. Bazen eleştiri alıyorlar bazen de övgü. Bütün bu gelişmeler AK Parti iktidarıyla birlikte ülke gündemine tesettür, moda ve şıklık gibi kavramların daha fazla girdiğini gösteriyor.
       <br/>
       <br/>
       Öteden beri tesettür giyimi üzerine çalışmayan veya en azından muhafazakar camiaya çok uzak olduğu düşünülen birçok modacı, bugün Türkiye'de yaşanan toplumsal değişimin farkında. Hatta bazılarının müşteri portföyünde başörtülüler önemli yer tutuyor. Bunlardan biri de Yıldırım Mayruk. Müşterilerini açık veya kapalı gibi bir ayırıma tabi tutmaktan hoşlanmadığını söylüyor, ünlü modacı... Başörtüsü probleminin çözümünde modanın etkili olacağı tezini seslendirenlere destek vererek, "Bu sorunu, giyilen elbise ve takılan eşarpla biraz daha yumuşatmak mümkün." diyor.
       <br/>
       <br/>
       İki ablasının da hacca gittiğini ve tesettürlü olduğunu söyleyen Yıldırım Mayruk, Türkiye'de her şeyin bir modası olduğu tespitini yaparak, tesettürün de pekala bir modasının olabileceğini söylüyor. Başını örten insanlarda çok daha güzel bir yüz ifadesi ortaya çıktığını dile getiren Mayruk, "Yüzlerindeki nurdan mıdır bilmiyorum, belki de başörtüsü yüzü çok güzel gösteren bir ayrıntıdır. Ben bazı insanların sırf yüzü güzel görünsün diye başlarını örttüklerini duyuyorum. Şurası bir gerçek. Örtü kadını daha güzel gösteriyor." yorumunu yapıyor.
       <br/>
       <br/>
       Emine Hanım'dan önce Tayyip Bey!
       <br/>
       <br/>
       Muhafazakar kesimin kıyafet tercihlerinin bu kadar tartışılması elbette Recep Tayyip Erdoğan'ın başbakan olmasıyla başlamadı. Daha önce iktidara gelen muhafazakar liderler ve eşleri de benzer eleştiri ve övgüleri aldı. Nazmiye Demirel, Semra Özal, Berna Yılmaz, Nermin Erbakan, Mebrure Kutan da tıpkı Emine Erdoğan ya da Hayrünnisa Gül gibi medyanın ilgisini çekti. Objektiflerin Emine Erdoğan üzerinde bu kadar odaklanmasının altında ise tercih ettiği kıyafetlerin son derece iddialı olması yatıyor... Bu, sürekli göz önünde olma özelliği ile birleşince, gündeme gelmesi kaçınılmaz oluyor.
       <br/>
       <br/>
       Emine Hanım hakkında, Semra Özal'dan sonra dış görünüşü ile en fazla konuşulan ve eleştirilen lider eşi tanımını yapmak yanlış olmaz. Sosyolog yazar Fatma Barbarosoğlu, bayan Erdoğan'ın kıyafetlerinin bu kadar dile dolanmasını, tesettüründen dolayı Çankaya Köşkü’ne davet edilmeyen ilk "First Lady" olmasıyla açıklıyor. Ona göre yapılan bütün eleştirilerin ana paydasını, gösteri toplumunun, her insanı manken özellikleri taşımaya zorlaması oluşturuyor. Buna göre başbakanın fiziği manken özelliklerine daha yakın. Hayrünnisa Gül'ün Emine Hanım'a göre daha şık bulunması da "bedene" yapılan vurgudan kaynaklanıyor. Barbarosoğlu'na göre, Emine Erdoğan'ın kıyafetinin fazla abartılı ve tesettüre uygun olmadığını söyleyenler de kıyafetleri yeteri kadar şık bulmayanlar da laik kesimin kalemleri. Hep bir yol yordam gösterme telaşı içinde olduklarından "Kezban Paris'te" filminin bir versiyonunu uygulamaya çalışıyorlar.
       <br/>
       <br/>
       Peki muhafazakar camianın bu kadar öne çıkan dış görünüşleri üzerinde söz sahibi olan isimler konuya nasıl yaklaşıyor? Birçok ünlü ismin tesettür kıyafetinde imzası olan tasarımcı Perihan Mataracı, İslami camiadaki değişimin dış görünüşe de yansıdığı kanaatinde. Mataracı, 15 yıldır muhafazakar kadınlar için kişiye özel tasarımlar ve günlük kıyafetler hazırlıyor. Bu süre zarfında dindar bayanların giyim anlayışlarının büyük değişim geçirdiğini söyleyerek, "Değişim, daha kaliteli giyim talebinin artmasıyla başlıyor." yorumunu yapıyor. Eskiye oranla sosyal yaşamın içinde daha fazla  yer alan dindar hanımların talepleri de bu değişimi hızlandırıyor. Evde kalınca çok fazla özen istemeyen dış görünüm, sokağa çıkınca önem kazanıyor.
       <br/>
       <br/>
       Değişim giyim tercihini etkiliyor
       <br/>
       <br/>
       İslami kesimde, son 15 yılda daha esnek ve rahat giyim anlayışına geçildiğini söyleyen Mataracı, 28 Şubat süreciyle birlikte başlayan örtü yasağının, muhafazakar kadınların giyim anlayışını ciddi şekilde etkilediğini öne sürüyor. Yaşanan değişimi "Örtüler küçüldü, pardösüler kısaldı, ceketler devreye girdi, ikili bir giyim anlayışı oluştu. Yasaklar giyim tercihlerinde ciddi kırılmalara sebep oldu." sözleriyle tanımlıyor. Önceden haftada 50-60 uzun pardösü dikerken, şimdi bu sayıya bir yılda bile ulaşamadığını dile getiriyor.
       <br/>
       <br/>
       Normal şartlarda yasakların daha çok, üniversite öğrencisi dindar kızları etkilemesi beklenir. Mataracı da zaten aynen böyle olduğunu, en fazla genç kızların giyim anlayışlarının değişim yaşadığını belirtiyor. Asıl ilginçlik ise bundan sonra yaşanıyor. Genç kızlardaki değişim aileleri, dolayısıyla ev hanımlarını da etkiliyor. Mataracı buna kendisinin de bir örnek olduğunu belirterek, başörtüsünü bağlama yönteminde kızını taklit ettiğinin altını çiziyor.
       <br/>
       <br/>
       Yıldırım Mayruk ise, ülkede yaşanan genel değişimin giyim tercihlerine de yansıdığı görüşünde. Modern anlayışı yansıtan ve daha çok jean pantolonlar üzerine odaklanan kıyafet tercihlerini zevksiz buluyor. İslami kesimde yaşanan değişimi ise kendi tecrübelerinden yola çıkarak şöyle anlatıyor: "Eskiden ramazan ve kurban bayramlarında müşterilerin özel siparişlerini yetiştiremezdik. Şimdi dini bayramlar için özel elbise diktiren bir kişi yok. Neden? Çünkü yaşam şekli değişti, herkes bayramda tatil yapıyor. Halbuki eskiden bayramlarda harıl harıl elbise diker, sabahlara kadar çalışırdık."
       <br/>
       <br/>
       Bugün moda insanların hayatını yönlendiren bir araç haline gelmiş. Evde, iş yerinde, sokakta, lokantada nasıl kıyafetler giyileceğini, onların renginin nasıl olması gerektiğini o belirliyor. Aksi davrananları, Emine Erdoğan örneğinde olduğu gibi eleştiriyor, yerden yere vuruyor. Yerel kıyafetler ve renkler giderek "folklorik" bir öge haline geliyor, küresel "trendler" dünyaca ünlü "markalar" tarafından ortak bir zevk olarak sunuluyor. Elbette, giyim konusunda hassas insanlar da bu dönüşümden fazlasıyla etkileniyor ve değişime ayak uydurmaya çalışıyor. Ancak, onların aşması gereken konu sadece yasaklar değil. Direkt göze hitap eden ve sade olanı gösterişli kılan moda ile cazibedarlığı önleme misyonuna sahip tesettür arasında nasıl bir uzlaşma sağlanacağı en önemli problem alanı olarak öne çıkıyor. Her ne kadar yasaklar tesettür modasını değiştirse de bu yaklaşım problemi kalıcı bir çözüm bekliyor.
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### Lütfiye ERYILMAZ, 10-Ocak-2005
> Nasıl örtünüleceği bellidir: 
> İslam dini kadının nasıl örtüneceğini belirtmiştir. Kadının dış kıyafeti dikkat  çekecek özellikte olmamalıdır. Evinde, eşinin ve mahremlerinin yanında  modaya uygun  giyinmesinde mahzur yoktur.

### Ömer Çelik, 09-Ocak-2005
> Tesettürün modası olamaz: 
> Tesettür modaları, İslâmdaki  gerçek tesettür anlayışından uzaklaştırıyor. Bu konuda çalışan Müslüman kardeşlerimizden duyarlılık bekliyoruz. Tesettürün modası ol(a)maz...

### Şule Bulut, 04-Ocak-2005
> Ana gayeyle zıtlaşmıyorsa...: 
> Sosyal açıdan kaçınılmaz olduğunu bildiğimiz modanın İslâmî giyim tarzını da etkileyeceği bir gerçektir. Örtünmenin ana gayesi ile zıtlaşmadıktan sonra tesettür modasının bir mahzuru yoktur.

Kaynak: [www.aksiyon.com.tr](http://www.aksiyon.com.tr:80/detay.php?id=19344&yorum_id=1), [web.archive.org (arşiv bağlantısı)](http://web.archive.org/web/20050129205259/http://www.aksiyon.com.tr:80/detay.php?id=19344&yorum_id=1)
