# Bir kurt masalı...

*Halime Karakaş 1998.08.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Demokrasi ve İslam, bazan birbirleriyle örtüşemeyeceklerini söylemek, bazen de "ne münasebet İslam demokrasiyi kabul eder" demek için sıkça yan yana getirilmeye başlandı.
  </font>
 </div>
 <div id="newsText">
  <font class="detail-text">
   Herkes olaya kendi gözlük numarası nispetinde baktı ve de bakıyor.
   <br/>
   <br/>
   Olay kavramsal ya da teorik düzeyde değil siyasi pratiklerle ve en çok da ön yargıları hakem olarak değil hakim olarak kullanmak suretiyle tartışılıyor. Çoğu zaman da İslam'ın bir din olduğu ve her dinin kutsal saydığı, müminlerini kendisine uymak zorunda kıldığı bir kutsal kitabının olduğu unutuluyor. Bu yalnızca inananları mazlum durumuna düşürenlerin unuttuğu bir şey değil. Belki de Müslümanların daha ziyade unuttuğu bir şey; doğru olmanın sonucunun daima muhalif kalmak olduğunu unutmak.
   <br/>
   <br/>
   Nuray Mert son kitabı İslam ve Demokrasi  Bir Kurt Masalı'nda en temelde bu sorunu tartışıyor ve "İslamcı hareketi" toplumsal eleştiri potansiyelini yitirmesi noktasında eleştiriyor. Kitap farklı zamanlarda farklı münasebetlerle yazılmış fakat ortak paydasının kitabın ismini oluşturduğu makalelerin bir derlemesi. Bu yüzden makaleleri okumak aynı zamanda kısa da olsa geçmişe dönük bir izlenim sunuyor.
   <br/>
   <br/>
   Kendisiyle kitabın temel aldığı sorunlar etrafında konuştuk.
   <br/>
   <br/>
    Nuray Hanım isterseniz kitabın isminden başlayalım, İslam ve demokrasi neden bir Kurt Masalı?
   <br/>
   <br/>
   'Kurt Masalı' olarak nitelendirdiğiniz, İslam ve demokrasi üzerine kurulan söylem; 'İslam demokrasiyle bağdaşır mı?' vs. söylemi. Bu söylem, toplumsalsiyasal bir çok sorunu çözebilecek bir söylem değil, bir kere son derece soyut; İslamın ve demokrasinin üzerinde anlaşılmış kesin tarifleri var mı? İkincisi yanıltıcı, sanki demokrasi sorunumuzun önündeki engel İslam, bu engel kalkarsa sorun çözülecek. Ben bu söylemin cahillik ve yanılgı / yanıltıcılık üzerine kurulduğunu düşünüyorum. Kitabın kapsamındaki yazılarımda bu düşüncemi daha geniş ifade ediyorum, ancak kitabın bir sorunu var; makalelerden derlenmiş bir kitap olduğu için sadece bu sorun üzerine giden bir çalışma değil. Bu günlerde en çok bu sorunu önemsediğim için bu noktaya dikkat çekmek üzere bu başlığı seçtim, yoksa bu başlık altında söylenebilecek çok daha fazla birşey var. En önemlisi, bu sorun sadece Türkiye'ye mahsus bir sorun değil, şimdilerde tüm dünyada yaygın bir sorun; bu söylem tüm dünyada İslam'ın demokrasi önünde en önemli engel olduğunu ima eden yeni oryantalist söylemin bir parçası ve bu yönüyle de çok önemli, bu konuya kitapta değinme imkanım olmamıştı.
   <br/>
   <br/>
    İslamı bir siyasal hareket olarak harekete yön veren aydınlarıyla beraber okumak durumundayız. Bu anlamda sizin hareket için de belirleyici olduğuna inandığınız, en azından kitabınızdaki tespitleri öne sürerken takip ettiğiniz aydınlar kimler?
   <br/>
   <br/>
   Kitapta İslamcılıkla ilgili yazılar var, fakat bunlar İslamcılığın siyasi yönüyle ilgili yazılar, bir düşünce akımı olarak İslamcılığı pek tartışma konusu etmiyorum; bu müstakil bir çalışmanın konusu olabilir, ama her halde uzun bir süre böyle bir çalışma yayınlamam. Çünkü İslamcılık çalışması konusunda eleştirel bir yaklaşıma sahibim, İslamcılığın kendi 'kurt masalları' var, bunlardan sözetmek isterim. Türkiye'nin bugünkü koşullarında böyle bir çalışmaya öncelik vermenin, benim anladığım anlamda siyasi ahlaka uygun olmadığını, diğer bir deyişle 'politicaly correct' olmadığını düşünüyorum.
   <br/>
   <br/>
    Müslüman cenahta entellektüel hareketliliğin toplumsal eleştiri potansiyeli taşımasına rağmen gittikçe zayıfladığını ve yanlış anlamadıysam yerlilik söylemiyle popüler bir siyasete evrildiğini söylüyorsunuz.
   <br/>
   <br/>
   İslamcılığın toplumsal statükoyu eleştiri konusu yapma gayreti ciddi bir siyasal eleştiri çerçevesi geliştirebilirdi, bunun yerine sıradan bir sağ söyleme sığınma eğilimi güçlendi. Size, çok yakından şahit olduğum için çok basit bir örnek vereyim; bir ay kadar önce Harbiye Açıkhava Tiyatrosu'nda İstanbul Üniversitesi öğrencilerinin düzenlediği bir başörtüsü toplantısına gittim; başörtüsü meselesinin bile arkasında, 'analarımız, bacılarımız' edebiyatına girmeden, ciddi bir şekilde durulamadığını gördüm. Genel tablo tam bir sağ hamaset söylemiydi, büyük bir hayal kırıklığı hissettim. Ben sağcılıktan hazzetmeyen biriyim, bu yüzden İslamcılığın muhalif potansiyelini kaybedip sağcılaşmasını olumsuz buluyorum, ama tüm bunlardan neyi anlamamız gerektiğini bu röportajın sınırları içinde anlatmaya çalışmam imkansız. İlginenler olursa, Dergah dergisinin 100. sayısında, bir Müslüman olarak 'muhalif' olmaya ilişkin bir yazım çıktı, ona bakabilirler.
   <br/>
   <br/>
    İslamcı söylemin gelip dayandığı yer sığ bir batı düşmanlığı oldu diyorsunuz. Müslümanların tavrı pekala, modernleşmeyi pür bir batıcılaşma olarak yaşayan ve hep hedef gösterdiği batı modeliyle, ülkesindeki insanları dinlerinden kültürlerine kadar batıyla kıyaslayarak aşağılayan bir devlet siyasetine karşı gelişmiş reaksiyoner bir tavır olarak değerlendirilebilir. Durum buyken "sığ" sıfatı amacı aşan bir ifade tarzı olmuyor mu?
   <br/>
   <br/>
   İslamcılık durup dururken Batı düşmanlığını takıntı haline getirmedi, bunun anlaşılabilir nedenleri vardı, demek istiyorsunuz, buna tamamen katılıyorum. Zaten bir çok yazımda bu konuya değindim, üstelik Türkiye'de modernleşmenin batılılaşma şeklinde yaşanması ve bunun sonucunun bu ülkenin kültürünün horlanmasına varması süreci tarihe gömülmüş değil, aksine zaman zaman güçlendiği bile söylenebilir. Bu durum devam ettiği sürece, buna karşı tepki olarak Batı karşıtlığının hep ön planda olması anlaşılabilir bir şey. Ancak, bu nokta her şeyden önemli hale geldiğinde, İslamcılık tüm toplumsal sorunları Batılılığa yükleyen bir söylem haline geliyor ve ciddi bir toplumsalsiyasal muhalefet söylemi olma şansını yitiriyor. Koç grubuna karşı Sabancı grubunu destekleyen, kodları Batılı olmayan 'alternatif burjuvazi' olan bir söylemi sığ bulmakta haklı olduğumu sanıyorum.
   <br/>
   <br/>
    'Laikliği dinin daha doğrusu dini referansların kamu hayatından değil, siyasal meşruiyet ve kamusal kuralların kaynağı olmaktan çıkması olarak tanımlamak, laiklik ve demokrasi kavramları arasında tutarlı bir bağ kurmanın tek yoludur'. Böyle bir laiklik tanımı da siyasal alan ile kamusal alan ayrımını keskinleştirmiyor mu? Kamusal alandaki hareketlilik siyasal alanı dönüştürme gücüne sahip değilse böyle bir laiklik tanımı nedeniyle demokrasi kamusal alana yeterince vurgu yapamıyor demektir.
   <br/>
   <br/>
   Çok önemli bir noktaya işaret ediyorsunuz. Alıntı yaptığınız cümle, gerçekten de bu zaafı taşıyor. Dini referansların siyasal meşruiyet ve toplumsal kuralların referansı olmaktan çıkması, dinin baskı aracı olmaktan çıkmasını sağlamak açısından önemli, bunu vurgulamak durumundayız. Diğer taraftan, Türkiye'de laiklik anlayışı henüz dini inancın değil kamu hayatında söz sahibi olmak, ortak kamu alanını hiç bir şekilde etkilemeden, kamu hayatında yer alması bile sorunlu, yani dinsel inanca ilişkin basit demokratik hakların kullanılması bile sorun haline geliyor. Bunun ötesinde bir noktada, dinsel inancın kamu hayatına yansıması noktasında bir diğer sorunla karşılaşırız; bahsettiğiniz gibi, kamusal alanda yer alan bir (dinsel inanca dayalı olduğu iddia edilen) talebin, görüşün siyasal bir dönüştürme gücüne sahip olması konusu. Ben kamu hayatı ile siyasal alanı ayıran yaklaşımları benimseyen biri değilim, sizin gibi bunun antidemokratik olduğunu düşünüyorum. Ancak kamusal alanda yer alan bir şeyin siyasal alana taşınması yollarının ne olduğu önemli. Bence dinsel inanç da herhangi başka inanç gibi siyasaltoplumsal tarasıya kaynaklık etme hakkına sahiptir, ben bu açıdan dinin siyasallaşmaması gerektiğini düşünmüyorum. Gerçek demokratik bir işleyişin ancak, bütün kanaatlerin siyasallaşmasıyla mümkün olabileceğine inanıyorum. Sorun siyasallaşmanın bir öcü gibi görülmesi, dinin siyasallaşması illa onun bir baskı aracı olarak görülmesi demek değildir, bu tehlike bütün inanç ve görüşler için var. Her görüş bir baskı aracı olarak savunulabilir ve rahatsız edici olan da budur. Yoksa toplumsal hayatı etkileyecek her konuda her düşünce ve inanç grubunun kendine has savunmak istediği görüşleri vardır ve bu görüşler son derece demokratik bir çerçevede siyasal ifade bulabilirler. Ancak, İslami kesim de çoğunlukla inançlarının siyasal temsilinden bir dinsel iktidar ve bazan bir İslam devleti anlıyor, bu da sorun çıkaran bir konu.
   <br/>
   <br/>
    Demokrasinin işleyebilmesi için asgari mutabakatı gerek şart olarak koyuyorsunuz, peki mutabık olunacak asgari şartları neler oluşturacak ya da bu hangi prosedürle tespit edilecek?
   <br/>
   <br/>
   Bir toplumda demokratik bir işleyiş, ancak asgari bir mutabakat üzerinde işler demek istiyorum. Toplumsal mutabakat konusu, siyaset kavramlarının içinden çıkamadığı konulardan biri. Ben sözünü ettiğiniz yazıda, bu meseleye girmek istemedim, sadece "hiç bir mutabakat zemininin olmadığı bir toplumda, ne yaparsanız yapın demokrasiyi işleten koşulları oluşturamazsınız " demek istedim. Zira Türkiye'nin hızla asgari bir mutabakat zemini oluşturacak ortamdan uzaklaştığını düşünüyorum, o yazıyı yazdığım dönemden bu yana durum, düzelmek bir yana daha da kötüleşti.
   <br/>
   <br/>
    Refah Partisi'ni eleştirirken 'çok hukukluluğu' ciddiye alınamayacak bir kavram olarak değerlendiriyorsunuz, 'çok hukukluluk', 'çok kültürcülük' tartışmasında bir açılım olamaz mı?
   <br/>
   <br/>
   Önce şunu söyleyeyim ben bu çok kültürcülük meselesine ihtiyatla bakan biriyim. Kültür, kültürel farklılıklar, bu farklılıklara karşı duyarlığın toplumsal hayata demokratik katkısı vs. tabii ki önemli de, bütün bunlar toplumsal çatışmaları, kültürel çatışmalara indirgeme yolunu açmamalı. Çok kültürlülük tartışmalarının gittiği yer budur. Çok hukukluluğa gelince, bu tasarıyı gerçekten ciddiye almakta zorlanıyorum, çünkü nasıl bir toplumsal pratikten sözedildiğini anlamakta zorlanıyorum. Böyle bir proje en iyi ihtimalle, cemaatçilik, daha doğrusu 'Müslüman getto' projesi olabilir ki böyle bir düşünceye yakınlık duymam mümkün değil.
   <br/>
   <br/>
    "Demokratik bilinç öncelikle modern toplumda yaşama bilincidir." Bu ifade örtük olarak, tarihi ilerlemeci bir bakışla okumayı içermiyor mu?
   <br/>
   <br/>
   Bakın ben, modern toplum en "ileri" toplumsal yaşayış biçimidir, ideal bir insan hayatı sunar falan demiyorum, bir tespit yapıyorum; tüm bu tartışmaları yaptığımız dönem 'modern' ve mekan; 'modern toplum'. Buna göre konuşalım diyorum. Burada 'modern'i son derece dar anlamlı kullanıyorum; sanayi toplumu anlamında. Bunu tespit etmek bizi öncelikle, 'islami alternatif' adı altında geleneksel toplum nostaljisi yapmaktan, toplumsal tasarı diye kır hayatı romantizmine saplanmaktan vs. kurtarır diye düşünüyorum. Modern toplumsal örgütlenmenin sonucu olan kamu hayatı koşullarının hiç dikkate alınmadığı bir 'alternatif proje' olarak, önceki sorunuzun konusu olan 'çok hukukluluk' projesi bu konunun en iyi örneklerindendir. Demokratik siyasette, bu, toplumsal yaşama biçiminin siyasal örgütlenme şeklidir. Koskoca bir şehirde sizi kollayacak amcaoğlunuz yok, hukuki düzenlemeler var (veya Türkiye'den bahsedecek olursak "olmalı" demeliyiz, çünkü Türkiye henüz modern toplumu tesis edebilmiş değil), bu düzenlemeleri kurmaya, itirazlara kulak vermeye, gerekirse yeniden gözden geçirmeye, vs. çalışmanız gerekiyor. Demokrasi aşağı yukarı böyle bir şey, yani abartacak bir şey yok, ama hiç de küçümsenecek gibi değil.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4007-12-bir-kurt-masali.html), [web.archive.org (arşiv bağlantısı)](http://web.archive.org/web/20130107051428/http://www.aksiyon.com.tr:80/aksiyon/haber-4007-12-bir-kurt-masali.html)
