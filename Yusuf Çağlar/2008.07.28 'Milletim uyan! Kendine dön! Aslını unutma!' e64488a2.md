# 'Milletim, uyan! Kendine dön! Aslını unutma!'

*Yusuf Çağlar 2008.07.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Yüce Diriliş Partisi’nin ‘Diriliş Çağrısı’na geçen hafta ansızın bir sahaf dükkanında rast geldim...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090210183136im_/http://www.aksiyon.com.tr/resim/712/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090210183136/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090210183136/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090210183136oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090210183136oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Geçen hafta yaptığım sahaf ziyaretlerinin hayli bereketli geçtiğini söyleyebilirim. Bu ziyaretlerin ilk durağında rast geldiğim bir bildirinin hikâyesi pek şaşırtıcıdır.
   <br>
    <br>
     Sahhaf İbrahim’in Cağaloğlu’ndaki dükkânında zuhur eden sayısız evrak-ı metruke içinden ‘11.07.2008’ tarihinde fotokopi marifetiyle çoğaltıldığı anlaşılan bir dosya kâğıdı ele geldi. O anda geçmiş zamanın o mühim evrakları içinde beyazlığı ve yeniliğinden dolayı rahatsız edici bir parlaklık göze çarpsa da bu bildirinin her bir satırı dikkate şayan mesajlarla mücehhezdir.
     <br/>
     <br/>
     Yüce Diriliş Partisi kurucusu ve başkanı A. Sezai Karakoç’un kaleminden neşredilen bu bildiriyi büyük bir merak ve dikkatle okudum. Bir solukta mesajını bize aktaran bildirinin kadim belgeler arasında hiç de yabancı durmadığını ve yepyeni kâğıt beyazlığına rağmen mesajının bin yıllık bir sesleniş naifliğinde ve diriliğinde olduğunu söylemek isterim. Bakınız Karakoç ‘Diriliş Çağrısı’nı nasıl samimi bir dille yapıyor: “Milletim, uyan! Kendine dön! Aslını unutma! Geçmişini bil. İçinden, gerçek aydınlardan kurulu bir kadro çıkar. Çıkar ki, onlar, hem bugününü, hem yarınını kurtarsınlar. Geleceğini, ancak, bilinçli, idealist bir aydın nesil güven altına alır.
     <br/>
     <br/>
     Milletim! Büyük bir milletsin. Çok büyük bir ülken var. Onun birçok parçasına el konulmuş. Öbür parçalarına da göz dikilmiş. Çok köklü bir tarihe sahipsin. Gerçek bir medeniyetin, Hakikat Medeniyeti’nin sahibisin. Onu yeniden ayağa kaldır. Diril ve Dirilt! İnsanlık seni bekliyor.
     <br/>
     <br/>
     “Milletim! Doğu’ya, Batı’ya dur diyecek güç, sensin. Kendini bildiğin gün, kurtulacaksın. Ve bütün insanlığı kurtaracaksın. Yoksa, insanlık, büyük bir felâkete doğru gidiyor. Sınırsız hırs sahipleri dünyayı yakmaktan geri durmuyorlar.
     <br/>
     <br/>
     “Milletim! Uyan, kendine gel! Yeni bir sayfa aç. Yeni bir çağ aç. Geçmişte birkaç kez çağ açmıştın. Yine açabilirsin. Yine açabilirsin. Yine açabilirsin.”
     <br/>
     <br/>
     Bu istek ve davete ‘hayır’ demek ne mümkün...
     <br/>
     <br/>
     Kolay olana talip olmadan sürdürdüğümüz sahaf ziyaretlerinin ikinci durağında bir kütüphane vardı. Bu özel kütüphanenin iki mühim konuğuyla yaptığımız söyleşi, geçmiş zaman şarkılarıyla çoğalıp şekillendi. Kadim yazmalarla donatılmış bir merkez kütüphane içinde hayalini kurdukları müzik odasında çıktığımız hayali seyahat, Pendik’te hâlen 11 mahallenin içinde hizmet veren kütüphanelerin her birinden yükselen çocuk çığlıklarıyla, şarkı terennümlerinin iç içe geçtiği bir anda son buldu.
     <br/>
     <br/>
     Bu tasavvur, kütüphane içlerinde inşa edilen müzik odaları projesi, gerçekten keyifli bir buluşmanın da kapısını aralıyordu. Öyle ya, sahaflar âlemine doğru seyahate başladığınız bir günde, kitap bakmaktan sıkılınca, taş plaklar içinden ne bileyim kadim şarkıları seçip bakmanız mümkün olacaktı... Bence, aklı başında her sahaf müdaviminin uzun arayışlar sonunda kitap ve belgeler yanında biriktirdiği, bir araya getirmeye çalıştığı notaları, taş plakları da mevcuttur. Kütüphanelerin içlerinde inşa edilen müzik odalarının mucidi olan Nuri Bey’in de eski bir sahaf müdavimi olduğunu düşünürseniz, işin sahihliği daha çok çıkıyor ortaya. Bu müzik odaları içinde Hafız Kemal’den Münir Nurettin’e, Zeki Müren’den Müzeyyen Senar’a kadar pek çok sanatçının long play’leri, 45’likleri, taş plakları sergileniyor.
     <br/>
     <br/>
     Klasik sahaf müdavimi için de bu harika durum pek farklı tezahür etmez aslında. Kütüphanenin başköşesinde kurulu ‘Dual’ marka bir pikap her türlü plağı çalabilecek bir marifetle mücehhez bir şekilde emre amade bekler. Ruh hâlinize göre Hafız Burhan’ın ‘Her Yer Karanlık’ fantezisiyle çınlayan odayı, Mehter Takımı’nın gür bir edayla okuduğu “Gafil Ne Bilir Neş've-i Pür-şevk-i Vegâyı” marşıyla doldurabilirsiniz. Malumunuz bu bahis sayısız kapıyı açarak uzayıp gidecek cesamettedir.    Bir başka hafta ‘Geçmiş Zaman Şarkıları’ başlığı altında yeniden bu bahse dönmek kaydı ile sözü kısa kesmekte fayda mülahaza ediyorum...
     <br/>
     <br/>
     Mevzumuzu özel bir kütüphane ziyareti esnasında kapıldığımız hayallerden, hayal iken gerçekleşivermiş projelerden bahisle devam ettiriyorduk.
     <br/>
     <br/>
     Âdettendir, ziyaretinize gelen kitap muhibbini hatırı sayılır hediyelerle gönderirsiniz. Kahvenin hatırı, sohbetin koyuluğu bir başına bu ziyareti taçlandırmaya yetmeyecektir.
     <br/>
     <br/>
     Peki neler vardı bu hediyeler içinde, diyecek olan kaarilerimiz için söyleyelim. Pahada kıymetsiz muhtevada paha biçilmez bir dua mecmuası yazması, Mehmet Âkif’in vefatının 32. yılı vesilesiyle İstanbul İmam Hatipleri Okulu Mezunları Cemiyeti tarafından yapılan anma gecesinin broşürü, ismini bile zikretmeye değer bulmadığımız selüloz mürekkep karışımı üç beş hatıra...
     <br/>
     <br/>
     Elbette, Cağaloğlu’nda başlayan sahaf ziyaretinin son durağı, Kadıköy sahilinden Moda Caddesi’ne kadar uzanan yarımadada sıralanmış kitapçı dükkânları olacaktı. Eminönü’nden vapur marifetiyle yapılacak keyifli bir deniz sefası bu kitaplı yolculuğun önemli bir güzergâhıdır. Haritanızda istikametinizi Anadolu yakasına doğru değil de, Taksim’e doğru da çizmeniz mümkündür.
     <br/>
     <br/>
     Taksim’in kitapçı dükkânları konsolosluktan Galatasaray Lisesi’ne doğru açılan dar yol üzerindeki pasajda sıralanmıştır. Taksim Meydanı’na doğru giderken sağ cenahta bir arka sokakta öbeklenmiş kitapçılarımız da vardır. Bu dükkânlar içinde benim için Cihannüma Sahaf mühim bir duraktır. Bu durağa kadar gelmeden, Turkuaz’dan Önder Bey’e, Maraşlı Mahmut Bey’in kartpostal pul karışımı naif mekânından Can Shop’a uğramak da âdettendir. Çaylar, sohbetler, projeler, kitaplar, belgeler, hatırı sayılır yazmalar, gün yüzü görmemiş vesikalar bu mekânları cazibe merkezi kılıyor...
     <br/>
     <br/>
     Geçmiş zamana doğru kadim yolculuklar yapmak isteğinde olan kaarilerimiz için bu tarih kokan kitap mekânları daima gelecek zamanların güzelliklerine açık sürprizlerle mücehhez bir hâlde emre amadedir. Yeter ki, bu mekânların her birinde kendine mahsus bir hususiyet içinde gelişen adab-ı erkâna dikkat edip, aklı havada hercailikler, incir çekirdeğini doldurmaz mevzular, gelip geçici hevesler peşinde gezmeyelim.
     <br/>
     <br/>
     Öyle ki, bu mekânların müdavimleri arasında meraklı koleksiyonerler kadar ilim kıymetleri pek iyi bilinen müşteriler de vardır. Edebiyat, sanat ve musiki bahisleri okunması hiç bitmeyen bir kitap gibi masada daima açık kalır. Boş konuşmak yerine insanlar Ahmet Mithat Efendi’den bahisle kadim mecmuaların kıymetini bilip bilmediğinizi anlamaya çalışır. Uzun söze ne hacet... Sahaf dükkânlarına girmek kolaydır. Çıkmak ise yüzyıl sürer neredeyse...
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=30800), [web.archive.org (arşiv bağlantısı)](http://web.archive.org/web/20090210183136/http://aksiyon.com.tr:80/detay.php?id=30800)
