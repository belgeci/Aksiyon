# Şeyh Hamdullah'ın yazma Kur'an'ı Frankfurt'ta

*Yusuf Çağlar 2008.11.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      60. Frankfurt Kitap Fuarı’nda dünyanın meşhur kitapçıları yanında sahaflar da vardı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090210183726im_/http://www.aksiyon.com.tr/resim/726/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090210183726/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090210183726/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090210183726oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090210183726oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Gidip görenler iyi bilirler ki Frankfurt Kitap Fuarı’nın kurulduğu meydanda pek büyük ve sayıları pek çok salon vardır. Çoğu salonun da kendi içinde de birkaç kattan kurulu olduğu vakidir. Bir de konferansların yapıldığı, sergilerin kurulduğu, birbirinden ilginç faaliyetlerin cereyan ettiği yerlere tahsis edilen mekânlar da bulunur ki bir-iki gün içinde gezip görmek, görüp anlamak kâfi gelmeyebilir.
   <br>
    <br>
     <br/>
     16 Ekim 2008, Perşembe
     <br/>
     <br/>
     Kitap fuarının bu baş döndürücü insan kalabalığından, kitap tacirlerinin ortalığı kaplayan gürültülerinden olsa gerek, daha fuarın ikinci gününde gezilecek salonları geride bırakarak soluğu dışarıda aldım. O pek büyük alanın hemen ana girişinde kurulu bulunan sahafların cazibesi gönlümüzü sarıp sakinleştirmişti. Bu acil ferahlama taktiğinin bereketiyle 1918 yılında tab olunmuş Ahmed Cemal Paşa’nın “Suriye, Kudüs ve Garbi Arap’ın Abidat-ı Atikası”na tesadüf eylemek bahtiyarlığına erdim. Büyük bir sevinçle yeniden duhul ettiğim acayip fuar şehrinin beş küsur numerolu salonunda bulunan Türkiye’den Kültür Bakanlığı’nın davetiyle gelen kitapçılar arasına geldiğimde İstanbul’un pek meşhur sahaflarından Nedret İşli Bey’in suretiyle yüz yüze kaldım.  İşin güzelliğine bakınız ki o da fuarın dört numerolu salonunda eski belge-kitap benzeri kıymetli antikaların satıldığı salondan geliyormuş. Pek yorgun bir haldeydi. Gezip gördüğü yerlerin havadislerini verirken çantamızda duran kırmızı bez ciltli eserin yeni bir kitap olup olmadığını sordu.
     <br/>
     <br/>
     Fuarın sayısız yeni asarını bir kenara bırakacak kıymetteki bu kitabın Osmanlıca hurufatla istiflenmiş ve 1900’lerin ilk çeyreğinde çekilmiş fotoğrafları sayesinde kadim bir zamana doğru seyahate çıkmakta gecikmemiştik. Az bir zaman sonra da soluğu yeniden sahaflarda aldık. Öyle ya, her kitap müdavimi için kendi kısmetinden başkası yoktur. Nedret Bey’in kısmetine de kapağında büyük ve gotik tarzda istiflenmiş Latin hurufatıyla ‘Constantinople’ yazan, kallavi kırmızı parlak cildinde, yaldız baskıları ve cilt süslerle insanın nefesini kesen bol gravürlü bir eser düştü. Böylece günün yorgunlukları atılmış ve yeniden fuar mekânına dönülmüştü…
     <br/>
     <br/>
     <br/>
     17 Ekim 2008, Cuma
     <br/>
     <br/>
     Yarın halk günü. Yayıncılar ve yazarlar dışında Alman ve Türk vatandaşlar da fuara alınacak. Yayın sözleşmelerini tamamlayan yayınevleri belki de kitaplarından satışlar yapmak isteyecek. Genç kızlar ve oğlanlar birbirinden tuhaf kostümler içinde fuarın her bir yanında karnaval havası estirecek. Kalabalıktan ve bu şaklabanlıklardan sıkılacağınızı düşündüğünüz anda soluğu kapı girişindeki sahaflarda ya da ana tren istasyonuna doğru giden yolda alabilirsiniz.
     <br/>
     <br/>
     Fuarın devasa kitap stantları ve derya hükmündeki salonları arasında gezerken güçlü bir elektrik akımının sizi etkilediğini iç avluya çıkar çıkmaz fark ediyorsunuz. Avlunun tam orta yerine açılan beyaz çadır içinde bu yıl; Türklerin kahvesi, bakır işleri, dokuması, ebrusu, hat sergisi, cilt sanatı, mimari güzelliği, Hoca Nasreddin kitap kapakları ve hangi gaye ile hazırlandığı pek anlaşılmayan genç tasarımcıların atraksiyonları panayır havasında sergilenmiş. İhap Hulusi ile Emin Barın’ı Muhittin Serin ile İslam Seçen’i bir araya getiren bu beyaz çadırın en güzel yanı, Kurukahveci Hacı Mehmed Efendi’den sıcacık Türk kahveleri içmenizdir. Zaten çadıra adımınızı atar atmaz sizi keskin ve tarifi imkânsız güzellikte bir kahve kokusu karşılar…
     <br/>
     <br/>
     Fuarın bunaltıcı ve olağanüstü düzenli havasından ve içki kokan salonlarından kaçan biçareler için kahve bahanesiyle uğranılan çadırın aşina simalarından Muhittin Serin Bey’in sohbeti de çalışma masasında sergilediği meşhur hattatların orijinal çalışmaları da hayret uyandıracak güzelliktedir. Bir de cumartesi günü Main Nehri kıyısında kurulacak bit pazarından kısmetse zuhur etmesi beklenen hazineler bahsi vardır ki anlatmakla bitmez, hayali kurulmakla eksilmez…
     <br/>
     <br/>
     Mevzuu hat bahsine ve hattatlara getirmişken; fuarın ilk günlerinde antikacılar salonundan bütün fuara yayılan mühim bir havadis aklımızı başımızdan alacak güzellikteydi. Zira, rivayet ediliyordu ki Şeyh Hamdullah’ın enfes hattıyla yazılmış bir Kur’an-ı Kerim’in hususi bir denetimle incelenmesi ve Kültür Bakanlığı’nca 150 bin Avro’ya kadar alınıp ülkemize yeniden kazandırılması için girişimler yapılacakmış… Bakınız şu kaderin tecellisine Kur’an-ı Kerim yayımladığı için fuara bir yayınevimizin yazarlarını davet etmeyen bakanlık, ecnebilerin ülkemizden şu ya da bu sebeple kaçırdığı yazma Kur’an’a bir servet ödemek çabasına düşüyor. Bu rivayet sahipleri, bakanlığın teklifleri, antikacıların istekleri nasıl nihayet buldu bilmiyoruz ama bu vesileyle eski kitap ve belge meraklısı dostlarla antikacıların stantları arasında pahada ucuz, muhtevada paha biçilmez belgeler aramak imkânı bulduk.
     <br/>
     <br/>
     <br/>
     18 Ekim 2008, Cumartesi.
     <br/>
     <br/>
     Hotel Global’den sabahın sisleri içinde ayrılıp Main Nehri’nin bir yakasında kilometrelerce uzayıp giden eskici tezgâhları içine kendimizi atıvermemiz bir oldu. Aradığımız hususi şeyler vardı. Ne bileyim, Çanakkale Harbi esnasında Gelibolu’dan gönderilmiş bir mektup, meşhur yazarların kalemiyle mürekkeplenmiş kartpostallar, eşi benzeri bulunmaz Osmanlı haritaları, imzaları pek kıymetli kitaplar, büyük antika müzayedelerinde bile bulunamayacak cinsten belgeler arıyorduk. Bunca hayalin peşi sıra saatlerce arandığımız bit pazarı neşesindeki bu sergilerin hiç birinden satın alabildiğimiz bir şey olamadı. Kısmetimizde yokmuş, diyerek gerisin geriye Fuar’ın o ışıklı salonlarına doğru koşar adım dönüverdik.
     <br/>
     <br/>
     Fuar, Cumartesi günü bir anda bizi sokaktaki Almanlarla tanıştırdı. Halk günü vesilesiyle kitap fuarına akın eden öğrenciler, anne-babalar, bebekler, meraklı okurlar, kitap kurtları büyük bir insan selinin yapıtaşlarını oluşturuyordu. Bir kez de onların gözünden bakmak hoş oluyordu doğrusu kitaplarımıza, sergilere… Elbette dilimizde sayısız keşkeler bir virt gibi evrilip çevriliyordu.
     <br/>
     <br/>
     <br/>
     19 Ekim 2008, Pazar
     <br/>
     <br/>
     Bugün Frankfurt Kitap Fuarı’na saat altı sularında veda edeceğiz. 60 yılda bir davet aldığımız bu fuarın güya biz Türkler onur konuğu idik. Daha çok büyük bir kitap pazarı içinde bize ayrılmış yerde elimizde avucumuzda olanı satmaya, göstermeye çalışan acemi tezgâhtarlar gibi mahzun ve heyecanlı idik. Yine de Almanya’da yaşayan Türklerin büyük bir heyecan ve çoluk çocuk şamatasıyla dâhil olduğu fuarda yalnızlığımız gitmiş, kendimizi mahalle sakinleriyle uzun ve çoğu zaman gereksiz hayat-memat sohbetlerine dalmış bulduk. Bu da bize özgü bir final oldu… Öyle ya, henüz ülkesinde okur-yazar olma konusunu çözememiş bir millet olarak hayat kitabını okumaya devam etmek çözümü, kalemden çok dilden eserler yazmak başarısı da küçümsenecek bir meziyet değildir.
     <br/>
     <br/>
     Mabadı var: Edebiyatçılar Frankfurt Kitap Fuarında buluştu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31552), [web.archive.org (arşiv bağlantısı)](http://web.archive.org/web/20090210183726/http://aksiyon.com.tr:80/detay.php?id=31552)
