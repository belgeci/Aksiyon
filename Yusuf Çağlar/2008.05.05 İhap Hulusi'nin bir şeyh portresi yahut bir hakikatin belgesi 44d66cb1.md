# İhap Hulusi'nin bir şeyh portresi yahut bir hakikatin belgesi

*Yusuf Çağlar 2008.05.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Önce ‘Mithat’ kitabı bulundu. Sonra, hayretengiz pencereler açıldı bu kitabın sayfaları arasından…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080506184215im_/http://www.aksiyon.com.tr/resim/700/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080506184215/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080506184215/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080506184215oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080506184215oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Sahaf dükkânlarında, kütüphanelerde Cumhuriyet dönemine ait eski harfli mecmuaları karıştıran her araştırmacı İhap Hulusi [Görey] (1898-1986)’yi bilir.  Bu isim, Cumhuriyet dönemi neşriyatının en önemli grafik temsilcisi olmanın yanı sıra cilalı imaj devrinin iktidarını inşa etmeyi başarmış bir gücü de işaret eder. O, bir marka olduğu kadar hâkimiyet simgesinin müsellesidir aynı zamanda.
   <br>
    <br>
     İhap Hulusi, mecmuaların devlet eliyle verilen kurum reklamlarının biricik grafikeri olduğu zamanlarda, ‘Mithat’ da elbiseleriyle nam salmış bir mağaza olarak zuhur etmiştir. O da muasır medeniyetler seviyesine yükseltilmek istenen insanımızı Batılılar gibi giydirme çabasına düşmüştür.
     <br>
      <br/>
      Belki de bu iki ismi bir araya getirecek birçok vesile bulunabilir. Elimizde duran ve Mithat Mağazası’nın tarihçesini anlatan kitapla başlayabiliriz ilk adıma. Kitabın sayfaları arasında iki mühim bahis dikkate şayandır doğrusu. Şapka giyme mecburiyetinin getirilmesiyle evinden bir daha asla çıkmayan bir zatın gösterildiği fotoğraf ve İhap Hulusi’nin 27. sayfada yer alan renkli bir afişi.
      <br/>
      <br/>
      Şapka mecburiyeti, ilanından bugüne simge-i siyasiye özelliğini havi bir mesele olarak yakın tarihimizde yerini alır. Zira bu giyilmesi mecburi kisvenin, ‘ecnebilere benzemek ve küfre düşmek’ korkusuyla dönemin âlimleri tarafından kabul edilmediği açıktır. Biraz da bu bilindiği için şapka inkılâbına karşı çıkanlar çok zor imtihanlardan geçmiş ve mahkemelerin verdiği idam kararına kadar varan cezalar karşısında korku içine düşmüşlerdir.
      <br/>
      <br/>
      Sahafların tozlu kitap rafları arasında bunca zamandır denk geldiğim risalelere ve birbirinden ilginç mecmua haberlerine bakıyorum da, şapka mecburiyeti ve sonrasında yaşananlar akıl almaz şeyler. Özellikle, ‘Halkına güvenmeyen ve onun mahremine asla saygı duymayan’ modern devletler, insanları kendileri gibi yaşamaya mecbur etme zorbalıklarını ve bu konudaki teşebbüslerini ‘cumhuriyet’, ‘hürriyet’ ve ‘demokrasi’ye rağmen birtakım kisveler altında dünyanın her köşesinde icra ettirmişlerdir.
      <br/>
      <br/>
      Konuyu dağıttığımın farkındayım… Bu dağınıklığı Mithat Mağazası’nın tarihçesini anlatan “Mithat: İğne Deliğinden Dünya Modası’na” isimli 1999 senesinde basılmış kitabın 59. sayfasında yer alan fotoğraf için söyleneceklerin girizgâhı düşününüz. Zira bu fotoğrafın alt yazısında şu satırlar yer almaktadır: “Mithat Gürsoy’un babası Hacı Tahir Efendi; yanında, kendisini şapka devrimi nedeniyle ömrünün sonuna kadar eve kapatan dayısı Şükrü Perek, kasketi yan giyen dayısı Mustafa Perek ve modern giyimli ağabeyi Rıfat Gürsoy.”
      <br/>
      <br/>
      Aynı kitapta yer alan, İhap Hulusi’nin afiş çalışması ise bir garip hikâyenin mücessem belgesi. Belki de bu afişteki ilk bakışta göze görünmeyecek hususiyeti sahaf müdavimlerinden Murat Kargılı Bey’in bir öğle yemeği sohbetine tesadüf eylemeseydim fark edemeyecektim. İşte, müdavimlerin kaçamadıkları bir hâldir bu. Bir lokantada yahut başka bir vesileyle bir araya geldiklerinde, hemen çantalarında ne varsa orta yere serer ve bitmeyecek bir sohbete dalıp giderler.
      <br/>
      <br/>
      Biraz da mekâna yayılan leziz yemek kokularının verdiği nefaset ve sıcaklığın rehavetinden olsa gerek, binbir mevzuun derinliğine doğru başlattığımız sözlü seyahati İhap Hulisi’nin afişi keskin bir bıçak gibi ortadan ikiye böldü. ‘Son Duruşma’ namıyla büyük şehirlerde ve Anadolu’da cevelan eden tiyatro sahnesinin muvaffakiyeti için maddi himmetlerini esirgemeyen ‘Süvari’ye mühim bir eser hazırlamak düşüncesiyle, kitap âşığı bir gencin isteğiyle alınan Mithat’ın açtığı kapılar, beni bile hayrete düşürecek incelikteydi.
      <br/>
      <br/>
      Belki de hiç kıymet verilmeyecek nevzuhur bir eserdir, deyip kitap raflarının tozlarına mahkûm edilecek bu kitabı hazırlayanlar, bazı hakikatlerin şahitliğini yapan belgelerle çıkıyordu karşımıza. Zira Murat Kargılı Bey’in beyanatından, İhap Hulusi’nin afişinde ‘Eski İstanbul’un tiplerine misal teşkil etmek gayesiyle resmettiği sarıklı ve cübbeli zatın’ Menemen Vak’ası’yla ilgisi olduğu iddiasıyla yaşlılığından dolayı idam edilemediği hâlde hastalıkların pençesinde hayata gözlerini yuman, Kelamî Dergâhı Şeyhi Es’ad Erbilî (1847-1931) hazretlerinin olduğunu öğreniyorduk. Galata Köprüsü’nden geçerken çekilmiş bu fotoğraf dönemin mecmualarında da yer almış…
      <br/>
      <br/>
      Bir kitap kurdu titizliğinde kutsal beldeleri yıllardır araştıran Murat Bey’in hafızasına da itimadımız tam olduğu hâlde, ‘Hafıza-i beşer nisyan ile malûldür’ hakikatini de hatırlayıp ciddi bir şekilde araştırmak bahanesiyle, sahaflarda pek az tesadüf eylenen tahmisli Kaside-i Bürde yazmasının sayfalarına dalıp giderek sohbetimizi sonlandırdık.
      <br/>
      <br/>
      Heyhat! İaşe kaygısı ve işlerin çokluğundan bu bahis de unutulup gitti. Yine de Es’ad Erbilî hazretlerinin himmeti ve sahafların gayretiyle zuhur edecek belgeler kılavuzluğunda bu hakikatin de gün ışığına çıkacağından şüphemiz yoktur. Yeter ki; yeryüzünde hayret makamında gezinen fani bir yolcu gibi, yalnızca doğru ve güzel olanı arayanlardan olalım.
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30176), [web.archive.org (arşiv bağlantısı)](http://web.archive.org/web/20080506184215/http://www.aksiyon.com.tr:80/detay.php?id=30176)
