# İstanbul Kitapçısı'na Cihannüma gelmiş

*Yusuf Çağlar 2008.09.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İstanbul Kitapçısı’nı İstiklal Caddesi’nden Tünel’e doğru yürürken, 379 numarada bulacaksınız.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090210183551im_/http://www.aksiyon.com.tr/resim/721/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090210183551/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090210183551/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090210183551oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090210183551oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   İstanbul Kitapçısı, İstanbul’da ikamet eden kaarilerimiz için bulunmaz bir hazinedir. Payitahtın tarihçesinden dillerde teganni edilen seslere, evlerde hazırlanan yemek tariflerinden Tekke ilahilerine kadar her nevi eserin satışa arz edildiği bu kitap mekânı Kültür A.Ş.nin İstanbullular için uzun bir zamandır başarıyla devam ettirdiği mühim bir hizmettir.
   <br>
    <br>
     Bu kitap sükûnetindeki mekânın sakinleri daha kapıdan içeriye adımınızı atar atmaz, sizi ilgiyle karşılıyor ve meramınızı öğrenip derdinize derman olmaya çalışıyorlar. Ne bileyim, şehrin ücra bir semtine gitmek için size kılavuzluk edecek bir haritaya mı ihtiyacınız var? İşte tam yerine geldiniz. 1800’lü yıllardan 2000’li yılara kadar sıralanmış haritaların yeni basımları burada size makul bir maddi bedel karşılığı takdim edilecektir.
     <br/>
     <br/>
     Belki de şu güzel ramazan günlerinin sevinci içinde, şehrinizin 100 yıl önceki hayatına gitmek ve iftardan hemen sonra Sultanahmed’den Eyüb’e kadar kadim bir yolculuğa çıkmak istiyorsunuz. Haritaların hemen yanı başında duran Tanburi Cemil Bey’in taş plaklara okuduğu şarkılar CD’sini yedeğinize alıp raflar arasından geçmiş ramazan hatıralarını anlatan kitaplardan birerini seçerek rotanızı Tünel’e doğru çizebilirsiniz. Tünel sizi Karaköy’e ulaştıracaktır. Az bir gayretle Eminönü’ne geçerek ve biraz da yokuş kahrı çekerek Sultanahmed’in kardeşi Ayasofya’nın kıyısından Payitahta uğrayıvermeniz pek isabetli olacaktır. Zira, Mukaddes Emanetler’i ziyaretle ve Peygamber Efendimiz’e salât ve selamlarla başlayacak bu yolculuğun ilk durağı Hırka-i Saadet olmalıdır. Hayalen, elinize Sultan’ın büyük bir ihtimamla tutuşturduğu Dest-i mal’i, Hırka’nın üzerine koyup hürmetle öpünüz. Medine’nin tozu toprağı, Efendimizin ruhaniyeti sizi inanılmaz bir rayiha ve tarifsiz bir güzellikle kuşatacaktır. Sonraki ziyaretgâhlar için güzergâh’ınızı çizmek size kalacaktır. Elbette teravih namazını kılmak için Eyüb Camii’ne doğru hızlıca yola revan olabilir, Peygamberimizin büyük kumandanlarından ve İstanbul’un manevi fatihlerinden Hz. Eyüb’ün şehit olduğu toprağın kokusunu duya duya, bu büyük sahabinin huzurunda “Ey şanı yüce Allah’ım! Bu sevgili kulunun yüzü hürmeti suyuna, geçmiş günahlarımızı bağışla. Bizi bayram günlerinin güzelliklerine rahmet ve bereketle kavuştur.” diyebilirsiniz.
     <br/>
     <br/>
     İstanbul Kitapçısı’nın hizmetleri arasında yalnızca haritaların, kadim şarkıların yer aldığı CD’lerin, eski ve yeni yayımlanmış bütün İstanbul kitaplarının meraklı kaariler için bulundurulması yanında bir de yayımcılığı var. İBB Kültür A.Ş. Yayınları’nın aynı zamanda teşhir mekânı olan bu kitabevinin belki de son zamanlarda en çok konuşulacak eseri Cihannüma’nın tıpkıbasımı olacak…
     <br/>
     <br/>
     Kültür A.Ş.nin büyük bir titizlikle başladığı Cihannüma’nın yeni harflere aktarılması projesinin başında Prof. Dr. Bekir Karlığa bulunuyor. Son günlerde sahaf dükkânlarında konuşulan bir rivayettir ki, bu eserin tıpkıbasımı gerçekleştirilmiş ve az bir zaman sonra da İstanbul Kitapçısı’nın rafları arasında kallavi bir eser olarak zuhur edecekmiş. Bu rivayetin büyük bir heyecana sebebiyet vermesi, Osmanlıca ilk matbu eserlerin mucidi Müteferrika’nın büyük bir çabayla hazırladığı Cihannüma namındaki bu dünya coğrafyasından bahseden eseri Kâtip Çelebi’nin bir ömür ve bir o kadar da servet harcayarak kaleme almak fedakârlığındandır. Cihannüma haritalarının ustalıkla hazırlatılarak Müteferrika matbaasında az bir sayıda basılması, dünyanın dört bir bucağındaki varlık sahibi gezginler ve farklı devletlerdeki araştırmacılara ulaştırılması da eserin kıymetini arttırmaktadır. Öyle ki Zaman’ın ‘Kırk Eser Koleksiyonu’ için aldığımız nüsha gibi ülkemizde sahaflar marifetiyle ele geçen pek az Cihannüma kitabında haritaların tamama yakını mevcuttur.
     <br/>
     <br/>
     Kültür A.Ş.nin hazırladığı Cihannüma’nın tıpkıbasımı hakkında merak ettiğimiz hususları sormak ve olan bitenden haberdar olabilmek için Nevzat Bayhan Bey’in bilgisine başvurmakta gecikmemiştik. Nevzat Bey, elindeki tıpkıbasım nüshasını ‘Belgezar’ için takdim etmek nezaketinde bulunarak, Cihannüma’nın yeni harflerle hazırlanıp basılacağı müjdesini Bekir Karlığa Bey’in bir mevkuteye verdiği şu beyanatıyla birlikte aktarıverdi.
     <br/>
     <br/>
     “Kâtip Çelebi’nin coğrafya konusunda Osmanlı Devleti’nde çığır açan eseri Cihannüma, basımından 300 yıl sonra günümüz Türkçesiyle yayımlanacak. Yazıldıktan 40 yıl sonra Latinceye, Almancaya, Fransızca ve İngilizceye tercüme edilen eserin ilk baskısı, İbrahim Müteferrika tarafından 1732 yılında yapılmış. Bekir Karlığa bu eserin antika müzayedelerinde 10 ile 30 bin Avro’dan alıcı bulduğunu hatırlatarak, bugüne kadar Türkiye’de tıpkıbasımının bile yapılmamış olmasının büyük bir eksiklik olduğunu aktarıyor. Eserin önümüzdeki günlerde İBB Kültür AŞ tarafından önce tıpkıbasımının gerçekleşeceğini müjdeleyen Karlığa, ikinci müjdeyi de veriyor: ‘10 kişilik bir bilim kurulu oluşturuldu. Bu eserin günümüz Türkçesi ile basımı da çok kısa bir süre sonra Kültür AŞ tarafından yapılacak ve eser Türk aydınlarının istifadesine sunulacak.’
     <br/>
     <br/>
     “Karlığa’nın çok önem verdiği hususların başında, Kültür Bakanlığı ya da İBB bünyesinde bir Kâtip Çelebi Enstitüsü’nün kurulması; en azından Kâtip Çelebi’nin matbaa yüzü görmemiş eserlerinin Türkçeye kazandırılması, teklifleri geliyor. Çelebi’nin kabrinin bulunduğu mekânın külliyeye dönüştürülmesi de bu teklifler arasında. Karlığa, bir de muhatapları için şu mevzua şimdiden dikkat çekmek istiyor: ‘İki yıl sonra Kâtip Çelebi’nin doğumunun 400. yılı. Kültür Bakanlığı, araştırma merkezleri ve üniversiteler yapılacak programları şimdiden planlamaya başlamalı!’
     <br/>
     <br/>
     “Osmanlı ilim ve kültür dünyasının en önemli isimlerinden Kâtip Çelebi, 17. yüzyılda yaşamış bir âlim, bibliyograf ve coğrafya bilgini. 48 yıllık hayatına her biri büyük önem taşıyan 21 eser sığdıran Çelebi, kendi kültür ve ilim dünyası ile sınırlı kalmayarak Batılı bilim adamlarının eserlerine de müracaat eden, çağını anlamaya çalışan mütecessis bir deha. Genç yaşta vefat eden Kâtip Çelebi’nin, Arapça ve Farsça yazdığı eserlerinin bir kısmı müsvedde hâlinde kalmış. En tanınmış eserleri arasında, en eski coğrafya kitabımız olan Cihannüma, on beş bine yakın kitap ve on bine yakın yazarı tanıtan büyük bibliyografya ansiklopedisi Keşfü’z-Zünûn an Esâmi’l-Kütüb vel-Fünûn, denizcilik tarihini anlatan Tuhfetü’l Kibâr fî Esfâri’l Bihâr bulunuyor. Takvîmü’t-Tevârîh, Tezleketü’t-Tevârîh, Fezleke, Kânûn- nâme, Târîh-i Firengî Tercümesi, Çelebi’nin diğer eserlerinden bazıları. 1656’da vefat eden Çelebi’nin kabri, Vefa’dan Unkapanı’ndaki Mahmûdiye Köprüsü’ne inen cadde üzerinde bulunuyor…”
     <br/>
     <br/>
     Fazla söze ne hacet; ramazanın bu bereketli günlerinde, 300 yıla yakın bir zaman geçmesine rağmen ülkemiz için büyük bir hazine hükmündeki eseri Cihannüma vesilesiyle yad ettiğimiz Katip Çelebi’nin aziz ruhuna bir Fatiha gönderelim ve ilk fırsatta İstanbul Kitapçısı’na uğrayarak bu kallavi eserin sayfaları arasında meraklı gezginler gibi uzun bir seyahate çıkalım. Nasılsa kitapçınız size, büyük bir heyecan ve merakla başlayacağınız yolculuğun sonuna kadar refakat edecektir…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31280), [web.archive.org (arşiv bağlantısı)](http://web.archive.org/web/20090210183551/http://aksiyon.com.tr:80/detay.php?id=31280)
