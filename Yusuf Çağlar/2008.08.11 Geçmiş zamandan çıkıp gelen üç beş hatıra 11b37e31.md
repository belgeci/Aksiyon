# Geçmiş zamandan çıkıp gelen üç beş hatıra

*Yusuf Çağlar 2008.08.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir gün ansızın karşılaştığınız mektuplar, fotoğraflar; geçmiş zamanın güzel günlerine çağırır sizi…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090210184020im_/http://www.aksiyon.com.tr/resim/714/88.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090210184020/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090210184020/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090210184020oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090210184020oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   11 Şubat 2008 tarihinde 688. Aksiyon’da Belgezar için bir yıllık yayın maratonu başladı. Dönemin Yayın Yönetmeni Mehmet Yılmaz Bey’in ciddi teşvikleri ve titizlikle sürdürdüğü editörlük çabalarıyla yayımlanan ‘Belgezar’ın en çok merak edilen yanı, bu kelimenin ne anlam ifade ettiğiydi. ‘Belgelik’ ya da ‘kıymetli evrak sepeti’ ifadesinde anlamını bulan Belgezar’ın; ‘belge bahçesi’ anlamındaki Belgezâr’la karıştırılmaması hususu da sık sık ifade edildi…
   <br>
    <br>
     Her neyse, 27 haftadır buradayız ve sahaflar âleminde başladığımız bilgi veren, şaşırtan ve geçmiş zamanın geleceğini bizlere sık sık deşifre eden maceralı yolculuğumuzu sürdürüyoruz. Her hafta olduğu gibi bu hafta da mühim bir konu hakkında meraklı koleksiyoneri dışında pek fazla insanın kıymet vermediği belgelerden konuşacaktık. Hatta, yeni Yayın Yönetmenimiz Bülent Korucu Bey’in tavsiyelerine uyarak 100. yıl hatırlatmaları yapılan ve 1908 yılında ilan edilen II. Meşrutiyet’ten bahsedecektik. İki gün iki gece süren yorucu bir kütüphane araştırması sonunda bulunan belgeleri, bütün Bab-ı âli’yi ayağa kaldıracak hususiyetteki evrak-ı mühimme’yi derhal yayımlamaya karar vermiştim.
     <br/>
     <br/>
     Taa ki, mecmuanın estetik yönetmeni Süleyman Karaoğlu Bey’in yaz müdahalesi niteliğindeki tahşidatıyla yüz yüze kaldım.  Süleyman Bey, pek kararlı ve pek ciddi bir edayla “Yapmayınız efenim! Bu güzel Yaz günlerinin sıcaklığı içinde okurlarımız zaten canı derdinde sağa sola kaçışıyor. Bizim de az bir zaman sonra tatile gideceğimiz vakidir. Öyle ortalığı ayağa kaldıracak, bırakınız Bab-ı âli’yi Ankara’yı bile heyecana sevk edecek hususlar için pek münasebetsiz bir mevsimdir. Lütfen, milletimiz şu tatil zamanlarının tadını çıkarsın, dinlensin biraz…” nidalarını orta yere salıvermişti.
     <br/>
     <br/>
     İşte bu nümayiş ve sözlü ikazlar sonunda anladım ki havanda su dövmek yerine, bir an evvel kendime gelmeli ve işin ciddiyetini anlayarak acilen yaz tedbirlerine başvurmalıydım. Bu sıkıntılı zamanın stresi mucibince olan oldu ve yeni belge arayışları içinde elime gelen eski bir mektubun satırları arasında geçmiş günlerin paha biçilmez hatıralarına doğru kanatlanıp gidiverdim:
     <br/>
     <br/>
     “Doğru. Refik Halit üstad haklı. Bahar yağmuru ancak salkımlarla leylakların açtığı bir memlekette çekilebilir. ‘Bu mevsimde İstanbul’u bırakmak’ başka diyarlarda olmak, yalnız ve yabancı baharlar yaşamak zor, çok zor...
     <br/>
     <br/>
     Buraya bahar erken geldi. Papatyalar ve erik ağaçları getirdi onu. Kuşlar ve gökteki beyaz bulutlar, yüzünü binbir nazla gösteren güneş, ay, yıldızlar şahit.
     <br/>
     <br/>
     Tabiat şenlendi… Derin uykular bitti.
     <br/>
     <br/>
     ‘Verim yağmurları’ düşüyor yeryüzüne. Sokaklar ıslanıyor, ben ıslanıyorum.
     <br/>
     <br/>
     Nevruz çiçeği zambaklar bu yılki randevularını da geciktirmediler. Gündönümü ertesi şenlendirdiler kışlayı. Göçmen kuşlar gökyollarında sıra sıralar yine. Her zamanki gibi uygunkanat…
     <br/>
     <br/>
     Kelebekler bir günlük yaşam serüveni için bile olsa dünyayı güzelleştirmek için konuk oluyor çiçeklere. Ama ben yine de İstanbul’u ve İstanbul baharlarını özledim. Keşke her yıl olduğu gibi baharın geldiğini Yerebatan’ın arkasındaki erguvanlar fısıldasaydı. Halkalı tren hattındaki gecekondu evlerinin bahçelerindeki meyve ağaçları… Ya da ne bileyim, İstanbul’un baharlara özgü gökharitalarıyla süslü günbatımı kızıllığı…
     <br/>
     <br/>
     Ama kader işte... Yalnız ve yabancı baharlar da yaşamak varmış alınyazımızda; sevdiklerimizden ve dostlarımızdan uzak.
     <br/>
     <br/>
     Sonsuz baharlar duasıyla selam ve sevgilerimi gönderirken ‘Gökyüzü’ yolculuklarında başarılar dilerim. Dostlara, arkadaşlara selamlar.
     <br/>
     <br/>
     İzmir, 24.03.96
     <br/>
     <br/>
     S. Sevi”
     <br/>
     <br/>
     Eski günlerin güzelliğini ansızın bugüne taşıyan hatıralar içinde, dilinizin tadını acılaştıranlar da var. Şimdi bu mektupların hemen yanı başında duran üç fotoğraftan ilkinde beş delikanlı sıcak çay buğusu ve Karacaahmet’in dingin güzelliği içinde edebiyat sohbetine dalıp gitmiş. İhtimaldir ki bu fotoğraf, Selahattin Sevi’nin makinesiyle Eyüp Can tarafından çekildi. Fotoğrafın sağında duran belli belirsiz beyazlığın, Eyüp’ün minik kedisi için konulmuş süt kabı olduğunu rahatlıkla söyleyebilirim. O cingöz kafadarın arada bir yatıya kaldığım zamanlarda kuşluk vakitlerinde uyanıp boğazıma yapıştığını ve kedice mırlamalarla beni yeni günün ilk saatlerine çağırdığını hatırlıyorum. Bir de, şehrin hoyratlığı ve ev arkadaşlarının ihmaliyle kaybolan kedi için Eyüp’ün çocuklar gibi kızgınlıktan ağladığını…
     <br/>
     <br/>
     Fotoğrafta başka kimler var dersiniz? Şu önde ve yerde oturan Selahattin olmalı. Hemen arkasında duran beyaz gömlekli delikanlı Rıdvan… Sonra sol başa doğru Osman, Yusuf, Mehmet sıralanıyor. Bu fotoğraf karesinde olması gereken isimler içinde Ömer Faruk ve Ali Çolak da olmalı. Öyle ya, her vesilesiyle, az bir zaman sonra yayımı hayal edilen ve edebiyat âlemini ayağa kaldıracak mecmuanın mimarları olmadan kurulacak sohbetin ne anlamı olurdu…
     <br/>
     <br/>
     İkinci fotoğraf karesinden dışarıya doğru bakıp gülümseyen yüz, o kadar aşina ve o kadar bizdendir ki… Himmetini ve gayretini eksiltmeden dâhil olmuştur edebiyat söyleşilerine. Yine 90’lı yılların başında bir fotoğraf makinesinin deklanşörüne basılarak dondurulan bu an-ı seyyale içinde mutlu bir günün hatırası vardır…
     <br/>
     <br/>
     Son karede üç aşina yüz görünüyor... Sol başta duran Ömer Faruk olmalı. Ortadaki kır saçlı delikanlı Hilmi Yavuz. Sağ baştaki aşina da Yusuf Çağlar. Bir de bu karenin hemen dışında duran ve Taksim meydanına doğru edebiyat söyleşisini belgeleyen ismin Selahattin Sevi olduğunu söylememe müsaade ediniz.
     <br/>
     <br/>
     Ömer Faruk’un sıkı bir sahaf müdavimi olduğunu biliyordum. 90’lı yıllarda onun kılavuzluğunda Taksim-Beyazıt ve Kadıköy sahaflarında kitaplı yolculuklarımız olurdu… Şimdi nerede o uçsuz bucaksız kitap deryası içinde kaybolan sahaflar, yazma eserlerle kıymetlenen mekânlar, paha biçilmez belgelerin orta yerlerde uçuştuğu dükkânlar… Hepsi hayal olmuş, göçüp gitmişler yerlerinden yurtlarından…
     <br/>
     <br/>
     Demek ki fakülte yıllarını saymazsak, neredeyse on sekiz yıldır şu her biri memleketimiz için ayrı bir kıymet sayılacak hizmetlere kendini kaptırmış sahafların kahrını çekmeye çalışıyoruz. Bir de geçmiş zamandan bugüne kadar sayısız evrak-ı metrukeyi bir araya getirmek için çırpınıp duruyoruz.
     <br/>
     <br/>
     Geçenlerde kütüphanenin tozlu rafları arasında sahaflardan ilk 90’lı yıllarda aldığım kitaplardan birine, Şehbenderzâde Filibeli Ahmed Hilmi’nin Âmâk-ı hayal’ine tesadüf eyleyince, ciddi bir muhasebe ile karşı karşıya kaldım ve acı bir itirafla, kitaplara olan teveccühten eşi dostu ihmal etmek gibi büyük bir kabahati işlemeye başladığımı fark ettim.
     <br/>
     <br/>
     Ne dersiniz? Evi barkı, toz toprak içinde bırakan, geçmiş zamanın acı hatıralarını getirip önümüze açıveren, bir belgesiyle ifşa ettiği hakikatler sonunda ağzımızın tadını ansızın bozan bu kitapların, bu evrakların kahrını her şeye rağmen çekmeli miyiz? Yoksa bu külfetli emanetlerin, bir zamanlar bu ülkenin birçok kadim kitaplığında, üniversitesinde ve sayısız devlet dairesinde olduğu gibi, ‘Hem çok yer kaplıyor, hem de okunması pek zahmetlidir’ bahanesiyle derhal SEKA’ya, sokaklarda naraları işitilen kâğıtçılara az bir maddi bedel ile verilmesi daha mı iyidir?
     <br/>
     <br/>
     Şikâyetle başlayan bu yazının satırlarının yine bir şikâyetle tamama ermesine rıza göstermeyelim ve hiç olmazsa ariflerin buyurduğu şu kelimeleri kalbimizden tekrar edelim: ‘Mevlâ görelim neyler, Neylerse güzel eyler.’
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=30893), [web.archive.org (arşiv bağlantısı)](http://web.archive.org/web/20090210184020/http://aksiyon.com.tr:80/detay.php?id=30893)
