# Çocuksuluğunu yitiren oyuncaklar

*Yusuf Çağlar 1995.08.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Eskiden oyuncaklar satılmazdı. Büyükler çocuklar için kendi hayallerindeki oyuncağı yaparlardı. Bu da çocuğu oyalamak yerine çocuğun merakına hizmet etmeyi amaçlıyordu. Oysa, işlevi artırılmış plastik oyuncaklar çocukların hayal dünyasını zedelernek ve oyunları tekdüzeliğe itmek şuçunu işliyorlar
  </font>
 </div>
 <div id="newsText">
  <font class="detail-text">
   Çağlar boyunca düşler ve istekler pek az değişiklik gösteriyor ve yetişkinlerin huyları da değişmiyor.
   <br/>
   Yetişkinler, "modern zamanlarda olduğu gibi eski çağlarda da çocuğu gelecekteki rollerine hazırlamak için" oyuncakları kullanıyorlar. Çocuklarsa bütün bu hesapları umursamadan oyunun eğlendiren yüzüne kapılıp, uzakta ve gelecekte olan bir dünyanın hayalini kurmayı sürdürüyorlar. Ama şu da bir gerçektir ki çocuklarımız bugün hasret ve şaşkınlık içinde suni oyun alanlarına kapılıp gidiyorlar. Televizyonların her gün bir yeni kahraman, yeni bir oyuncak sunması da cabası...
   <br/>
   Antik oyuncaklar müzelerde duruyor. Günümüzde elemeği i göznuru oyuncaklar varolma çabasında... Sanayi oyuncakları piyasayı kasıp kavuruyorlar. Çocuklar, topraktan ağaca, kağıttan kurşuna, tenekeden plastiğe uzanan bir çizgide her zaman oyuncaklı bir dünya içinde kalmak ve orada yaşamak hevesine kapılmışlar. Büyüklerse büyüdükçe çoğalan ve gelişen oyuncak teknolojisi ne hayranlıkla geçmiş zaman içinde oynadıkları cimcözlere, tahta atlara, çembere, bez bebeğe ve topaça özlem duymuşlar. Hem de dünyanın hangi ucundan bakılırsa bakılsın hep bu oyuncaklarla büyümüş dünün çocukları.
   <br/>
   Yarın farklı mı olacak? Konuşan bez bebekler, koşmaya; topaçlar, sonsuza dek dönmeye; çemberler, yokuşları trıslamaya; tahta adar, canlanıp şahlanmaya mı başlayacaklar? Belki de öyle... Ama değişmeyen bir şey var. Çocuklar dünyanın oyuncaklı yanını seviyorlar.
   <br/>
   BEZ BEBEKLER ÜLKESI
   <br/>
   Bugün hala Anadolu'nun belki de çoğu yerlerinde çocuklarımız yaptıkları oyuncaklarla oyouyorlar. Ağacı yontarak, telleri kıvrım kıvrım bükerek oyuncaklara dünüştürüyorlar. Hiç umulmadık şeylere renk ve şekil veriyorlar. Küçük su birikintileri okyanuslara, çam ağaçlarının o dağ kokusu sinmiş gövdelerinden kopan kabuklar gemiye dönüşüyor... Sonra ver elini uzak kıyılarına esrarengiz ülkelerin...
   <br/>
   Ya kızlar... Bez bebekler olmasa ne yapacaklardı?
   <br/>
   Uykusu mu gelmiş bez bebeklerin? Şu evlerin serin kuytu köşeleri bez bebekler uyusun için mi yapılmış? Yoksa anneler, bez bebekler ülkesini anlatmazlar mı çocuklara?
   <br/>
   Çocukların hayalleri içinde bez bebeklerin konuştuğunu, yürüdüğünü, ağlayıp güldüğünü biliyoruz. Bugün bütün bu hayaller gerçek oldu. Ve oyuncaklar çocuksuluğunu yitirdi. Oysa çocuklar, oyuncakların sadeliği, yalınlığı içinde ve ama hep gizemli yanlarıyla kalmasını istiyorlar. Yoksa ne gizemi kalıyor oyuncakların?
   <br/>
   Uçurtma deyince insanın aklına; ayakları yerden kesilen çocuklar geliyor. Düşünebiliyor musunuz, gökyüzünün maviliğinde rengarenk uçurtmaların pe şi sıra dünyanın bütün çocukları "uçup" duruyorlar ve bizleri gökyüzüne davet ediyorlar. Ne yapar dık o zaman? Onları azarlar, için için de ah çocukluk günlerimiz diyerek hayıfIanır mıydık? Böyle bir rüyanın gerçekleşmeyeceğini bildiğimiz için, korkmamıza gerek kalmıyor. Yine de temkinli olmalıyız. Bakarsınız çocuklar bir gün plastik oyuncaklarla, elektronik tabancalarla, balonlarla, legolarla, plastik bebeklerle kandırıldıklarını farkediverirler. Ne olur o zaman?
   <br/>
   Bazen soruları cevapsız bırakmak gerekiyor. Bizler en iyisi oyuncaklı dünyamıza dönelim.
   <br/>
   "Tarih, yakın zamanlara kadar büyük adamların ve savaşların tarihi olarak kalmış." Bu yargıyı, çocukların uzun bir süre küçük adam olarak görülmesinden uzak düşünmüyoruz. Oysa, 20. yüzyılın ilk çeyreğinde çocukların kendilerine özgü psikolojileri olduğunu keşfediyor günümüz insanı. Büyük adamların ve büyük savaşların dışında, oyuncaklı dünyaya açılan kapıyıfarkediş ancak çocukların aynı zamanda dünyasını farkedişle başlıyor...
   <br/>
   Dünyanın minyatür sentezleri de diyebileceğimiz oyuncaklar, çoğunlukla yetişkinler tarafından çocukları eğlendirmek için yapılıyor ve yapıldığı zamana tanıklık ediyor. Büyüklerin tercihlerini, düşünüşlerini; toplumun ekonomik-toplumsal-kültürel arkaplanlarını yansıtıyor. Onun için çağlar boyunca ortaya çıkmış çeşitli çocuk anlayışları'nı bulmaya çalışan tarihçiler, kıymetli bir hazinenin paha biçilmez parçaları olarak bakıyorlar oyuncaklara...
   <br/>
   BIR ADAM VE ÇOCUKSU BIR SERÜVEN
   <br/>
   Prof Dr. Bekir Onur ülkemizdeki define arıryıcılarından... Onun bugüne dek süren arayışları, yağmalanan oyuncak hazinesinin parçalarını biraraya getirmeyi hedefliyor. Oyuncaklara Anadolu'nun bir çok ilinde yaptığı kazılarla ulaşan Prof. Onur, elde ettiği kıymetli hazineyle bir de mütevazı bir müze kurmayı başarmış.
   <br/>
   Ülkemizin ilk oyuncak müzesi 'ni kuran bu maceracı adam, "çocuğun Toplumsal Tarihi"ni merakla oyuncağın tarihi'ne doğru serüven dolu bir yolculuğu tamamlayarak Oyuncaklı Dünya kitabını yazdı. Uzun süren bu keyifli ve çocuksu yolculuğun sonunda da şu yargıya ulaştı: "Tarih büyük adamlarla ve büyük savaşlarla sınırlandırılacak kadar kısır değildir. Öyle olsaydı çocuklar bugün hala birer küçük adam, minyatür yetişkin ola
   <br/>
   rak dolaşır dururlardı aramızda.Ve bizler de Oyuncaklı Dünya'yı keşfetmek hevesine kapılmazdık."
   <br/>
   TOPAÇ, CIMCÖZ, ÇEMBER...
   <br/>
   Bazı oyuncaklar, dünyanın her yanında çocukların sevgilisi olmayı sürdürüyorlar. Eskimeyen bir yanı var dönüp duran bu oyuncakların. İşte bunlardan bazıları: Topaç, Cimcöz, Çember...Ve tabii ki bebek.
   <br/>
   Eskiden oyuncaklar satılmazdı. Büyükler çocuklar için kendi hayallerindeki oyuncağı yaparlardı. Bu da çocuğu oyalamak yerine çocuğun merakına hizmet etmeyi amaçlıyordu. Oysa, işlevi artırılmış plastik oyuncaklar çocukların hayal dünyasını zedelernek ve oyunları tekdüzeliğe itmek şuçunu işliyorlar. Çocuk, plastik oyuncakla çok az oynar, sonra onu parçalar, dağıtır. Oysa ağaç oyunca k 'la ilişkisi çok uzun sürer. Kopan parçaları yeniden değerlendirir, onarır, uğraşır... Ne var ki bugün ağaç oyuncak ancak televizyonun, medeniyetin ulaşmadığı yerlerde varlığını sürdürüyor. Çünk}i her şeyin "seri imalatla" kolaycılığını ve kazancını keşfedenler, piyasaya sür dükleri plastik oyuncakların çabucak satılmasını ve iyi bir kazanç bırakmasını umuyorlar.
   <br/>
   N e kadar uğraşırsanız uğraşınız "eski"yi geri getirmek mümkün olmuyor. Toprak, ağaç, kurşun ve teneke hiHa oyuncak için bir hammadde ama piyasayı plastik oyuncaklar kuşatmış. Değişen bir hayat tarzı, değişen bir zihniyet var. Geleneksel olanla yeni olan arasında bocalayıp duruyoruz çoğu zaman. Oyuncaklarımız da öyle olmuş bir bakıma... Son sözü söylemeden oyuncağın tarihi'ni yazmak çabasıyla "romantik düşler peşinde" Anadolu'nun oyuncakçılarınıve oyuncaklarını arkeolog edasıyla araştıran Prof. Bekir Onur'a bir teşekkür borcumuz olmalı. Ve şu sözünü son söz yerine paylaşmamız gerekiyor: "Eski oyuncaklar ve eski insanlar yerlerinde kalmıyor, tarih oluyor... Birileri çıkıp tarihlerini yazmaya kalkışma
   <br/>
   dıkça yok oluyor hatta"
   <br/>
   <br/>
   Yaşlandıkça oyuncaklara daha muhtaç oluyoruz
   <br/>
   Türk edebiyatının önde gelen isimlerinden Abdülhak Şinasi Hisar, 1956 yılındakaleme aldığı Geçmiş Zaman Köşkleri adlı eserinde,9yuncakları şöyle anlatıyor: .
   <br/>
   Şimdi ben kendimi Cennetten düşmüş bir adam gibi hissediyorum.
   <br/>
   Benim Cennetim büyük babamın Büyükadadaki bahçesiydi. Burada aşık olduğum çiçekler vardı. Bilhassa renk renk güller, kızıl karanfiller, mor menekşeler ve beyaz yaseminler. Bu bahçeyi mukaddes bir yer sayar; toprağı, suyu, ayı, yıldızdarı ilahi şeyler diye bilir ve akrabam, Kısas-ı Enbiya'nın eşhası gibi kudsi ve daimi bir tarih içinde yaşarlar sanırdım.
   <br/>
   Y ıldızlı gecelerin divanını - bazı kelimelerini anl~yamayarak okumasını gelecek günlere bıraktığım kocaman bir şiir kitabıgibi - sonraya bırakırdım. Ruhumla kucaklamaya dahi kıyamayarak mehtaba yan gözle bakardım. Ve gönlüme dolmak isteyen bu tılsımlı parıltıyı iterek: "Zamanı gelince!" derdim.
   <br/>
   Bu bahçede kendirnin bir nevi dünya sahibi olduğumu duyardım. Elime sevdiğim ve kokusuna bayıldığım bir çiçek alırdım. Onu öper, yüzüme sürerdim. Fakat ellerim bu mebzulçiçekler arasından koparmış olduğumu bazen severken yolmaya başlar ve okşarken yolardım. Birer birer ve gönlüm acıyarak onun nazlı varaklarını koparırdım.O vakit elimde ne gül, ne karanfil, ne menekşe ve de ne yasemin kalırdı. İhtimal ki istediğim şey bu çiçek
   <br/>
   lerin nasd yapılmış olduğunu daha iyi görmek, onlarınVücuduna daha derinden ermekti. Ancak elimde kalan solmuş, bir kelebek ölüsüne benzeyen bir şeydi ki bunu yere atardım.
   <br/>
   Fakat o zaman ellerimin altında Cennet' imin açılmış bütün sayısız çiçekleri vardı!
   <br/>
   Hayatta hepimiz böyle ellerindeki oyuncaklarının üstüne atılarak canlarını çıkaran çocuklarız. Bunların birer oyuncak olduğunu, nasıl yapıldıklarını anlamak değil onları boz
   <br/>
   mamak ve zevkleriyle. iktifa etmek lazım olduğunu ne kabul ediyor,
   <br/>
   ne de bize bu yolda nasihat edilse, söz dinliyoruz. Tatlı ve nazlı şeylere daha derinden ermek için onları kırarak kendimizi en halis, en özlüzevklerimizden mahrum ediyoruz. Herşey böyle bir maymun iştihası ile elimize alıp bir an içinde bırakarak yerlere attığımız oyuncaklardır.
   <br/>
   Küçükken sanırız ki oyunlar ve oyuncakların mevsİmi çabuk geçer; hayat gittikçe ciddileşir; insanlar yaşlandıkça uslanır. Bilakis, yaşlandıkça daha çok ve daha. pahalı oyunlara muhtaç daha şımarık birer müstehlİk oluyoruz. Oyunun bir oyun olduğunu bilen çocuklar belki daha ciddidirler. Sonraları oyunlara daha ciddiyetle aldanıyoruz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-951-34-cocuksulugunu-yitiren-oyuncaklar.html), [web.archive.org (arşiv bağlantısı)](http://web.archive.org/web/20130530105945/http://www.aksiyon.com.tr:80/aksiyon/haber-951-34-cocuksulugunu-yitiren-oyuncaklar.html)
