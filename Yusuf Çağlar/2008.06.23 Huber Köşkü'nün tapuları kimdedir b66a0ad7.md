# Huber Köşkü'nün tapuları kimdedir?

*Yusuf Çağlar 2008.06.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Köşkün sahipliği gibi tapusu da zaman içinde elden ele dolaşmıştır…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080803012645im_/http://www.aksiyon.com.tr/resim/707/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080803012645/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080803012645/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080803012645oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080803012645oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Kıymeti pekâlâ bilindiği hâlde, sahiplerinin bile yüz vermediği evrak-ı metruke nereden gelip beni bulur bilmem... Bu sözün hakikatini bir nebze olsun ifade edebilecek bir hikâyeyi sizlerle paylaşmak isterim. Geçen hafta kütüphanenin o pek kimseye açılmayan kapısı ansızın acı acı çalındı ve kapının eşiğinden Joseph - Auguste Huber Kardeşler’in ruhaniyatıyla birlikte; Huber Köşkü’nün elektriğine, suyuna, mimari düzenlemelerine, ev sakinlerinin özel giderlerine ve daha birçok mevzua ait belge-i muazzama bütün haşmetiyle gelip bir köşeye kuruldu. Dinleseniz; şikâyeti çok bu belgelerin sahipsizlikten, kadir kıymet bilmezlikten…
   <br>
    <br>
     Sahaflık mesleğinin kıdemlileri arasında adını gönül rahatlığıyla zikredebileceğimiz Halil Bingöl’ün bu işte maharetli çabaları ve bizleri bu evrak ile tanış etme isteği de kayda değer bir husustur doğrusu.
     <br>
      <br/>
      Gelelim “Huber Köşkü’nün tapuları kimdedir?” sualinin cevabına. Elbette, bu suale verilecek cevabın birkaç veçhesi olacak. Öncelikle, “Boğaziçi’ne, XIX. Yüzyılın son çeyreğinin belirli bir dönemine damgasını vuran; Avrupa kaşanesi tipindeki büyük yapılardan ayakta kalan son birkaç örnekten biri olan”, Sarıyer Tarabya’daki Huber Köşkü namıyla bildiğimiz bu malikânenin şu andaki sakinleri, 11’inci Reis-i Cumhurumuz Abdullah Gül Beyefendi ve Hayrünnisa Gül Hanımefendi’dir… Onlar da kendilerinden önce İstanbul’a yaz aylarında geldikçe kalan Reis-i Cumhur aileleri gibi bu köşkün sakinleri arasına girdiler. Özellikle Huber Evi’nin ilk Hanımefendisi Amazon olduğu için bahçe işlerindeki olağanüstü becerileriyle nam salan Madame Huber’in bıraktığı el değmemiş bir mekân hükmündeki koru hâlâ dillere destandır.
      <br/>
      <br/>
      Tapu meselesine gelince, köşkün sahipliği gibi tapusu da zaman içinde elden ele dolaşmıştır. Öyle ki birtakım kaynaklarda şu rivayetler yer alır:
      <br/>
      <br/>
      “Sultan Abdülaziz'in Fransa ziyaretini iade etmek maksadıyla, Fransa İmparatoru III. Napoleon'un eşi İmparatoriçe Eugenie, 1869 senesi Ekim ayında İstanbul'a gelir ve Sultan Aziz, İmparatoriçe'nin nedimesi için bu köşkü yaptırıp, hediye eder. Eugenie, Fransa'ya döndüğü zaman nedimesi burada kalır… Köşk, daha sonra Fransız Sefarethanesine intikal eder…
      <br/>
      <br/>
      “Sultan II. Abdülhamid, 1877-1878 Osmanlı Rus Savaşında dağılan Osmanlı Ordusunu yeniden düzenlemek için Almanya’dan askerî danışmanlık talep eder. Askerî danışmanların Osmanlı Ordusu’nda görev olması ile Alman Silah Endüstrisi de ülkeye girer.
      <br/>
      <br/>
      Bu sayede,  “Krupp”, “Loewe” gibi büyük Alman silah firmaları Osmanlı Ordusu’nun top tüfek gibi önemli askerî teçhizatlarını karşılamaya başlar. Bu firmaların temsilciliğini ilk dönemlerde (1880-1895) gayriresmî olarak Goltz Paşa ve diğer üst düzey Alman subaylar ve diplomatları yürütürse de, 1898’den itibaren Joshep ve Aguste Huber Kardeşler resmî temsilci tayin edilir. Huber Kardeşler kısa sürede aldıkları komisyonlarla bir hayli zengin olurlar… Böylece, yeni sahipleri köşke yeni bir isim de verir: Huber Köşkü.
      <br/>
      <br/>
      “Köşkte 20 yıl kadar yaşayan Huber ailesi, Birinci Dünya Savaşı’nın ardından İstanbul’un işgali gündeme gelince şehri terk etmek zorunda kalır.
      <br/>
      <br/>
      “1922’de köşkün tapusu Huber ailesinden, Mahmut Nedim Bey’e geçer. Küçük bir kaleyi andıran malikâne, aynı yıl Kavalalı Mehmet Ali Paşa’nın soyundan, Mısır Hidiv'i Hüseyin Kamil Paşa'nın kızı Prenses Kadriye’ye ev sahipliği yapar. Prenses Kadriye, çok beğendiği köşkte uzun süre oturamaz. Bir rivayete göre boğazın nemli havası prensese dokunur. Bir başka rivayet ise, Mısır Kralı Fuat’ın hanedan üyelerini Mısır’a çağırmasıdır.
      <br/>
      <br/>
      “1928’de Prenses Kadriye’nin boşalttığı köşkün tarihinde yeni bir sayfa açılır. Fransız Katolik Lisesi Notre Dame de Sion’a kiralanan mülk, 1970’lere kadar Levantenleri ve renkli misafirleri ağırlamaya başlar. Bu hikâye de uzun sürmez ve rahibeler tarafından yazlık olarak kiralanan köşkün tapusu, 4 yıl sonra iki rahibeye; Therese Clement ve Marie Aimee Odent’e geçer. Atatürk’ün manevi kızları Nebile, Rukiye ve Afet hanımların da eğitim aldığı Notre Dame de Sion Lisesi’nin, rahibelerle Prenses arasındaki yoğun yazışmalar sonucunda, değerinin çok altında bir meblağa satıldığı yine köşkün yazılmamış tarihçesinde kayda geçer...
      <br/>
      <br/>
      “1973’te köşk bir kez daha el değiştir… Vergisi yükseldiği için Boğaziçi İnşaat Turizm Anonim Şirketi’ne satılır.
      <br/>
      <br/>
      “1988 yılına gelindiğinde ise Huber Köşkü, Kenan Evren’in talimatıyla kamulaştırılarak Cumhurbaşkanlığı’na tahsis edilir…”
      <br/>
      <br/>
      Şimdi kaarilerimiz bunca malumattan sonra bir kez daha sormadan edemeyecek: “Huber Köşkü’nün tapuları kimdedir?”.
      <br/>
      <br/>
      Elbette işin inceliğini keşfedenler, Huber Köşkü’nün sahaflardan satın alınan evrak-ı mühimmesi içinde tapuların da olduğu kanaatine varmıştır. Bu tapular ve iki yüz parçaya yakın evrak için belki de en göze çarpan husus, Huber Köşkü hakkında pek az malumat sahibi olan araştırmacılara kaynaklık imkânı sağlayacak olması.  Zira, evrak-ı metrukenin üzerindeki kayıtlardan anlıyoruz ki, 1901’den 1922’ye kadar Huber Köşkü’nde yapılan mimari düzenlemeler hakkında tutulmuş resmî belgeler ve köşkle birlikte Huber ailesinin diğer gayrimenkullerine dair yazışmalar, mimarlarla yapılmış sözleşmeler, muhtelif haritalar, krokiler, tapular, faturalar, özel notlar, yazışmalar ve daha sayısız belge titizlikle saklanıp tasnif edilmiş. Âdeta bu tarihe şahitlik yapmış belgeler, meraklısı için hazırlanıp geçmişten zaman makinesi marifetiyle bugüne gönderilmiş…Bunca olan bitenden anladığımız şudur ki, onca şatafatlı zamandan ve şaşaalı günlerden sonra köşkün sahipleri bu fani âlemden göçüp gitmişler de, geride ancak kıymetleri eskimeyecek üç-beş kâğıt parçası bırakmışlardır. Eskilerin dediği gibi; mal da yalan olmuştur, mülk de vesselam…
      <br/>
      <br/>
      Başkalarından işitilsin istemem, şu husus da hatıra gelmişken paylaşılmalı: Sahaflar marifetiyle elimize ulaşan Huber Köşkü’nün evrak-ı metrukesinin serencamını ise sanat tarihi alanındaki çalışmalarıyla tanıdığımız  Ömer Faruk Şerifoğlu’nun yayın çabaları belirleyecek.
      <br/>
      <br/>
      Fazla söze ne hacet; “Görelim Mevla neyler, neylerse güzel eyler.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30555), [web.archive.org (arşiv bağlantısı)](http://web.archive.org/web/20080803012645/http://www.aksiyon.com.tr:80/detay.php?id=30555)
