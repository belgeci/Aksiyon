# Ramazan-ı şerif geliyor, imsakiyeleriniz hazır mı?

*Yusuf Çağlar 2008.08.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      “Girmesün evkat içün şek araya / Al bu imsakiyeden on paraya.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090210183539im_/http://www.aksiyon.com.tr/resim/716/86.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090210183539/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090210183539/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090210183539oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090210183539oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Aziz kaarilerimiz on bir ayın sultanı Ramazan geliyor… Bu bereketli kavuşma ve sevinçli oruç günleri için evlerdeki telaşın farkında olmalısınız. Validelerimizin kuş üzümünden binbir çeşit bakliyata, zencefilden zeytinyağına kadar her bir eksiği tamam etme çabası görülmeye değer bir heyecandır. Öyle ya, misafirlerini ağırlayacak Valide Sultan… Mahallenin yoksullarına kallavi güllaçlar yapıp gönderecek... Olmaz demeyiniz, Maazallah ya Sultan çıkıp gelirse bir akşam ezanında sofraya, oruçtan dudakları Medine toprakları gibi incecik çatlamışsa… Askerden az bir zaman sonra dönecek Mehmetçiği yolda yolakta perişan olmuşsa… Evkaf dairesinin mühim vazifelerle Başkâtiplik makamına yükselttiği Beyzade’nin Medine’den, o Belde-i Mübareke’den kıymet biçilmez hediyeler ve bol hayırlı muhabbetlerle misafirleri gelirse…
   <br>
    <br>
     Ne olur o zaman?
     <br/>
     <br/>
     Tedbiri elden bırakmaktansa hoş sada ve helalinden kazançlarla donatılmış sofrada ev sakinlerini, nasibi olan misafirleri karşılamak en iyisidir. Validelerin yüzlerce yıldır Ramazan hazırlığı böyle telaşla sürer gider. Zaten o gözleri yaşlı, ağızları dualı, gönülleri çocuklarına sevdalı biçareler olmasa nice olur halimiz?
     <br/>
     <br/>
     Her Ramazan evlerde devam eden alışkanlıklarımız yanında iş yerlerinde, devlet dairelerinde, sokaklarda, fırınlarda, bağlarda, bahçelerde de Ramazanı karşılama telaşı vardır. Her Müslüman kendince hazırlanır bu karşılamaya. Sözlerini yumuşatır, kızgınlıklarını unutur, hayırlı işlerini çoğaltmaya gayret eder…
     <br/>
     <br/>
     Bizim gibi kitap müptelalarının, Ramazan hazırlığı denince de aklına hemen, şu kütüphaneler de bile az bulunur kıymetteki imsakiyeleri iki kapak arasına almak hayali gelir. Şöyle kallavi kâğıtlara marifetli matbaa ustalarının gayretiyle basılmış, şömizli, klasik cilt usulüyle iki kapak arasına alınmış yüksek bir eserden bahisler açılır. Elbette bu hayale, memleketimizin hamiyet sahibi hiçbir yayıncısının bigâne kalmayacağı açıktır. Bütün mesele bu imsakiye evrakı için kelimelere dökülecek havadisin bir an evvel tamam edilmesi meselesidir. Öyle olmasa, hicri 1428 Ramazan’ının ilk gününü ‘Testi’ namıyla bilinen kadim sofrada leziz taamlar ve bitmek bilmez muhabbetlerle karşıladığımız bir günde kararı verilen o eser-i şahaneyi, bu Ramazan içinde diş kirası niyetine eşe dosta dağıtmak saadetine ererdik.
     <br/>
     <br/>
     İsmail Kara Bey’in o muazzam oruç sofrasını taçlandıran sözlerinden birinin de “Her kitabın bir kaderi vardır, bekleyelim görelim…” olduğunu unutmadan, imsakiyeleri yeniden kütüphanenin raflarından birer ikişer indirmek ancak bu günlerde nasip oldu. Sofranın ev sahipliğini yapan Nedret Bey’in bir sene boyunca Turkuaz namıyla işlettiği ticarethanesindeki hatırı sayılır müşterilerinin tazyikine rağmen, eline geçen bütün imsakiyeleri bu hayali bile insana huzur veren proje için bir araya getirme gayreti takdire şayandır.
     <br/>
     <br/>
     Bu yıl, hicri 1429 Ramazan ayını karşılayacağımız 1 Eylül günü, Dersaadet’te hangi faninin sofrasında oruç açıp sohbete dalmak nasip olur bilinmez. Ama şimdiden validemiz Fatma Hanımın Maraş-Adana tarzı taamlarla donattığı sofrasında güney usulü, bolca biber salçaları ve baharatlarla lezzetlenmiş sulu yemeklerini, taze yağ ile taçlandırılmış sıcacık bulgur pilavı ve bol naneli cacıkla karşılama hayaline düşmüşüz. Hem de evin pek sevimli dedeciği Hacı Reşit Efendi’nin, “Aman hanımcığım bu cacık içinde bu kadar sarımsağa ne hâcet vardı. Teravih namazı için gideceğimiz Ulu Camii’ye akın akın gelecek olan mümin kardeşlerimize eziyet olmasın sakın!”
     <br/>
     <br/>
     Evin sakinlerini bol nasihatler, hayırlı ibadetlerle gökteki parlak yıldızlara yaklaştıran bu Ramazan telaşları, her defasında bizi çepeçevre kuşatmadan tamam olmaz. Bu telaş ve içimizdeki yoksullukları silip atan rahmet günleri; hatırı sayılır bir arkadaşlığın, bitmek bilmez bir dostluğun da kapılarını aralar bize. Bu kapılardan geçip gitmek için soframıza davet ettiğimiz misafirler arasında her zaman duası makbul olacak insanlar ararız. Yetimlerimizi, düşkünlerimizi, bir kaşık çorbaya muhtaç komşularımızı baş tacı yaparız. Unuttuğumuz güzelliklerin ansızın hatıra gelmesini, yakamıza bir gül gibi takılmasını bekleriz…
     <br/>
     <br/>
     Bütün bu düşünceler içinde gecenin bir vaktinde Ramazan manileri mırıldanarak gezindiğim kütüphanenin hiç umulmadık bir köşesinden zuhur eden imsakiyelere bakınca muhabbeti pek hoş, üç beş mevzua rastladım: “Oruç, tan yerinin ağarmaya başladığı imsak vaktinin girmesi ile başlar. Bu vakitten sonra yemek yenmez, her hangi bir şey içilmez ve orucu bozan şeyler yapılmaz.” Onun için olsa gerek bu işi kendisine mühim bir vazife saymış büyüklerimiz her yıl Ramazan vakti gelmeden önce, bir ay boyunca tutulacak oruçlar için imsak vakitlerini titizlikle gösteren imsakiyeler hazırlayıp dağıtmaktan hiçbir zaman geri durmamışlardır.
     <br/>
     <br/>
     “Sahurda yemek yiyiniz, çünkü sahur yemeğinde bereket vardır.” diyerek bize bu bereketi müjdeleyen fahr-i kâinat efendimiz Hazret-i Muhammed’in yolunun sadık bendeleri için bir kâğıt parçası üzerinde binbir çeşit tarz ve şekillerle süslenmiş hurufat incelikleriyle amel etmekten çok, ilk sahur topunun bütün şehri ayağa kaldıracak cesamette gümbürdemesiyle “Ya Allah!” nidalarını gönülden koparan hane halkı yataklarından fırladıkları gibi gecenin simsiyah güzellikleri içinde dualarla, ilahilerle sofra hazırlıklarına dururlar. İkinci topun imsak vaktinin girdiğini müjdelemesiyle de göklerden gelmiş o sese kulak vererek; yemeden, içmeden imtina ederler… İftar vaktine kadar tutulacak bir orucun daha bereketli dairesine inançla ve sabırla girerler. Ne mutlu bu insanlara, sahur vakitlerinde evlerinin ışıkları göklerdeki yıldızlar gibi ipil ipil parlayan, gözleri ve gönülleri iman sevinciyle dolan müminlere…
     <br/>
     <br/>
     Aman efendim yine kelli felli sözlerin peşinde biçare gezinip kederlenmeye başladık. Güya imsakiyelerden konuşup hakikatli malumatlarla geçmiş günlerin ramazanlarından dem vuracaktık. Elde avuçta var olan bu hatırı sayılır kâğıt parçaları içinde göze çarpan ilk belge, ‘Türkçe İmsakiye’ ibaresinin baş tacı edildiği on kuruşluk bedelle satılan yaldız baskılı bir numune. Hicri 1321 senesinde, Sâgıb Efendi’nin matbaasında basılan bu imsakiyenin kaarilerine mühim bir de tembihi var: “Girmesün evkat içün şek araya / Al bu imsakiyeden on paraya.”
     <br/>
     <br/>
     Naif bir cami tasviri içinde istiflenmiş imsak ve namaz vakitlerini gösteren bir başka imsakiyenin hanelerinin üzerine nakşedilmiş “Bursa arzına mahsusdur.” ifadesi de, her bir şehir için tekrar edilecek hususiyettedir. Bu, 1325 sene-i hicrisine ait Ramazan-ı Şerif İmsakiyesi’nden sonra ele gelen “İstanbul arzına göre hazırlanmış 1973 Ramazan imsakiyesi” ise Sabah Gazetesi’nin marifetiyle okurlarına 1 kuruşluk bedel ile veriliyor…
     <br/>
     <br/>
     İmsakiyelerin belki de en mühim hususiyetlerinden biri de bayram namazı vakitlerini göstermeleridir. Diyanet İşleri Başkanlığı’nca görülmüş ve satışına müsaade edilmiş 1945 m. ve 1364 h. yılı Ramazan ayına mahsus 7 kuruş bedel ile arz edilen imsakiyede ise bayram namazı saat ve dakika olarak itinalı bir şekilde belirtilmiştir…
     <br/>
     <br/>
     Şimdi muhabbeti burada kesmek yerine İmsakiyeli Ramazan Risalesi’nden, Hırka-i Şerif ziyaretini müjdeleyen imsakiyeye kadar konuşmalarımıza devam eder ve daha birçok hususiyetten bahisler açarak mevzuu uzatabilirdik. İmsakiye Kitabı namıyla iki kapak arasına girecek hayali görülmüş o muazzam eserin muhtevasına atıfla sözlerimize burada nokta koymak vazifemizdir. Bir de kadim eserlerin emanetçileri hükmünde Şehr-i İstanbul’un Beyoğlu, Beyazıt ve Kadıköy semtlerine dağılmış sahafları hakkında bilinmelidir ki, her Ramazan vaki olduğu üzere, kitap müptelaları ve sadık müşterileri için iftar sofraları ve imsakiye koleksiyonları daima açıktır. Buyurunuz…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31000), [web.archive.org (arşiv bağlantısı)](http://web.archive.org/web/20090210183539/http://aksiyon.com.tr:80/detay.php?id=31000)
