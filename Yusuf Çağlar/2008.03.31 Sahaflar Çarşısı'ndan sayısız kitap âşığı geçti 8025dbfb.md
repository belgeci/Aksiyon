# Sahaflar Çarşısı'ndan sayısız kitap âşığı geçti

*Yusuf Çağlar 2008.03.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      BELGEZAR - Beyazıt Sahaflar Çarşısı’nın bugünkü hâlini içler acısı bulanlar olduğunu hepimiz biliriz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080616103423im_/http://www.aksiyon.com.tr/resim/695/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080616103423/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080616103423/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080616103423oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080616103423oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Geçen haftaki sahaf ziyaretlerinde zuhur eden belgelerin kayda geçmesi ve unutulup gitmemesi için kütüphane defterine hususi notlar almak iktiza ediyordu: Hakimiyet-i Milliye antetli kâğıtta Şükrü Kaya’nın ‘Cevap verildi. 24. 7. 933’ notu,  Etem İzzet Benice’nin sahibi olduğu ve başmuharrirliğini yaptığı Son Telgraf gazetesinin ilanı, Kâzım Nami Duru’nun eski harfli bir mektubu, İzmirli İsmail Hakkı Efendi’nin kartviziti, Hattat Halim Özyazıcı’ya Millî Eğitim Bakanlığı Güzel Sanatlar Akademisi’nden gönderilen bir bilgilendirme yazısı…
   <br>
    <br>
     Belgeleri kayıt altına alma ameliyesi titizlikle yerine getirildikten sonra, kütüphanenin kitap belge karışımı yığınları arasında seyahate çıkmak ödevi de sizin ikinci vazifeniz olur. Çaresiz, bu uzun ve sayısız kapılara açılan yolculuğa dalıp gidersiniz… Öyle ya, sahaflarda zuhur eden ve üst üste yığılan bu belgelerin kütüphanenin tasnifli kısımlarına ulaşması ve ilgili dosyalara yerleştirilmesi ihtimam isteyen bir husustur.
     <br>
      <br/>
      Kitaplığın rafları arasında ‘zula’ sayılabilecek üst kısımlardaki, göz ucuyla fark edilebilecen yığınlara merdiven veya iskemle marifetiyle ulaşmak ve bu sayede, unutulup giden hatıralar içinde geçmiş zamanın güzelliklerine, birbirinden ilginç eserlere dalıp gitmek; çoğu zaman, pek eski bir zaman makinesinde yolculuk yapılıyormuş gibi yorucu olur.
      <br/>
      <br/>
      Gece yarısı çıktığınız bu olağanüstü yolculuğun ancak sabaha karşı ezan sesleri, müezzin çığlıkları ve hoparlör cızırtılarıyla bölündüğünü; geçmiş zamandan sizi büyük bir elin, ürpertili bir sesin ansızın çekip aldığını fark edersiniz.
      <br/>
      <br/>
      ‘Dünyanın telaşı, asarı, hatıraları, kavgaları ve sayısız vebası dünyada kalır; geleceğe, ahir olana doğru dik gözünü ey fani!’ makamındaki bu sesleniş, derin uykusuzluğun da rehavetiyle sizi iki büklüm yapar ve olduğunuz yere yığılıp kalırsınız. Yumuşak bir yatağın sıcaklığını bile aramazsınız…
      <br/>
      <br/>
      İşte bu geçmiş zaman yolculuğu içinde göze çarpan bir hususu sizlerle paylaşarak az da olsun yükü hafifletmek isteriz. Tasnif çabası ve belgelerin yerlerine istihdamı sürerken, biraz da yorgunluğun verdiği hâl ile merdivenden yere indim. Bu esnada, yazı masasının önünde duran kitap ve dergi yığınlarına dalıp gitmem hiç de zor olmadı. En üstte görünen Hayat Mecmuası’nın bir İstanbul yazını haber veren kapak fotoğrafı, masmavi deniz rengindeydi. Âdettendir, en üstteki evrakı biraz olsun karıştırmak ve onunla söyleşmek gerekir. Bütün yorgunluğuma rağmen bu âdeti bozmak nezaketsizliğine düşmek istemedim. Mecmuanın sayfaları arasında meraklı bir seyyah gibi dolaşırken Münif Fehim’in o meşhur Sahaflar Çarşısı tablosuyla yüz yüze kaldım. Tabloda, İbnül Emin Mahmud Kemal Bey (1870-1957) asasına yaslanarak ve biraz da acele bir işi varmış edasıyla, Mısır Çarsısı çıkışına doğru ilerliyor. Heybetinden sanırsınız, kitap âşığı üstadımız tablodan çıkıp karşımıza dikiliverecek. Biraz da ‘Ne oluyor birader, bu fotoğrafı niçin çekiyorsunuz?’ sorusu var bakışlarında. Zira büyük bir ihtimaldir ki, bu tablonun ressamı, eserini fotoğraflardan müteşekkil bir panoramayı bir araya getirerek çizmeyi başarmıştır.
      <br/>
      <br/>
      Doğrusu, Beyazıt Sahaflar Çarşısı esnafları ve mekânıyla ilgili kadim belgelere ulaşmak neredeyse imkânsız gibidir. Ahşap mekânların ve kadim kitaplıkların en büyük afeti olan ateş, birkaç kez musallat olmuştur bu mekâna. Onun için Münif Fehim’in bu tablosu biraz da Sahaflar Çarşısı’nın eski zamanlarına şahitlik eder. Üstadın sağ yanında görünen sahaf dükkânına biraz göz atsanız; paha biçilmez yazmaları, ev ve iş yerlerinin mütemmim cüzü olan serlevhaları, bulak baskısı eserleri, her derde şifa eczadan bahseden mecmuaları, birbirinden güzel taşbaskı Leyla vü Mecnunları, işin erbabına yazılmış kallavi ciltlerde arz-ı endam eyleyen sayısız Osmanlıca asarı görebilirsiniz.
      <br/>
      <br/>
      Tabii ki, kitap meraklılarını bitmeyen bir sabır ve heyecanla bekleyen sahafların, İbnül Emin Mahmud Kemal Bey çarşıya gelir gelmez heyecanlanmadığını söylemek yersiz olur. Son devrin bu müdakkik hâl tercümeleri yazarı ve hatırı sayılır bir kitaplığın sahibi üstadımız ayaklı bir kütüphane gibi çarşıda dolaşırken; sorulacak, gösterilecek, paylaşılacak pek kıymetli yazmalar, şimdiye kadar görülmemiş baskı kitaplar olsa gerek…
      <br/>
      <br/>
      Fakülte yıllarında çokça gelip geçtiğimiz Beyazıt Sahaflar Çarşısı’nın bugünkü hâlini içler acısı bulanlar olduğunu hepimiz biliriz. Zira, son devrin sahafları diyebileceğimiz esnaftan bir çoğu göçüp gitmiştir. Geride kalanların pek azı bu kadim kitapçılık mesleğiyle ilgili… Diğerlerinin ders kitapları ve turistik malzeme satmaktan başka çaresi yok. Bir de, işin muhatapları ve kadim kitap meraklıları için bu çarşıyı yeniden Münif Fehim tablosu gibi inşa etseniz ne çare. Kitapçı raflarına yerleştireceğiniz kıymetli eserleri nereden bulacaksınız?
      <br/>
      <br/>
      Ülkemizde dünyanın dört bir bucağını ilgilendirecek sayısız eski harfli belge ve eser, devlet dairelerinin bahar temizliği bahanesiyle hurda kâğıt fiyatına satılmadı mı? Medreselerin, şeyhlerin, âlimlerin ve vakıfların evrak-ı metrukesi bilinçsiz bir heyecan ve tarifi imkânsız bir hezeyanla dağılıp gitmedi mi? Ya kış günleri kuzinelerde, ocak başlarında cahilane yakılan asar-ı atika! Kur’an harflerinin yasaklandığı günlerde köy meydanlarında yakılan yazmalar, kırk hadis şerhleri, ilahi kitapları, Muhammediyeler…
      <br/>
      <br/>
      Geriye dönüp bakınca bu anlatılanlar hep hayalmiş ve hiç yaşanmamış gibi geliyor insana. Oysa sahafların raflarında yüz yüze kaldığımız günlükler ve birbirinden ilginç belgeler bunun aksini söylüyor.
      <br/>
      <br/>
      Geçmiş zamanların birikimiyle gelecek zamanlarını inşa etmek isteyenlerin geçmişe doğru yapacakları yolculuk için biçilmiş mekânların sahaflar, kütüphaneler ve özel kitaplıklar olduğunu söylememiz gerekiyor. Zira ülkemizde bu üç kale çoktan alaşağı edilmiş ve geçmişle gelecek arasındaki bu kadim köprüler daima yıkılmaya maruz bırakılmıştır. Onun için büyük kitaplıkların ve özel koleksiyon sahibi kitap meraklılarının ülkemizin geleceğinde önemli yerleri olduğunu bilmeliyiz. Bir de Osmanlıca öğrenmek için özel kurslarda dirsek çürüten gençlerimizi alınlarından öpmek ve onları daima alkışlamak ödevindeyiz. Bana sorarsanız bu gençler, geçmişin geleceğini şekillendirecek ve harf harf, satır satır yeni bir dünya kuracaklar.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29911), [web.archive.org (arşiv bağlantısı)](http://web.archive.org/web/20080616103423/http://www.aksiyon.com.tr:80/detay.php?id=29911)
