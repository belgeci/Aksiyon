# Ya cocuklar olmasaydı

*Yusuf Çağlar 1998.04.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çocuklarsa; baharla gelen çiçekler gibi sarıyor dünyamızı. Dünyanın bütün renklerini sevdiriyorlar bize. Yedi kıtanın çocukları dünyayı oyun bahçesine çeviriyorlar.
  </font>
 </div>
 <div id="newsText">
  <font class="detail-text">
   Din, dil, ırk ayrımı gözetmeden oynuyorlar oyunlarını. Böylece, sevginin ve çocukluğun çekim alanı bizi sıkıca kuşatıyor... Yaramazlıklarımızı önlüyorlar, çılgın ve sevgi dolu kalbleriyle mutlu olmayı, yaşamayı öğütleyerek bizlere.
   <br>
    <br>
     Öyle değil mi?
     <br>
      <br>
       Bazen, uçup giden kuşlar gibi gökyüzü olmuyor muyuz? Konuşup susan, ağlayıp gülen çocuklar gibi çocuk. Bazen, ellerimizin kelebek olup uçtuğunu, çiçek çiçek açtığını hissetmiyor muyuz. Hayaldendir, deyip aldırmadığımız yağmurlar, ıslatmıyor mu saçlarımızı... Çocuklar dokununca uçup gitmiyor mu bin yıllık acılarımız. En çok çocuk ölümleri ağlatmıyor mu bizi. Anneliği, babalığı kuşanmıyor muyuz? Çocuklar ansızın doğunca evlerimize.
       <br>
        <br>
         Ya çocuklar olmasaydı?
         <br/>
         <br/>
         Büyük adamlar olarak doğardık o zaman. Dünyanın bütün silahlarını birbirimize doğrulturduk. Kızmayı ve darılmayı bilirdik. Ağlayan, çok ağlayan insanlar evine dönerdi evlerimiz.
         <br/>
         <br/>
         Dünyanın dört bir yanından bahara koşar gibi ülkemize koşup gelen çocuklarla çocuk olamazdık o zaman. Çince konuşan ama bizim gibi gülen çocukları sevemezdik. Savaşlarda kurşun yarası almış çocukları tanımasaydık, savaştan nefret etmesini belki de hiçbir zaman öğrenemezdik. Oyunlarıyla ülkelerinin sevgi perisi gibi karşımıza çıkan çocuklar bizimle oyunlarını paylaşmasalardı, dünyanın oyuncaklı yanını keşfedemezdik. Biz, büyük adamlar ve kadınlar olarak şenliksiz yaşardık bu mavi kürede. Yaşardık da; mavi kürenin aslında kocaman bir mavi bilye olduğunu bile asla farkedemezdik. Asla...
         <br/>
         <br/>
         Bir filozofun da dediği gibi;
         <br/>
         <br/>
         Çocuklarımıza, bize öğrettikleri kadarını bile verebilseydik, bin yıl mutlu olmamıza yetecek sevgiyi bulurduk o zaman.
         <br/>
         <br/>
         Nasılsa bir gün çocukların ve filozofların sesine kulak verecek insanlar çıkacaktır.
         <br/>
         <br/>
         Peki, bizden ne istiyor çocuklar? Hiç düşündük mü bunu?
         <br/>
         <br/>
         "Sayın büyüklerimiz, bizler herşeyden önce, bütün dünya çocuklarının kardeş, dost ve arkadaş olduğunu ve büyüklerimizin bize yaşanabilir bir dünya bırakması gerektiğini düşünüyoruz. Bunun için:
         <br/>
         <br/>
          Her yerde ormanlar olmalı ki, bütün kuşların, sincapların, böceklerin yaşayabilecekleri evleri olsun. Özellikle yağmur ormanlarını iyi koruyalım ki daha fazla oksijenimiz olsun.
         <br/>
         <br/>
          Gökyüzünü kirletmeyin, bulutlar beyaz kalsın.
         <br/>
         <br/>
          Hayvanlar derileri ve kürkleri için öldürülmesin, her türlü avcılık yasaklansın.
         <br/>
         <br/>
          Okullara portatif çatılar yapılsın.
         <br/>
         <br/>
          Denizlere ve sulara kimyasallar ve çöp atılmasın, çünkü rahat rahat kâğıt kayıklarımızı yüzdüremiyoruz..
         <br/>
         <br/>
          Büyükler paralarını savaşa değil, çevreye harcasınlar.
         <br/>
         <br/>
          Anne ve babalar tabiatı çocuklarını sever gibi sevsinler. Birbirlerini de.
         <br/>
         <br/>
          Tüm dünya ülkelerinin liderleri biz dünya çocuklarının sağlıklı bir çevre ve barış ortamında yetişmeleriyle ilgili isteklerini ciddiye alarak uygulamaya geçsinler.
         <br/>
         <br/>
          Anneler artık çocukların kulaklarını çekmesin.
         <br/>
         <br/>
          Karne yerine elma şekeri dağıtılsın. Mümkünse birden fazla olsun.
         <br/>
         <br/>
          İlle de savaş isteniyorsa, savaşlar kâğıttan kılıç, mızrak, sapan, ok, kalkanla yapılsın.
         <br/>
         <br/>
          Sokaklara kuş isimleri verilsin.
         <br/>
         <br/>
          Çimlere basmak serbest olsun.
         <br/>
         <br/>
          Evlerin pencereleri ve bahçeleri büyüsün.
         <br/>
         <br/>
          Ay'a ve Mars'a gidileceğine dünyanın doğusuna, batısına, kuzeyine, güneyine heryerine gidilsin.
         <br/>
         <br/>
          Açlık, evsiz ve yurtsuz bırakılsın.
         <br/>
         <br/>
          Bombalar çiçek saksısı gibi kullanılsın.
         <br/>
         <br/>
          Her ülkenin başbakanı doğum günlerinde ülke çocuklarını arayıp onların doğum günlerini kutlasın. İsterse hediyeler de gönderebilir.
         <br/>
         <br/>
          Büyükler büyüyünce bir zamanlar kendilerinin de çocuk olduklarını aslı unutmasınlar. "
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3673-ya-cocuklar-olmasaydi.html), [web.archive.org (arşiv bağlantısı)](http://web.archive.org/web/20140715231735/http://www.aksiyon.com.tr/aksiyon/haber-3673-ya-cocuklar-olmasaydi.html)
