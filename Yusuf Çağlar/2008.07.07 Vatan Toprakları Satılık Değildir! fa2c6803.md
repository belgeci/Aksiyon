# "Vatan Toprakları Satılık Değildir!"

*Yusuf Çağlar 2008.07.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      1975 yılında yayımlanan bir CHP broşüründen: ‘Demirel demek yolsuzluk ve yalan demektir’
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080801080044im_/http://www.aksiyon.com.tr/resim/709/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080801080044/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080801080044/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080801080044oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080801080044oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Bilinenin aksine, yaz aylarının rehaveti ve sıcak günlerin sıkıntılı zamanları sahafların sakin kitap mekânlarını da ıssızlığa sevk eder. Bana kalsa bunda bir beis yoktur. Böylece rahat rahat kitap rafları arasında gezinir, belgeler arasında sayısız seyahatlere çıkabilirsiniz... Ülkemizdeki siyasi gündemlerin de tesiriyle olsa gerek, bu hafta yaptığımız sahaf ziyaretlerinde ele gelen evrakların pek çoğu parti programlarından, propaganda kitapçıklarından ve daha birçok siyasi evrak-ı mühimmeden oluşuyor.
   <br>
    <br>
     Bu belgelerin içinde zuhur eden küçük bir kitapçık vardır ki, akla hayale gelmez iddialarla bugünlerde dillendirilen bir hususu da bütün açıklığıyla haykırıyor. Evrakı, yaz günlerinin rahatlığını da sonuna kadar kullanarak, Babil Sahaf’ın dingin kitapçı atmosferinde hiçbir satırını atlamadan okumaya başladım... Bakınız, Türkiye İşçi Partisi İstanbul İl Örgütü’nün  ‘Vatan Toprakları Satılık Değildir’ başlığını taşıyan, 23. 5. 1980 tarihli propaganda kitapçığında neler yer alıyor neler:
     <br>
      <br/>
      “İşçiler, Emekçiler, Aydınlar, Gençler, Kadın Erkek Tüm Barışseverler, Yurtseverler.
      <br/>
      <br/>
      Demirel’in ABD ile İmzaladığı Savunma ve İşbirliği Anlaşması Kölelik Anlaşmasıdır.
      <br/>
      <br/>
      Demirel Hükümeti imzaladığı işbirliği anlaşması ile vatan topraklarının bir bölümünü ABD’ye kiralamıştır. Demirel hükümetinin imzaladığı bu işbirliği anlaşması ulusal bağımsızlığa indirilen yeni ve ağır bir darbedir; kölelik anlaşmasıdır.
      <br/>
      <br/>
      Kısa adıyla SİA diye bilinen ‘Savunma ve İşbirliği Anlaşması’ Türkiye Cumhuriyeti’nin egemenlik hakkını ihlal edicidir ve egemenlik hakkının, en azından bir bölümünün, ABD emperyalizmine terk edilmesinin açık ve kesin bir belgesidir. Bundan dolayı da Anayasa’nın 4. maddesine aykırıdır.
      <br/>
      <br/>
      İşbirliği anlaşması metinlerinde ‘Türk Silahlı Kuvvetleri savunma tedbirlerine katılması için Birleşik Devletler hükümetine izin’ verdiği ileri sürülmektedir. Oysa yapılan iş katılma değildir. Çünkü anlaşmanın yine diğer bölümlerinde ‘Türkiye Cumhuriyeti hükümetince, Birleşik Devletler hükümetine tahsis edilen arazi’lerin varlığından söz edilmektedir. Açıkçası, vatan topraklarından bazı araziler Demirel hükümetince ABD’ye kullanım için terk edilmiştir ve yine metinlerde anlaşılan, daha yenileri de terk edilecektir.
      <br/>
      <br/>
      Bu durum Türkiye Cumhuriyeti’nin kendi toprakları üzerindeki egemenlik hakkı ile çelişir. ABD’ye bir kısım toprakların terk edilmiş olması Türk Ceza Kanununun 125. maddesine de aykırıdır. Demirel ve hükümeti cezası ‘ölüm’ olan bir suç işlemiştir.
      <br/>
      <br/>
      …
      <br/>
      <br/>
      Anlaşma metinlerinde Demirel’in ‘üs yok tesis var’ demogojisi daha da geliştirilmekte ve ‘tesis’lerin adı bu kez ‘Türk Silahlı Kuvvetleri Tesisleri’ olarak sınıflandırılmaktadır. Bu ‘tesis’ demagojisinin nasıl geçersiz olduğu, bu üslerde nükleer başlıkların, füzelerin, bombardıman uçaklarının bulunduğunu ve bu yerlerin tam teçhizatlı birer askeri üs olduğu artık herkesçe bilinmektedir.
      <br/>
      <br/>
      …
      <br/>
      <br/>
      Bu üsler bölgedeki sosyalist ülkeler ve antiemperyalist Arap ülkeleri için birer tehdit unsurudur. Türkiye’nin emperyalizmin safında bulunmasının göstergesidir. Türkiye’nin NATO’ya dahil oluşu ve toprakları üzerinde NATO ve Amerikan üsleri bulunduruşu, onu, dünyanın her hangi bir yerinde çıkan bir anlaşmazlık ve çatışma sonucu başlatılacak bir üçüncü dünya savaşında ilk hedef yapacaktır.
      <br/>
      <br/>
      Türkiye’nin dış politikasında ve savunma politikasında izlemesi gereken yol, NATO’dan çıkmak; barışçı, genel silahsızlanmadan yana bir politikaya yönelmek olmalıdır. Ancak böyle bir politika ile yurt savunması gerekleri uygun bir ‘ulusal strateji’ ve ona göre silahlı kuvvetlerin yeniden örgütlendirilip düzenlenmesi gerçekleştirilebilir.
      <br/>
      <br/>
      Demirel hükümetinin imzaladığı ‘Savunma ve İşbirliği Anlaşması’ adlı kölelik anlaşması, Türkiye’ye hiçbir gerçek koruma ve savunma teminatı sağlamamakta, tersine ülkeyi, bir nükleer savaşta ilk hedef olmak tehlikesiyle karşı karşıya bırakmaktadır.
      <br/>
      <br/>
      …
      <br/>
      <br/>
      Bu anlaşmayı imzalayanlar ‘Devlet topraklarının… bir kısmını yabancı bir devletin hakimiyeti altına koymaya… veya devletin hakimiyeti altında bulunan topraklardan bir kısmını devlet idaresinden ayırmaya’ yönelik suç işlemişlerdir.
      <br/>
      <br/>
      Böyle bir anlaşmanın sorumluluğu yalnızca politik değildir. İmzacı ve savunucularını ölüm cezası gibi en ağır cezai sorumluluk altına sokan bu anlaşma yürürlüğü konamaz.
      <br/>
      <br/>
      Esnefa ‘bayrağını as dükkânını aç’ diyerek, ‘bayrağa saygı’ mitingleri düzenleyerek yurtsever olunmaz.
      <br/>
      <br/>
      1 Mayıs’ı yasaklayarak, insanları evlerine hapsederek, Taksim Alanı’na bayrak çekerek yurtsever olunmaz.
      <br/>
      <br/>
      Ülkenin yer altı, yerüstü zenginliklerini, başta ABD olmak üzere emperyalist tekellere peşkeş çekerek yurtsever olunmaz.
      <br/>
      <br/>
      Vatan topraklarını satarak veya kiralayarak yurtsever olunmaz.
      <br/>
      <br/>
      ABD ile işbirliği anlaşmasını imzalayanlar, bu anlaşmayı savunanlar yurtsever olamazlar…”
      <br/>
      <br/>
      Kitapçığın sayfalarını karıştırdıkça CHP’den, ‘ulusal strateji’den, emperyalizm’den, Demirel Hükümeti’nin vatan topraklarının bir kısmını başka bir devletin iradesine terk ettiğinden ve akıl almaz ihanetlerden bahsettiğini söyleyebilirim.
      <br/>
      <br/>
      Bir de CHP’nin ‘Demirel demek yolsuzluk ve yalan demektir’ sloganıyla yayımladığı bir propaganda broşürünün ilk sayfasında yer alan satırları ibret-i âlem olması için burada sizlerle paylaşmak isterim: ‘Aşağıda okuyacağınız satırlar AP lideri Demirel’in başkanlığında kurulan Cephe hükümetinin programından alınmıştır: ‘Devlet idaresinin israftan kurtarılmasına, kırtasiyecilik, rüşvet, irtikap ve suistimal ile müessir şekilde savaşılmasına büyük önem vereceğiz.’
      <br/>
      <br/>
      Bu programın okunmasından beş ay bile geçmeden, 19 Temmuz 1975 günü, Cumhuriyet gazetesinde çıkan şu habere bakınız: ‘MC Hükümetinin başkanı Süleyman Demirel’in yeğeni Yahya Demirel’in vergi iadesi almak üzere ihracat için bağlantı yaptığını iddia ettiği ‘Etablissement Mopar’ adlı İsviçre firmasının gerçekte mevcut olmadığı saptanmıştır. Bunun üzerine ihracat tescilleriyle ilgili olarak yapılan incelemeler, Demirel’in 26 yaşındaki yeğeninin, Türkiye’nin tüm mobilya ihracatçılarının yapmış olduğu ihracatın on misli daha çok ihracat gösterdiğini ve bu hayali ihracata dayanarak Hazine’den 20 milyon 530 bin liralık vergi iadesi aldığını ortaya koymaktadır.”
      <br/>
      <br/>
      Geçmiş zaman içinde yaşanan siyasi tartışmaların bugünlerde de hızını kesmeden devam ettiğini görüyoruz. İşin akıl almaz yanı ise, dün vatan topraklarının satıldığını iddia edenlerle, vatan topraklarını satanlar, bugün aynı safta yer alıyor.
      <br/>
      <br/>
      Daha fazla karilerimizi yormak ve onları siyasetin boğucu atmosferine atmak istemeyiz. Lakin, tavsiyemiz odur ki, geçmiş zamanın geleceğini keşfetmek ve ülkemizde son zamanlarda yaşanan olayları doğru okumak ödevimiz vardır. Bu da sağda solda neşrolan nevzuhur komplo kitaplarının ciddiyetsizliğiyle veya tumturaklı beyanatların tiyatral sevimsizliğiyle öğrenilemez.
      <br/>
      <br/>
      Bugünden tezi yok, sizleri de sahaflara bekliyorum. Gerçeklerin tozlu raflarda saklandığı o olağanüstü öğretici ve bir o kadar da sürprizlere açık kitap mekânlarına…
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30656), [web.archive.org (arşiv bağlantısı)](http://web.archive.org/web/20080801080044/http://www.aksiyon.com.tr:80/detay.php?id=30656)
