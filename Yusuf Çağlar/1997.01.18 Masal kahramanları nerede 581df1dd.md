# Masal kahramanları nerede?

*Yusuf Çağlar 1997.01.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Üç yıldır, bu dergide çocuk edebiyatı alanında yapılan faaliyetleri ve yenilikleri çocuk kültürü merkezli değerlendirmeye çalışıyorum.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526221249im_/http://www.aksiyon.com.tr/resim/111/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu zaman içinde kendi kendime sorup durduğum bir şey var: Ülkemizde çocuk edebiyatı yıllığı neden yayınlanmıyor? İsteğim bu sorunun cevabını bulmak değil.
   <br>
    <br>
     Aksine, Çocuk Edebiyatı Yıllığı’nı hakkıyla yayınlayacak bir editörün ve onu titizlikle basabilecek bir yayınevinin olmadığına işaret etmek. Hem de ülkemizde 1987 — 1988 — 1989 yıllarında başarıyla yayınlanan çocuk edebiyatı yıllıklarının kılavuzluğuna rağmen.
     <br>
      <br/>
      Gelelim 1996’da gündem oluşturan çocuk edebiyatı alanındaki faaliyetlere. Geçmiş yıllarda olduğu gibi bu yıl da oldukça hareketli bir çocuk gündemiyle yüzyüze kaldık. Tabii ki bunda Küçük Prens’in, Dağlarca’nın, Tuğcu, Nasreddin Hoca ve Ahvah Baba’nın büyük katkıları var. Çoğumuzun bildiği gibi, 1996 UNESCO tarafından Nasreddin Hoca Yılı ilan edildi. Başka bir deyişle Dünya Kahkaha Yılı oldu bu sene.
      <br/>
      <br/>
      Kemalattin Tuğcu'ya veda
      <br/>
      <br/>
      Fazıl Hüsnü Dağlarca ve Kemalettin Tuğcu yazarlık yaşamlarını bu yıl da tutkuyla sürdürdüler, aramızda kaldılar. Ta ki, 18 Ekim 1996 tarihine gelindiğinde haber ajansları Kemalettin Tuğcu’nun yaşama veda ettiğini duyurana dek. Kemalettin Tuğcu, 94 yaşının yorgunluğuyla aramızdan sessizce ayrılmıştı. Yalnız yaşayan ve ölüme yalnız giden bu hikâyecimiz, yazdıklarıyla “Türkiye’yi Yarım Yüzyıl Ağlatan” bir romancı olmuş, “Çocuk Edebiyatı’nın Tükenmez Kalemi” unvanını kazanmıştı.
      <br/>
      <br/>
      Sevecen, konuşkan, hayalci, nazik bir yazardır Tuğcu. Çoğumuz onun hikâyelerini okuyarak büyüdük, ama içimizde dolaşıp duran ve neredeyse yüz yıl yaşamak hevesine kapılan bu adamın yaşadığını hiçbirimiz fark edemedik. Şükür ki 300’den fazla kitaba imzasını attı. Çok acıklı şeyler yazdı, çok ağladı ve çok okundu. Çoğu meşhur yazar onun kitaplarını okuyarak başladılar yazarlığa.
      <br/>
      <br/>
      Bir dönem Batı Çocuk Klasikleri‘ne ve çizgi romanlara karşı tek başına “marazi bir yazma tutkusu”yla direndi. Üvey anneler onun romanlarındaki kadar acımasız olup olmadıklarını düşündüler. Ve yüzlerce çocuk onun romanlarında; yetim kaldığı, esrarengiz olana özlem içinde olduğu için maceradan maceraya atıldı. Çocukların yaşadığı bu meraklı okumayı bazı büyükler hor gördüler. Acımasız ve önyargılı eleştirilerde bulundular. Tuğcu’nun eserleri için “edebiyattan yoksun metinler” tanımlamasını getirenler oldu.
      <br/>
      <br/>
      O ise bütün bu eleştirilere karşı sadece şunları söylemekle yetindi: “Ne söyleyeyim, çocuklar veya büyükler beni nasıl biliyorlarsa öyleyimdir. Kitaplarımın edebi niteliği olduğunu savunmuyorum; ama kim ne derse desin ben iyi bir adamım. Kimselere kötülük yapmayı öğütlemedim...”
      <br/>
      <br/>
      Yine bu yıl, 1995’te Zaman’da yayınlanan Gökyüzü sayfasıyla tanıdığımız Ahvah Baba, Nasreddin Hoca geleneğini incelikle sürdürdü; mizah yazılarıyla çocukların kalbine taht kurdu. Nasreddin Hoca ise ne yapıp edip eşeği ve şakacı hâlleriyle hayâllerimizin komik sultanı olmayı yine başardı.
      <br/>
      <br/>
      Mavikuş
      <br/>
      <br/>
      Çocuklar için yapılan güzel işlerden biri de hiç şüphesiz Mavikuş dergisinin yayınlanması oldu. Mavikuş, nisan bir şakası olarak yayına başladı. Masal, şiir, hikâye, röportaj, deneme ve çizgi romanlarla şekillenen derginin her sayısı özel bir konuyu işliyor. Bunlardan bazıları şöyle: Cahit Zarifoğlu sayısı, Tatil sayısı, Nasreddin Hoca, Kardan Adam, Leylek ve Sonbahar sayıları...
      <br/>
      <br/>
      Çocuğu aile içinde “tek başına bir varlık” olarak algılayan derginin danışma kurulu çocuk edebiyatı alanındaki özgün çalışmalarıyla tanıdığımız altı isimden oluşuyor: Mevlâna İdris, Yusuf Çağlar, Dağıstan Çetinkaya, Salih Zengin, Ali Burhan ve Ali Fuat Saruhan.
      <br/>
      <br/>
      Çocuk Araştırmaları Merkezi
      <br/>
      <br/>
      Çocuk Araştırmaları Merkezi’nin kuruluş çalışmalarının başlamasını duymamız en büyük sevincimiz oldu. Merkezin amacı ve hedefi büyük. Çocuk Vakfı Kültürevi’nde faaliyeti düşünülen Türkiye Çocuk Araştırmaları Merkezi’nde çocukluk tarihi, çocuk düşüncesi, çocuk sosyolojisi, çocuk sağlığı, çocuk kültürü, çocuk sanatı, çocuk edebiyatı alanlarında sesli, görüntülü, basılı kaynaklar biraraya getirilecek. Böylece çocuğa yönelik çalışmalar yapan araştırmacılara büyük kolaylıklar sağlanacak.
      <br/>
      <br/>
      Küçük Prens'in Macerası
      <br/>
      <br/>
      Ülkemizde ve bütün dünyada severek okunan bir kitap Küçük Prens. Yine de bizim ülkemizde bu kitabı büyükler yanlış ucundan okumayı sürdürüyorlar. Nasıl mı? İşte şöyle: Çocuk kitaplarında ideoloji, gelecek yüzyıl da var olacak diyordu bir yazarımız. Doğru söylüyormuş. Neredeyse bütün nisan ayı süresince gazetelerde, televizyonlarda, büyükler Küçük Prens’i ve Atatürk’ü yazdı, tartıştı. Niçin mi? Bu sorunun cevabı hayli uzun.
      <br/>
      <br/>
      Yine de özetlemeye çalışalım: Küçük Prens çevirilerinde Atatürk’le ilgili bölümlerin çoğu kez sansürlenerek veya değiştirilerek tahrif edildiğini 1992’den bu yana biliyoruz. Zira o yıl içinde Talim ve Terbiye Kurulu “Küçük Prens’i tavsiye etmeme” kararı aldı. Gerekçe olarak da şunları ileri sürdü: Kitapta Atatürk aleyhinde sözlerin bulunuyor olması, Türk bilim adamının fesli ve şalvarlı resimleriyle yer alması...
      <br/>
      <br/>
      Geçmişte yaşanan bu olaydan habersizmişçesine bu yıl da Küçük Prens kitabı üzerine “Atatürk düşmanlığı” gerekçesiyle bir karalama kampanyası başlatıldı. Hiç şüphesiz kaybeden Küçük Prens ve çocuklar oldu. Böylece bir kez daha ideolojiler var oldukça çocuk kitapları üzerinde de ideolojik etkilerin devam edeceğini anladık.
      <br/>
      <br/>
      Son söz yerine, küçük bir hatırlatmada ve küçük bir dilekte bulunacağım.
      <br/>
      <br/>
      H a t ı r l a t m a :  Çocuk Edebiyatı Yıllığı yayın editörü 1989’da yıllıkların yayınına ara verdiğini söylüyor ve yeniden yayına dönme hususunu şu şarta bağlıyordu: “Çocuk edebiyatı alanında yıllık ihtiyacı ortaya çıkıncaya kadar yayınımıza ara veriyoruz.”
      <br/>
      <br/>
      D i l e k : Umarım geçmişte olduğu gibi, yakın bir gelecekte de aramızdan bir masal kahramanı çıkar ve bize çocuk edebiyatı yıllıkları armağan eder.
      <br/>
      <br/>
      Çocuk Edebiyatı 1996 Çocuk Edebiyatı Oturumları
      <br/>
      <br/>
      İstanbul Atatürk Kitaplığı’nda İbrahim Kiras’ın yönetiminde süren “Edebiyatın İçinden” başlıklı sohbet etkinliklerinin bu yılki ilk oturumları Çocuk Edebiyatı’na ayrıldı. İlk oturumda Mevlâna İdris ve Yusuf Çağlar, Çocuk Edebiyatı’nın Bugünü ve Yarını üzerine konuştu. İkinci oturumda ise Ali Burhan ve Salih Zengin Çocuk Edebiyatı Çocuksu Bir Edebiyat mıdır? sorusunu tartıştılar.
      <br/>
      <br/>
      Kitap–Defter–Kalem’in Çocuk Edebiyatı Dosyası
      <br/>
      <br/>
      Çocukluk, çocuksuluk ve çocuk edebiyatı kavramları gündemimize girerken; çocuk edebiyatı, çocuklar için yapılan kolay bir edebiyat mıdır? Edebiyat böyle alt dallara ayrılmalı mı? gibi bir dizi soruyu da beraberinde getirdi. Değişik platformlarda bu türden sorulara ait cevap arayışı sürdürülürken Kanal 7 televizyonu “Kitap—Defter—Kalem” programında bu konuları tartışmaya açtı. Programa, Kemalettin Tuğcu, Mevlâna İdris, Yusuf Çağlar, Ali Burhan, Gülten Dayıoğlu ve Salih Zengin katıldı.
      <br/>
      <br/>
      Yeni Dünya’nın kapak konusu: Çocuklarımız
      <br/>
      <br/>
      Yeni Dünya dergisi 29 Şubat 1996 tarihli sayısında “çocuk konusu”na eğildi. Yarınlarımızın Umut Çiçekleri Çocuklarımız konulu çocuk dosyasını kapaktan duyurdu.
      <br/>
      <br/>
      Nisan Biiiirr! Mavikuş
      <br/>
      <br/>
      Mavikuş, çocuklar için bu yıl yayınlanan neşeli bir dergi. Adeta Nisan bir şakası gibi çıktı. Çocukları gıdıklamayı başardığı gibi büyükleri de gülümsetti.
      <br/>
      <br/>
      Büyüklere Oyuncak Müzayedesi
      <br/>
      <br/>
      Geçen yıllarda olduğu gibi bu yıl da Nisan ayı çocukların en çok hatırlandığı ay oldu. Çeşitli etkinlikler, yarışmalar, sempozyumlar, fuarlar düzenlendi. Bu faaliyetler arasında hiç şüphesiz gözden kaçmayacak, neşeli bir organizasyonla ilginç bir müzayede düzenlendi:
      <br/>
      <br/>
      Büyüklere Oyuncak Müzayedesi. Müzayedeye ev sahipliği yapan Kültür ve Sanat Varlıklarını Koruma ve Tanıtma Vakfı (KÜSAV)  bu müzayedeyle çocuk haftasında annelere seslenerek “çocuklarınıza oyuncaklarını korumayı ve saklamayı öğretin” nasihatinde bulundu.
      <br/>
      <br/>
      Ayrıca çocukluğun tarihini bize deşifre eden özel oyuncak koleksiyonlarını ve oyuncak koleksiyonculuğunu gündeme getirmeyi hedefleyen KÜSAV’ın 66. Kelepir müzayedesi bu açıdan oldukça anlamlıydı. Bir de bu müzayedeyle bir ilke, “oyuncak müzayedesine” adım atılmış oldu.
      <br/>
      <br/>
      Gökyüzü Tatile Girdi
      <br/>
      <br/>
      Zaman gazetesinin çocuk okurlarına 23 Eylül 1995 tarihinde bir cumartesi sabahı “merhaba” diyen Gökyüzü sayfası başarıyla sürdürdüğü yayınını; 26 Mayıs 1996  tarihine denk gelen pazar sabahında “hoşçakalın” diyerek sona erdirdi.
      <br/>
      <br/>
      Nasreddin Hoca için üç kitap
      <br/>
      <br/>
      1996, UNESCO tarafından Dünya Kahkaha Yılı olarak ilan edildi.  Dünya Kahkaha Yılı’nın kahramanı ise Dünyayı Güldüren Adam: Nasreddin Hoca. İçimizde Nasreddin Hoca’nın o ince zeka ürünü fıkralarını duymayanımız yoktur. Duymuş ve gülücüklere boğulmuşuzdur. Bence 1996’nın Nasreddin Hoca Yılı olması gibi folklorik bir olaydan çok Haziran ayı içinde art arda basılan üç kitap daha anlamlı ve kalıcı bir çalışmadır.
      <br/>
      <br/>
      Bu kitaplardan ilki Edebiyatçılar Derneği tarafından basılan Pertev Naili Boratav’ın Nasreddin Hoca’sı. (Bu kitapla yıl içinde uzunca bir süre folklor adamları Nasreddin Hoca fıkralarında müstehcenlik konusunu tartışma fırsatı buldu.) İkinci kitap ise Oğlak Yayınları’ndan piyasaya sürüldü: Nasreddin Hoca’ya Armağan. Kitabı yayına hazırlayan M. Sabri Koz. Bir diğer kitap Türkiye İş Bankası’nın yayını. Nasreddin Hoca’yı Tanımak isimli bu kitabı Ünver Nasrattınoğlu derlemiş.
      <br/>
      <br/>
      Türkiye Çocuk Araştırmaları Merkezi kuruluyor
      <br/>
      <br/>
      Çocuk Vakfı bünyesinde internete bağlı kurulacak Türkiye Çocuk Bilgi Merkezi ile koordineli çalışacak olan Türkiye Çocuk Araştırmaları Merkezi, çocuğa yönelik araştırmalar yapan araştırmacılara hizmet verecek.
      <br/>
      <br/>
      “Çocuk edebiyatı, bir geçiş edebiyatı mıdır?”
      <br/>
      <br/>
      Çağdaş Çocuk Yazını kitabı yayınlanır yayınlanmaz önemli bir tartışmayı da beraberinde getirdi: Çocuk Edebiyatı bir “geçiş yazını” mıdır? Yapı Kredi Yayınları Doğan Kardeş Kitaplığı arasında yayınlanan kitabın yazarı Selahattin Dilidüzgün, çocuk edebiyatı için “bir geçiş yazınıdır” ifadesini kullanarak anlamlı bir tartışmaya sebep oldu.
      <br/>
      <br/>
      Kemalettin Tuğcu artık yok
      <br/>
      <br/>
      Kemalettin Tuğcu, 18 Ekim 1996’da 94 yaşının yorgunluğuyla aramızdan ayrıldı. Tuğcu, çocuk dergileri ve özellikle çocuklara yönelik yayınları ile ülke çapında tanınan bir gazeteci ve çocuklar tarfından zevkle okunan bir yazardı.
      <br/>
      <br/>
      Türkiye’de Çizgi Roman
      <br/>
      <br/>
      1993’te Çocuk Vakfı tarafından yayınlanan Prof. Dr. Nilüfer Tuncer’in “Çizgi Roman ve Çocuk” kitabı, kendi alanında ilk olma özelliğini taşıyordu. 1994’te Dr. Üstün Alsaç’ın Türkiye’de Karikatür, Çizgi Roman ve Çizgi Film kitabı İletişim Yayınları tarafından piyasaya sürüldü. Yine aynı yayınevi 1996’da Levent Cantek’in hacimli bir çalışmasını, Türkiye’de Çizgi Roman kitabını piyasaya sürdü.
      <br/>
      <br/>
      Mavikuş’a TYB’den ödül
      <br/>
      <br/>
      Türkiye Yazarlar Birliği, çocuk edebiyatı alanında yaptığı başarılı yayından dolayı Mavikuş’u ödüle layık gördü.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18818), [web.archive.org (arşiv bağlantısı)](http://web.archive.org/web/20060526221249/http://www.aksiyon.com.tr:80/detay.php?id=18818)
