# Bu da Geçer Yâ Hû

*Yusuf Çağlar 2008.09.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mâdem musibetlerde bir nevi hayır vardır; senin bedeline ‘Yahu bu da geçer’ kalbime geldi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090210182923im_/http://www.aksiyon.com.tr/resim/720/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090210182923/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090210182923/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090210182923oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090210182923oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Haminneçeşme Sokağı’ndaki haneden Karlıdere Caddesi’nin 90 yıllık konağına yakın bir yerde inşa edilen Bahçeköşk’teki haneye hicretimiz için pek az bir zaman kaldı. Sayısız kitap deryası içinde, gereksiz yere telaş ve şamata ile gezinip durmaktan yorulmuş olduğumuzu tahmin etmelisiniz. Öyle ya, bu ramazan günlerinin ve oruç halinin acizliğiyle bir yerden bir yere göç etmek ne meşakkatli bir hâldir. Allah’tan yeni hanenin mimarlarından Âkif Bey’in “Aman efendim ne aceleniz var. Bayram geçsin, oruçlu ağızlar şenlensin… Hem bizler de bir nebze olsun bahçe işlerini, ufak tefek eksiklerimizi tamamlarız.” demesi yüreğimize su serpti.
   <br>
    <br>
     Beş yıldır aşinası olduğumuz Haminneçeşme Sokağı’ndan ayrılmamız için az bir zaman kalmıştı. Güzel günlerin hatıralarını birer ikişer cümle ile eşe dosta anlatıp gülüp geçecektik bu sokaktan. Geride kalan komşularımızın bir kısmını hayırla yâd edecek, bir kısmını da hatırlamak bile istemeyecektik. Bir sokak ileride minareleri görünen, sabah ezanında bizleri namaza uyandıran caminin sadası ruhumuza dolacak, incecik dallarındaki sayısız yapraklarla gülümseyen 400 yıllık palamut ağacının rüzgârlı gecelerdeki çırpınışları hayallerimizi süsleyecek, üst katımızdaki komşuların yankılanan gürültüleri yüzünden kahırlanmalarımız unutulup gidecek, karşımızda bir arı kovanı gibi çalışıp didinen Zambak öğretmenlerin bitmek bilmez çabası çalışmalarımıza ilham olacak, gece gündüz sokağımızdan geçip giden satıcıların vakitsiz naraları hafızamızda yankılanıp duracaktı..
     <br/>
     <br/>
     Taşınma ve ev değiştirme çabaları içinde o kadar çok bunalıp yorulmuşuz ki, gittiğimiz her sahaf dükkânında bu bahsin uzun uzadıya konuşulması zamanla can sıkıcı bir hâl almıştı. Derdimize dert ortağı aradığımız bu zamanda karşımıza çıkan sürpriz konukların ve haddi hesabı bilinmez nimetlerin de farkındaydık çok şükür. Yine de gönlümüzden geçtiği gibi kadim dostlarımızın himmet isteklerimize bir nebze olsun gayretle yönelmesi kanatlandırıp uçuracaktı bizleri. Rabbimiz dilemeyince, kullar istemeyince olmuyordu işte…
     <br/>
     <br/>
     “Hane sahibi olmak isteyen biçare kullara Allah (c.c.) yardım eder.” hakikatinin tecellisini yaşadığımız şu günlerde, bir sahaf dükkânının vitrininde denk geldiğim “Bu da Geçer Yâ Hû” levhası da kalbe ilaç oldu. Tekkelerin duvarlarında yüzlerce yıldır serlevha yapılan bu sözün hakikati de manasındaki incelikler de derya hükmündeydi. Artık ev bahsinin sıkıntılı hâllerinden bir nebze olsun uzaklaşmış, geçmiş zaman âlimlerinin hikmetli sözler dairesine dâhil olmuştuk. “Vazgeç yahu!” diyen dostların hâlden bilmezliğini “Bu da Geçer Yâ Hû” nidasıyla karşılıyorduk. Ramazan günlerinin güzelliği ve bereketi içinde bir levhaya daha ulaşıyor ve hiç tereddütsüz edep dairesine girerek “Hoş Gör Yâ Hû” hakikatinin aynasıyla yüz yüze kalıyorduk. Bütün marifetin ve onca dünya hâllerinin sonunda ise şu çetin söz çıkıyordu karşımıza: “Âh Teslimiyet”
     <br/>
     <br/>
     Sahaf İbrahim Efendi ile sürüp giden bu muhabbetli sohbetin sonunda, “Bu da Geçer Yâ Hû” levhasını satın alıp çıkmıştım dükkândan. Karlıdere Caddesi’ndeki hanemizin hemen girişine sade bir çerçeve içinde bu levhayı asıp cümle âlem için zor zamanlarda sabır ve tevekkül içinde kalmak kaydıyla bu sözün kalbe ilaç olduğunu ilan edecektim.
     <br/>
     <br/>
     Üstad’ın Mektubat’ta zikrettiği bu bahsin tefâul ile zuhur etmesi de ayrıca dikkate şayandır: “Sizin dünyaca bazı müşkilâtınız, senin hesabına beni bir parça müteessir etti. Fakat mâdem dünya bâki değil ve musibetlerinde bir nevi hayır vardır; senin bedeline ‘Yahu bu da geçer’ kalbime geldi…”
     <br/>
     <br/>
     Sahaf dükkânlarının mütemmim cüzlerinden biri olan “Men sabere zafere” sözü ise bu günlerde pek büyük bir anlama bürünüyordu bizim için. Peygamber Efendimiz’in ‘Sabrın sonu zaferdir’ anlamındaki bu hadisini birçok vesile ile baş tacı yapanhattatlarımızın kalemiyle ve matbuat marifetiyle çoğaltılmış numuneleri her yanımızı kuşatmış görünüyordu. “Maşallah, Barekallah…” deyip cümle serlevha yapılmış sözü dilimize vird yapıp bu zor günleri bizler gibi yaşayan, ah u vah eden âdemoğullarına Mâlik’ül-Mülk olan Rabbimizden yardım niyaz ediyorduk.
     <br/>
     <br/>
     Hanemizin hamisi ve çocuklarımızın hacı dedesi Reşit Efendi’nin bu dar zamanlarda işini gücünü bırakıp can havli ile sağa sola koşuşturması ve az zamanda maddi destekleriyle himmetini üzerimizden eksik etmemesi de pek hürmetle zikredilecek kıymettedir. Ya annelerin... Onların himmetleri, gayretleri ve inci mercan kıymetindeki duaları olmadan eksiklerimiz tamam, işlerimiz âsân olur mu idi dersiniz?
     <br/>
     <br/>
     Dünya müşkilâtının öyle kolay kolay biteceği yok, deyip onca derdi, tasayı bir kenara bırakarak, “Meded Yâ Rasulallah” nidalarıyla teravih namazına koşan mümin kardeşlerimizin arasına karışıp; Sultan Ahmed’de, Fatih’te, Bayezid’de, Süleymaniye’de saf durmanın tam zamanıydı. Elleri göklerin sonsuz aydınlığına açılmış yoksullarımızın sefer taslarını sevgiyle doldurmanın tam zamanı. Rabbimizin hadsiz hesapsız varlık sofralarından verdiği nimetleri karşısında, şükürle eğilmenin, Fıtr sadakalarını ihtiyaç sahiplerine dağıtmanın, zekâtları usulünce yerine ulaştırmanın tam zamanı…
     <br/>
     <br/>
     Bütün bu sözler sonunda demem odur ki; geçmiş zaman içinde cami avlularında kurulan tezgâhlardan ramazan kandilleri alıp usul usul minareler arasına ‘Elhamdülillah’ yazmak ve Hamd yalnızca âlemlerin Rabbinedir, diyerek Şehr-i ramazan’ın bereketli günleri içinde dertlerimize derman aramaktan başka çaremiz yoktur. Rabbimiz hiçbir kulunu başkalarına muhtaç etmesin. Zor zamanlarında tanıştırıp kaynaştırdığı kullarıyla saadetli dostluklar nasip etsin. Himmet sahiplerine mülkünden hayırlı kazançlar ihsan etsin...
     <br/>
     <br/>
     Özel bir kütüphane hükmündeki hanenin Haminneçeşme Sokağı’ndan Karlıdere Caddesi’ne taşınması bahsinden, ramazan günlerinin insanı bir çocuk gibi acizleştiren yanlarına kadar sürüp giden bu satırların sonunda kitap müptelalarının ve sahaf meraklılarının buradan yapacağım çağrıya kulak kabartmalarını isterim: Ey kitap delisi, belge meraklısı, arşiv müptelası, koleksiyon tutkunu biçare kimseler. Tez zaman içinde aklınızı başınıza toplayınız. Hanenizin saadetini ve akıl sağlığınızın daima yerinde olmasını arzuluyorsanız, şu sözlerimi unutmayınız. Sahaf milletinin eski kitaplar ve sayısız belgeler içinde gezinip durmasına aldanmayınız. Onlar için artık yapılacak hiçbir şey kalmamıştır. Onlar bu ülkenin bir nevi kitap meczupları ve gönüllü kültür delileridir. Her ziyaretinizde kulağınıza fısıldadıkları efsunlu sözler ve yazılıp çizilmemiş sırlar içinde yaşadıkları aşikârdır.
     <br/>
     <br/>
     Onların bu delice hâllerine asla kapılmayınız. Arayıp bulmak sevdasına düştüğünüz kadim kitapların, paha biçilmez efemera parçalarının, tarihin karanlık köşelerini aydınlatacak belgelerin sizi çağırdığını ve bu maceralı yolculuğa çıkmazsanız hayatınızın anlamını bulamayacağınızı düşünüyorsanız, yanılırsınız. Boş veriniz bu yüksek idealler peşinde Kaf dağını aramayı. İki çift sözle içten içe perişan olmak ve göç zamanı geldiği zamanlarda bir Anka kuşu gibi yanıp kül olmak istemiyorsanız, kitap denen o kurşun ağırlığındaki muammadan bir an evvel uzak kalmanın yollarını arayınız.
     <br/>
     <br/>
     Biliyorum, sözlerime asla kulak asmayacak ve bıkmadan usanmadan sürdüreceksiniz bu kahır dolu kitaplı yolculuğu. Avuntunuz da; büyük bir kültür mirasının, milleti yitik hazinesine ulaştıracak olan kutlu bilginin elçiliğini yapmak hayali olacak.
     <br/>
     <br/>
     Ne diyebilirim ki, insan bu cihanda hayal ettiği kadar yaşar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=31232), [web.archive.org (arşiv bağlantısı)](http://web.archive.org/web/20090210182923/http://aksiyon.com.tr:80/detay.php?id=31232)
