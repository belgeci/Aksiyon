# Medya sesimizi duyurmuyor!

*Hasan Sutay 1994.12.31*

<div>
 <p>
  <font>
   5 Nisan Kararları’yla birlikte yaşanan ekonomik kriz, bütün kuruluşları olduğu gibi gazeteleri ve gazetecileri de ciddi biçimde etkiledi. Buna bir de gazeteler arasında yaşanan promosyon kavgası eklenince basının yaşadığı krizin boyutları tahmin edilebilir. Konuyla yakından ilgilenen Türkiye Gazeteciler Cemiyeti Başkanı Nail Güreli’yle Milliyet Gazetesi’ndeki odasında görüştük.
   <br/>
   <br/>
   Güreli, yıllarca yaşadığı Bab–ı Âli’nin özlemi içindeydi. Adeta serayı andıran geniş camekanlı odasının modern dizaynına alışamamış gibiydi. Sohbet arasında buna da kısaca değinme ihtiyacını hissetti. Sözü fazla uzatmadan sizi sayın Güreli’yle yaptığımız görüşmeyle başbaşa bırakıyoruz.
   <br>
    <br>
     Çeşitli zamanlarda cemiyetle ilgili tartışmalar gündeme geliyor. Siz başkan olarak mevcut çalışmalardan memnun musunuz?
     <br>
      <br>
       Mutlaka daha iyi bir çalışma yapılabilir.  Bu meslekte sürekli sorun basın özgürlüğü meselesi olmuştur. Basın özgürlüğü, gazetecilerin her istediğini yazması demek değildir. Halkın gerçekleri öğrenme, bilgi edinme hakkını kullanmasıdır.  Kişilik haklarına, cevap hakkına saygı gösterilmesi gerekir. Sadece seçkinlerin ve siyasilerin kişilik haklarına değil. Önemli olan sade vatandaşın özel hayatına ve kişilik haklarına saygı göstermektir. Bu konularda cemiyetin daha etkin olması mümkündür. Ancak bunlar bütün basın mensuplarının  meslek sorunlarına sahip çıkmasıyla olabilir. Cemiyette, sadece iki yılda yapılan bir kongreyle göreve getirilen 11 kişinin ve diğer yardımcı organların çözümleyeceği bir olay değildir. Biz basına yapılan haksız saldırılar karşısında kurum olarak meslek ilkelerini savunarak buna karşı çıkıyoruz. Ama bunlar yeteri kadar medyada yer bulmuyor. O zaman da etkili olmuyor.
       <br>
        <br>
         Sayın Başkan, bir basın kuruluşu olarak siz sesinizi duyuramamaktan yakınırsanız, sıradan bir vatandaş ne yapsın?
         <br/>
         <br/>
         Medyada sesimizin duyurulması konusunda böyle bir sıkıntı var.
         <br/>
         <br/>
         Mesleğin içinden birisi olarak sesinizi duyurmada avantajınız yok mu?
         <br/>
         <br/>
         Ben görmüyorum. Bizim diğer meslek kuruluşlarından bir farkımız yok. Sendikaların, memurların, işçi kesiminin dertleri de basında yeteri kadar yer bulmuyor. Bunda biz de dahil örgütlerin kabahatleri var. Ancak önemli ölçüde basının duyarsız kalmasının rolü var. Biz, kimi zaman arkadaşlara rica ediyoruz da haberimiz gazetede yer alıyor.
         <br/>
         <br/>
         Cemiyet, canlılık gösteren bir kurum mu? Yoksa zaman zaman hareketlenen, zaman zaman sessizliğe bürünen bir kurum mu?
         <br/>
         <br/>
         Bana sorarsanız görevi yaptığımız dönemde canlılık sürüyor. Üyelerimizle organik bağlarımız var. Meslek olaylarının yakın takipçisiyiz. Arkadaşlarımızın sorunları bize yansıyor. Onlara çözüm buluyoruz, bulamıyoruz ayrı konu.
         <br/>
         <br/>
         Cemiyet olarak sadece  üyelerinizin haklarını mı savunuyorsunuz? Gazetecilerin mağdur ettiği insanların haklarını da savunuyor musunuz?
         <br/>
         <br/>
         Öncelikle elbette üyelerimizin haklarını savunmak durumundayız. Ama konumu itibarıyla TGC, ülke sorunlarıyla da yakından ilgilidir. Biz mesleğe kurumsal olarak bakıyoruz. Zaten basının sorunlarını çözümlemek, bireylerin sorunlarının çözümünü de bir ölçüde halledecektir. Halkın sorunlarının çözümlenmesi de, kurumsal olarak sorunların çözümüne bağlıdır diye düşünüyoruz.
         <br/>
         <br/>
         Birçok gazetenin jeneriğinde ‘Bu gazete basın ahlak kurallarına uymaya söz vermiştir’ diye yazar. Nedir bu basın ahlak ilkeleri? Gazetelerin bu ilkelere uyup uymadığı nasıl denetlenir? Kimler denetler? Bir müeyyidesi var mı?
         <br/>
         <br/>
         O deyim 1960’lı yıllardan sonra Abdi Ipekçi tarafından kurulan Basın Şeref Divanı’ndan kalmadır. Bir süre uygulandıktan sonra ortadan kalktı ve tarihin sayfalarına geçti. Bazı gazeteler bu ibareyi kullanmaya devam ediyorlar. Basın meslek ilkeleri, basın kuruluşlarının tüzük ve yönetmeliklerinde kısmen belirtilmiştir. Yazılı olmayan, geleneklerden kaynaklanan meslek ilkeleri de vardır. Doğru haber yazmak,  kişilik haklarına saygılı olmak, bir maddi çıkar için haber yapmamak, yorumlarda dürüst olmak gibi sayabileceğimiz ahlaki değerlerdir. Bunların nasıl kontrol edileceğini soruyorsunuz: Bunu kontrol etmek belli bir organizasyon tarafından, basın dışındaki birtakım yaptırımlarla yerine getirmek mümkün değildir. Nitekim Basın Şeref Divanı denemesi de bunu göstermiştir. Bunu sağlamak, meslek içi eğitimle, bütün gazetecilerin ortak çabasıyla mümkündür.
         <br/>
         <br/>
         Ümitli misiniz?
         <br/>
         <br/>
         Zaman içinde ümitliyim. Çünkü ihtiyaçların, sorunların dayatması, insanları birtakım çözümler aramaya zorluyor. Basına karşı eleştiriler (bazen dozu aşabiliyor) bu sorunlara çare arama ihtiyacını hissettiriyor. Bu ihtiyaç yakın zamanda çözümü de beraberinde getirecektir. Biz cemiyete bu konuda görev düştüğünün bilincindeyiz. Öncelikle bunun altyapısını oluşturmak gerekiyor. Gazeteler arasındaki kavgalar sebebiyle birlik zedelenmiştir. Bunu zamanla onararak biraraya gelme ihtiyacı hissediyoruz.
         <br/>
         <br/>
         Basında bir dönem yaşanan kriz, gazetecileri ciddi biçimde vurdu. Şu anda durum nedir?
         <br/>
         <br/>
         Basındaki kriz bir ölçüde hafifledi. En son 5 Nisan Kararları’nın, diğer yandan promosyonun getirdiği masraf, gazetelere kazandırdığı tirajın karşılığını karşılayamadı. Buradan ciddi sıkıntı doğdu. Bunun üzerine gazetelerden işçi çıkarma olayları yaşandı. Bunların önemli bir bölümü de yazıişlerinde ve teknik servislerde çalışanlardı. Gerek yeni gazetelerin çıkması, gerekse yayıncılığa ağırlık verilmesiyle, bu sıkıntı bir ölçüde hafifledi. Ancak Türkiye’de sendikasızlaşmaya karşı akım giderek güçleniyor. Işverenler, sendikasız işçi çalıştırmaya yöneliyor. Bu da aslında Türkiye’deki demokratikleşme anlayışına ters düşen birşey.
         <br/>
         <br/>
         Bir de gazete çalışanları arasında üst seviyede çalışanlarla, alt seviyede çalışanlar arasında müthiş bir ücret uçurumu yaşanıyor....
         <br/>
         <br/>
         Doğru. Ben zaman zaman ücret dengesizliğinden bahsediyorum. Bazı arkadaşlarımız bunu yanlış anlıyorlar. Ben ücret dengesizliği var dediğim zaman arkadaşın biri çıkıyor diyor ki, ben fazla çalışıyorum, fazla ücret alıyorum. Öbürü az ücret alıyorsa az çalışmasının veya yeteneksizliğinin sonucudur. Tabi–i ki olay o değil... Belli kişilerin üst yönetimlerden aldığı fazla ücret, başka sorunlara da yol açıyor. Bunun meslek ilkelerinin korunması açısından etkisinin olabileceğini de düşünmek gerekir.
         <br/>
         <br/>
         Bayram gazetelerinin yayınlanmasının cemiyetin elinden alınması sizi nasıl etkiledi?
         <br/>
         <br/>
         Bu hadise cemiyetin gelirleri açısından önemli bir darbe oldu. Yılda iki bayram (5 gün) öbür gazeteler yayınlanmıyor, sadece gazeteciler cemiyetinin çıkardığı gazeteler yayınlanıyordu. Bu da cemiyetler için önemli bir gelir kaynağını oluşturuyordu. Diğer gazeteler yayınlanmaya başlayınca, bayrak gösterme gayesiyle biz de yayınladık. Ama ne fazla bir satış oldu, ne de reklam geliri. O bakımdan biz bir taraftan masrafları kısmaya, diğer taraftan da yeni gelir kaynakları bulmaya yöneldik. Buna rağmen cemiyetin gelir durumunun geçen yıldan daha iyi olduğunu memnuniyetle söyleyebilirim. Bayram gazetesi hakkında şunu ilave edebilirim: Bundan sonra toplumsal dayanışma anlayışı açısından, centilmence bir anlaşmayla bayramlarda gazetelerin 5 gün yayınlanmaması sözkonusu olabilir. Bu yolda girişimlerde bulunduk. Gazeteler açısından da hem makinaların bakımı, hem gazetecilerin dinlenmesi açısından faydalı olacaktır. Bayramlarda bütün gazetelerin tirajı düşüyor. Bunca yıllık geleneğin bozulmasına rağmen büyük bir kazanç sağlandığını da sanmıyorum.
         <br/>
         <br/>
         Cemiyetin kazancı ne oluyordu?
         <br/>
         <br/>
         Bugünkü değeriyle 2–2.5 milyarlık bir gelir elde ediyorduk. Şimdi bunu değişik kaynaklardan sağlamaya çalışıyoruz. Mesela geçtiğimiz Eylül ayında düzenlediğimiz basın gecesinden cemiyet için gelir sağladık.
         <br/>
         <br/>
         Cemiyete üyelik konusunda bazı sıkıntılar yaşanıyor. Bildiğim kadarıyla Izmir Gazeteciler Cemiyeti neredeyse üyeliği dondurdu. Bazı gazeteciler başka derneğe üye olduğu gerekçesiyle ihraç edildi...
         <br/>
         <br/>
         Izmir Gazeteciler Cemiyeti’nin uygulaması hakkında bizim birşey söylememiz mümkün değil. TGC olarak Türkiye genelinde bütün gazeteciler cemiyetimize üye olabiliyorlar. Tüzüğümüze göre bir balotaj kurulumuz var. Bu kurulun kararıyla üyeliğe kabul ediliyor. Yönetim kurulunun da bu kararı uygulaması gerekiyor. Balotaj kurulunda üyeliği reddedilen adaylar itirazda bulunabiliyor. Bu itirazları 4’lü organ dediğimiz başka bir kurulda değerlendiriliyor. Bu karar kesin oluyor.
         <br/>
         <br/>
         Üyeliğin reddi için herhangi bir sebep gerekiyor mu?
         <br/>
         <br/>
         Kurul herhangi bir sebep açıklamak durumunda değil. Bir yerde biçimsel şartlara bakıyor. Diyelim ki sözleşmenin olması gerekiyor. Tüzük açısından basın kartının olması zorunluluk değil ama, teamül olarak basın kartının olup olmadığına bakıyor. Basın kartı olmadan da cemiyete üye olmak mümkün.
         <br/>
         <br/>
         Hiç basın kartı olmayan üyeniz var mı?
         <br/>
         <br/>
         Son dönemlerde ben hatırlamıyorum. Eskiden var mıydı, yok muydu bilmiyorum. Genelde cemiyete yapılan başvuruların büyük çoğunluğu üyeliğe kabul ediliyor. Benim de cemiyete ilk üyeliğim reddedilmişti.
         <br/>
         <br/>
         Cemiyetin emekliler kulübü haline geldiği şeklinde bazı söylentiler dolaşıyor...
         <br/>
         <br/>
         Cemiyetin 11 kişilik yönetimine bakarsanız kimlerin ne iş yaptığını görebilirsiniz. Bu konuda ciddi birşey söylemek isteyen konuyu araştırır ve gerçeği görür. Genelde cemiyetin emekliler kulübü olduğunu söylemek için de üye yapısına bakmak lazım. 2300 üyemizden 650’si emekli. Bu emeklilerin içinde halâ gazetelerde çalışanlar var.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 255 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21293), [web.archive.org (arşiv bağlantısı)](http://web.archive.org/web/20060528003710/http://www.aksiyon.com.tr:80/yazdir.php?id=21293)
