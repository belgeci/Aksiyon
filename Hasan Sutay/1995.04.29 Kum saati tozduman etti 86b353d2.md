# Kum saati tozduman etti

*Hasan Sutay 1995.04.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Milliyet Gazetesinde Ahmet Altan’ın olay yazısını okuduğumda, sanki birşeyler olacağını hissettim. Kendi kendime ‘Birileri, mutlaka Ahmet Altan’ın kulağını çeker!’ diye düşündüm. Sonra da konuyu unuttum. Iki gün sonra gelen ‘Ahmet Altan Milliyet’ten kovuldu’ haberi, ister istemez yazıyı ilk okuduğumda aklıma takılan şeyleri hatırlattı.
  </font>
  <!--- Baslik, Spot, Resim kutusu ---------->
  <p>
   <font class="content">
    Altan’ın Kum Saati ‘Atakürt’ yazısına tepkiler yüzünden hemen ikiye bölündük. Ahmet Altan’ı destekleyenler ve karşı çıkanlar. Destekleyenler daha ziyade fikir özgürlüğü adına destekliyor, karşı çıkanlar da bölücülük yapıldığı için tepki gösteriyordu. En ilginç tepki de Ortadoğu gazetesi yazarı Altemur Kılıç’tan geldi. Kılıç ‘Çok satan bazı gazetelerin köşelerine her nasılsa çöreklenmiş olanlardan bir hıyanet sacayağı var: ALTANLAR!’ diye başladığı yazısında hıncını alamıyor ve ‘Bunun için de ben ahdetmişimdir, bir yerde karşıma çıksa, ‘Bu Osmanlılar için, bu Türk ordusu için, bu da Türk milleti için’ diye arsız yüzüne üç tokat aşkedeceğim... Cezası ne olursa olsun!’ diyordu. Altan’a karşı çıkan yazarlar arasında Cumhuriyet gazetesinden Hikmet Çetinkaya ve Deniz Som vardı. Açık destek verenler ise, Yeni Yüzyıl gazetesinden Gülay Göktürk, Ali Bayramoğlu idi.
    <br>
     <br>
      En enteresan gelişme ise Milliyet Gazetesinde yeni yazmaya başlayan Can Dündar’ın tepkisiydi. ‘Ahmet Altan’ın kum saati akmaya devam edecek’ şeklindeki yazısı yayınlanmadığı için, ayağının tozuyla başladığı köşesine veda etti.
      <br>
       <br/>
       Bu arada ‘Polemik’ köşesinde, her türlü tartışmayı mercek altına alan, ve ilgiyle izlenen sayfada, Ahmet Altan’la alakalı tek satır yayınlanmadı. Sadece Milliyet’in birinci sayfasında ‘Milliyet Okurlarına’ açıklama yapmakla yetinildi. Açıklamada, gazetenin yaptığı idari bir tasarrufun bazı çevrelerce istismar edildiği ifade ediliyordu. “Geçtiğimiz günlerde, Milliyet’te Sayın Ahmet Altan’ın yazısı yayınlanmıştır. Evet ‘Yayınlanmıştır’; çünkü bu gazetenin bir yazarı olduğu sürece, yazısına müdahale edilmemiştir. Ancak bir sonraki aşamada, kendisine Milliyet’in kurumsallaşmış yayın ilkelerinden önemli ölçüde sapma gösterdiği hatırlatılmış ve medeni bir şekilde, bu birlikteliğin süremeyeceği bildirilmiştir” deniliyordu. Ancak, yeni yazarları Can Dündar’ın yazısının yayınlanmayışı, yukarıdaki ifadeyle çelişiyordu. Gazetenin Yayın Yönetmeni Ufuk Güldemir, bu çelişkiye daha fazla dayanamamış olmalı ki, birkaç arkadaşıyla birlikte istifa yolunu seçti.
       <br/>
       <br/>
       Bu olaylar gelişirken, Ahmet Altan Yeni Yüzyıl gazetesinde yazmaya hazırlanıyor ve DGM’nin açtığı davayı bekliyordu. Kendisine gelen bütün tepkilerin olumlu olduğunu belirten Ahmet Altan, kendisine üç tokat atmaya hazırlanan Altemur Kılıç’a ‘Ben bu adamla muhatap olmam. 75 yaşına merdiven dayamış birinin bunu söylemesi akla iyi şeyler getirmiyor. Bu adamın babası cellattı, kendisine de bu miras kalmış olmalı. Zaten tokat atacak durumda da değil. Birilerini, bana tokat atması için kışkırtıyor’ demekle yetiniyor.
       <br/>
       <br/>
       Sabah grubu da bu yazıdan etkilendi. Yeni Yüzyıl yazarlarının aksine Can Ataklı ‘Ifade özgürlüğü adına herkes aklına geleni yazamaz’ diyerek, üstü kapalı tavrını koydu. Diğer taraftan da Gün’de yazılarına devam eden, Takvim gazetesine de yeni yazmaya başlayan Lütfi Oflaz’ın Ahmet Altan’la ilgili yazısının yayınlanmadığı, bunun da rahatsızlığa sebep olduğu konuşuluyor. Bana kalırsa mesele burada kapanmaz!
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21450), [web.archive.org (arşiv bağlantısı)](http://web.archive.org/web/20060513214753/http://www.aksiyon.com.tr:80/detay.php?id=21450)
