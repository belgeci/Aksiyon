# Yaşar Kemal şaşırttı

*Hasan Sutay 1996.03.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bizim, insanları belli şablonlara göre değerlendirme niyetimizin olmadığını değişik vesilelerle vurguluyoruz. Bazen kafamızın karıştığı da olmuyor değil. Mesela, en son Yaşar Kemal’in yargılanması konusunda karşılaştığımız değerlendirmeler kafa karışıklığı için yetti de arttı bile.
  </font>
  <!--- Baslik, Spot, Resim kutusu ---------->
  <p>
   <font class="content">
    Geçtiğimiz hafta, Akşam gazetesinde aynı gün önlü arkalı bir sayfada iki yazar, çok farklı şekilde konuya yaklaşıyordu. Arslan Bulut ‘Yaşar Kemal Türkçe’yi iyi kullanan bir yazardır. Ancak yaptıkları ona yakışmıyor’ derken, Rıza Zelyut da ‘Bu hareketler Yaşar Kemal’e yapılmamalı. Bütün dünyaya rezil oluyoruz’ gibi bir yaklaşım içindeydi. Beklemediğimiz bir tavır da Anayasa Başkanı Yekta Güngör Özden’den geldi. Özden üstü kapalı biçimde Yaşar Kemal’in haddini bilmesini istedi. Siyah Beyaz gazetesi yazarı Attila Aşut da, Yaşar Kemal’deki değişmelerin kendisini tanınmaz hale getirdiğini ileri sürdü ve bunun kendisine yakışmadığını belirtti.
    <br>
     <br>
      Sabah gazetesinde Nuriye Akman, Abdülmelik Fırat’la görüşmesinde Yaşar Kemal’in mevzuu da geçiyor. Röportajın bir yerinde Fırat şöyle diyor: ‘Yaşar Kemal, zannediyorum ki hanımının kontrolünden çıkmıyor. Çıksın biraz. Israiloğullarının Kürtler’in aleyhinde lobileri var dünyada. Yaşar Kemal de bizim Kürt aydınımız, onu da bir Israiloğlu yakalamış, bizi aratmıyor.’
      <br>
       <br/>
       Bizim ne düşündüğümüze gelince, bu gelişmelerden sonra olanları sadece şaşkınlıkla izliyoruz. Madem kanun karşısında herkes eşitse, kanunlar Yaşar Kemal’e de uygulanmalı. Değilse, başkalarına da uygulanmamalı. Yaşar Kemal dünyaca meşhur oldu diye ayrıcalık tanınmamalı. Çünkü bir hareket suç ise, bunun sıradan insanlar için değil, herkes için suç olduğu bilinmektedir. Meşhurlara ayrı kanun, meşhur olmayana ayrı kanun olmaz.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21703), [web.archive.org (arşiv bağlantısı)](http://web.archive.org/web/20060513214535/http://www.aksiyon.com.tr:80/detay.php?id=21703)
