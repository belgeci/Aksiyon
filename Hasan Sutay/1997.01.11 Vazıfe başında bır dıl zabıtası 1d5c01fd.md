# Vazıfe başında bır dıl zabıtası

*Hasan Sutay 1997.01.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Piyasaya çıkan her yeni gazete, yeni yazarları keşfetmekle kalmaz, unutulan bazı yazarları da yeniden günyüzüne çıkarır.
  </font>
 </div>
 <div id="newsText">
  <font class="detail-text">
   Radikal gazetesindeki Cihannüma köşesinde yazan Hakkı Devrim, uzunca bir süre sessizliğini koruduktan sonra ortaya çıkan bir yazar. Bu süre öylesine uzun ki, neredeyse genç gazeteciler kendisini tanımıyorlar. Halbuki bir dönem Yeni Sabah gazetesinde önemli haberlere imza atmış, Meydan adında bir dergi yayınlamış bir gazeteci. Daha sonra da Türkiye'nin Meydanı Larousse ansiklopedisiyle tanışmasına vesile olmuş bir yayıncı.
   <br/>
   <br/>
   Bizim dikkatimizi çekmesi ise yeniden gazeteciliğe başlamasıyla oldu. Cihannüma'daki köşesinde dille alakalı değinmeleri, tesbitleri önemliydi. Her alanda olduğu gibi, medyada da ölçüsüzlüğün, seviyesizliğin, hatta daha da ilerisi pespayeliğin kol gezdiği bir dönemde, Cihannüma yazarının yapmak istediği şeyler gayet yerindeydi. Ancak, merak ettiğimiz bir nokta vardı: Bu kadar birikime sahip bir insanın sesini, sedasını niçin duymamıştık?
   <br/>
   <br/>
    Hakkı Devrim'in dil merakı nereden kaynaklanıyor?
   <br/>
   <br/>
   Bir insanın gazeteci olup da dile merak sarmaması imkansız. Eğer öyle biri varsa, onda bir arıza vardır diye düşünmek lazım.
   <br/>
   <br/>
    Bu duyarlılığı göstermeyenleri gazeteciden saymayacak mıyız?
   <br/>
   <br/>
   Hayır. O anlamda değil. Ben gazetecinin dille ilgisinin olması gerektiğini söylüyorum. Gazetecinin, bir şair, bir romancı gibi uzun uzun düşünmeye vakti olmayabilir. Binaenaleyh dili de hızlı kullanacaktır. Dille alakamın nereden kaynaklandığına gelince; Hukuk fakültesine başladığımda 1500 kişilik bir konferans salonunda ders görüyorduk. Ben o sırada alakam sebebiyle edebiyat fakültesindeki derslere gittim. O dönemden Ahmet Hamdi Tanpınar, Sabahattin Eyüboğlu, Nihat Tarlan, Mehmet Kaplan.... gibi adını anmaktan gurur duyduğum insanlardan çok faydalandım. O zamanlar münazaralar olurdu. Konuşmak, söylemek, yazmak biraz daha rağbetteydi.
   <br/>
   <br/>
    Gördüğümüz kadarıyla, Hakkı Devrim dil konusunda belli bir misyona sahip. Şimdiye kadar niye ortaya çıkmadınız?
   <br/>
   <br/>
   Gazetecilik, meslek itibarıyle biraz da maceradır. Benim maceram, geldi Yeni Sabah gazetesinde düğümlendi. Yeni Sabah'ın sahibi Safa Kılıçlıoğlu, çeşitli sebeplerden gazetesini kapatınca, biz ortak olarak dergi çıkardık: Bunun adı Meydan'dı. Yarı parasını o koydu, yarı parasını da Nezihe Araz'la birlikte biz koyduk. O zamanın en popüler dergisi Hayat 1 liraya satılırken, biz Meydan'ı 2.5 liraya satıyorduk. 1213 bin civarında satışı vardı. Ancak reklam gelirimiz olmadığı için yaşama imkanı olmadı.
   <br/>
   <br/>
    Ansiklopedi işine nasıl girdiniz?
   <br/>
   <br/>
   Ben o sıralarda Larousse Ansiklopedisi'nin çok ülkede tercüme edildiği haberini bir Fransız mecmuasından okudum. Biz niye yapmıyoruz diye aramızda konuştuk. Kalktım Fransa'ya gittim. Biz emeğimizi, Safa Bey de parasını ortaya koydu. Bütün malını, mülkünü ve evini ipotek ettirdi. Ya başaramazsak, biz gider başka bir işte çalışırız ama, Safa bey ne yapacaktı? Bütün gücümüzle Meydan Larousse'ü gerçekleştirmeye giriştik. 7080 kişilik heyetle gece yarılarına kadar çalışıyoruz. Ancak santim santim ilerleyebiliyoruz. Korku geçti, yerini yorgunluk aldı. Kendi kendime ahdettim: Bu ansiklopedi işini bitirirsem, bir daha onun bunun yazdıklarını ilim de irfan da olsa okumayacağım dedim. Ansiklopedi bitince, kendimiz küçük bir ansiklopedi yapmaya karar verdik. Yürümeyince de vazgeçtik. O arada ben Çatalca'da küçük bir toprak almıştım. Birgün o tarlanın orta yerine gittim, kimse yokken "Heeey!" diye bağırdım. "Oh dünya varmış" dedim. Haftada birgün şehre gelerek 12 yıl yaşadım. Çiftlikteki kümeslerde 30 bine çıkan tavuğumuz, ahırlarda 7080'e ulaşan ineğimiz oldu. Bu dönemde tek bir satır yazı yazmadım. Bir köylü kadar okudum. Aradan geçen 12 sene içinde ansiklopedinin yorgunluğunu attığımı zannediyorum.
   <br/>
   <br/>
    Eski mesleğe yeniden dönüş nasıl gerçekleşti?
   <br/>
   <br/>
   Bu arada Safa Bey vefat etti. Ansiklopedi yavaş satılıyordu. Çocukları geldi, "Abi gel beraber olalım" dediler. Kızım evlenip yanımdan ayrılmıştı. Yalnız kalmanın endişesi de olsa gerek kabul ettim. Sonra Aydın Doğan beyle tanıştık. Tanışmamızın sebebi Meydan Larousse'ü olduğu gibi almaları isteğiydi. Anlaşma olmadı ama biz tanışmış olduk. Aydın bey, "Sen bize gelmez misin?" diye teklif etti. Ben de gazeteciliği çok özlemiştim. 6 yıldır da gördüğünüz gibi buradayım. Önce ince ansiklopediler hazırladık. Kısa zamanda etkisini gösterdi. Derken tencereler, tavalar bizi biraz geri itti.
   <br/>
   <br/>
    Sizin köşe yazarlığınıza gelsek...
   <br/>
   <br/>
   Bu grupta aklımdan geçirdiğimi bildikleri halde kimse bana gazeteciliği teklif etmedi. Nihayet yayın toplantılarında genç bir yayın yönetmeniyle (Mehmet Yılmaz) tanıştık. Bana tanıdık geldi. Birgün ona "Yahu beni buraya ansiklopedici diye oturttular. Niye gazetecilik yaptırmıyorlar?" dediğimde. Akıl etmedikleri için diye cevap verdi. Arkasından da benim gazetemde yazar mısın, dedi. Posta gazetesinde imzasız olarak Telaynak diye bir köşede bir yıl yazdım. Radikal gazetesinin hazırlanması sırasında da böyle bir köşe teklif ettiler. Ben daha önce Yeni Sabah'ta 1958 ile 1963 seneleri arasında imzasız olarak Fısıltı Gazetesi diye bir köşe yapmıştım. Daha ziyade başkent insanlarının takip ettiği siyasi ağırlıklı hikayeler, herkesin söylemeye cesaret edemediği şeyler, haber üslubunun içine sığmayan teferruatla Fısıltı Gazetesi'ni yapıyordum.
   <br/>
   <br/>
    Şimdi ortada görünmek istemeyişiniz neden?
   <br/>
   <br/>
   Şimdi bizim fotoğraflarımızı sebilhane bardakları gibi dizip televizyonda filan neşrediyorlar. Sanki ey ahali bizi gördüğünüz zaman tanımazlık etmeyin der gibi. Ben gazetecinin mahviyetine, otobüse binip halka karışması gerektiğine inanıyorum. Gazeteci zayıf kalma ihtimali olan ferdin yanında olmalı.
   <br/>
   <br/>
    Siz dile ağırlık veren bir gazetecisiniz. Gelen tepkiler nasıl?
   <br/>
   <br/>
   Gelen tepkiler daha çok Dil Yaresi başlığı altında topladığım kısa tenkitlerle ilgili oluyor. Genel hatlara girmeden, küçük hataları yakalayıp doğrusu şudur şeklindeki yazılar rağbet görüyor. Bu ilgiyi de, Türkçe'ye karşı beliren hassasiyetin bir belirtisi sayıyorum.
   <br/>
   <br/>
    Sahipsizlik sonrası bir hassasiyet mi bu?
   <br/>
   <br/>
   Evet. Dille biraz fazlaca oynandı. En doğrusu halkın diline sahip çıkmasıdır. Benim gördüğüm alaka, bu hassasiyetin sonucu. Televizyon bu meseleyi ön plana çıkarmış. Televizyonda ön plana çıkanların eli yüzü düzgün olsun yeter denmiş. Her eli yüzü düzgün olanın da dili düzgün olmuyor. Zannediyorum, buna karşı bir isyan haleti ruhiyesinin patlak vermesi hadisesi yaşanıyor.
   <br/>
   <br/>
    Hükümetin dille alakalı olarak bir kanun tasarısı var. Bu konudaki düşünceleriniz nedir?
   <br/>
   <br/>
   Ankara'da kanun çıkarmakla, orada bir iki tane kurumun faaliyetiyle bundan netice alınamaz. Gidersiniz Fransa'ya, bir taksiye binip sokağın adını söylersiniz. Yanlış telaffuz ettiyseniz hemen düzeltir. Her Fransız, Fransızca'nın doğru telaffuz edilmesiyle ilgilidir. Başka türlü dilin düzelmesi mümkün değil.
   <br/>
   <br/>
    Bu söylenenlerden kanunun hiç işe yaramayacağı anlamı çıkarılabilir mi?
   <br/>
   <br/>
   Bugün bir nüfus idaresine gidip, çocuğunuzun adını Fincan koymak istediğinizi söyleseniz, nüfus memuru bunu kaydetmez. Kanunla işyeri, müessese adlarının Türkçe olması şartı getirilebilir. Buna benzer tedbirler alınmalıdır da. Ancak uluslararası patent almış bir firmanın ismini, mesela Opel arabalarının markasını Çakmak yapacağım diyemezsiniz. Türkiye'de bu alanda çok çarpıklık yaşanıyor.
   <br/>
   <br/>
    Daha önce çok fazla politize edilen dil tartışmaları yaşanmıştı. Dilde devrim olur mu, olmaz mı? Hakkı Devrim bu tartışmaların neresindeydi?
   <br/>
   <br/>
   Yabancı kelime düşmanlığı haline geldiği zaman, konuşamaz olabilirsiniz. Teknolojik gelişmeler karşısında kelime bulmak çok zor. Kelimelerin gelişine değil, kaide gelmesine karşıyım. Türkçe karşılıkları bulunabiliyorsa ne âlâ. Kelime üreten kurumlar, her kelimeyi (tutulmadan) lügat haline getirirlerse bu yanlıştır. Diğer taraftan ben Osmanlı kaideleriyle konuşup yazacağım derseniz, bu da yanlış. Ben bu yüzden iki tarafı da memnun edemedim.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2144), [web.archive.org (arşiv bağlantısı)](http://web.archive.org/web/20140828215112/http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2144)
