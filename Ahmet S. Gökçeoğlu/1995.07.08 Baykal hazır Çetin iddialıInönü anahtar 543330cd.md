# Baykal hazır, Çetin iddialı,Inönü anahtar

*Ahmet S. Gökçeoğlu 1995.07.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Her kurultaydan, amacının aksine zayıflayarak çıkan solun büyük partisi. 31 Ağustos'ta yapılacak yeni kurultaya hazırlanıyor. Kurultay kıyasıya bir genel başkanlık yarışına sahne olacak gibi. Yarışmacılar kurultaya oldukça iddialı hazırlanıyor. Ama seçimin kilit adamı Erdal Inönü olacak
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   CHP’de kurultay  sancıları yeniden başladı. 1987 yılından itibaren girdiği her kurultaydan amacının aksine parçalanarak ve zayıflayarak çıkan solun büyük partisi CHP (o dönemde SHP), bir kez daha bütünleşmek ve büyümek amacıyla 31 Ağustos’ta yapılacak kurultaya hazırlanıyor. Kurultaylar partisi olarak bilinen CHP’nin içinde bulunduğu durum partililer tarafından “herşey çok net, net olduğu kadar da karışık” şeklinde ifade edilirken kimlerin aday olduğu konusuna da “herkes, hiçkimse” deniliyor. Ancak, genel başkanlık için şu anda iki isim var: Deniz Baykal ve Hikmet Çetin.
   <br>
    <br>
     Iktidar ortağı olduktan sonra ‘sol değerleri’ savunmaktan uzak kalmakla suçlanan ve bu nedenle tabanın beklentisini boşa çıkardığı belirtilen CHP, 31 Ağustos’ta yapılacak olan kurultayda kazanan adaylara göre kendisine yeni bir yol çizecek.
     <br>
      <br/>
      Sosyal demokratların sürekli genel başkan adayı Deniz Baykal daha önce muğlak bıraktığı genel başkan adaylığı için sesini yükseltmeye başladı. Baykal, 4 Haziran mini seçimleri ile başlayıp son dönemlerde yoğunlaştırdığı örgüt gezilerinde yaptığı konuşmalarda kendisine “ihtiyaç duyulması ve istenmesi” halinde aday olabileceğini açıkladı. Baykal, bu konuşması ile, adaylığını da netleştirdi. SHP—CHP birleşme kurultayı öncesinde gösterdiği çaba nedeniyle sosyal demokrat  tabanın övgüsünü kazanan Baykal birleşme sonrası uzun süre koruduğu sessizliğini de böylece bozmuş oldu.
      <br/>
      <br/>
      Baykal, özel sohbetlerde ve örgüt gezilerinde “taban isterse aday olabileceğini” açıklarken, yakın çevresi de CHP Genel Başkanı Hikmet Çetin’in başbakan yardımcısı olarak sosyal demokratların beklentilerini karşılayamadığını savunuyor. Baykalcılar, bu görüşlerini yüksek sesle dile getirmekten de kaçınmıyorlar. Hatta bakanlar arasında bile Hikmet Çetin’i, iktidar ortağı olduktan sonra Karayalçın gibi hareket etmekle suçlayanlar var.
      <br/>
      <br/>
      Deniz Baykal’ın genel başkanlık için adaylığını koyup kazanması halinde öncelikle hükümetteki durumu ele alacağı belirtiliyor. “Çekirdek Baykalcılar” olarak anılan Adnan Keskin, Güler Tanyolaç, Irfan Gürpınar gibi isimler ise, genel başkanlık kazanıldıktan sonra gerekirse vakit geçirilmeden kamuoyuna yapılacak bir açıklama ile hükümetten çekilmenin doğru olacağını savunuyorlar. Bu görüşü savunanlar, iktidar ortağı SHP—CHP’nin hiçbir varlık gösteremediğini, aksine DYP’ye payanda olduğunu vurguluyorlar.
      <br/>
      <br/>
      Deniz Baykal ise, yakın çevresine, hükümet ortağı CHP’nin DYP’nin peşinden gitmesi nedeniyle sosyal demokrat tabanın umutlarının yok olduğunu söylediği ve tekrar güçlü hale gelebilmek için iktidardan ayrılmanın şart olduğunu belirtiyor. Baykal’ın, CHP’nin açılmasından itibaren sık sık dile getirdiği bu görüş milletvekilleri arasında da kabul görmeye başladı. Istanbul  Milletvekili ve TBMM Idare Amiri Ibrahim Gürsoy “Savunduğumuz hiçbir değere sahip çıkamadık. Onurumuz sözkonusu artık. Iktidar bize bir şey vermedi, çok şey aldı. Ama, bu yöneticilerle iktidardan ayrılmamız zor gibi” diyor.
      <br/>
      <br/>
      Parti içerisinde denge isim olarak bilinen ilk koalisyonda Adalet Bakanlığı yapan Seyfi Oktay’ın son dönemde Baykal’la yakınlaşmasına da dikkat çekiliyor. Oktay—Baykal yakınlığı Mehmet Moğoltay’a karşı, Seyfi Oktay  şeklinde değerlendiriliyor. Oktay’ın Baykal ile birlikte genel kurula gitmesi halinde, Baykal’ın  hiç bir zaman iyi olmadığı Alevi delegeler üzerinde etkili olacağı belirtiliyor. Böylece Baykal’ın Aleviler’le arasındaki buzları eriteceği düşünülüyor.
      <br/>
      <br/>
      Bölünmüş sosyal demokratların geçiş sürecinde yumuşak kişiliği ve liderlerin ortak önerisi ile CHP Genel Başkanlığı’na getirdiği Hikmet Çetin de kurultaya iddialı hazırlanıyor. Çetin’in en büyük kozu SHP kökenli 830 bin üye ile birlikte eski genel başkanı Erdal Inönü.
      <br/>
      <br/>
      Çetin’in bir başka kozu da, hükümetin gündemindeki 21 maddelik anayasa değişikliği ile birlikte 8. madde. Eğer bu yasalar meclis tatile girmeden önce yani 15 Temmuz’a kadar genel kuruldan geçerse Çetin’in adaylık yarışında önemli bir engeli aşacağı kaydediliyor.
      <br/>
      <br/>
      Baykal’ın bu atağına karşılık, halen genel başkanlık koltuğunda oturan Hikmet Çetin de 31 Ağustos’ta yapılacak olan kurultaya Inönü ve ‘Lordları’nın desteği ile girecek. Onur Kumbaracıbaşı, Abdülkadir Ateş, partinin sol kanadına mensup Grup Başkanvekili Mehmet Kerimoğlu kurultayda Hikmet Çetin’i destekleyecekler. Kabineye Baykal kontenjanından giren Sanayi ve Ticaret Bakanı Hasan Akyol’un da kurultayda Çetin’den yana tavır koyabileceği konuşuluyor.
      <br/>
      <br/>
      4 Haziran mini seçimlerinden oylarını yükselterek  DYP’nin ardından ikinci parti olarak çıkan Hikmet Çetin’in örgüt tarafından da onaylandığı söyleniyor. Çetin’in rüştünü ispat peşinde olduğunu belirten CHP’li milletvekillerinin yanısıra, ‘Bu iş kurultaya kadar gider. Kurultayda düğüm çözülür’ diyenler de var. Grup başkanvekillerinden Mehmet Kerimoğlu, Çetin’in de iddialı olduğunu belirtiyor. Öteden beri Baykal’a yakın olan diğer Grup Başkanvekili Fuat Çay’ın ise  parti tabanında çok etkin olmadığı ancak, seçim çevresinde hâlâ sözünün geçtiği belirtiliyor.
      <br/>
      <br/>
      Grup üzerinde etkili olan Başkanvekili Abdülkadir Ateş, hem Inönü’nün hem de Çetin’in çok yakınında bulunan az sayıdaki milletvekilleri arasında yeralıyor. Ateş’in şimdiden kurultay için çalışmaya başladığı belirtiliyor.
      <br/>
      <br/>
      Genelbaşkan adayları arasındaki diğer bir isim Murat Karayalçın ise, yanındaki belediye ekibi ile birlikte Ankara’da kiraladığı bir büroda çalışmalarını sürdürüyor. Ancak, Karayalçın duruma göre tavır belirleyecek. Izmir eski Milletvekili Süleyman Genç ve ASKI eski Genel Müdürü, Karayalçın’ın başbakan yardımcılığı döneminde de başdanışmanı olarak atadığı Şükrü Barutçu ile birlikte genel başkanlıktan ayrıldıktan sonra çalışmalara başladı. Karayalçın’ın aday olmaması durumunda parti meclisine çok sayıda isim sokmaya çalışacağı belirtiliyor. Karayalçın’ın  genel başkanlığı döneminde en güvendiği isimlerden biri olan Vamık Tekin ise, Karayalçın’ı adaylığını koymaması yönünde uyardığını söylüyor. Tekin, Karayalçın’ın bir süre ismini dinlendirmesinin ve sosyal demokrasiye, partiye istenildiği taktirde hizmet etmesinin doğru olacağını ifade ediyor. Tekin, bunları Karayalçın’a da aktardığını hatırlatıyor.
      <br/>
      <br/>
      Bir süre öncesine kadar genel başkan adayları arasında ismi geçen Prof. Aydın Güven Gürkan’ın Kilis’in il yapılması sırasında önce kararnameyi imzalamaması ardından imzalayıp istifa etmesi ile kendi kendini bitirdiği vurgulanıyor.
      <br/>
      <br/>
      Karayalçın’la girdiği genel başkanlık yarışını kaybettikten sonra birleşme öncesindeki kararsız tutumu nedeniyle kendisini destekleyen milletvekillerini de hayal kırıklığına uğratan Gürkan’ın aday olmayacağı belirtiliyor. Buna karşılık, OHAL ve Çekiç Güç kararnamesini imzalamadan istifa eden Kültür Bakanı  Ercan Karakaş’ın aday olabileceğine dikkat çekiliyor. Karakaş’ın aday olması durumunda sol ve radikal çözümleri savunan delegeler tarafından destekleneceği düşünülüyor.
      <br/>
      <br/>
      CHP’nin 31 Ağustos’ta yapılacak olan ‘bütünleşme’ kurultayında yine belirleyici olacak isim Erdal Inönü. Eğer Inönü Çetin’den yana tavır koyarsa, örgüt bazında güçlü olan SHP delegelerini mutlaka etkileyecek. Ve Çetin genel başkan seçilecek. Çetin’in genel başkan seçilmesi ise sosyal demokratların seçim yapılıncaya dek iktidar ortağı kalmalarını sağlayacak.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21537), [web.archive.org (arşiv bağlantısı)](http://web.archive.org/web/20060422062929/http://www.aksiyon.com.tr:80/detay.php?id=21537)
