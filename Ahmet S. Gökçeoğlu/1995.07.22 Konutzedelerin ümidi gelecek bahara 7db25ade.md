# Konutzedelerin ümidi gelecek bahara

*Ahmet S. Gökçeoğlu 1995.07.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hepsi de başlarını sokabilecekleri birer evleri olsun istiyordu. Ama "kara çarşamba" ev sahibi olmak isteyen bu insanları bir anda konutzede yaptı. Onlar, milyarlık borçlarına bir çözüm bulabilmek için her yolu denediler. Kimi zaman ölüm orUcuna yattılar, kimi zaman da yüksek binaların tepesinden sonsuzluğa atlamayı düşüündüler
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tamı tamına 60 bin kişiler. Hepsi dövize endeksli konut kredisi ile, eşdost ve akrabanın da kara gün için sakladığı üç-beş kuruşluk yardımlarıyla birer ev sahibi oldular. Ancak, ev sahiplikleri uzunsürmedi. Kör olası "kara çarşamba" ve arkasından gelen "5 Nisan ekonomik önlemleri" evlerle birlikte hayalleri de alıp götürdü.
   <br>
    Konutzedeler, ödediklerinin dışında milyarları bulan borçlarına bir çözüm bulmak için kapı kapı dolaştılar. Cumhurbaşkanı da dahilolmak üzere çalmadıkları kapı, almadıkları söz yok. Devlet Bakanı Necmettin Cevheri, tam üç kez "Size namus sözü veriyorum. Bu hafta mutlaka yasayı çıkartacağız" dedi. Ama, her seferinde de sözünü yerine getiremedi. Konutzedeler seslerini duyurabilmek, milyarlık borçlarına bir çözüm bulabilmek için her yolu denediler. Kimi zaman ölüm orucuna yattılar, kimi zaman da 9 ~atlı binaların çatılarına çıkıp, sonsuzluğa atlamayı düşündüler. Ama, çokça da vekillerini gönderdikleri Meclis'i "su yolu" yaptılar.
    <br>
     Proje duyurulduğunda, karı-koca çalışanlar veya orta düzeyde gelir elde edenler, önce şaşırmışlardı, ama daha sonra ödeme planını inceleyip, yetkililerden de ek bilgi alınca iyice emin olmuşlardı; artık, devlet dar gelirliyi gerçekten ev sahibi yapacaktı.
     <br>
      HIKAYE HEP AYNI
      <br/>
      Şimdi her konutzedenin, askerlik anısı gibi bir de "ev sahibi" olabilmek için verdikleri mücadeleye ilişkin anı sı var. Ama, bu anı geçmiş~ duyulan özlemle değil, acı ve nefretle, bazen bir politikacıya, bazen bir bürokrata bazen de seslerini duyurmak için yaptıkları eylem sırasında gelen gazetecilere anlatılıyor. Kimi zaman da, kendi aralarında intihar eden arkadaşlarının, ya da kendisiyle birlikte borca kefil olan iş arkadaşını da zor durumda bıraktığı için "kafayı üşüten"lerin anısını anlatıyorlar.
      <br/>
      Köy Hizmetleri'nden emekli Mikdat Gündüz ölüm orucuna yatanlardan. DYP Genel Merkezi önünde 9 arkadaşı ile birlikte ölüm orucuna yattığı için bir süre de gözlem altına alınan Mikdat Gündüz'ün evi banka tarafından icra marifetiyle satılmış. Ancak, borç yine de bitmemiş. Ömrü boyunca hiç kumar oynamadığını, kötü alışkanlıkları olmadığını, ancak kredi ile ev sahibi olduktan sonra içtiği sigara sayısının tahmin edilmeyecek kadar arttığını hatırlatıyor.
      <br/>
      Konutzedeler, Tüketici Haklarını Koruma Derneği'nin Ankara Kızılay'daki gökdelenin 8. katında bulunan küçücük odasını karargah olarak kuııanıyorlar. Ödediklerinin dışında milyarları bulan borçlarına bir çözüm bulmak için kapı kapı dolaşıyorlar. Konutzedeler, gökdelendeki küçücük odada başlarından geçeni anlatırken, Merkez Bankası'nda memur olarak çalışan Hatice Bilgin'in anısını gözyaşlarıyla anlatıyorlar. Bilgin ailesinin hikayesi şöyle:
      <br/>
      "Merkez Bankası'nda çalışan Bilgin ailesi, uygulama başlayınca bankaya müracaat ed,erler. Şartlar uygundur. Gerekli formaliteler tamamlanır ve 230 milyon lira kredi alırlar. Aldıkları bu kredinin üzerini de tamamlayıp, Yenimahaııe'de 350 milyon liraya bir daire alırlar. Dövi4\
      <br/>
      deki yükselme oluncaya dek, hiç zorlamadan kendilerine çıkarılan taksit mik. tarını öderler. Ancak döviz birden yükselince işler karışır. Bilgin ailesi, bir süre arkadaşlarından ve tanıdıklarından borç döviz alarak taksitlerini ödemeye devam eder. Ama, taksit bitecek gibi değildir. Bilgin ailesi; çareyi evi satmakta bulur. Komşularından ve arkadaşlarından aldıkları paraların ödenmesi lazımdır. Neyse evi satarlar, borçların bir miktannı öderler ama, bankaya olan borç ödendikçe artar. Banka, Merkez Bankası'nda çalışan Bilgin ailesinin maaşını haczeder. Kefaletin ve borçlanmanın yasak ol. duğu MerkezBankası'nda karı-koca Bilgin'ler işten koyulur. Felaketler birbirini takip eder. İşten atılan iki çocuk annesi Hatice Bilgin, artık hem işsizliği hem de milyarlara varan borç yükünü daha fazla taşıyamaz ve "aklını oyna tır". Sinir Hastalıkları Hastanesi'ne yatırırlar .3ay tedavi gören Hatice Bilgin, hastaneden çıktıktan sonra "malülen emekli". Bu arada, Bilgin'lere kefil olanlar Merkez Bankası'ndan kovulur.
      <br/>
      BORCUNU ÖDEYEN DE VAR
      <br/>
      Peki konutzedeler arasında borcunu ödeyen hiç kimse yok mu? Var elbette, kimileri borcunu bütün varını-yoğunu satıp da ödemiş. PTf'de makine mühendisi olarak çalışan Hıdır Baleı, borcunu ödeyenıerden. 14 yıllık memur Baleı, Ankara Yenimahalle'de 310 milyon liraya zemin katta aldığı bir daire için bütün varını yoğunu sattığını söylüyor. Baleı, 310 milyon lira paranın 216 milyon lirasını Emlakbank'tan kredi olarak çekmiş. Konutzedelerin, banka kredisi ile aldıkları daireler, banka tarafından ipotekli olduğu için satılamıyor da. Hiç kimsenin, ipotekli daire almak istemediğini hatırlatan Yadigar Başpınar, "Daireler ipotekli, kimse almıyor. Almak isteyenler de değerinin üçte birini veriyor, verdikleri para, bizim bankaya olan borcumuzun yarısını bile karşılamıyor" diye konuş~yor. .
      <br/>
      Kqnutzc!delerin iki yılı bulan bu çabaları elbette sonuçsuz kalmadı. Parlamentodaki bütün siyasi partiler sorunun çözümü için bir şeyler yapılması gerektiğinde hemfikirler. Bu amaçla, hemen hemen bütün partiler değişik zamanlarda yasa değişikliği teklifi verdiler. Ancak, iktidar partisi milletvekilleri DYP'li Hamdi Uçpınarlar ve Melih Pabuçcuoğlu tarafından hazırlanarak, diğer milletvekilleri tarafından da imzalanan yasa teklifi TBMM Plan ve Bütçe Komisyonu'nda kabul edildi. Tasarı, özetle kredinin alındığı tarihte IS bin lira olan döviz kurunun baz alınarak borcun ödenmesini öngörüyor. Eğer tasarı genel kuruldan aynen geçerse bugüne kadar ödenen paralar eğer borcu karşılıyorsa, konutzedeler artık para ödemeyecekler, karşılamıyorsa, kalan taksidi IS bin TL. Amerikan doları baz alınarak ödenecek. Ayrı
      <br/>
      ca, başlatılmış olan haciz işlemleri durdurulacak, konutzedelere hiç bir ek yük getirilmeyecek. Evleri satılanlar mı? Eh onlar da artık kaderlerine küssün. Yapacak birşey yok. Ancak, satıştan elde edilenle ödedikleri, borçtan fazlaysa, fazla olan kısım geri alınacak.
      <br/>
      İşte iki yıllık mücadelenin özeti böyle. Konutzedeler deriyi yüzüp kuyruğuna kadar getirdiler. Meclis tatile girmeden yasanın çıkmasını istiyorlar. Ama, öncelik konutzedelerin değil, anayasanın. Biraz daha sabretmeleri gerekecek. Sabredebilseler genel kurulda da görüşülüp yasalaşacak. Ancak, onların sabretmeye tahammülü yok. Bir an önce yasanın çıkmasını istiyorlar, zira Emlakbank, ev sahipleri ile kefilIerine icra göndermeye başladı bile
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20641), [web.archive.org (arşiv bağlantısı)](http://web.archive.org/web/20060527004538/http://www.aksiyon.com.tr:80/detay.php?id=20641)
