# Enkizisyon TV

*Durmuş Hocaoğlu Bilinmeyen-tarih*

<div>
 <font>
  <img border="0" height="1" src="/web/20050302173620im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173620im_/http://www.aksiyon.com.tr/resim/302/blank.gif" vspace="5"/>
  </p>
 </font>
 <font class="content">
  Avrupa Ortaçağı’nın karanlıklarının, gayr—i insânîliğinin, katmerlenmiş ve kaşarlanmış zulmünün tek başına temsilcisi olmaya muktedir olan Enkizisyon, insanlığın bir ayıbı, bir kusuru, bir utancı olarak hiç unutulmayacaktır,
 </font>
 <br/>
 <p>
  <font class="content">
   hiç unutulmalıdır, hiç unutturulmamalıdır; zira, O, her ne kadar dar ve özel anlamıyla en iyi olarak Avrupa Ortaçağı’nı tedâî ettirmekte ise de, geniş ve genel anlamıyla, her zaman ve zemînde yaşayabilen çok mukavim biyolojik virüsler gibi, her zaman için hayâtiyetini birşekilde muhâfaza edebilen bir “insanlık vürüsü”dür. Enkizisyon Virüsü asla yok edilemez; çünkü onu üreten Biz’iz; Biz, yâni Biz insanlar. Enkizisyon, birisi Dr. Jeckyl, diğeri de Mr. Hyde tipi ile temsîl edilen çifte tabiatlı insan rûhunun şeytânî yanı olarak, rûhun derinliklerinde, karanlık dehlizlerde biryerlerde yılan gibi kıvrılarak hep yaşar; asla yok olmaz; sindirilebilir, pasifize edilebilir, ama asla yok edilemez. Bütün semâvî/ilâhî menşe’li dinlerin, bütün sıhhatli felsefelerin yöneldiği en önemli hedeflerden birisi bu değil midir: Enkizisyon Virüsü’nü zincire vurmak!
   <br>
    <br>
     Evet: Enkizisyon Virüsü, hep yaşar ve hep de yaşayacaktır; hiç ölmez, hiç ölmeyecektir. Avını beklemek için yüz sene pusuda bekleyen keneler gibi, bekler; ısrarla ve inatla bekler; müsâit bir ortam bulduğunda hemen iğrenç suratını göstererek orta yere fırlar.
     <br>
      <br>
       ***
       <br/>
       <br/>
       Enkizisyon Virüsü’nün, günümüzde dahi, insanlığın bütün medenî ilerlemelerine (?), bütün demokrasi, haklar ve hukuklar mücâdelesine rağmen, hâlâ, şartlar elverdiği takdirde nasıl da dip—diri bir şekilde ber—hayat olduğunu fehmedebilmek için, maalesef utanarak söylüyorum, Türkiye’ye bakmak yeter. Bu güzel ülke, bu kutlu topraklar, bu yüce vatan, yine bu mel’un ve habîs virüsün istilâsına mârûz bulunmakta. Enkizisyon Virüsü, zincirlerinden boşanıyor; münbît ve bereketli karanlıklardan beslenerek yayılıyor.
       <br/>
       <br/>
       Bu mel’ûnu artık bu ülkede birçok yerde alenen görebilirsiniz; ama ben bugün bu sütunlarda, onun artık iyice yerleştiği ve handiyse hergün biraz daha palazlandığı en etkili yerlerden sâdece bir adedini takdîm edeceğim: TV ve onun da yine sâdece çok özel bir alanı: Habercilik.
       <br/>
       <br/>
       ***
       <br/>
       <br/>
       Kısa sayılmayacak bir müddetten beri, yeni ve fakat çok geri, çok dejenere ve çok tehlikeli bir televizyon haberciliği akımının zuhûr etmiş olduğu ve sür’atle tutunarak yayılmaya başladığı gözlerden kaçmamış olsa gerektir. Son derece sakîl, kışkırtıcı, ahlâka mugayir bu çarpık anlayışa bendeniz “Enkizisyon TV” adını veriyorum. Birkısım TV kanallarında, aslî vazîfesi ve işi, günün muayyen saatlerinde seyircisine ciddî ve “haber” değeri olan bilgiler ulaştırmak olan —veya, bu olmak gereken— “haber yayıncılığı” yapılmak yerine, bu ad altında, bir yandan sulu, ciddiyetsiz ve seviyesiz “Reality Showlar” sahnelenirken diğer yandan da tüyler ürperten “Enkizisyon Mahkemeleri” kuruluyor.
       <br/>
       <br/>
       Birincisinde, ciddiyetten mahrum, haber denemeyecek haber müsveddeleri bâzan zekâ derecesi bir inbesilden dahi düşük olanlara hitap ediliyor intibâı verircesine, bıktırırcasına, defalarca ve defalarca, döne—döne sunulurken; diğerinde ise, değil haber okumak, değil “speaker” olmak, doğru—düzgün Türkçe konuşmaktan âciz birtakım spiker makulesi, zâten çoğunlukla bir Enkisizyon rûhu ile hazırlanmış bulunan haber olmayan haberleri, kaşlarını gözlerini oynatarak, çirkin bir şekilde okuyorlar; hayır okumuyorlar; ekrana doğru tükürüyorlar.
       <br/>
       <br/>
       Bu da yetmiyor; asıl Enkizisyon bundan sonra başlıyor: Zaman—zaman, “Enkizisyon TV”nin Baş Enkizitörü rolündeki bu saldırgan zât—ı gayri muhteremler, Enkizisyon’un o günkü Kurban’ını ya bizzat makamlarında, ya canlı TV yayınıyla veya telefonla bağlantı kurarak karşılarına alıyorlar ve bu noktadan îtibâren artık Canlı Enkizisyon yayınına geçiliyor. Yüksek rütbeli câhil—i mürekkeb Baş Enkizitör, yine kaşlarını gözlerini oynatarak, parmaklarını sallayarak, yamuk—yumuk ağzının kenarından tükürükler saçarak, Kurban’ın sözlerini keserek, azarlayarak, tekdîr, tahkîr, tezyîf ve tasğîr ederek, önce Enkizisyon Savcısı kimliği ile iddialarını sıralıyor, sonra tecrübeli Enkizisyon İşkence Uzmanı kimliği ile işkenceli sorgulamaya geçiyor; hele bir de Kurban bir zavallı ise, üstüne gittikçe gidiyor; kara ellerindeki kara saplı kara Enkizisyon bıçağını et’e geçiriyor, yetmiyor, kemiğin iliğine kadar gömüyor; ve sonra da Enkizisyon Yargıcı kimliği ile nihâî hükmünü veriyor ki bu hüküm de bütün Enkizisyon mahkemelerinde olduğu gibi birbirinden eşed iki şıktan biridir: Ya işkenceli bir ölüm, ya da yerlerde sürünerek sefîhâne bir nedâmet yalvarışı ve af ve necât dileme.
       <br/>
       <br/>
       ***
       <br/>
       <br/>
       Şu densizce sorgulamalara bir bakınız lûtfen: “... bana baksana sen!...”; “... dedin mi demedin mi!..”; “... yaptın mı yapmadın mı!...”; “... bir daha yapacak mısın!...”; “özür diliyor musun, dilemiyor musun!...”; “.. sözümü kesme..”; “... sen erkek değil ... sin...!”
       <br/>
       <br/>
       ***
       <br/>
       <br/>
       Ülkemize bir Avrupa Ortaçağı kâbusu gibi çökmeye başlayan bu saldırganlığa, bu insanlık suçuna, bu insan hakları ihlâline kimler “dur” diyecek?
       <br/>
       <br/>
       Kimler bu Enkizisyon TV yayıncılığını susturacak?
       <br/>
       <br/>
       Yoksa bu ülkede Hukuk diye birşey gerçekten yok mu?
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13935), [web.archive.org (arşiv bağlantısı)](http://web.archive.org/web/20050302173620/http://www.aksiyon.com.tr:80/detay.php?id=13935)
