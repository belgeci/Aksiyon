# FransAlmanya masalı

*Durmuş Hocaoğlu Bilinmeyen-tarih*

<div>
 <font>
  <img border="0" height="1" src="/web/20050228022509im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050228022509im_/http://www.aksiyon.com.tr/resim/426/38.jpg" vspace="5"/>
  </p>
 </font>
 <font class="content">
  Bu mesele sanıldığı kadar kolay değildir; herşeyden önce her iki milletin ve devletin aralarındaki ihtilâf noktaları görüldüğünden çok daha derindir; AB’den ayrılmış bir Fransa ve Almanya yeni bir başbelâsı demektir. Geçtiğimiz haftalarda (22 Ocak 2003, Çarşamba), AB’den gelen mühim bir haber, muvakkat bir müddet nisbî bir alâkaya mazhar olduktan sonra günün daha sıcak gündemleri arasında fazla ömürlü olamadan alt sıralara inerek gözden kayboldu.
 </font>
 <br/>
 <p>
  <font class="content">
   Fransa ve Almanya arasında “FransAlmanya” şeklinde ortak bir devlet yapılanmasına doğru giden bir birleşmeden söz eden bu haberde, her iki ülke arasındaki ezelî düşmanlığı sona erdiren ve 1963 yılında De Gaulle ve Adenauer tarafından imzalanmış olan Élysée Anlaşması’nın 40. yıldönümü kutlama törenleri vesîlesiyle bir araya gelen Jacque Chirac ve Gerhard Schröder’in, bir Fransız—Alman ittifakı üzerinde anlaştıklarını ve Avrupa’nın birbiri ile en fazla çatışması ve en fazla geçimsizlik çıkarması ile tanınmış olan bu iki milletinin arasındaki husûmetin nasıl bir dostluğa inkılab ettiğinin bir göstergesi olmak üzere, Alman Parlamentosu üyelerinin tam kadro Fransız Meclisi’nde toplandığını ve ertesi gün de Fransız Parlamentosu’nun aynı şekilde Berlin’de toplanacağını bildiriyor ve bu konuda alınan kararları da şu şekilde açıklıyordu: 1: İki ülke bakanlar kurulu belirli aralıklarla birlikte toplanacak; 2: Her iki ülkedeki bakanlıklarda karşılıklı olarak birer yetkili bulundurulacak; 3: İşbirliğini güçlendirmek için karşılıklı olarak baş müsteşar atanacak; 4: Daha yakın askerî işbirliği sağlanacak; 5: İleride, iki ülke vatandaşlarına çifte yurttaşlık hakkı tanınacak ve ortak pasaport verilecek; 6: İki ülkenin medenî kanunları uyumlu hâle getirilecek; 7: 22 Ocak, her iki ülkede “Fransa ve Almanya günü” olarak kutlanacak.
   <br>
    <br>
     İki ülke arasındaki bu yakınlaşma, hassaten Türkiye’nin içine girip bir üyesi olmak için yoğun faaliyetlerin sürdürüldüğü şu günlerde Avrupa Birliği’nin geleceğini de belirleyici bir nitelik taşımaktadır. Zîra, Fransa ve Almanya hem Avrupa ve hem de Avrupa Birliği için son derece kritik önem taşıyan iki ülke konumundadırlar. Onların aralarındaki her mesele hem Avrupa’yı ve hem de Avrupa Birliği’ni çok derinden etkilemekte olduğu için bu federasyon denemesi de hayli büyük bir ehemmiyet taşıyacaktır.
     <br>
      <br>
       Avrupalılar açısından Avrupa’nın varlığını, gücünü, kültür ve medeniyetini ve geleceğini tehdit eden çok önemli iki kaynak vardır ki bunların birisi hâricî ve ikincisi de dâhilîdir. Hâricî tehdit kaynağı, ilk olarak Avrupalılar’ın asla kendilerinden saymadıkları Müslümanlardır; ilkin Araplar ve ikincileyin de bilhassa Türkler eliyle Avrupa’ya gelen İslâm’ın Avrupa’da bırakmış olduğu en başat kalıcı iz, Avrupalılar’a kendilerini tanımlamaları, kimliklerini oluşturmaları husûsunda oynamış bulundukları “öteki” –Avrupa’nın entellektüel prenslerinden Denis de Rougemont’un ifâdesiyle “öcü” (bogeyman)– rolü üstlenmek olmuştur. İkinci hâricî tehdit ve tehlike ise, birincisinin tarihte kalmış olmasına mukabil, hâlâ aktüel olan ve Hristiyan olmalarına karşılık tam anlamıyla Avrupalı olarak kabûl edilmeyen Ruslardır.
       <br/>
       <br/>
       Avrupa için dâhilî ve en büyük tehlike kaynağı ise, bizzat Avrupalıların kendileridir: Literatürde “Avrupa İç Harpleri” (European Civil Wars) olarak da anılan Avrupalılar arasındaki çatışmalar bir yandan Kıt’ayı tahrip ederken diğer yandan da onu tâkatten düşürdüğü için dış tehdit kaynakları karşısında zayıf bırakmak sûretiyle daha da büyük fâcialara yol açmıştır. Bilhassa Türk gücünün zayıfladığı 18’inci asırdan sonra daha da ehemmiyet kazanan ve dünyanın kolonyal paylaşımı mücâdelesi ile daha da büyüyen bu çatışmaların en büyükleri hiç kuşkusuz Almanlar ile Fransızlar arasında meydana gelenlerdir. Esâsen bütün tarih boyunca birbirleriyle sürekli güç yarıştırması ve çatışma içerisinde olmuş olan Fransızlar ile Almanlar arasında modern zamanların en önemli çatışmalarının ilki, Fransa’nın Avusturya ve Prusya’yı 1792’deki işgali olup Fichte’nin meşhur “Alman Milletine Nutukları”nı yazmasına ve Alman milliyetçiliğini tetiklemesine sebep olmuştur. Bundan sonraki en önemli çatışmalar ise, 1870—71 Harbi, 1914—1918 I. Dünya Harbi, 1923—1924 Ruhr İşgali ve nihâyet 1939—1945 II. Dünya Harbi olup hepsi de son derece yıkıcı sonuçlar hâsıl etmiş ve Batı entellektüelleri, siyâsetçileri ve kamuoyunda Avrupa’nın geleceğini tehdit eden en büyük “Avrupa—İçi İhtilâf” olarak görülmüş ve zamanla, Avrupa siyâsetine, iktisâdî, askerî gücüne, kültür ve medeniyetine en büyük darbenin bu iki milletin arasındaki çatışmalardan geldiği ve geleceği şeklinde bir fikir, haklı olarak, git—gide kuvvetli bir şekilde yayılmıştır. Nitekim, Victor Hugo’nun kökenleri beşinci yüzyıla kadar inen “Birleşik Avrupa” idealini ilk defa 1851’de tedâvüle sürdüğü “Avrupa Birleşik Devletleri” kavramı ile yeni bir mecrâya sokmasının üzerinden çok geçmeden, Charles Sumner, 1871 Harbi’nin sâdece bu iki ülkeye değil topyekûn Avrupa’ya çıkarmış olduğu ağır fatura üzerine, aynı yıl kaleme aldığı “Medeniyete Olan Dersleriyle Birlikte Almanya ve Fransa Arasındaki Düello” (The Duel Between France and Germany, With Its Lesson To Civilization) isimli eserinde aynı kıt’anın bu iki geçimsiz çocuğunun çarpışmalarının medeniyet (Batı medeniyeti) için çok ağır sonuçlar hâsıl ettiğini vurgulayarak, bu çatışmanın önlenememesinin Avrupa’nın ufkunu kararttığını belirtmekte ve bunun da ancak bir Avrupa Birleşik Devletleri projesinin hayâta geçirilmesi ile kaabil olacağını, bu sûretle “âzad edilmiş bir Avrupa” kurulacağını ve bunun da yalnızca herkes için Cumhuriyet değil, fakat herkes için Barış demek olacağını yazmıştı [p.73]. Sonraki gelişmeler Sumner’ı haklı çıkarmıştı; yirminci asrın ilk yarısında, Avrupalı milletlerin birbiri üzerine kesin hâkimiyet kurma gayesine mâtûfen ardarda patlayan iki büyük harp Avrupa’yı bitme noktasına kadar getirdi; dünyanın mekrezi sayılan bu kıt’a işgal edildi, gücünü ve prestijini kaybetti.
       <br/>
       <br/>
       Vazıyet artık tavazzuh etmişti: Avrupalılar, Roma’nın bırakmış olduğu Bütüncül Avrupa mîrasını ve Hristiyan Birliği idealini çiğnemektedirler; aynı dinin, aynı medeniyet ve kültürün, aynı kıt’anın çocukları olan Avrupalılar’ın birbirleriyle olan çatışmaları hiç de müsbet sonuçlar vermemiş ve –daha sonraları Churchill’in kullanacağı ifâdeyle– “Hristiyan ahlâkının ve Hristiyan îmânının çeşmesi, antik ve modern bütün bilim ve felsefelerin menbâı olan bu asîl kıt’a” maddî ve mânevî kaynaklarını heder etmiş, hırpalanmış, yorgun düşmüştür. Yapılacak tek şey “Avrupalılar arası iç savaş” demek olan bu çatışmaların sona erdirilmesi, Abbé de Saint—Pierre ve Immanuel Kant’ın felsefî olarak temellendirdiği “Ebedî Barış”ın ve “Bütüncül Avrupa”nın te’sîsidir. Şu hâlde işe, önce Fransa ve Almanya ile başlamak gerektir; zîra bu ikisinin arasındaki ihtilâflar giderilip, husûmetler kalıcı bir partnerliğe dönüştürülemeyecek olursa hiç bir teşebbüs fayda vermeyecektir.  Almanya ile Fransa arasında bitmek—tükenmek bilmez çatışmalara sebep olan kin ve adâvetin ortadan kaldırılmasının şart olduğunu, Avrupa Birliği’nin fitilini ateşlediği 17 Eylül 1946 tarihli Zürih konuşmasında, “resmî adı ne olursa olsun, bir nevi’ Avrupa Birleşik Devletleri binâ etmek mecbûriyetindeyiz” diye vâzıhan manifeste eden W. Churchill de “Avrupa âilesinin yeniden yaratılmasındaki ilk adım, Fransa ve Almanya arasında bir ortaklık (partnerlik) te’sîs etmektir” diye vurgulayarak dile getirmiştir. Yukarıda andığımız Élysée Anlaşması da, AB’nin temellerinin fiilen atıldığı 1946 tarihinden 17 yıl sonra ezelî düşmanlığı kalıcı ve bir ebedî dostluğa tahvîl etme maksadına yöneliktir.
       <br/>
       <br/>
       Alman—Fransız İşbirliği gerçekten de el’ân dahi AB’nin en önemli temelini oluşturmaktadır. “Merkez” (veya “çekirdek) ve “çevre” ülkeler olmak üzere iki ana kısımdan oluşan AB’nin, hemen—hemen bütün masraflarını karşılayan en ağırlıklı ve en îtibarlı üç (merkez) ülkesinden ikisi Almanya ve Fransa’dır (diğeri İngiltere); özellikle, AB’nin finasmanının yarısından fazlasını te’mîn eden Almanya olmadan bir AB düşünülemez bile.
       <br/>
       <br/>
       Ne var ki bu mesele sanıldığı kadar kolay değildir; herşeyden önce her iki milletin ve devletin aralarındaki ihtilâf noktaları görüldüğünden çok daha derindir; AB’den ayrılmış, başbaşa kalmış bir Fransa ve Almanya yârın mutlaka yeni bir başbelâsı demektir. Bu sebeple, onları birarada sâkin bir şekilde tutabilmek için mutlaka başka koalisyon ortaklarına da ihtiyaç olacaktır.
       <br/>
       <br/>
       Ancak, AB’nin, Churchill’in önermiş olduğu şekilde, Amerikan modelli federal bir Avrupa Birleşik Devletleri’ne dönüştürülmesi fikrinin en büyük müdafîlerinin başında bizzat Almanya’nın geldiği düşünülecek olursa, “ortak geleceğimiz genişleyen ve bütünleşen bir Avrupa Birliği’nden ayrı tutulamaz. Bu yüzden ortaklarımıza yarının Avrupası’nın vizyonunu sunuyoruz” diye beyânat veren Chirac ve Schröder’in bu birleşme ile, AB dışında bağımsız bir “FransAlmanya” değil de, ancak, daha güçlü bir AB çekirdeği kurmak istediklerini düşünmek daha tutarlı olacaktır. Bu teşebbüste, ayrıca, AB içerisinde bilhassa son Irak meselesi dolayısıyla iyice “Amerikan ajanı” bir politika tâkip etmeye başlayan İngiltere’nin dışlanması gibi bir düşünceyi de göz ardı tutmamak gerekir.
       <br/>
       <br/>
       Hâsılı bu işin sonu AB’nin ya bu yeni çekirdek ile daha da güçlenmesi ve Avrupa Birleşik Devletleri’ne giden yolu kısaltması veya dağılması olacaktır; bekleyelim bakalım; ama ellerimiz böğrümüzde değil, hazırlıklı olarak.....
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2369), [web.archive.org (arşiv bağlantısı)](http://web.archive.org/web/20050228022509/http://www.aksiyon.com.tr:80/detay.php?id=2369)
