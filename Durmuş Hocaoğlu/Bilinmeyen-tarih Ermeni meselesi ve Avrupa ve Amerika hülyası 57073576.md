# Ermeni meselesi ve Avrupa ve Amerika hülyası

*Durmuş Hocaoğlu Bilinmeyen-tarih*

<div>
 <font>
  <img border="0" height="1" src="/web/20050302174003im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302174003im_/http://www.aksiyon.com.tr/resim/304/blank.gif" vspace="5"/>
  </p>
 </font>
 <font class="content">
  Ermeni Diasporası’nın Amerika’daki Türk ve Türkiye düşmanlığı üzerine kurulu faâliyetleri önemli bir netîcesini vermiş bulunuyor:
 </font>
 <br/>
 <p>
  <font class="content">
   Ermeniler’in Türkler tarafından Soykırım’a tâbî tutulduğu şeklindeki Ermeni tezi, ABD Temsilciler Meclisi Alt Komitesi’nde kabul edildi. Gerçi nihâî safha için daha henüz uzunca bir prosedür var: Karar tasarısı bundan sonra Temsilciler Meclisi Dış İlişkiler Komitesi’ne gidecek; orada da aynıyla kabul edilecek olursa, son safha olarak, kesinleşmek için Temsilciler Meclisi Genel Kurulu’na gelmesi ve orada da kabul edilmesi gerekmektedir. Yâni daha henüz herşey bitmiş değil denebilir ki bu da bu süreçte bugüne dek bu meselede pek de o kadar ciddî bir varlık ortaya koyamayan Türkiye için yine de birşeyler yapabilme ümîdinin mevcûdiyeti mânâsına gelmektedir.
   <br>
    <br>
     Bu kararların ehemmiyeti nedir denebilir. Öncelikle, Türkiye, Dünya Patronu ABD tarafından, silâhsız sivillere soykırım (jenosid) tatbîk etmiş olan kaatil bir devlet olarak tasdîk ve tescîl edilmiş olacaktır. Bu, bugüne kadar, bir Ortaçağ arka—planı olmadığı Ortaçağ kompleksi de olmayan veya çok zayıf olan Amerika’ya, Ortaçağ’ın en karanlık sembollerinden olan ve Yakınçağ ve Yeniçağ’da da palazlanarak geliş(tiril)en ve hâlâ egemen olan “Barbar Türk” imajının, Ermeniler tarafından başarılı bir şekilde kabul ettirilmesidir. Bunun arkasından ise Türkiye’ye bir Kürt Meselesi dayatılacaktır (şimdiden başladı bile) ve akabinde, muhtemelen Türkiye’ye müteveccîh bâzı müeyyideler gündeme gelmeye başlayacaktır ki git—gide dozunu arttıracak olan iktisâdî ambargolar bunun hemen akla ilk geleni olsa gerek.
     <br>
      <br>
       Fakat, eğer Amerika’da istenen sonuç tam olarak hâsıl edilecek olursa, meselenin bu kadarla kalmasının mümkün olmadığını bilmek gerek; Amerika’daki bu gelişmeleri çok büyük ihtimalle Avrupa tâkip edecektir. Bâhusus, Fransa’nın bu işe çok teşne olduğunu; kezâ, Almanya’nın da ondan aşağı kalmayacağını söyleyebiliriz.
       <br/>
       <br/>
       Şâyet bu yeni Haçlı Seferi burada da diplomatik yollardan durdurulamayacak olursa, Haçlı taleplerinin ve tazyiklerinin nerelere kadar uzanacağını tahmîn etmek güçlük arzetmeyecektir: Türkiye’nin savaş suçlusu olarak resmen özür dilemesi; arkasından tazmînat talepleri ve bunu müteâkiben toprak talebi. Bunun arkasından da, pek âlâ menfâatleri örtüşecek olan Kürtçü Bölücülük ile Ermeni Bölücülük’ün müttefîken başlatabileceği yeni bir terör dalgası ile karşı—karşıya kalabiliriz.
       <br/>
       <br/>
       Türkiye sâhipsiz boş arâzi ya; isteyen kendisine bir yer beğenebilir nasıl olsa.
       <br/>
       <br/>
       ***
       <br/>
       <br/>
       İş bu noktaya kadar varır mı; bilinmez. Ama Siyâset’te dâimâ en kritik vazıyetlere göre hesap yapılması iktizâ eder; yoksa, hesapsız kasabın elinde kalır masadı misâli, elimizde birden—bire bir masad kalmış olduğunu görebiliriz.
       <br/>
       <br/>
       ***
       <br/>
       <br/>
       Sâhi; ne yapılabilir? Ermenistan’a ambargo mu? Ya Batılılar mukabele—i bilmisil olarak kerrât ile ağırını bize tatbîk ederlerse! Stratejik önemimiz mi? Ya Batı Türkiye’nin artık öyle pek ciddî bir ehemmiyeti kalmadığına kaanî olmaya başlamışsa? Başka? Yoksa bizi Türk Dünyası mı destekler? Öyle bir dünya var mı diye sorarım. Ya İslâm dünyası? Emînim siz de gülüyorsunuzdur! Batı mallarını boykot mu? Yapmayınız birâder! İş bu kerteye gelir dayanırsa bunların hiçbirisi sökmez.
       <br/>
       <br/>
       Kaldı ki, bu mevzûda çok mühim ve sistematik problemlerimiz var:
       <br/>
       <br/>
       1: En büyük problemlerimizin kaynağı Batı; buna mukabil çözüm de hep Batı’nın içinde aranıyor; fakat rasyonel değil lümpen bir tarzda.
       <br/>
       <br/>
       2: Bidâyetinden beri Türk Devleti ve son zamanlarda da bizzat Türk Halkı’nın git—gide artan oranda büyükçe birkısmı Batı üzerinde öylesine kötü, öylesine utanç verici, öylesine zelîl bir intibâ bırakmış bulunmaktadır ki; Batı, böylesine bir zillet psikolojisinin direnme gücünün kırılabileceğini; Türkiye’den ne istense, nihâyetinde ‘iknâ edilerek’ yola getirilebileceğini düşünüyor olabilir.
       <br/>
       <br/>
       3: Ve “Güç” problemi: Yeltsin, AGIT İstanbul Toplantısı’nda Clinton kendisine Çeçenistan dolayısıyla azarladığında kapıyı çarparak salondan çıkarken şöyle bağırıyordu: “Çeçenistan sorununu çözmeye gidiyorum!” Pekâlâ, sonra ne oldu? Niçin Rusya’ya karşı kükreyemediler? Lûtfen dikkat: Hiçbir Batılı devlet, el—yevm, bu berbat hâlindeyken dahi, Rusya’ya karşı yüksek sesle konuşamamaktadır. Mesele budur: Rusya hâlâ güçlü! Ve dahi Türkiye güçsüz!
       <br/>
       <br/>
       ***
       <br/>
       <br/>
       Lâkin yine de herşey bitmiş gibi konuşmayalım; bu Ülke ve bu Millet, öyle iki tırnak arasında kolay—kolay ezilenlerden değildir. Hem belki faydası da olur: Amerika ve Avrupa Hülyası bitiverebilir; Hakîkat’in soğuk rüzgârı kamçı gibi suratlara çarpınca.
       <br/>
       <br/>
       Allah geceyi gündüze, ölüyü diriye dönüştürendir; yeter ki biraz şahsiyet; biraz akıl.. Hayır! Hayır! Bunların birazı olmaz; tam olmalı: Şahsiyet ve Akıl!
       <br/>
       <br/>
       ***
       <br/>
       <br/>
       “Ey Türk! Titre ve kendine dön...” desem; yok demeyeyim, neme lâzım: Batılılardan daha fazla Batıcı olanlarca “faşo” îlân edilmek tehlikesi bir yana, Dışarıda mûnis ev kedisi gibi duranların içeride dişlerinden kan damlayan Bengal kaplanı kesildiğini unutmamakta fayda var. Netîce îtibâriyle ben bir Türk’üm, Ermeni—Mermeni değil; tel’în ve hattâ itlâf edilmemde bir beis görülmeyebilir.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13882), [web.archive.org (arşiv bağlantısı)](http://web.archive.org/web/20050302174003/http://www.aksiyon.com.tr:80/detay.php?id=13882)
