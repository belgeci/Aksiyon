# Üniversite ve Akademisyenler

*Durmuş Hocaoğlu Bilinmeyen-tarih*

<div>
 <font>
  <img border="0" height="1" src="/web/20050302224523im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224523im_/http://www.aksiyon.com.tr/resim/295/blank.gif" vspace="5"/>
  </p>
 </font>
 <font class="content">
  Üniversite imtihanları yapılalı henüz bir ay yeni dolmuş bulunmakta; onun için hâfızalardaki izi tâze sayılır. Şöyle bir hâtırlayalım: Birbuçuk milyon genç insanımızın en büyük hayâli müşterek: Üniversite’ye girmek!
 </font>
 <br/>
 <p>
  <font class="content">
   Hem de mümkün—mertebe en iyisine! Aynı heyecan gençlerin ailelerinde de ve belki daha ziyâdesiyle mevcut. İmtihana giren  gençlerle berâber, aileleri de hesaba katıldığında takrîben 6 milyon civarında insanın heyecâna gark olduğuna bakılırsa, bu hâdisenin çok fazla ciddîye alındığı netîcesi çıkmaktadır. Ayrıca aynı şiddetli heyecan dalgasının her sene mükerreren yaşandığı göz önünde tutulacak olursa, Üniversite’ye girmenin, ülkenin nerdeyse bütün meselelerinden daha mühim olduğunu düşünmemek yanlış birşey olur.
   <br>
    <br>
     Buraya kadar vardığımız sonuçlar son derece iyi; devam ediyoruz:
     <br>
      <br>
       Mâdem ki Üniversite’ye girmek bu denli önemli, o halde bu “Üniversite” dedikleri de çok önemli olmalı!
       <br/>
       <br/>
       Mâdem ki Üniversite denen müessese bu kadar önemli, o halde, Üniversite mensupları, yâni Akademisyenler, diğer adıyla “Hocalar” da bir o kadar önemlidir!
       <br/>
       <br/>
       Fakat dostlar; uno momento! İşte şimdi tam bu noktada durmanın zamanıdır; zîra bu son iki netîce doğru değildir; Türkiye’de doğru yoldan gidilerek doğruya vâsıl olunabileceği doğru değildir: Ülkemizde, Üniversite de Akademisyenler de önemli değildir!
       <br/>
       <br/>
       ***
       <br/>
       <br/>
       Bunları bir kara mîzah maksadıyla söylüyor değilim; sâdece işin içinde bulunan, mevzûya içten bakabilen birisi olarak net ve çıplak gerçeği dile getirmeye çalışıyorum.
       <br/>
       <br/>
       Şaşırtıcı gelebilir, ama gerçek tamı tamına bundan ibârettir: Bir müessese olarak Üniversite ve bir sosyal tabaka, bir zümre olarak Üniversite Personeli, Akademisyenler, Türkiye’de önemli addedilmekte ve ciddîye alınmakta değillerdir. Ciddîye alınmamanın karînesi çok basit, çok açık ve çok seçik, çok nettir: Üniversite ve Akademisyenler ölüm döşeğinde bulunmaktadır.
       <br/>
       <br/>
       Birçok kişinin gıpta ile baktığı, içine girebilmek için ellerindeki bütün maddî ve mânevî imkânlarını seferber ettiği, dışarıdan çok heybetli, azametli, şâşaalı görünen Üniversiteler, birkaçı hâriç, iflâs etmiş şirketlere veya ölümü bekleyen ümitsiz hastalara benziyor!
       <br/>
       <br/>
       ***
       <br/>
       <br/>
       Bu yazıda —yine birkaçı hâriç— hâlâ ne kadar sâhici anlamda Üniversite, ne kadar dershâne veya lise irisi olduğundan emîn olmadığım için sayıca hayli mebzûl olan “özel ve güzel” üniversiteleri söz konusu etmeyeceğim; sözüm Devlet Üniversiteleri üzerinedir.
       <br/>
       <br/>
       ***
       <br/>
       <br/>
       Karamsar olduğumu düşünebilirsiniz; ama sizi te’mîn ederim, hilâf—ı hakîkat konuşmuyorum: Üniversiteler de Akademisyenler de çok zor ve bunaltıcı şartlar altında bulunmaktalar.
       <br/>
       <br/>
       Bozukluk, evvelemirde, tek patronu Devlet, hemen—hemen tek gelir kaynağı Hükûmet tahsîsatları olan Üniversitelere bakıştaki sakatlıktan başlamaktadır: Patron Devlet’tir ve Patron’un zihninde de “ilim” (bilim) diye bir şeye yer yoktur. Bunun için de Üniversitelere ilmî araştırma için ciddiyet taşıyan meblağlar ödenmemektedir. Ek/yan gelir kaynağı bulunmayan Üniversiteler bu halleriyle dünya standartlarında —yani gerçek—  birer “üniversite” olma imkânına asla sahip bulunmamaktadırlar.
       <br/>
       <br/>
       Siyâsetçilerin nazarında işsiz gençlerin geçici istihdam alanı ve basit ve ayıplı bir oy tuzağı olarak telâkkî edilen üniversitelerde, haddi istiablarının üstünde öğrenci birikimi vardır; bu durum muvâcehesinde, aslî görevi ilmî araştırma olan hocalar birer “ders verme makinası”na dönüşmüş bulunmaktadırlar. Üstelik, git—gide kalitesi düşen liselerden her sene biraz daha “kötü” öğrenci gelmektedir. Bu da yetmemektedir: Üniversite’den elini çekmeyen siyâsetçiler, akademik hayata re’sen müdâhale ederek, hocaların takdirlerini beğenmemekte, Üniversite’den uzaklaştırılan öğrencileri sürekli çıkardıkları af kaaanunları ile karşımıza dikerek bir sinir harbi yürütmekte ve adetâ lisân—ı hâl ile şöyle demektedirler: “Hoca sen de ‘bilim—milim’ deyip uzatma! Eline yapışmıyor ya! Gözünü kapa; şu çocuklara münâsip bir not ver de hem şu garipleri memur yapıverelim, hem de biz bir miktar oy tahsil edelim!”
       <br/>
       <br/>
       Anlayışa şapka!
       <br/>
       <br/>
       ***
       <br/>
       <br/>
       Akademisyenlerin felâket arz eden “Maîşet” durumlarına gelince: Üniversitelerin bel kemiği olan, adına “öğretim elemanları” denen ve Araştırma Görevlisi’nden akademik hiyerarşinin en üst sınırına varmış en kıdemli Profesörlere kadar bütün akademisyenler, ekonomik bir sefâlet içerisinde bulunmaktadırlar. Kamu—Sen’in araştırmasına göre, Haziran 2000 sonu itibariyle 4 kişilik bir ailenin asgari geçinme sınırının 520.000.000 T.L. olduğu ülkemizde Akademisyenlerin temmuzdaki %10 zammından önceki maaşlarının değeri şu şekildedir: Araştırma Görevlisi: 218.000.000 T.L.; Öğretim Görevisi: 270. 000.000 T.L.; Yrd. Doç. Dr.: 310. 000.000 T.L., Doç. Dr.: 340. 000.000 T.L.; Prof. Dr. (Yeni): 450. 000.000 T.L.; Prof. Dr. (1/4): 550. 000.000 T.L. Bir akademisyenden, eline geçen bu para ile hem geçinmesi, hem ev kirası ödemesi, hem de ilmî çalışmaları için para sarf etmesi beklenmektedir. Hele bu sonuncusu: Hiçbir memur, işinin gereği olan bir toplu iğneyi bile kendi parasıyla almazken, yine bir devlet memuru olan akademisyen, memuriyetinin gereği olan işi için kendi kesesinden para sarfeden tek garip ve emsâli olmayan varlıktır. Hem de ne masraf: Sâdece tadımlık yapılması bile kumar gibidir; ev göçürür!
       <br/>
       <br/>
       İşin özü şudur: Bir akademisyenin maaşı, birçok yerde, bir işçinin —büyükçe bir kısmı da gerçekten gerçek işçi olmayan “bordro işçisi”nin— maaşının yarısı kadar bile değildir. Gırtlağına kadar borca batmış, iflâs etmiş, dibe vurmuş ve Kamu’nun sırtında yük olan KİT’lerde —meselâ birer batak veya karadelik hâline gelmiş olan TCDD’de, PTT’de, SSK’da... ilââhir...— dahi personel için lüks konaklama tesisleri, lojmanlar hâlâ çalışmaya devam ederken Üniversitelerin gariban hocalarının bir avuç kuş yemi miktarındaki kuru maaşlarından başka geliri yoktur; ne bir prim, ne bir ikrâmiye, ne bir dinlenme tesisi! Tek bir maaş, o da “kuş yemi”!
       <br/>
       <br/>
       dhocaoglu@superonline.com
       <br/>
       <br/>
       dhocaoglu@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14159), [web.archive.org (arşiv bağlantısı)](http://web.archive.org/web/20050302224523/http://www.aksiyon.com.tr:80/detay.php?id=14159)
