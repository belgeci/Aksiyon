# Çete destanı

*Durmuş Hocaoğlu Bilinmeyen-tarih*

<div>
 <font>
  <img border="0" height="1" src="/web/20050302224829im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302224829im_/http://www.aksiyon.com.tr/resim/298/blank.gif" vspace="5"/>
  </p>
 </font>
 <font class="content">
  Sayın Fethullah Gülen hakkında “çetecilik” iddiasıyla tutuklama kararı çıkartılması, kanâatimce beklenen, ama yine de akıllara ziyan verici bir gelişme olarak kabul edilmelidir.
 </font>
 <br/>
 <p>
  <font class="content">
   Beklenen dedim, zira: Öncelikle, Türkiye anormal günler yaşıyor; burası, maalesef, git—gide, normal—dışılığın normallik hâlini aldığı, her ân hâtıra gelmeyecek çok şeylerin vuku’ bulabileceği bir ülke intibâı veriyor. Ve sonra da, uzunca bir müddetten beri bu dindar, mü’mîn, bu topluma ilaç gibi lâzım, kıymetli zat aleyhinde açılan kışkırtıcı kampanyaların bu gibi netîcelere vesîle olması beklenmelidir.
   <br>
    <br>
     Ama yine de akıllara ziyan verici; zira, Gülen, “çete” gibi menhus bir kavram altına konabilecek en son şahıs bile değil. Eğer Gülen de “çetecilik” ithâmına mâruz bırakılmakta ise, bu ülkede kendisini emniyet altında hissedebilecek hiçbir dürüst yurttaş tahayyül edilemez.
     <br>
      <br>
       Nitekim, “Çeteci Fethullah Gülen”, en şiddetli muârızlarının ve hattâ hasımlarının dahi ciddî bir sûrette savunmaktan acze düşecekleri bir iddia olacaktır.
       <br/>
       <br/>
       * * *
       <br/>
       <br/>
       Denebilir ki Türkiye’de çetecilik yok mu? Hâşâ sümme ve kellâ, ne demek; öyle birşey de sual edilir mi?
       <br/>
       <br/>
       Evet: Türkiye’de çeteler var; burası bir hakîkat; ama hangi çeteler?
       <br/>
       <br/>
       Bir defa Türkiye’de fiilî bir realite olarak Mafya var. Çok iyi, hattâ mükemmel denecek derecede iyi örgütlenmiş bir suç organizasyonu olarak Mafya, artık bu garip ülkenin normal kurumları arasında çoktan yerini almış ve Immanuel Kant’ın kullanmış olduğu “toplum—dışı toplumsallık” terimini tedâî ettiren bir nevi’ “yasa—dışı yasallık” olarak çoktan ibrâ edilmiş bulunmakta. Hem yasa—dışı ve hem de yasal! Mafya, babaları, adamları, kaatilleri, karanlık ilişkileri ile, artık, şanlı TV’lerimizin de yardım ve inâyeti sâyesinde vicdanlarda bile meşrûlaştırılmaya başlandı; “kahraman” ihtiyacımız, ‘delikanlı çocuk’ rolündeki kiralık kaatiler ile gideriliyor. Hâfızamın nisyan ile mâlûliyetini göz önünde bulundurarak ihtiyatla söylüyorum: Bundan birkaç sene öncesinin rakamlarıyla, Mafya’nın silahlı adam sayısı basında 23.000 (yazı ile: yirmiüç bin) kişi idi; alınız işte size çete: Hem de hakikî çete! İki tümen eb’adında müsellah âdemden müteşekkîl bir sivil vurucu güç! Pekâlâ, bu sayı bugün ne kadar? Niçin bunlara âit kapsamlı bir dokümanter bilgi kamuyouna sunulmaz! Yoksa Türkiye kendi envanterinden habersiz mi? Ya da, nasıl söylesem, haleldâr olması câlib—i musîbet, bilmediğimiz birtakım âlî –veya denî– menfâatler mi var?
       <br/>
       <br/>
       * * *
       <br/>
       <br/>
       Çete sâdece Mafya ile sınırlı değil elbette; hattâ Mafya, asıl çetelerin belki de su üstünde kalan ve hemen göze çarpan ve en az tehlikeli kesimi; zira, açıkta, görünürde. Asıl gövde, aşağılarda, dipte, karanlık ve buz gibi soğuk suların derinliklerinde. Muhtemelen, Görünen Mafya, Asıl Mafya’nın vurucu gücü. Esâsen dünyanın hiçbir yerinde Mafya gibi organize suç örgütleri, hiçbir zaman bu dipteki asıl gövde olmaksızın kendi gücüyle ayakta duramaz. Dikkat ediniz; bu adamlar dağ—başı eşkiyâsı veya teneke hırsızı değil!
       <br/>
       <br/>
       Evet dostlar: Çete sâdece Mafya değil; Mafya yine de mâsum sayılır; üstelik bir bakıma kelle koltukta gezdikleri için hafiften ‘delikanlı âdemler bölüğü’ olarak dahi telâkkî edilebilir. Mafya’nın daha büyüğü, daha organize olmuşu, daha tehlikelisi, “iş adamı”, veya “entel(lektüel)”, yahut “siyâsetçi” gibi kimlikler ile aramızda dolaşanların içinde; bir yandan “demokrasi”, “hak—hukuk” edebiyatı ile iştigal edip diğer yandan despotizme methiye düzenler; mutabasbıs, riyâkâr, her rüzgâra yelken açan, her güce boyun eğen, omurgası lastikten, vatan—sevmez, kozmopolit, bu ülkeyi dışarıya jurnalliyen entel(lektüel)ler; Türkiye için bir çivi çakmayan, kendi bankasını soyup, üzerinde tüyü bitmemiş yetimlerin hakkı bulunan milyarlarca doları zıkkımlanıp faturasını bize kesenler ve ilââhir.. Asıl çete işte buralarda!
       <br/>
       <br/>
       Kimdir bu asıl çete, asıl gövde derseniz; derim ki: Türkiye’nin karanlık yanı. Bu, “İkinci Türkiye” değil; Yer—Altı’ndaki Türkiye veya Karanlık Türkiye.
       <br/>
       <br/>
       Kimler bu kişiler derseniz, derim ki: Kimler çetecilerle aynı masalarda işret etmekte ise; kimler çetecilerin düğünlerinde boy göstermekten ve cenâzelerine  çelenk göndermekten, aynı fotoğraf karesinde yer almaktan hazer etmiyorsa; kimler Siyâset’i sermâyesiz ticâret olarak telâkkî ediyor ve öyle uyguluyorsa; kimler, kendileri veya bir yakınları iktidar denen gücün bir kıyısından tuttuğunda yedi ceddinin o güne değin ‘bil—kuvve’ halde bulunan ticârî kaabiliyet ve istîdadları ânîden “bil—fiil’ hâle münkalib olup servet ü sâmâna gark oluyorsa; kimler meydanlardaki vaadlerine ihânet ediyorsa... ve daha sayıp dökümü buraya sığmaz kamuyounca mâlûm nice uygunsuz kişi varsa, işte onlar.
       <br/>
       <br/>
       Ama ben değilim; siz de değilsiniz; Fethullah Gülen de değil.
       <br/>
       <br/>
       * * *
       <br/>
       <br/>
       Fakat yine de en iyisi, asmalı Fethullah Gülen’i; efendim; mutlaka ve behemehâl, illâ ki ve muhakkak asmalı! Hem de bir defa değil; bir defa kesmez! Yurt içinde ve dışında açılmasına vesîle olduğu her okul için bir kere, her üniversite için on kere.
       <br/>
       <br/>
       dhocaoglu@yahoo.com
       <br/>
       <br/>
       dhocaoglu@superonline.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14065), [web.archive.org (arşiv bağlantısı)](http://web.archive.org/web/20050302224829/http://www.aksiyon.com.tr:80/detay.php?id=14065)
