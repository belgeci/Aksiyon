# “Avrupalı” kimdir?

*Durmuş Hocaoğlu Bilinmeyen-tarih*

<div>
 <font>
  <img border="0" height="1" src="/web/20050226214023im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226214023im_/http://www.aksiyon.com.tr/resim/340/blank.gif" vspace="5"/>
  </p>
 </font>
 <font class="content">
  Bundan önceki yazımızda Türkiye’de yaşanmakta olan psişik çözülme ve omurga incinmesi sürecinin bâriz emârelerinden birisi olan, “kendisini Avrupalılara kabul ettirme” gayretlerini konu edinmiş ve bu uğurdaki zavallı gayretlerden birisi olarak da, vülgerize “Kart—Kurt Teorisi” adıyla mârûf olan teorinin kötü bir kopyası olarak nitelendirdiğimiz “Dağlı Türkler” teorisinden söz etmiştik.
 </font>
 <br/>
 <p>
  <font class="content">
   Bu traji—komik ve ayıplı teoriye göre, Bizler, aslında Avrupalı’yız; fakat ne yazık ki Avrupalı birâderlerimiz henüz bu fevkalâde mühim hakîkatten bîhaber bulunmaktadırlar; şimdi yapılacak olan şey, onların bu cehâletlerini mağlûb etmek ve bizleri lûtfen ve keremen kendilerinden kabul buyurmalarını sağlamaktan ibârettir.
   <br>
    <br>
     ***
     <br>
      <br>
       Şimdi asıl mevzûmuza geçebiliriz: “Avrupalılık nedir” ve “Avrupalı kimdir?”. Ancak; bundan önce de ilkin şu iki husûsu iyice bellememiz şarttır:
       <br/>
       <br/>
       BİR: Bütüncül ve kuşatıcı bir “Asyalılık”tan veya “Afrikalılık”tan söz edilebilmesinin güçlüğüne ve hattâ imkânsızlığına karşılık, bu şekilde bir “Avrupalılık”tan söz edilebilir; bu, Avrupa’nın, diğer kıt’alara nazaran daha homojen olmasından ileri gelen bir husustur. Vâkıa, Avrupa da Avrupalılık nokta—i nazarından kendi içinde muhtelif tabakalara taksîm olunmaktadır ve aşağıda da kısaca temas edileceği veçhiyle bu taksîmatlandırmanın kriterinin temeli de Yunan, Roma ve Hristiyanlık’tır ve bu sebeple de her Avrupalı aynı derecede Avrupalı değildir. Fakat yine de herşeye rağmen, Avrupa, hayli homojen ve hattâ izotrop bir kıt’adır ve bu da total ve kuşatıcı, efrâdını câmi’, ağyârını mâni’ bir Avrupalılık kimliği tanımına meşrûiyet vermektedir.
       <br/>
       <br/>
       İKİ: Bizim Dağlı Avrupalılar’ın en büyük hâtalarından birisi de, Avrupa Devleti olmak ve/veya Avrupa kültür ve medeniyetine katkıda bulunmak ile “Avrupalı” olmak arasında mantıken zarûrî hiçbir irtibat bulunmadığını anlayamamalarıdır. Kuşkusuz, Türklük ve Müslümanlık göz önünde tutulmaksızın ne en genel hâlde Batı’nın, ne de özel hâlde Avrupa’nın tarihi, kültürü ve medeniyeti anlaşılamaz. Ama, aynı şey bizim için de doğrudur; Batı tarihi, kültürü ve medeniyeti göz ardı edilerek Türk ve İslâm kültür ve medeniyeti ve tarihi anlaşılamayacağı gibi anlamsızlaşacaktır da. Kim, İslâm ve Türk medeniyetindeki Avrupa ve hattâ İran, Hind tesir ve katkılarını inkâra cesâret edebilir? Ancak, Türklerin Avrupalı olduğu sonucunu çıkaran keskin zekânın, aynı metod ile Hindli olduğumuz sonucunu da çıkarabilmesi gerektiği gibi, Avrupalıların ve Hindlilerin de kendilerinin aslında Türk olduğunu bilmeyen (Dağlı) Türkler olduğu sonucunu çıkarması dahi gerekir. Tam bir skandal!
       <br/>
       <br/>
       ***
       <br/>
       <br/>
       Şimdi de bu kabîl safsataları bırakıp, bundan sonraki birkaç satırda, “gerçek Avrupalılar”a mürâcaat ederek, Avrupalılık kimliğine bakalım.
       <br/>
       <br/>
       İmdi: Bu derece meftûnu olduğumuz “Avrupalılık” kimliğinin özü—esâsı, “Yunan, Roma ve Hristiyanlık” temeli olup, diğer bütün kimlik kriterleri bu temel üzerine binâ edilir ki bunlar da muhtasaran, Rönesans ve Reformasyon ile ifâde edilen Uyanış devirleri ve Aydınlanma ve Devrimler çağı ile gelişen Modernite peryodudur.
       <br/>
       <br/>
       “Yunan, Roma ve Hristiyanlık” üçlüsü, Avrupalılık kimliğinin kesin temelidir; bu mühim husûsu bilmeyenlere îlân, bilip de unutanlara veya konjonktür gereği unutmuş görünenlere de bir kere daha  hâtırlatalım ve bu babda kesin ve keskin bir örnek olmak üzere, “Dağlı Avrupalılar”a değil de gerçekten gerçek Avrupalı olan ve “Batı kültür tarihinin her bölümü Yunanlılarla başlar. Bu hüküm, mantık, bilim, sanat, siyaset için olduğu kadar tabiî kelâm için de doğrudur” diyen Étienne Gilson’a ve “Avrupa, Hristiyan îmânının ve Hristiyan ahlâkının çeşmesidir” diyen Winston Churchill’e kulak verelim. Bu iki gerçek Avrupalı’nın şehâdeti dahi, “Ben Batılıyım”, veya “Batılı olmak istiyorum” demekle, ya da Avrupa’da yaşıyor olmakla, hattâ bir “Avrupa devleti” olmakla “Avrupalı” olunamayacağını bilbedâhe isbâta muktedirdir; ama biz devam edelim. Devam edelim ve gerçekten gerçek bir Avrupalı ve gerçek bir mütefekkîr olan Christopher Henry Dawson’u dinleyelim. Dawson, “Avrupa nedir” sorusuna, “Avrupa, menşe’leri üçbin yıl önceki Doğu Akdeniz’de olan ve çağdan çağa ve halktan halka iletilen ortak bir rûhî geleneği paylaşan halkların birliğidir” şeklinde cevap vermekte ve bilâhare, “Avrupa’yı ve onun tarihî tekâmülünü ancak Hristiyan kültürünün etüdü ile anlayabiliriz” demekte ve bütün Batı kültürünün tekâmülünün de üç ana merhaleye ayrıldığını söylemektedir: Hristiyan, Hristiyan—öncesi ve Hristiyan—sonrası:
       <br/>
       <br/>
       “İlkin, Klasik Akdeniz kültürünün iki safhası vardır: 1: Helenizm, 2: Roma Dünyası. Bundan sonra ise, Hristiyan tarihinin üç merkezî devresi bulunmaktadır: 3: Batı ve Doğu Hristiyanlığının Teşekkülü; 4: Onbirinci asırdan onbeşinci asra kadar Ortaçağ Hristiyanlığı; ve, 5: Onaltıncı asırdan onsekizinci asra kadar olan Dinî Bölünme Çağı ve Hümanist Kültür. Nihâî olarak, 6: Avrupa kültürünün sekülerleştiği geç onsekizinci asır ve ondokuzuncu asır olan Devrim Çağı, ve, 7: Bugün dahi gölgesinde yaşamaya devam ettiğimiz, Dünya Harpleri’nin hem sebebi ve hem de sonucu olan, Avrupa’nın Parçalanması”
       <br/>
       <br/>
       Şimdi de, yine dağlı değil gerçek bir Avrupalı olan ve birçok eserinde Batı’nın Hristiyanlık’tan sapmakta olduğu fikrini ileri sürmesine ve meselâ, Reformasyon ve Rönesans hareketlerini, Laiklik ve Sekülerlik’i, bir çeşit râfızîlik olarak telakki etmesine ve genel olarak, Hristiyan kültür ve medeniyetinde bir tereddîye dikkat çekmekte olmasına rağmen, her ne sûretle olursa olsun Batı’nın Hristiyan olduğunu belirten Toynbee’nin şu hükmüne bakalım:
       <br/>
       <br/>
       “Batı ve Bizans toplumları şimdilerde hristiyan olmaktan çıkıyor olabilirler, ama gene de kaçınılmaz bir biçimde eski—hristiyan’dırlar. Kültürel mirasları Hristiyanlıkla öylesine dolup taşmıştır ki kendilerini hristiyan geçmişlerinden  koparıp ayırmaları mümkün olamaz”.
       <br/>
       <br/>
       Devam edelim ve gerçek bir Avrupalı olup Avrupalılık bilincinin oluşmasında önemli bir rolü bulunan, Avrupalı halkların Avrupalılık kimliğini tarihî süreçte oluşturan üç nüfuz kabul ettiğini söyleyen ve en başa Roma’yı yerleştirip diğer ikisini de Hristiyanlık dini ve Grek düşünce ve fazîleti olarak tesbît eden Paul Valery’yi ve meselâ, “Batı Uygarlığının Temelleri” isimli eserinde “Bizim anladığımız biçimde uygarlık, kaynak bakımından Yunanlı, fakat dokusu bakımından Romalıdır. Düşünüşümüz, fikirlerimizi düzene koyuşumuz, söz ve hareketlerle kendimizi ifade edişimiz Yunanlılara değil Romalılara benzer” diyen Blunt’ı da şâhitlik kürsüsüne dâvet edelim.
       <br/>
       <br/>
       Bu isimler saymakla bitesi değil; ama hepsinin ortak noktası şu: Avrupalılık kimliğinin hiçbir yerinde Müslümanlık ve Türklük yok; olması da gerekmiyor zâten. Nitekim, Avrupalı aydınlar Türk ve Müslüman terimlerini, Avrupalılık için ancak bir negatif tanımlama elemanı (“öteki”) olarak zikretmektedirler. Bu konudaki sayısız denecek örneklerin en tanınmışlarından birisi klasiklerden “Kızıl Domuz” lâkaplı Voltaire ve modernlerden de Türkler’in Avrupa için tam bir baş belâsı olduğunu söyleyen ve O’nu “öcü” olarak tanımlayan “Avrupa’nın Prensi” lâkaplı Denis de Rougemont. Okunmaları şâyân—ı tavsiyedir.
       <br/>
       <br/>
       ***
       <br/>
       <br/>
       Ey Dağlılar! Sizi Hristiyan olmak dahi kurtarmaya yetmez! Başınızı dik tutun!
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12730), [web.archive.org (arşiv bağlantısı)](http://web.archive.org/web/20050226214023/http://www.aksiyon.com.tr:80/detay.php?id=12730)
