# Bir Mesîh bekliyoruz: Dünyalı ve dünyevî, profan ve

*Durmuş Hocaoğlu 2000.12.09*

<div>
 <img border="0" src="/web/20010707131035im_/http://www.aksiyon.com.tr/yazar/durmushocaoglu.jpg"/>
 <p class="baslik">
  seküler
 </p>
 <p class="spot">
  "Bir mesîh bekliyoruz; adı, gerçek ya da uydurma, hiçbir kutsal (veya kutsal olma iddiasındaki) metinde geçmeyen, tamı-tamına dünyalı ve dünyevî, profan ve seküler bir Mesîh: Avrupa Birliği!"
 </p>
 <p class="metin">
 </p>
 <p class="metin">
  Türkiye'de gözler önünde, dehşet verici gelişmeler oluyor; Ülke bir yangın yerine dönüyor gibi (sâdece 'gibi' mi?). Her bir ferdi cihâna bedel olan Türkler'in —Atatürk'ün, bâzılarınca gizli bir istihzâ konusu edilen bu vecîzesini hangi maksâda matûfen söylediği üzerinde düşünülmelidir—  ülkesi hırsızlık ve rüşvette birinci sıraya yükselmiş bulunuyor; kimsenin utandığı yok! "Edeb Yâhû" desem, mazrûfu taş gibi ağır, ama zarfı kuş tüyü gibi hafif olan bu nezîh tâbiri anlamaya muktedir kaç kişi bulunur? Mafya sırf İstanbul'da yıllık takrîben 10 milyar doları kontrol edecek kadar büyümüş (hâşâ; mâşâallah, devleşmiş demeliydim); medâr—ı iftihârımız özel bankalar bir çırpıda 10 milyar doları yutmuş; resmî bankaların zararı 20 milyar dolar; Türkiye'yi dize getirmek için harekete geçen Batı, bir tuşa basarak iki haftada o şanlı yabancı sermâye eliyle  netîceten yabancı, yâni ecnebî (frenkçesi foreigner olup, stranger ile karıştırılmamalıdır), yâni "el", be birâder; el atına binen tez iner diyen ceddimize bir rahmet okuyalım bâri  bu ülkeden 7 milyar doları dışarıya kaçırmış; 17 Ağustos ve 2 Kasım depremleri için içeriden ve dışarıdan gelen aynî ve nakdî yardımların âkıbeti belli değil  (aslında, çok belli); ihrâcat geriliyor, ithâlât patlıyor; şimdilik Kürtçe TV ile tam cepheden taarrûza geçen hareketin nerede duracağı belli değil; dünyada îtibârımız dibe vurmuş, bizimle konuşan herkes  en başta millî mürebbiyemiz Bayan Roth hazerâtı  parmağını sallayarak, tehdît ve tahkîr ederek konuşuyor, vesâire, vesâire...
 </p>
 <p class="metin">
  Buna mukabil; etkili ve yetkili mercîlerin ve zevâtın, dışarıda herkes, içeride bilumum zorba ve hırsız makulesine karşı kıldan ince, ipekten yumuşak olan boynu, mâsum ve dürüst vatandaşlar karşısında baobab ağacından daha kalın, çelikten daha mukaavim. Kendisini bütünüyle daracık gündelik iç politikanın sınırları içine çeken Devlet Aklı  —La Raison d'état'nın böyle de tercüme edilebileceğini düşünüyor ve soruyorum: Öyle bir şey acaba hakîkaten var mı?— ana politikasını İrticâ ve Başörtüsü'ne kilitlemiş vazıyette; gözü başkasını görmüyor. "Ekonomik suça ekonomik cezâ" gibi akıla ziyan bir kılıfla, alâmeleinnâs, borçları—batakları sırtımıza yıkarak, çalınanları bize ödettirerek, birer hırsızlık kumpanyasına tahvîl olmuş olan batık özel bankaları ve birer yeme ve yedirme mekanizmasına tahvîl olmuş batık devlet bankalarını kurtarmak, hırsızları aklamak, çalıntılara yeni çalıntılar eklemek; mafyacı ve çetecilerle pazarlaşmak v.b. gibi biz nâçiz ednâ kulların aklının kârı olmayan, Devlet, Millet ve Vatan selâmeti için fevkalhad ciddî ve mühim işlerden başını alamayan şanlı hükûmetimizin lâkayd, ilgisiz ve şaşkın gözleri önünde işbu dehşet verici gelişmeler gelişmeye devam ediyor. Lâkin herşeye rağmen hiçbirşey yapmadığını söylemek de kadir bilmezlik olur: Uçana—kaçana yeni zamlar; memura, dula, yetime vatan—millet, sakarya nutukları ve şükür, sabır, kanâatkârlık ve tevekkül tavsiyeleri ve buna mümâsil Hikmet—i Hükûmet   —yukarıda zikrolunan La Raison d'état'nın bir manâsı da budur— ile işbâ hâlinde azîm işler...
 </p>
 <p class="metin">
  ... ve başka mühim icrâatlar: Bu garip toplum, Latin—Amerika diktatörlüklerinin kendi halklarını "futbol" ve "fiesta" ile senelerce uyutarak saltanat sürmeleri gibi, "cambaza bak" misillû saçma—sapan gündemlerle avutuluyor. Topluma sunulan gündemlere bir bakınız lûtfen: Acaba Mesîh gerçekten geldi mi? En hakikî Mesîh, Öz Mesîh, Mezarcı mı Ağca mı? Ya iyice ayağa düşürülen "Türkçe Kur'ân Show"a ne demeli? Ya Futbol! Amanallah, ya Futbol! Lâkin, yetmez; uyuşturucuyu damardan zerketmek için bunlar kifâyet etmez; dahası gele! TV'lerde kültür zavallılarını ekran karşısına çivilemek için çok ince—âyâr hazırlanmış saçma—sapan, abidik—gubidik kabîlinden, "...mı acaba"lı, "... son karârınız mı?"lı, "...emîn misiniz?"li ve ilââhir türünden sözümona "bilgi yarışması" programları (hangi "bilgi" yâhû; düpedüz içtimâî cehâlet testi); saçmalıkta ve müptezellikte zirveye tırmanan "neremi, neremi" ve "kadirizm" kabîlinden magazin ve televole süprüntüleri; içi bomboş TV dizileri... falan ve fülân...
 </p>
 <p class="metin">
  Ve tüm bunların üstüne üstlük, sessiz (veya sessizleşmiş, yâhut sessizleştirilmiş) ve sinik (veya sinmiş, yâhut sindirilmiş), siyâsetsiz (veya siyâsetsizleşmiş, yâhut siyâsetsizleştirilmiş); tepkisiz, veya hissiyatı körel(til)miş, sinirleri kökünden sökülmüş bir toplum! Bir futbol zaferini tes'îd etmek içün sokağa fırlanılan bu cemiyette niçin acaba Ermeni Meselesi için en basit bir tavır dahi konmaz? Yoksa, bunun kendisi mi bir tavır: Doğrudan Devlet'e ve binnetîce onun savunduğu herşeye karşı?
 </p>
 <p class="metin">
  ... yoksa bir "toplumsal anomali" mi yaşamaktayız?
 </p>
 <p class="metin">
  *  *  *
 </p>
 <p class="metin">
  Fakat bütün bunların arasında hepsinden daha mühim olduğunu düşündüğüm başka bir "toplumsal anomali" dikkatimi çekiyor: Herkes, ama Hükûmet de dâhil hemen—hemen herkes, nefesini tutmuş, mûcizevî âsâsı ile her problemimizi kökten çözecek "Mesîh"in teşrîfine muntazır.
 </p>
 <p class="metin">
  Evet, dostlar: Bir mesîh bekliyoruz; adı, gerçek ya da uydurma, hiçbir kutsal (veya kutsal olma iddiasındaki) metinde geçmeyen, tamı—tamına dünyalı ve dünyevî, profan ve seküler bir Mesîh: "Avrupa Birliği!"
 </p>
 <p class="metin">
  *  *  *
 </p>
 <p class="metin">
  Bu işi konuşalım; yırtıcı kurtların boynuna tasma takmakta, dev gibi filleri kuzuya çevirmekte pek mâhir, sömürge konusunda ziyâdece tecrübe ve müktesebât sâhibi, Perofan Mesîhimiz, Avrupa Birliği hakkında konuşalım.
 </p>
 <p class="metin">
  Bu "fil hikâyesi" de nerden çıktı derseniz, bekleyiniz; ben buradayım.
 </p>
 <p class="metin">
  dhocaoglu@yahoo.com
 </p>
 <p class="metin">
  dhocaoglu@superonline.com
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/analiz/1.htm), [web.archive.org (arşiv bağlantısı)](http://web.archive.org/web/20010707131035/http://www.aksiyon.com.tr:80/2000/314/analiz/1.htm)
