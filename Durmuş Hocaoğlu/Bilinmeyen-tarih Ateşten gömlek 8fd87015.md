# Ateşten gömlek

*Durmuş Hocaoğlu Bilinmeyen-tarih*

<div>
 <font>
  <img border="0" height="1" src="/web/20050228022521im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050228022521im_/http://www.aksiyon.com.tr/resim/415/32.jpg" vspace="5"/>
  </p>
 </font>
 <font class="content">
  Tek başına iktidara gelen AKP’nin önündeki problemlerin en belli—başlılarından seçilerek hazırlanmış en muhtasar bir siyâsî potpuri dahi bu yazının mekânını ziyâdesiyle aşmaya yetecektir; ancak, biz aynı zamanda zihnî bir tasarrufa da yararlı olacağı düşüncesiyle bütün bunları özlü bir şekilde bir tek tâbir ile verebiliriz: “Ateşten Gömlek”
 </font>
 <br/>
 <p>
  <font class="content">
   Takrîben üç ayı mütecâviz bir müddetten beri evlerimizin dâvetsiz misafirleri olan hemen—hemen günün en yüksek “reytingli” saatlerinde televizyonlarımızı işgal eden, ezici ekseriyeti de samîmiyet ve ihlâstan yana sıfır çeken siyâset erbâbının saçlarının ak mı kara mı olduğunu hep birlikte gördük; denizler dalgalandı, çarpalandı, duruldu ve çok dikkat çekici ve fikrimce üzerinde kemal—i ciddiyetle durulması iktizâ eden sonuçlar ile nihâyetlendi. Bu mühim sonuçlardan birisi, O’nun bir “öfke ve intikam seçimi” olduğunu açıkça göstermesidir: Yoksullaştırılan ve mağdur edilen kitlelerin öfkesinin demokratik tarzda bir deşarjı! Geçen üçbuçuk yıllık dönem, Türk toplumunun hukukî açıdan mağdur edildiği; iktisâdî açıdan ise gelirlerinin, zenginlik ve kaynaklarının hebâ edilerek, çalınarak, yenerek—yedirilerek fakirleştirildiği bir utanç dönemi olmuştur. 3 Kasım seçimleri, Türk halkının, sivil toplum olma konusunda henüz aşılamamış zaafiyetten dolayı, iki seçim arasında kendilerine ulaşarak müdâhale etmesi imkânının bulunmadığı, muayyen bir müddetle mukayyet olmak üzere kendileriyle adetâ katolik nikâhı akdetmiş olduğu “seçilmiş derebeyler” mesâbesindeki temsilcilerinin, gelirlerinin gaspedilmesi ve haklarının çiğnenmesi karşısında sessiz kalması ve hattâ bu fâciaya iştirâk etmesi karşısında çıldırtıcı çâresizliğinin yarattığı büyük öfke ve infiâlin bir volkan gibi patlamasıyla bir intikam şekline dönüşmüştür.
   <br>
    <br>
     Seçim’deki bu belirleyici karakteristik özellik, 1987 seçimlerinden beri Türkiye genelinde ilk defa bu kadar yüksek bir rey nisbeti elde edebilme muvaffakıyyetini gösteren AKP’nin bu zaferinin, adı geçen partinin câzibesinden ziyâde gerek parti ve gerekse de genel başkanı üzerinde yoğunlaşmış mağdûriyetin ve öfkeli kitlelerin gazaplarının yegâne temsil adresi olarak düşünülmesinin yaratmış olduğu itmede açıkça görülebilmektedir.
     <br>
      <br>
       Bu öfke ve intikamın acı sonucu ise karşımıza bir başka mühim netîce olarak “tasfiye”yi çıkarmış olmasıdır. Gerçekten de bu seçimler demokrasi tarihimizde Halk eliyle gerçekleştirilen en büyük “siyâsî tasfiye”dir; bâzı bakımlardan çok yerinde ve hayırhah, bazı bakımlardan ise mahzurlu olan bir tasfiye!
       <br/>
       <br/>
       İşbu “tasfiye”de dikkatleri çeken en başat hususlara gelince: İlkin, Meclis’in kısm—ı âzâmı îtibâriyle umûmî bir tasfiyeye tâbî tutulduğu görülmektedir; 18 Nisan 1999 seçimlerinde büyük bir ümit ile, kendisine hakkını hukukunu koruması için vekâlet verilen Meclis bu vekâletini lâyıkı veçhiyle yerine getirememiş olduğu için, gelen cezâ da ammeten olmuş, ciddî sayılabilecek bir parti farkı gözetmeksizin bütün Meclis hedef seçilmiş ve adetâ topyekûn tasfiye edilmiştir. Yine bu tasfiyede dikkat çeken ikinci bir husus da, öncelikle iktidar partilerinin çok katı bir şekilde kıyıma tâbî tutulmuş olmasıdır. Türkiye’yi üçbuçuk sene boyunca yöneten üç başlı hilkat garîbesi Hükûmet’in tamâmının oylarının yüzde onbeşi ancak bulmasının; DSP’nin sıfırlanmasının, ANAP’ın bütün uzuvlarının ve MHP’nin ise yarıdan daha fazlasının budanmasının ciddî bir anlamı vardır: Bidâyetinden beri bir türlü gerçek anlamda bir siyâsî parti olarak kurumsallaşamamış, ismindeki “demokratik” ibâresine karşılık, hep “demir yumruklu Ecevitlerin partisi” olarak kalmış bulunan DSP, Bay Ecevit’in fizikî olarak erimesini andırır bir biçimde eriyip gitmiştir; ANAP’ın budanması ise, toplum nezdinde, her sene git—gide artan nisbetlerde adı yolsuzluklarla özdeşleşir hâle gelmesinin ve ıslah olma kaabiliyetini kaybettiğini âşikâre izhar etmesinin bir netîcesi olarak, adetâ her seçimde dilim dilim doğranarak yapılan ızdıraplı bir tecziyedir. Belirli bir “kemik taban” sâhibi olduğu için MHP’deki erime bir yerde durdurulabilmiştir, ancak, bu kemiğin bizzat kendisinin dahi erimeye ne denli mukaavim olduğunu zaman gösterecektir. Tasfiyede dikkat çeken üçüncü husus, İktidar partileri yanında Muhâlefet’in de silinme noktasına gelmesidir ki Ana Muhâlefet konumundaki DYP’nin uğramış olduğu hüsran çok ibretler ile doludur: Türkiye’yi okuyabilme kudret ve ferâsetinden mahrum, bir türlü şehirlileşmeye muvaffak olamayan, dayandığı köylü tabanı gibi hızla eriyen DYP’nin MHP gibi kemikleşmiş bir çekirdeği de bulunmadığı için ileriki yıllarda tamâmiyle ortadan kalkabileceğini de göz ardı etmemek gerekmektedir. Sâdece iktidar partilerinin değil, muhâlefetin de erozyona uğradığı ve ufalandığı ve bu bakımdan muhtemelen dünya siyâsî literatürüne bile geçebilecek bu seçimlerin bu konudaki en çarpıcı örneklerinden birisi de, 1995 seçimlerinin galibi olan ve “Erbakan” ile özdeşleşmiş bulunan Saadet Partisi’nin uğramış bulunduğu hezîmettir.
       <br/>
       <br/>
       Seçimlerin ortaya koymuş olduğu bir başka mühim netîce de, ileri sürüldüğünün aksine, Avrupa Birliği’nin Türk toplumu nezdinde birinci dereceden bir siyasî tercih kriteri olmadığını açıkça göstermesidir. Öyle görünmektedir ki, slogan seviyesinden yukarıya çıkamayan, içi doldurulmamış, sığ bir AB karşıtlığı da AB taraftarlığı da prim yapmamaktadır. Nitekim bir nevi’ AB lobisi mâhiyetine bürünen ve bütün politikasını AB’ye endeksleyen ve bütün problemlerin çözüm adresi olarak AB’yi gösteren ANAP da, aynı şekilde sığ ve derinliksiz, bir AB karşıtlığı propagandası yürüten, AB’ye ‘evet’ mi ‘hayır’ mı dediği bile pek belli olmayan MHP de bu gayretlerinden herhangi bir hayır görememişlerdir. Kezâ, üzerinde durulmasında fayda mülâhâza ettiğim bir diğer mühim sonuç ise, etnik temeldeki siyâsetin, özellikle “etnikçilik” denince hemen akla gelen ve bu kavram ile özdeşleşen Kürt etnikçiliğinin de coğrâfî olarak hayli geniş görünmesine karşılık Türkiye nüfusu içerisinde ancak yüzde altı civarında bir hacim işgal eden dar bir alan dışında siyâsî bir getiri sağlayamamasıdır. Her ne kadar strateji değiştirerek “Türkiye’nin partisi” olduğunu deklare etse de samimiyeti asla inandırıcı olmayan DEHAP’ın almış olduğu oylar, içinde ayrılık fikirleri taşıyan siyâsî bir hareketin marjinal kalmaya mahkûm olduğunu göstermiş bulunmaktadır. Vâkıa AKP’de belirli bir güç ve etkinliğe sahip olduğu söylenebilecek bir etnikçi damarın mevcûdiyetinden söz edilebilirse de, bu damarın DEHAP’ın hemen deşifre edilen basit bir hîle—i şeriyyeyi andıran sırıtkan kurnazlık ile setremeye gayret ettiği kaba ayrılıkçılığından farklı ve daha “soft ve light” olacağını en azından şimdilik düşünebiliriz. Etnikçiliğin siyâsî bir getirisinin olmadığı da yine aynı şekilde, tersinden bakıldığında, MHP’nin tirajik düşüşünden de görülmektedir.
       <br/>
       <br/>
       Alınan bu netîce bir yanıyla “tecziye” olduğu gibi bir yanıyla da bir “istikrar” arayışıdır; ancak, burada konunun başka bir önemli yanına, “temsil problemi”ne geçmekteyiz. “İstikrar” ile “adâlet” arasındaki dengenin birincisi lehine bozulması, Seçmen tercihinin yüzde kırkbeşinin Meclis dışında kalarak temsil edilme imkânından mahrum kalması, tasfiye edilen eski Meclis yerine teşkîl edilen yeni Meclis’in lûtfen dikkat: “Hükûmet”in değil, “Meclis”in bir tür “çoğunluk hegemonyası” yaratmasına sebebiyet vermiş bulunmaktadır ki bunun da, Meclis’in ciddî mânâda bir temsil problemi ile karşı—karşıya bulunması demek olduğuna ve şimdilerde henüz Seçim’in biraz da magazin tarafı önde durduğu için pek hissedilmeyen bu problemin ileride büyük krizlere kaynak olabileceğine ve meşrûiyet tartışmalarına yol açabileceğine dikkat edilmelidir. Bu krizlerin en büyüklerinden birisi temsil imkânından mahrum olduğu için yıpratıcı davranacak güçlü ve hırçın bir Meclis dışı muhâlefetin ortaya çıkması, ve bir diğeri de bununla bağlantılı olmak üzere, yeni iktidârın beklenen performansı gösterememesi durumunda ömrünün kısalması ve normal tarihten önce yeni bir seçimin kapıyı çalmasıdır.
       <br/>
       <br/>
       Tek başına iktidara gelen AKP’nin önündeki problemlerin en belli—başlılarından seçilerek hazırlanmış en muhtasar bir siyâsî potpuri dahi bu yazının mekânını ziyâdesiyle aşmaya yetecektir; ancak, biz aynı zamanda zihnî bir tasarrufa da yararlı olacağı düşüncesiyle bütün bunları özlü bir şekilde bir tek tâbir ile verebiliriz: “Ateşten Gömlek”. Evet; Türkiye artık bir ateşten gömlek olmuştur; değil ki giyeni, temas edeni bile yakan ateşten bir gömlek! Bunun ne demek olduğunu anlamak için, her birisi başlı başına birer problem alanı olan ve en başta “Demokrasi ve Hukuk Devleti” problemi ile “Türkiye’nin hürriyet ve istiklâli problemi” başta olmak üzere, hepsi de sıcağı sıcağına şimdiki seçimin galibi olan AKP’nin avuçlarına tutuşturulan aşağıdaki konu başlıklarına kısa bir göz atmak dahi yeterli olacaktır:
       <br/>
       <br/>
       Kötü yönetim, sûiistimâller, talan ve hırsızlıklar netîcesinde tam kıvamlı bir borç—fâiz batağına saplanan ülkemizin mevcut bütçesi gerçek anlamda bir bütçe olmaktan çoktan çıkmış, iş göremez bir hâle gelmiş bulunmakta; ancak, fâiz giderlerini, zarûrî personel ve savunma harcamalarını, sosyal güvenlik kuruluşlarının açıklarını zor—belâ karşılayabilmekte; Devlet’in vazgeçilemez bâzı masraflarına idâre kabîlinden günlük devir yapabilen bir meblâğ da çıkarıldıktan sonra eğitim, ilmî ve sınâî araştırma—geliştirme, sağlık ve adâlet alanlarına gülünç miktarlar tahsîs edilebilmekte ve en hayâtî yatırımlara dahi hemen—hemen hiç para kalmamaktadır. Buna, müzmin ve gayri kaabil—i tedavi bir dert kaynağına dönüşmüş bulunan, “Devlet’in enflasyonun en büyük kaynağı hâline gelmiş olduğu” gerçeğini de eklemeliyiz.
       <br/>
       <br/>
       Yine aynı konuyla ilgili olmak üzere, içtimâî ve iktisâdî problemlerin en büyüklerinden olduğu tartışmasız olan “işsizlik, kalkınma ve gelir dağılımı” ile toplumun muhtelif kesimleri arasındakiler de dâhil edilmesi gerekmekle berâber kendisini kendi milletine karşı müdâfaa etme lüzûmunu hisseden bir devlet yönetiminden kaynaklanan Devlet ile toplum arasındaki uyumsuzluklar ve ihtilâflardan oluşan “toplumsal gerginlikler ve karşılıklı güven” probleminin de handiyse had safhaya varmış olduğunu hâtırlatmak lâzım gelmektedir.
       <br/>
       <br/>
       Bu listeye çok daha fazla şeylerin eklenmesi de mümkündür ve aslında şarttır da; fakat bütün bunların en mühimi, ilk önce, mutlaka ve behemehâl halletmesi gereken en büyük baş ağrısı kaynağı olan “Siyâsetin Temizlenmesi Problemi”dir. Türkiye’de siyâsete ve siyâsetçiye olan îtimad hissi dibe vurmak, tamâmiyle zâil olmak üzeredir; zâten tabiatı muktezâsınca kirli bir san’at olan Siyâset, ülkemizde ne yazık ki mülevves bir cîfeye dönüşmüş bulunmaktadır. Siyâset’in temizlenebilmesi için yapılması muhakkak şart olan birinci icrâat, açık ve şeffaf yönetim ve ikincisi de bununla bağlantılı olarak “Meclisin îtibârı problemi”nin halledilmesidir. Maalesef bugüne gelinceye kadar toplum nezdinde haklı olarak yerleşen ve hiç de yanlış olmayan kanâat, bütün yolsuzlukların ucunun gelip—gelip Meclis’teki siyâsîlere ve siyasî müesseselere, yâni partilere dayanmakta, fakat orada çözülemez bir kördüğüme dönüşmekte olmasıdır.
       <br/>
       Yukarıda da zikretmiş olduğumuz gibi, seçim zaferinin büyük nisbette AKP’nin câzibesinden ziyâde konjonktürün defiasının mahsûlü olduğu asla unutulmamalı ve kendinde bulunmayan güçler vehmedilmemeli; aksi takdirde kamu desteğinin sür’atle düşeceği, gelen oyların geldiği gibi gideceği unutulmamalı, ibret almak için de 1999 seçimlerinin galipleri olan DSP ve MHP’nin âkıbeti dâimâ göz önünde tutulmalıdır. Ve yine unutulmamalıdır ki, İktidar, her gün düzenli olarak “başarı” adı verilen besleyici bir gıdâ ile tegaddî eyleyen; bu gıdâsı verildikçe sahibine sadâkatle hizmet eden, aç bırakılınca da onu yiyen bir canavardır.
       <br/>
       Henüz herşeyin başında bulunmaktayız; ümid ve duâ etmekteyim ki 4 Kasım sabahı tâze bir başlangıç olsun.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2126), [web.archive.org (arşiv bağlantısı)](http://web.archive.org/web/20050228022521/http://www.aksiyon.com.tr:80/detay.php?id=2126)
