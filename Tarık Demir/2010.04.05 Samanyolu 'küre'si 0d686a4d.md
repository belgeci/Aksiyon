# Samanyolu ‘küre’si

*Tarık Demir 2010.04.05*

<font class="agenda2NewsSpot">
 Samanyolu Yayın Grubu’na bağlı 7 televizyon ve 3 radyonun yayınları artık bir tık ötede. İstediğiniz programı istediğiniz zaman izleyebileceksiniz.
</font>
<font class="newsDetail">
 <p class="MsoNormal">
  İnternet teknolojisi dünyayı iyiden iyiye küçültürken, kullanıcıların beklentileri her geçen gün büyüyor. Neyse ki hizmet verenler beklentileri karşılamak için var gücüyle çalışıyor. Sözü uzatmadan öze varalım; Samanyolu Yayın Grubu, televizyon seyircileri için öyle bir hizmet başlattı ki duyunca “Tam da bunu bekliyordum.” diyeceksiniz. Gruba bağlı yedi televizyon ve üç radyonun yayınları artık bir tık ötede. www.kure.tv adresinden hem yayındaki programları izleyebiliyorsunuz hem de eski programları istediğiniz zaman seyretme imkânınız var. Ayrıntıları Samanyolu Yayın Grubu Başkanı Hidayet Karaca’dan alıyoruz…
 </p>
 <p class="MsoNormal">
  -Kısa süre önce Küre.tv’yi açtınız, bu site ile neyi hedefliyorsunuz?
 </p>
 <p class="MsoNormal">
  Bilindiği gibi interneti fazlaca kullanan bir ülkeyiz. İnternet başında en fazla vakit geçiren ülkelerin başında geliyoruz. Bir araştırmaya göre Türkiye, Avrupa’da günlük internet kullanım süresine göre üçüncü sırada. Bunda genç nüfusun da payı var. Diğer taraftan özellikle genç nüfusa artık geleneksel TV yayıncılığı ile ulaşmak her geçen gün zorlaşıyor. Bu kitle, istediği zaman istediği programı izlemek istiyor. İnternete bağlanabildikleri her ortamdan yayınlara ulaşabilmeliler.
 </p>
 <p class="MsoNormal">
  Kure.tv ile yayın grubumuza ait kanalların ürettiği programları izleyicilere internetin sağladığı esnekliklerle ulaştırmayı hedefledik.
 </p>
 <p class="MsoNormal">
  Samanyolu Yayın Grubu, sadece Türkiye’de değil, dünyanın hemen her yerinde ilgi gören bir grup. Farklı ülkelerde yaşayan vatandaşlarımızdan büyük talep alıyoruz. Uydular vasıtasıyla kimine ulaşabiliyor, kimine ulaşamıyoruz. Ancak internet, ağlarını her yere ulaştırdı. Ve bant genişlikleri gün be gün artıyor. Görüntülü yayıncılık kolaylaşıyor.
 </p>
 <p class="MsoNormal">
  Dünyanın değişik noktalarındaki seyircilerimize ulaşmak da hedeflerimizden biri. Küre.tv’nin bu aşamada büyük hizmet edeceğini düşünüyoruz.
 </p>
 <p class="MsoNormal">
  Ülkesinde olup bitenden haberdar olmak, sevdikleri dizileri hem kendileri izleyip hem de çocuklarına seyrettirmek isteyenler için büyük bir fırsat olacaktır.
 </p>
 <p class="MsoNormal">
  -İzleyicinin ilk tepkisi nedir? İnsanlar Küre.tv’yi sevdi mi?
 </p>
 <p class="MsoNormal">
  Meraklı izleyiciler zaten paylaşım sitelerinden yasal olmayan yöntemlerle yüklenmiş videoları takip ederek programları izliyordu. Biz onlara daha yüksek kalitede bir hizmet sunuyor olmamızdan dolayı talep beklediğimizin üstünde. Kendi içeriklerimizi farklı ama önemli olan bir yolla da seyircimize ulaştırmış olduk. İlk hafta hem içerikten sorumlu hem teknik arkadaşlarımızın beklediğinden çok daha fazla ilgiyle karşılaştık. Bu bize moral verdi, yeni yatırımlar için önemli veriler sundu.
 </p>
 <p class="MsoNormal">
  Gelen mailler seyircimizin Küre.tv’den büyük memnuniyet duyduğunu gösteriyor. Videoların bilgisayarlarına indirilmesi konusunda büyük talep var. Bununla ilgili bir formül üzerinde arkadaşlarımız çalışıyor. Çünkü indirilen videoları başka yerlerde de yayınlamak isteyenler çıkıyor. Bunun önüne geçmek ama aynı zamanda seyircimizi de memnun etmek istiyoruz.
 </p>
 <p class="MsoNormal">
  -Aslında ilk rakibinizin yasa dışı çalışan paylaşım siteleri olduğunu söyleyebiliriz herhâlde...
 </p>
 <p class="MsoNormal">
  Evet, maalesef bu konuda ülkemizde fikir hakları ihlalleri çok yüksek. Bazı internet siteleri yayıncı kuruluşlara ait programları yasa dışı olarak yayınlıyor. Biz bunu önlemek için Televizyon Yayıncıları Derneği (TVYD) bünyesinde gerekli çalışmaları yapıyoruz.
 </p>
 <p class="MsoNormal">
  -İlk izlenimlerinize göre Küre.tv izleyicisinin profili hakkında neler söyleyebilirsiniz?
 </p>
 <p class="MsoNormal">
  Küre.tv’yi ziyaret edenlerin büyük kısmı 20-35 yaş arasında ve yüzde 65’i erkek. Ağırlıklı ülkeler Almanya ve Amerika olmak üzere yüzde 35’i yurt dışından geliyor. Yurt dışındaki vatandaşlarımızdan ve Türkçe öğrenen öğrencilerden yoğun talep alıyoruz. Farklı talepler de geliyor. Alt yazılı yayınlar gibi. Orta vadede bu konuda da çalışmalar planlanıyor. Arkadaşlarımın bana verdikleri rapora göre 101 ülkeden sitemize giriş yapılmış. Çok mutlu etti bu bizi. Bir anlamda Türkiye’yi dünyaya taşıyoruz.
 </p>
 <p class="MsoNormal">
  -Türkiye’de internet bağlantı hızları Küre.tv’yi izlemek için yeterli mi? Kullanıcılardan bu konuda nasıl bir geri dönüş aldınız?
 </p>
 <p class="MsoNormal">
  İnternet bağlantı hızı ülkemizde fena sayılmaz. Bu konuda çok hızlı mesafe katettiğimizi söyleyebilirim. Fakat abonelik şartlarına göre farklı hızlarda olanlar var elbette. Bir de bütün dünyayı düşünmek zorundayız. Bu sebeple üç farklı kalitede video yayını yapıyoruz. Düşük kalite, normal kalite, HD kalite. Bizi takip edenler bağlantı hızlarına göre istedikleri alternatifi seçip rahatlıkla hem canlı yayınlarımızı hem de videolarımızı seyredebilir.
 </p>
 <p class="MsoNormal">
  Bizi takip edenleri; sevdikleri dizileri takip edebilmeleri, muhteşem arşivlere ulaşabilmeleri, haberlerden her yerde haberdar olmaları için www.kure.tv’ye bekliyoruz.
 </p>
</font>

Kaynak: [www.aksiyon.com.tr](http://aksiyon.com.tr/aksiyon/haber-26482-269-samanyolu-kuresi.html), [web.archive.org (arşiv bağlantısı)](http://web.archive.org/web/20101119204449/http://aksiyon.com.tr/aksiyon/haber-26482-269-samanyolu-kuresi.html)
