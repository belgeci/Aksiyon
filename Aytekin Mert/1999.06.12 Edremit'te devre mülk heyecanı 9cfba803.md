# Edremit'te devre mülk heyecanı

*Aytekin Mert 1999.06.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Turizmin sıkıntıda olduğu haberleri kamuoyunun gündemini meşgul etse de orta vadede Türkiye'nin 'bacasız sanayii'nin önü çok açık.
  </font>
 </div>
 <div id="newsText">
  <font class="detail-text">
   Orta ve büyük ölçekte şirketlerin yatırım planlarına baktığımızda turizm yatırımlarındaki artış hemen dikkat çekiyor.
   <br/>
   <br/>
   Yurt içi ve yurt dışı turizm açısından giderek yükselen bir grafik takip eden devre mülklere olan rağbet de her geçen gün artıyor. Özellikle kaplıca turizmiyle özdeşleşen devre mülklere yeni bir soluk getirmeyi amaçlayan ENTUR, orijinal bir proje ile kamuoyunun karşısına çıktı. Entur, her hafta sonu düzenlediği ücretsiz turlarla, yeşili, maviyi ve şifalı kaplıca sularını bir arada bulunduran Edremit Kaplıca Evleri'ni tanıtıyor.
   <br/>
   <br/>
   Entur Turizm İnşaat Ltd. Şti. Yönetim Kurulu Başkanı Nusret Yıldırım, yaptıkları çalışmaları tek cümleyle özetliyor: "Biz maket değil, gerçek devre mülk satıyoruz." Hava ve kara ulaşımı yönünden kolay bir merkezde bulunması, havası, denizi, doğası ve kaplıca suyunun bir çok hastalığa şifa olmasından dolayı tesis için Edremit'in tercih edildiğini ifade eden Yıldırım, " Projemiz iki etaptan oluşuyor. Birinci etap 1860 devreden, ikinci etap ise 4800 devreden oluşuyor. Ayrıca bunların yanına 330 yatak kapasiteli 4 yıldızlı bir otel projemizin de çalışmaları devam ediyor" dedi.
   <br/>
   <br/>
   "Köstek değil destek istiyoruz"
   <br/>
   <br/>
   Amaçlarını, "Vatandaşımıza yörenin tabii güzelliklerini en ucuz ama en kaliteli şekilde sunmak" şeklinde belirten Entur Genel Müdürü Emin Bilgiç de tesisin Türkiye'nin ilk beş büyük kaplıca tesisinden biri olduğunu, proje bedelinin de 10 milyon dolar olarak hesaplandığını belirtti. Rehabilitasyon ve fizik tedavi ünitelerinin Türkiye'nin sayılı merkezlerinden birisi olacağını ifade eden Bilgiç, "Türkiye'de uzmanlara göre şifalı sularla tedavi olabilecek 10 milyonun üzerinde hasta bulunuyor. Bunların tedavisi için bizim kendi tesisimiz gibi daha yüzlerce, binlerce tesise ihtiyaç var. Devletin bu durumu gözönüne alarak bu tür yapılanmaların desteklenmesini bekliyoruz. Öyle ki biz buraya bu tesisi kurup, yerin altından suyu çıkarıp halkın hizmetine sunduk ama 5 yıl boyunca da 70 milyar para ödemeye mahkum olduk. Şimdi soruyorum; biz bu suyu yerin altından çıkarıp halkın hizmetine sunmasaydık daha mı iyi olacaktı? Bürokratik engellerin ve akıl almaz ödemelerin durdurulması için bu tür yapıları yapacaklara devletin köstek değil, destek olmasını bekliyoruz." diye konuştu.
   <br/>
   <br/>
   Genç ama etkili
   <br/>
   <br/>
   Her hafta sonu cuma ve cumartesi olmak üzere ücretsiz devre mülkleri tanıtım turları düzenlediklerini, çevrede bulunan tabii güzelliklerin gezilmesinden sonra devre mülklerin tanıtımının yapıldığını kaydeden pazarlama yönetmeni Metin Gündüz, Türk aile yapısının geçerli olduğu tüm kesimleri turlarına beklediklerini söyledi. İlgilenenler için telefon numaraları: 0216  330 39 02/03
   <br/>
   <br/>
   Entur devre mülklerinde:
   <br/>
   <br/>
   Binalarda çift asansör, uydu anteni ve intercom haberleşme sistemi mevcut.
   <br/>
   <br/>
   15 günlük olarak satılan devre mülkler 45 ve 90 metrekarelik konutlardan oluşuyor.
   <br/>
   <br/>
   Tapular peşin alımlarda hemen, taksitli alımlarda, taksitler bittikten sonra veriliyor.
   <br/>
   <br/>
   Odalarda, Amerikan mutfak ve banyo bulunurken, 90 metrekarelik devre mülklerde  yatak odası da bulunuyor.
   <br/>
   <br/>
   Kaplıca evlerine hava ve kara ulaşımı bakımından da kolayca ulaşılabiliyor. İstanbul'dan DarıcaTopçular arası 30 dakika süren feribot yolculuğu da dahil, 6 saatte ulaşılabiliyor. Edremit hava limanının evlere uzaklığı 2 kilometre. Edremit, Balıkesir'e 80, İzmir'e ise 210 km uzaklıkta bulunuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5176-34-edremitte-devre-mulk-heyecani.html), [web.archive.org (arşiv bağlantısı)](http://web.archive.org/web/20120403182507/http://www.aksiyon.com.tr:80/aksiyon/haber-5176-34-edremitte-devre-mulk-heyecani.html)
