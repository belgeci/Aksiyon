# Güneydoğu'da bir Atlantis

*Oğuzhan Köse 2016.02.16*

<div class="pNewsDetailMainContent ctx_content" itemprop="articleBody">
 <p>
  Hasankeyf için yıllardır süren baraj tartışması, Meclis’ten geçen yasa tasarısıyla son buldu. 10 bin yıllık yerleşim yeri, Dicle Nehri üzerine inşa edilecek barajla sular altında kalacak. İlçe, devlet dairelerinin çoktan gittiği üst bölgedeki yeni yerleşim alanına taşınacak.
 </p>
 <p>
  <img alt="" src="http://web.archive.org/web/20160219132550im_/http://medya.aksiyon.com.tr//aksiyon/2016/02/16/575255.jpg"/>
 </p>
 <p>
  <img alt="" src="http://web.archive.org/web/20160219132550im_/http://medya.aksiyon.com.tr//aksiyon/2016/02/16/575256.jpg"/>
 </p>
 <p>
  <img alt="" src="http://web.archive.org/web/20160219132550im_/http://medya.aksiyon.com.tr//aksiyon/2016/02/16/575257.jpg "/>
 </p>
 <p>
  Güneydoğu’da yaşanan olaylar nedeniyle tarihî ilçedeki hareketlilik durma noktasına gelmiş. Esnafın çoğu siftah yapamadan kapatıyor günü. Her köşe başında boşa çıkmış turist rehberleri… Hemen hepsi, çocukluğu tarihî mekânlarda geçmiş işsiz delikanlıları ilçenin.
 </p>
 <p>
  Sessiz bir göç havası hissediliyor Hasankeyf’te. Güneydoğu’nun diğer şehirlerinden farkı ise geriye dönüşü olmaması… Çobanların hayvanlara barınak olarak kullandığı mağaralar, tarihî cami ve kiliseler, günbatımı âşıkların buluştuğu Hasankeyf Kalesi, manzarasına doyum olmayan Taş Köprü… Hepsi de Atlantis gibi suyun altında kalmayı bekliyor.
 </p>
 <p>
  Yasa tasarısından sonra evini devlete satıp yeni yerleşim yerinden konut alanlar da olmuş, evini satıp büyük şehirlere göçenler de... Kalanlar ise hem umutlu hem de karamsar. Yeni Hasankeyf, belki tatsız bir yerleşim yeri olacak, belki de turistlerin teknelerle tarihî kalıntıları gezdiği turistik bir belde.
 </p>
 <p>
  <img alt="" src="http://web.archive.org/web/20160219132550im_/http://medya.aksiyon.com.tr//aksiyon/2016/02/16/575258.jpg "/>
 </p>
 <p>
  <img alt="" src="http://web.archive.org/web/20160219132550im_/http://medya.aksiyon.com.tr//aksiyon/2016/02/16/575259.jpg "/>
 </p>
 <p>
  <img alt="" src="http://web.archive.org/web/20160219132550im_/http://medya.aksiyon.com.tr//aksiyon/2016/02/16/575260.jpg "/>
 </p>
 <p>
  <img alt="" src="http://web.archive.org/web/20160219132550im_/http://medya.aksiyon.com.tr//aksiyon/2016/02/16/575261.jpg "/>
 </p>
</div>


Kaynak: [www.aksiyon.com.tr](http://www.aksiyon.com.tr:80/foto-roportaj/guneydoguda-bir-atlantis_553870), [web.archive.org (arşiv bağlantısı)](http://web.archive.org/web/20160219132550/http://www.aksiyon.com.tr:80/foto-roportaj/guneydoguda-bir-atlantis_553870)
