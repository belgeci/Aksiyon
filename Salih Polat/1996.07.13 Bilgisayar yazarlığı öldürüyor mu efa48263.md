# Bilgisayar, yazarlığı öldürüyor mu?

*Salih Polat 1996.07.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yeni yetişen pekçok yazarın yanısıra, eski yazarların da bilgisayarla çalışmaya başlamaları, edebiyat dünyasını yeni sorunlarla yüzyüze getirdi.
  </font>
 </div>
 <div id="newsText">
  <font class="detail-text">
   Yazma sürecinin bütün ayrıntılarını ihtiva eden manuskript'lerin ortadan kalkıyor olmasından tutun da, yazarın gerçek kimliğinin bilgisayar ekranında tamamıyla silineceğine dair bir dizi sorun...
   <br/>
   <br/>
   British Museum'da, James Joyce'un elyazılı müsveddelerinin hergün yüzlerce kişi tarafından ziyaret edilmesine bakmayın siz. Bugünün yazarlarına ilişkin böyle ayrıntılara ulaşamayacak, yarının kitap meraklıları. Eskiden yazarlar, tıpkı James Joyce'un yaptığı gibi, önce kurşunkalemle, kargacık burgacık karalarlardı parlak bir fikir yakaladıkları zaman, fikir iyice olgunlaşınca da dolmakalemle temize çekerlerdi onu. Tabii iş bununla bitmezdi, metin tashih edilirken de, sağı-solu çizilir, kenarlara-diplere notlar düşülür ve akabinde de son yazım aşamasına gelirdi sıra.
   <br/>
   <br/>
   Hiç şüphesiz, bu sürecin akademisyenlere büyük yardımı oluyordu. 'Mukayeseli edebiyat, yazarla eseri arasındaki ilişki, yazarken çekilen büyük ıstırap aşama aşama izlenebiliyordu. Ama şimdi, yazarla eseri arasına bilgisayar girdi ve sözkonusu süreçtamamen olmasa bile büyük oranda ortadan kalktı. Eski yazarların bir bölümü de bilgisayar ekranı karşısına geçerken, gençlerin neredeyse tamamı, ceplerinden çıkardıkları disketi yayıncılara uzatıp, "İşte son romanım!" diyorlar. Böylece, yazarıyla eser arasındaki ilişki, tamamen ortadan kalkıyor. Belki, yazar kendi sırlarını bilgisayar hafızası yardımıyla kem gözlerden koruyor ama okuyucu da düş kurmasını sağlayan bütün bu süreci kaybetmiş oluyor.
   <br/>
   <br/>
   Bilhassa akademisyenler, "man uskript'in ölümü"nün tamamıyla bilincinde. Cambridge Üniversitesi öğretim üyelerinden Prof. Gillian Beer, bu durumu, telefonun ortaya çıkmasından sonra mektubun yok oluşuna benzetiyor ve şöyle diyor: "Gerek öğrenciler, gerekse okuyucular, en önemli materyallerinden biri olan manuskript'i kaybettiler. Ama buna engel olmak için yapabileceğimiz hiçbir şey yok."
   <br/>
   <br/>
   "Wasp Factory" kitabının yazarı Iain Banks ise hiç de öyle düşünmüyor. Banks, manuskript'lerin sonraki kuşaklar için gerekli olduğu düşüncesine de katılmıyor zaten. "Bilgisayar" diyor Iain Banks, "bütün hayatı kolaylaştırdJ. Ben bir metni iki defa yazmaktan nefret ettim hep. Çünkü, hiçbir zaman yeterince çabuk yazamıyordum." Halbuki, "Wasp Factory" yazarı, bir süre öncesine kadar hikayelerini kurşunkalemle yazan biriydi. Sonra cesaretini toplayıp basİt bir bilgisiyar aldı, şimdilerde ise Macintosh'un başından kal~ mıyor. Prof. Beer ise bu durumun doğurabileceği bir başka sakıncadan söz ediyor doğalolarak: "Bilgisayar, yazarı kendi eserinden intihal yapmaya zorlayan, bunu teşvik eden bir unsur. Bir paragrafı kopyalayıp bir başka yere taşımak o kadar kolay, ki. Yeniden yazmak yerine böyle bir yöntem kullanmak, edebiyat açısından son derece tehlikeli."
   <br/>
   <br/>
   Elbette, bunlar olup biterken, hala kalemle yazmayı sürdürenler de var. Kitapları Türkçe'ye de çevrilen romancı ve biyograf Peter Ackroyd bunlardan birisi. "Ben daima" diyor Ackroyd, "dolmakalemle yazarım. Ama bu bir saplantıdan filan kaynaklanmıyor. Benimkisi sadece alışkanlık Ben bütün manuskriptlerimi Yale Üniversitesi'ne bırakıyorum. Ben bunların öğ. rencilere ve biyografi yazarlarına büyük faydalar sağlayacağına inanıyorum".
   <br/>
   <br/>
   Peki ama Türkiye'de durum nasıl acaba? .
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=894FE9A005423DB128143096362E2C9D?newsId=1631), [web.archive.org (arşiv bağlantısı)](http://web.archive.org/web/20131115053926/http://www.aksiyon.com.tr:80/aksiyon/newsDetail_getNewsById.action;jsessionid=894FE9A005423DB128143096362E2C9D?newsId=1631)
