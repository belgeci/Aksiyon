# Bu fotoğrafta kan nerede?

*Salih Polat 1996.03.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçtiğimiz günlerde küçük bir İskoç kasabasında bir öğretmen onaltı çocuğu ve öğretmenlerini öldürdükten sonra intihar etti.
  </font>
 </div>
 <div id="newsText">
  <font class="detail-text">
   Birleşik Krallık'ın en trajik olaylarından olan bu katliam İngiliz medyasında hiç de Türkiye'deki gibi yeralmadı. Gazete ve televizyonlarda ne bir ceset, ne bir kan, ne de yürek yakıcı bir röportaj yorum yayınlanmadı. Anlaşılan bu İngilizler gazeteciliği bilmiyor!
   <br/>
   <br/>
   Televizyon kanallarının bir kısmı yayınlarını keserken; bir ikisi, olay mahallinden naklen yayına başlamıştı bile. Ana haber bültenleri yine aynı haberle açılmıştı. Ertesi gün de bütün gazeteler siyah başlıkla çıkıp manşetlerini aynı olaya ayırdılar. Günlerdir yazılıp çiziliyor ve öyle anlaşılıyor ki, daha günlerce de yazılıp çizilecek. Bütün bunlara rağmen ortada bir tuhaf1ık var...
   <br/>
   <br/>
   Hatırlayacağınız gibi geçtiğimiz günlerde küçÜk bir İskoç kasabası olan Dunblane'da, savaşlar bir kenara bırakılacak olursa, belki de Birleşik Krallık tarihinin en kanlı ve en trajik olayı yaşanmıştı. Kendisi de bir öğretmen olan Thomas Hamilton, Dunblane Primary School'u, medyamızın seveceği tabirle "basarak,"yaşları dört ile altı arasında değişen onaltı çocuğu ve onların öğretmenlerini öldürmüş, bir o kadarını da yaraladıktan sonra intihar etmişti.
   <br/>
   <br/>
   "Evladım bu fotoğrafta kan nerede?" Kuşkusuz "görüntüsü" de denilebilir ve çok şey değişmez. Bu cümle, Türkiye'de yayımlanan gazete ve dergilerin yazı işleri toplantılarında; televizyonların haber merkezlerinde en sık kullanılan cümlelerin başında gelir. Yayın yönetmeninin, yazı işleri ya da haber merkezi müdürünün istediği fotoğraf ya da görüntü, "kanlı-canlı" bir görüntüdür ve şayet muhabir istenilen türde bir fotoğraf-görüntü getiremezse işinden bi le olabilir. Gazete manşetlerinin, üçüncü sayfaların, televizyon haber bültenlerinin ve "reality show"ların özeti kabaca budur dersek, çok fazla abartmış 01mayız herhalde.
   <br/>
   <br/>
   BU OLAY TÜRKİYE'DE OLSAYDI?
   <br/>
   <br/>
   Şöyle düşünelim: İskoçya'daki olay Türkiye'de gerçekleşseydi, medyaya nasıl yansırdı? Tahmin yürütmek için çok fazla zeki olmak gerekmiyor. Kameralarını veya fotoğraf makinalarınısırtlamış bir gazeteci ordusu, kelimenin gerçek anlamıyla "olay mahalli"ni iş gal eder, birbirlerini eze eze en "kanlı" görüntüyü elde etmeye çabalardı. Bir başka grup gazeteci de, öldürülen çocukların ailelerini bir köşeye sıkıştırır, o ünlü "şimdi ne hissediyorsunuz?" sorusunu sorardı. Meslekte kıdemli gazeteciler ise helikopter gibi modern araçların yardımıyla olayı daha değişik "perspektif'lerden aktarırlardı kamuoyuna. Hiç kuşkusuz, yine Türk medyasının sevdiği ifadeyle, "olaydan yara almadan kurtulmuş" çocukların ağzına mikrofon dayanır ve olayın ayrıntılarını anlatmaları istenirdi, araya "Çok mu korkunçtu?" türünden sorular serpiştirilerek...
   <br/>
   <br/>
   Sonrası malum: Günlerce, parçalanmış çocuk cesetleri ekranları ve gazeteleri doldurur, önüne gelen ahkam keser, olayın geçtiği kasaba tarumar edilir, aileler insan içine çıkamayacak hale getirilir, sağ kalan çocuklar da neredeyse ölmediklerine pişman olurlardı.
   <br/>
   <br/>
   İNGİLİZLER BU İŞİ BİLMİYOR
   <br/>
   <br/>
   Peki, İngiliz medyası nasıl aktardı bu olayı kamuoyuna? Tabii olarak benzer bir yöntem izlendi ama yine tabii olarak, benzerlik sadece yöntemde kaldı. Naklen yayından görüp haber bültenlerinden izlediğimiz ve gazetelerden okuduğumuz kadarıyla; okul bir gazeteci ordusu tarafından kuşatıldı kuşatılmasına ama herhalde İngiliz gazetecilerin meslek aşkı dumura uğradığı için olsa gerek, bir tek gazeteci bilepolisin oluşturduğu güvenlik barikatını aşmaya teşebbüs etmedi. Güvenlik barikatı de diysek, İstanbul' daki doğalgaz çalışmalarından çok iyi hatırlayacağınız o kırmızı-beyaz şeritlerden söz ediyoruz. İngilizler'in şeritleri gerçi sarı-siyah ama buna rağmen, hiçbir "medya mensubu"polisle tartışmadı, pencere kapalıdiye okulun bacasından içeriye girmeye kalkışmadı.
   <br/>
   <br/>
   İngiliz gazetecilerin mesleki de formasyonu bununla kalsa yine iyiydi. Okulun etrafında endişe ile bekleşen ailelere de saldırmadı kimse; onların arasına dalıp, "İşte sayın seyirciler, endişe içinde bekleşen aileleri görüyorsunuz!" gibisinden parlak sözler etmedi. Öldürülen çocukların kimlikleri açıklanıp sağ kalan çocuklar ailelerine teslim edildiği zaman da benzer bir durum yaşandı. " Haber malzemeleri" annelerinin-babalarının ellerini tutup gözyaşları içinde olay mahallinden ayrılırken, hiçbir İngiliz gazetecisinin aklına, o çocukları sıkıştırıp ağızlarından birkaç laf almak gelmedi.
   <br/>
   <br/>
   Bütün bunların doğal sonucu olarak da, ne gazetelerde, ne de televizyon ekranlarında bir tek ceset fotoğrafı yer almadı. Bilebildiğimiz kadarıyla, fotoğraf çekip görüntü elde edemediği için de hiçbir gazeteci işinden olmadı. Parçalanmış ceset fotoğrafı yayınlamak yerine, İngiliz gazete ve televizyonlarında psikologlar konuşturuldu. Onlar, ailelere yönelik açıklamalar yaparak, çocukların bu olayın tesirinden nasıl uzak tutulabileceğini anlattılar. Başta kraliçe ve başbakan olmak üzere, devlet görevlilerinin açıklamaları da bu yöndeydi.
   <br/>
   <br/>
   "iŞTEALÇAK KATiL BU!"
   <br/>
   <br/>
   Hayır, hiçbir gazetede ya da televizyonda, "katil" olduğu görgü tanıklarınca sabit olan Thomas Hamilton için böyle bir ifade kullanılmadı. Kullanılmadığı gibi, Hamilton'un olayla ilgili herhangi bir fotoğrafı da yer almadı gazetelerde. Yan sütunlarda görebileceğiniz fotoğraflarının altına, "Aşağılık köpek, kendi cezasını kendi verdi!" türünden bir yorum da yazılmadı. Evet, Hamilton'la ilgili araştırmalar yayımlandı, ailesiyle, tanıyanlarla konuşuldu ama bunların hepsi "yargılamaya" değil, "anlamaya-açıklamaya" yönelik çabalardı. Nedense kimsenin aklına, "Aslında Hamilton'un çocukluğunun kötü geçtiği" ya da mesela, "Eşcinsel eğilimler taşıdığı" yolunda parlak keşifler gelmedi. Kimbilir, belki de "araştırmacı-gazetecilik" bizdeki kadar gelişkin olmadığı için, Hamilton'un, "Üç yaşında çocuk bahçesinde oynarken dizini ka nattığı ve bunun için bütün çocukları düşman bildiği" tarzında bilimsel tesbitler de yapılamadı.
   <br/>
   <br/>
   "ADAMLARDA GAZETECİLİK RUHU YOK ABİ!"
   <br/>
   <br/>
   Şüphesiz, İngiliz gazetecilerin ilk başarısızlığı değil bu. Daha önce de benzer başarısızlıklar yaşandı. Söz gelişi, sayıları on ile onbeş arasında olduğu tahmin edilen genç kızları öldürüp bahçelerine gömdükleri iddia edilen karı-kocayla ilgili yayınlar da somut başarısızlık (ı) ürünleriydi. Uluslararası üne sahip olduğu söylenen İngiliz gazetecileri, mahkeme safhalarını bile görüntülemeyi başaramadıkları için çizimlerle yetinmek zorunda kalmışlardınedense. Yine bu gazetecilerin başarısızlığı nedeniyle, çalıştığı okulun önünde iki öğrencisi tarafından bıçaklanarak öldürülen ünlü bir öğretmenin kanlar içindeki fotoğrafını görme mutluluğuna da erişemedi kamuoyu. Brixton'da bir zencinin polisler tarafından öldürüldüğü iddiaları ortalığı kapladığında da hiçbir İngiliz polis görevlisi, "Bunlar İngiliz polisini yıpratmaya yönelik maksatlı kampanyalcirdır" diye açıklama yapmayı akıl edemedi. Aynı iddia üzerine, aynı bölgedeki zenciler ayaklanıp dükkanları yağmaladıklarında da benzer bir durum yaşandı: "Kanlı-canlı görüntü" yine yoktu.
   <br/>
   <br/>
   Halbuki, başta Londra olmak üzere İngiltere'nin belli başlı bütün kentlerinde, nefes alışınız bile güvenlik kameraları tarafından tesbit ediliyor. Metrolar, otobüsler, sokaklar, caddeler bu kameralar aracılığıyla sürekli denetleniyor. Zaman zaman televizyonlarda bu kameralar aracılığıyla "cürmü meşhut" yapılıyor ve görüntüler getiriliyor ekranlara. Ama ne yazık ki, suçu sabit 0lan herhangi birisinin yüzünü görmeniz mümkün değiL. "Suçlular "ın yüzü sürekli karartılıyor. Çünkü onun, onların suçluluğuna kameralar ya da polis değil, "bagımsız" İngiliz mahkemeleri karar verecektir...
   <br/>
   <br/>
   İNGİLİZLER ADAM OLMAZ...
   <br/>
   <br/>
   Dedik ya, bu İngiliz mil. leti gazetecisiyle, televizyoncusuyla tuhaf bir millet. Adamların attıkları her adım, yedikleri içtikleri sü. rekli polis tarafından denetleniyor; kimsenin aklına, "Devletin böyle .bir şey  yapmaya hakkı yok! Ozel ha yatımıza saygı isteriz!" diye kampanyalar düzenlemek gelmiyor. Hatta tam tersi, Başbakan John Majör, geçtiğimiz yılın sonlarındaki Muhafazakar Parti Kurultayı'nda, tekrar seçilirlerse on bin güvenlik kamerasını daha devreye sokacaklarını açıkladığı zaman bir zil takıp oynamadıkları kaldı adamların. Yani öyle anlaşılıyor ki, onlar özel hayatlarına Türk milleti kadar düşkün değiL. Belki şöyle söylemek daha doğru: "Bu İngiltere, polis devleti canım..."
   <br/>
   <br/>
   İngiltere'de yasalar var. Elbette, "kanlı-canlı" ceset fotoğraflarının yayımlanmayışı, "zanlı "nın "suçlu" diye teşhir edilmeyişi bu yasalar yüzünden.
   <br/>
   <br/>
   İlk bakışta böyle değerlendirilebilir ve bu Oğuz Atay'ın dediği gibi, "kuşbakışıdır. " Çünkü, Jöntürk hayranlıklarına papuç bırakacağımız sanılmasın, meselenin temelini "sistem" oluşturuyor ve sistem de gayet basit bir mantığa dayanıyor: "Devlet, vatandaş içindir; vatandaş, devlet için değiL." Hal böyle olunca, kamera meselesi de, yasalar meselesi de, Misak-ı Milli sınırları içinde boy atan bizlerin kolay kolay üstesinden gelemeyeceği bir bilince kayıyor; vatandaşlık bilincine. Ayıptır söylemesi, sistemin ikinci temel dayanağı da bu vatandaşlık bilinci...
   <br/>
   <br/>
   Üçüncüsü ve belki de en önemlisi, sözü edilen iki unsurun da temeli olan etik meselesi. İngiliz gazetecileri "kanlı-canlı" ceset fotoğrafları yayımı amayıp Dostoyevski'nin "Ölüler Evinden Hatıralar" kitabına taş çıkartacak ölçü de "reality show" programlarına gönül indirmiyorlarsa; bu aptallıklarından değil, sahip oldukları etik'ten kaynaklanıyor.
   <br/>
   <br/>
   BİRAZ DA TARİH BİLINCİ
   <br/>
   <br/>
   Çok değil, Nizam-ı Cedit'ten 1950'lere ulaşan süreçte, sahip olduğu muz coğrafyanın medeniyet bilinci, herşeye rağmen bildik bir yörünge içinde çıkış yolları arıyordu. O dönemde, Türk okur-çizeri, mühim Türk büyükleri henüz Amerika kıtasını keşfetmedikleri için, aranan çıkış yolları da, netice itibarıyla Avrupa kültürüyle sınırlıydı. Bu anlamda bir Avrupa kültürüde vardı zaten. Saray'ın yörüngesini çizdiği Batılılaşma, (Kemal Tahir'in sevdiği ifadeyle Batılaşma), bütün itiraz paylarını saklı tutarak söylemek gerekirse, mevcut değerlerin üzerine Avrupa kültürünü ekleme çabasıydı. Olup alamadığını/ olamayacağını tartışmaktan ziyade bir noktaya dikkat çekmek istiyoruz: Bu tercihin kendi içinde bir mantığı, temeli ve elbette el yordamıyla hissedilen bir yörüngesi vardı. Ahmet Hamdi Tanpınar'ın, "değişerek devam etmek" diye formüle ettiği bu durum, galiba asıl önemini, bu yörünge kaybedildikten sonra gün ışığına çıkardı. Avrupa kültür dairesi yörüngesi kaybedildikten sonra ortaya çıkan yeni yörünge, birdenbire daha belirleyici ve herşeye egemen oldu: Amerikanlaşmak...
   <br/>
   <br/>
   "KÜÇÜK AMERIKA" MANZARASI
   <br/>
   <br/>
   Ne yazık ki, bu yörünge değişikliği üzerine yapılmış pek fazla araştırma yok. Böyle bir araştırma olmadığı için de, bu yörünge değişikliğinin ne getirip ne götürdüğünü somut olarak bilmiyoruz. Ama işte medyasıyla, hayat şekilleriyle, akşamdan sabaha değişen kıymet hükümleriyle ortada ayan-beyan duran manzara; büyüklerimizin sevdiği ifadeyle, "Küçük Amerika" manzarası. "Kanlı-canlı" görüntüler, şiddet, insan ilişkileri, kültürsüzlük, tevekkülüve tahammülü horlamak ve daha başka aklınıza gelebilecek pek çok şey, bu yeni kültür dairesinin ürünü.
   <br/>
   <br/>
   Evet, Amerikan kültürü Avrupa kültürünün özel bir varyasyonu sayılabilir. Biz de sonunda bu varyasyona yönelmeyip başlardaki kısmen ciddi ve fikri tavrımızı devam ettirebilseydik, belki birkaç Sait Halim Paşa'mız, birkaç Mehmet Akirimiz, birkaç Yahya Kemal'imiz birkaç Ahmet Hamdi Tanpınar'ımız, birkaç Necip Fazıl'ımız, birkaç Mustafa Şekip Tunç'umuz, birkaç Hilmi Ziya Ülken'imiz, birkaç Fuat Köprülü'müz, birkaç Peyami Safa'mız, birkaç Fikret Mualla' mız, birkaç Sabahattin Eyüboğlu'muz, birkaç İsmail Hakkı Uzunçarşılı'mız, birkaç Mustafa Akdağ'ımız, birkaç Cemil Meriç'imiz vb. fazla olurdu da fena mı olurdu?
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-1429-bu-fotografta-kan-nerede.html), [web.archive.org (arşiv bağlantısı)](http://web.archive.org/web/20121224002612/http://www.aksiyon.com.tr:80/aksiyon/haber-1429-bu-fotografta-kan-nerede.html)
