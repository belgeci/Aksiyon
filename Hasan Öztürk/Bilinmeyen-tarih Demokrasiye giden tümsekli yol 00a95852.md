# Demokrasiye giden tümsekli yol

*Hasan Öztürk Bilinmeyen-tarih*

<div>
 <font>
  <img border="0" height="1" src="/web/20031231000707im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031231000707im_/http://www.aksiyon.com.tr/resim/53/16.jpg" vspace="5"/>
  </p>
 </font>
 <font class="content">
  Türkiye, ilk demokrasi tecrübesini İkinci Dünya Savaşı sonrasında yaşamıştı. 1946 yılında yapılan seçimleri saymaz ve aradaki fasılaları dikkate almaz isek Türkiye’nin demokrasi tecrübesi yarım asrı (1950—2003) geçmiş bulunuyor. Ankara’da yaşanan son 23 Nisan resepsiyonu krizini görünce, aklımıza Nijerya seçimleri geldi.
 </font>
 <p>
  <font class="content">
   Uzun yıllar askerî rejimlerle yönetilen, şimdilerde ise çok partili hayatı tecrübe etmeye çalışan petrol zengini bu ülkenin demokrasi yolunda alacağı daha çok mesafenin olduğu, Türkiye tecrübesi dikkate alındığında rahatça görülebiliyor.
   <br/>
   <br/>
   12 Nisan’da yapılan genel seçimlerden sonra Nijerya halkı geçen hafta da başkanlık seçimi için sandık başına gitti. 16 sene süren askerî rejimin ardından 1999 yılında ilk sivil yönetimi tesis eden Devlet Başkanı Olusegun Obasanjo, seçimden zaferle çıktı. Çeşitli hile söylentileri ortalıkta dolaşırken, ana muhalefetteki Nijerya Halk Partisi seçim sonuçlarını reddettiğini açıkladı. Nitekim bu tavır, Obasanjo’nun önümüzdeki günlerde kuracağı hükümetin de tanınmayacağı anlamına geliyor.
   <br/>
   <br/>
   Obasanjo ikinci kez devlet başkanı
   <br/>
   <br/>
   36 eyalet valisinin de belirlendiği başkanlık seçimlerinde Olusegun Obasanjo oyların yüzde 62’sini alırken, en büyük rakibi Muhammedu Buhari ancak yüzde 32 civarında oy toplayabildi. Seçime giren diğer 18 aday ise küçük farklarla yüzde 6 civarındaki oyu aralarında paylaştılar. Obasanjo’nun liderliğini yaptığı Halkın Demokrasisi Partisi parlamentodaki çoğunluğu elde ettiği gibi eyalet valiliklerinin pek çoğunu da kazandı. Seçim Komisyonu, hile yapıldığı belirlenen 7 eyaletteki seçimlerin sonuçlarını iptal etme taahhüdünde bulundu.
   <br/>
   <br/>
   Nijerya, kurulduğu günden beri sancılı geçmişe sahip bir ülke. Bağımsızlığını kazandığı 1961 yılından beri demokrasiye hasret kalmış. Ülkede bugüne kadar sivil yönetimler arası bir devir teslim yapıldığına şahit olunmamış. 1963 ve 1983 yıllarında iktidara gelen sivil hükümetler ile demokrasiye kavuştuklarını sanan Nijerya halkı her ikisinde de rüyalarından askerî darbelerle uyanmışlar. 1999 yılında sivil bir yönetime kavuşan Nijerya’nın eski günlere dönmeden seçim yapabilmesi ve kargaşaya düşmeden hükümet kurabilmesi bu açıdan bakıldığında büyük bir başarı olarak tarihe geçecek.
   <br/>
   <br/>
   Ülkenin geleceği demokraside
   <br/>
   <br/>
   Demokratik yönetim şeklinin istikrar kazanması Nijerya’nın geleceği için büyük önem taşıyor. Zira ülkede irili ufaklı yaklaşık 250 etnik grup var. Bunlar arasında yönetimde söz sahibi olanlar ise Hausalar, Fulaniler, Yorubalar ve Ibolar. Seçimlerde etnik parametrelerden ziyade dinî faktörlerin önemli rol oynadığı belirtiliyor; çünkü siyasi partilerin içinde her türlü etnik gruptan insanlar yer alıyor. Ülkenin güneyinin petrol zengini, Hıristiyanların çoğunluk, Müslümanların azınlık olması; kuzeyde ise durumun tam tersi olması ülkenin ortadan bölündüğü şeklinde algılanmasına yol açıyor.
   <br/>
   <br/>
   Seçimlerde, Obasanjo’nun Hıristiyanların çoğunlukta olduğu güneybatı bölgesinde oyların büyük bölümünü alması, aynı şekilde rakibi Buhari’nin de kuzey ve kuzeydoğu yöresinde sandıktan birinci çıkması gösteriyor ki seçmenlerin tercihlerinde din faktörü önemli rol oynamış durumda. Ülkenin bu şekilde ortadan ikiye bölünmüş görüntüsü vermesine rağmen bunun sistem sorunu haline gelmemesinin temelinde Nijerya’nın federal bir yapıya sahip olması yatıyor. Nijerya Halk Partisi lideri Buhari’ye göre, partisinin iktidara gelebilmesi için ülkenin güney batısındaki Müslümanların bilinçlenmesi gerekiyor. Bu gerçekleştiği takdirde federal hükümet ve eyalet valileri ağırlıklı olarak Müslüman kişilerden oluşabilecek. Nijerya’da siyasi güç daha çok eyalet valilerinde toplanıyor çünkü...
   <br/>
   <br/>
   Çözülmesi gereken devasa problemler
   <br/>
   <br/>
   İkinci kez devlet başkanlığı görevine seçilen Olusegun Obasanjo’nun önünde çözmesi gereken devasa problemler var. Bunların başında da ülkeyi, içinde bulunduğu ekonomik sıkıntıdan kurtarmak geliyor. Altyapı hizmetleri, iletişim, fakirlik, işsizlik ve petrol kıtlığı gibi halkın acil çözüm beklediği sorunları kısa zamanda çözmesi, Obasanjo ile başlayan sivil yönetimin geleceğini yakından ilgilendiriyor. Bundan başka Obasanjo’nun bölgesel düşleri de var. Obasanjo, tıpkı Avrupa Birliği gibi Afrika ülkelerini bir çatı altında toplayacak bir örgütün kurulmasını istiyor ve bu yapılanmanın fikir babalığını yapıyor. Obasanjo, ayrıca ABD ile iyi ilişkiler kurma taraftarı. Hatta, ilişkileri daha ileri noktalara götürmek için Nijerya askerinin Afganistan’a gönderebileceğini bile ABD’ye teklif etti.
   <br/>
   <br/>
   Ülkenin asıl ihtiyacı
   <br/>
   <br/>
   Nijerya’daki seçimler, ülkenin kaderi için hayati öneme sahip bir kilometre taşıydı ve bu adımı sakin bir ortamda atmayı başardı Nijerya halkı. Her ne kadar hile yapıldığına dair iddialar dile getirilmiş olsa da bunlara Nijerya’nın demokrasi yürüyüşünde ayağına takılan çakıl taşları olarak bakmak gerekiyor. Zira, Nijerya’da 4 yıl aradan sonra sivil bir yönetim altında seçimlerin yapılabilmiş olması başlıbaşına önemli bir gelişme. Nijerya’nın bundan sonrası için önemli olan seçimleri kimin kazandığı değil aslında. Ülkenin hassas dengeler üzerine kurulu sisteminin huzur ve barış ortamında nasıl sürdürülebileceği ihtiyacı herşeyin önünde geliyor. Nijerya’nın demokrasi yolunda önemli mesafe katettiğini söylesek abartmış olmayız herhalde.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2510), [web.archive.org (arşiv bağlantısı)](http://web.archive.org/web/20031231000707/http://www.aksiyon.com.tr:80/detay.php?id=2510)
