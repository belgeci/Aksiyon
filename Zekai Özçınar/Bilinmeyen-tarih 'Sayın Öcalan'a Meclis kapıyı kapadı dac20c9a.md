# 'Sayın Öcalan'a Meclis kapıyı kapadı

*Zekai Özçınar Bilinmeyen-tarih*

<div>
 <font>
  <img border="0" height="1" src="/web/20041215123904im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041215123904im_/http://www.aksiyon.com.tr/resim/518/32.jpg" vspace="5"/>
  </p>
 </font>
 <font class="content">
  Komutanların ifadesiyle “Abdullah Öcalan terör örgütü PKK’yı İmralı’dan yönetedursun”, Meclis “Sayın Öcalan’a af” dilekçelerine set çekti bile. Komisyon, artık bu yöndeki dilekçeleri muhatap almıyor ve işleme koymuyor.
 </font>
 <p>
  <font class="content">
   “Bölücü PKK terör örgütü elebaşısı Abdullah Öcalan’ın İmralı Cezaevi’nde rahat hareket ettiğinden” yakınan komutanlara, Meclis’ten iç ferahlatıcı bir haber var. TBMM Dilekçe Komisyonu, “Öcalan’a af” isteyen dilekçelere geçit vermiyor artık. Bu mahiyette gelen çok sayıda dilekçe, işleme konulmadan “çöpü” boyluyor.
   <br/>
   <br/>
   Türk Silahlı Kuvvetleri’nde meydana gelen “Apo” rahatsızlığı, Kara Kuvvetleri Komutanı Orgeneral Yaşar Büyükanıt tarafından bir kez daha gündeme getirilmişti. Büyükanıt, Cumhuriyet Bayramı resepsiyonunda “Bir terör örgütünün liderinin cezaevinden örgütünü bu kadar rahat yönettiği, dünyada başka bir örnek gördünüz mü?” diye sormuş ve eklemişti: “Öcalan, İmralı’da Şam’da olduğundan daha rahat.”
   <br/>
   <br/>
   İmralı’daki cezaevinin denetimi tamamiyle askerin elinde olmakla birlikte, bu siteme kaynaklık eden gerekçeler de vardı elbet. Her gün doktor kontrolünden geçirilen Öcalan, aile fertleri ve avukatlarıyla rahatça görüşebiliyor. Daha önemlisi, avukatları aracılığıyla hem örgüte hem de devlete mesajlarını ulaştırabiliyor; partileşme çalışmalarını sürdüren DEP’lilere (Leyla Zana ve arkadaşları) nasıl davranmaları gerektiği konusunda görüşlerini aktarıyor.
   <br/>
   <br/>
   İmralı’yı o da istemiyormuş
   <br/>
   <br/>
   Aslında askerin siteminin adresi ise açık: Hükümet ve Adalet Bakanlığı. Fakat ortada bir gerçek var. Öcalan’ın yararlandığı ortam Türkiye’deki yargılanma sürecinin hemen bitimde oluştu. Yani, tartışılan, bundan önceki DSP-MHP-ANAP hükümetinden kalan bir miras (Büyükanıt’ınkine benzer bir çıkış, o zaman MHP lideri Devlet Bahçeli’den gelmişti). Buna rağmen, şimdiki hükümet ve bakanlık çevrelerinin de böyle bir tartışmaya muhatap kalmaktan hoşnut olmadığı anlaşılıyor: “İnfaz rejiminin gerektirdiği zorunluluklar var. Konu, çok hassas. Öcalan, başka bir cezaevine geçmek istiyor. Şehit ailelerinin talebi de o yönde. Çık işin içinden, çıkabilirsen.”
   <br/>
   <br/>
   “Öcalan” eksenli tartışmalar, İmralı’daki yaşantısıyla sınırlı değil. Genel af kapsamında ‘Öcalan’ın affedilmesini’ içeren taleplerin sürekli gündemde tutulmasının da, asker ve kamuoyunu rahatsız ettiği bir gerçek. ‘Af kampanyalarının’ en fazla yöneldiği adres ise Meclis. Üç ay önce “Öcalan’a af” isteyen 177 adet dilekçe, toplu halde TBMM Dilekçe Komisyonu’na verilmişti. Aynı kalemden çıkan ve ‘Sayın Öcalan’ ifadeleriyle süslenen dilekçelerin içeriği ise dikkat çekiciydi: “Sayın Öcalan’ın, tek kişilik cezaevinde tutulması beni endişelendiriyor. Türkiye’nin Kürt bir vatandaşı olarak Sayın Abdullah Öcalan’ı halk önderim kabul ediyor; kendisinin özgür bırakılmasını, Kürt kimliğinin anayasal güvenceye kavuşturulmasını ve bugüne kadarki uygulamalardan dolayı Kürt halkından özür dilenmesini... arz ederim.”
   <br/>
   <br/>
   Komisyon, bu tür dilekçeleri işleme koyarak Başbakanlığa gönderdi. Ne de olsa Anayasa’nın öngördüğü ‘dilekçe hakkının’ hatırı vardı. Komisyon Başkanı AK Partili Yahya Akman, konuya açıklık getirirken “Her dilekçe için ne yapılıyorsa, o prosedürü uyguladık” diyecekti. Buna karşın, Başbakanlık’tan gelen cevap, dilekçe sahiplerini hiç de memnun etmeyecekti: “Anılan dilekçeler, bilinen terör örgütünün siyasallaşma ve devleti kendine muhatap kılma arzusunun bir parçası olup, içeriğinde terör örgütü ve sözde liderinin propagandası yapılmaktadır. Bu tür dilekçelerle ilgili olarak Başbakanlıkça herhangi bir işlem yapılmamaktadır.”
   <br/>
   <br/>
   Ancak, aradan geçen sürede komisyona sayısız başvuru oldu. Komisyon, ortaya çıkan manzaraya daha fazla tahammül edemezdi. Nitekim öyle oldu ve radikal bir çözüm uygulamaya kondu. Komisyon, bu çerçevede artık kendisine gelen ‘Öcalan’ dilekçelerini ne işleme koyuyor ne de Başbakanlık’a gönderiyor. Komisyon Başkanı Yahya Akman, dilekçelerin muhatap alınmamasının gerekçesini şöyle açıklıyor: “Zaten, daha önce dilekçeler geldi, cevap da alındı. Bu noktadan sonra birşey yapmanın anlamı yok.”
   <br/>
  </font>
 </p>
</div>


## Yorumlar

### Murathan Kesici, 23-Kasım-2004
> Neden şimdi?: 
> 'Sayın Öcalan'a Meclis kapıyı kapadı adlı dosyada yer alan iddiaları anlayabilmiş değilim. Aklıma gelen tek bir soru var: Bu tür iddialar neden geçmiş hükümetler zamanında dile getirilmiyor da şimdi gündeme taşınıyor?

### ERDEM BARAN, 15-Kasım-2004
> Öcalan neden hep gündemde?: 
> Abdullah Öcalan'ın faaliyet ve isteklerinin devamlı olarak gündeme taşınmasından rahatsız oluyorum. Kasıtlı olarak yapıldığına ihtimal vermesem de bu tür şeylerle farkında olmadan propagandaya destek olunduğunu düşünüyorum. Şehitlerimizin hatırasına saygı gösterilmesi hususunda daha dikkatli davranılmasını istiyorum.

Kaynak: [www.aksiyon.com.tr](http://www.aksiyon.com.tr:80/detay.php?id=17905&yorum_id=2325), [web.archive.org (arşiv bağlantısı)](http://web.archive.org/web/20041215123904/http://www.aksiyon.com.tr:80/detay.php?id=17905&yorum_id=2325)
