# “Türkiye’de Kürdistan kimliği mi dağıtılıyor?”

*Zekai Özçınar 2005.04.18*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117181936im_/http://www.aksiyon.com.tr/resim/541/23.jpg" vspace="5"/>
   <!--- Resim Burada ---------->
  </p>
 </font>
 <font class="content">
  AK Parti Balıkesir Milletvekili Turhan Çömez, Hakkari’de yaşayan vatandaşlara peşmergeler tarafından ‘Kürdistan Devleti’ kimliği dağıtıldığı yönündeki bir iddiayı Meclis’e taşıdı.
 </font>
 <p>
  <font class="content">
   Irak’taki son gelişmeler, kuşkusuz Türkiye’yi yakından ilgilendiriyor. ‘Aşiret reisi’ diye küçümsenen Celal Talabani’nin Irak Cumhurbaşkanı olması, Kuzey Irak’taki kaygı verici gelişmeler ve yeniden ‘PKK’ adını alan bölücü örgütün faaliyetlerini artırması kaygıyla izlenen gelişmeler. AK Parti Balıkesir Milletvekili Turhan Çömez, tam da bu atmosferde ciddi bir iddiayı Meclis gündemine taşıdı: “Vatandaşlarımıza sözde Kürdistan kimliği veriliyor.”
   <br>
    <br>
     Konuyu ‘yazılı soru önergesi’ ile Meclis’e taşıyan Çömez’in sorularının muhatabı tahmin edileceği gibi İçişleri Bakanı Abdulkadir Aksu. Çömez, Aksu tarafından cevaplanması talebiyle verdiği önergesinde önce “Hakkari ve civarında yaşayan vatandaşlarımıza, Irak’ın kuzeyinde yaşayan peşmergelerin liderlerince, sözde Kürdistan Devleti kimliği verilmekte olduğu bilgileri doğru mudur?” sorusunu yöneltti. Ardından da diğerlerini sıraladı: “Bu bilgi doğruysa, şu ana kadar kaç kişiye verilmiştir? Bu çalışmaların arkasındaki güçler kimlerdir? Bu tip çalışmaların önüne geçmek için neler yapacaksınız?”
     <br/>
     <br/>
     Sorular ve sorulara kaynaklık eden iddia, öyle yabana atılacak cinsten değil elbette. “Somut bilgilere mi, sağlam duyumlara mı yoksa söylentilere mi dayanıyor?” bu konuda bir netlik şimdilik yok. Çömez, şu aşamada konuşmuyor, Bakan’dan gelecek cevabı bekliyor.
     <br/>
     <br/>
     Aksiyon’un haberi Meclis’te
     <br/>
     <br/>
     Turhan Çömez, başka bir yazılı soru önergesiyle de Aksiyon’un geçen haftaki sayısında yer alan ‘PKK Kürt kanı satıyor’ haberini Meclis gündemine getirdi. Hatırlayacağınız gibi söz konusu haberde, “Avrupa’da faaliyet gösteren ‘Kürt Kızılayı’nın Güneydoğu’da yaşayan vatandaşlardan aldığı kan örneklerini yurtdışına kaçırdığı” bilgisi yer alıyordu. Çömez, haberdeki bilgiler ışığında hazırladığı önergesinde Sağlık Bakanı Recep Akdağ’a şu soruları yöneltti: “Terör örgütü PKK’nın Heyva Sora Kürdistan adında, sözde Kürt Kızılayı kurduğu bilgisi doğru mudur? Bu yapıda görev alan bazı sağlık mensuplarının kırsal alanda sağlık taraması yaptığı ve yardım amaçlı kan topladığı doğru mudur? Eğer bahse konu kan toplama faaliyeti doğruysa, bunun miktarı nedir? Sözde Kürt Kızılayı, topladığı kanlarla hangi amaca hizmet etmektedir. Yardım, para kazanma ya da etnik köken araştırması için genetik doku tiplemesi amacı olabilir mi? Aynı yapının, Hakkari depreminden sonra Almanya’da kan toplama girişiminde bulunduğu bilgisi doğru mudur? Bu faaliyet çerçevesinde, Almanya Eyalet Mahkemesi’nin, bu yapının insani yardım kuruluşu olmadığı ve kan toplayamayacağı yönündeki kararına istinaden, toplama işleminin durdurulduğu doğru mudur? Eğer tüm bunlar doğruysa, bu sözde Kürt Kızılayı için nasıl bir yaptırım uygulamayı düşünüyorsunuz?”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20918), [web.archive.org (arşiv bağlantısı)](http://web.archive.org/web/20060117181936/http://www.aksiyon.com.tr:80/detay.php?id=20918)
