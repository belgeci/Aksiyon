# Örtbas edilirse Türkiye kaybeder

*Zekai Özçınar 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bombalama eyleminin hemen ardından Şemdinli’ye gelerek incelemelerde bulunan CHP Hakkari Milletvekili Esat Canan, olayın bir an evvel aydınlatılması gerektiğini söylüyor. Canan, halkın devlete olan güveninin yeniden kazanılması için bunun şart olduğunu belirtiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405180803im_/http://www.aksiyon.com.tr/resim/572/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   CHP Hâkkari Milletvekili Esat Canan, olayların hemen ardından Şemdinli’ye gitti. Gelişmeleri sıcağı sıcağına yerinde izledi. Canan, 1996’da yeğeninin öldürülmesiyle gündeme gelen Yüksekova Çetesi’nin ortaya çıkarılmasında önemli rol oynayan bir isimdi. Şemdinli için net konuşması da bundan: “Şemdinli adi bir vaka değildir. Susurluk ve Yüksekova Çetesi’nin izleri var.” Canan, ‘olayın örtbas edileceği’ endişesini taşıyor ayrıca. Kara Kuvvetleri Komutanı Orgeneral Yaşar Büyükanıt’ın sözlerini eleştirirken de, “Çözülürse, Türkiye kazanır.” diyor.
   <br>
    <br>
     -Olaylar sıcaklığını korurken oradaydınız. Tablo neydi?
     <br/>
     <br/>
     Öncelikle belirteyim. Yetkililerle de paylaşmıştım. İlçede, öteden beri bir endişe zaten vardı. Haber verildi, Yüksekova’dan Şemdinli’ye geçtim. Bir aracın etrafında toplanmıştı insanlar. Görevliler tespitlerini yaparken oradaydım. Jandarmaya ait araçtan çıkanları biliyorsunuz. Silahlar, krokiler, isim listeleri. Dosyalar, savcı tarafından tutanaklara geçirildi.
     <br/>
     <br/>
     -Gelinen noktada, izleniminiz nedir?
     <br/>
     <br/>
     Arkasında, Susuzluk ve Yüksekova Çetesi’nin izleri görülüyor. Her iki olayla bağlantı rahatlıkla kurulabilir. Her ikisinde kamu görevlileri vardı; bunda da kamu görevlileri var. Olay o. Aydınlanması lazım. Adi bir vaka değil bir kere. “Devletin içinde odaklanmış, hukuk dışı bir uygulama” demek belki daha doğru olur. Daha önce, Susurluk, Yüksekova... Bu sefer Şemdinli’de ortaya çıktı. Benzer bir durum. Onun için enine boyuna incelenmesi ve gerçeğin ortaya çıkarılması lazım.
     <br/>
     <br/>
     -Bölge halkının düşüncesi de bu yönde mi?
     <br/>
     <br/>
     İnsanların kafasında da, kesin bu şekilde yer almış. İnsanları tatmin edecek bir sonucun ortaya konması, yetkililerin o şekilde açıklaması lazım.
     <br/>
     <br/>
     -Yani, olayın gerçek boyutlarıyla çözülmesini bekliyorsunuz.
     <br/>
     <br/>
     Şüphesiz... Türkiye çok şey kazanır. Her şeyden önce vatandaş devletine güvenir. Tek dayanak olarak devleti görür. Açık söyleyeyim, insanlar devleti, sırtını dayayabileceği bir yer olarak görmüyor şu anda. Geçmişten beri yaşanan olaylar hatırlanırsa, vatandaşa güven verebilmek için gerçeğin ortaya çıkmasına ihtiyaç var. Bu olursa, vatandaş belki geleceğe, yarınlara daha güvenle bakabilir. İnsanlar daha güvenle bakarsa, o zaman ülke de devlet de kazanır. Hepimiz kazanmış oluruz.
     <br/>
     <br/>
     - ‘Şemdinli bir milat olabilir’ diyorsunuz...
     <br/>
     <br/>
     Milat olur. Türkiye, geçmişte bu tür şeyleri yaşadı. O dönemlerde hem demokratikleşme hem devletin şeffaflaşması açısından biraz daha gerilerdeydi. Ama, bugün AB sürecini yaşıyor. Geçmiş olayları değerlendirerek, bu noktaya geldi. O nedenle, Şemdinli olayı bir fırsat olarak görülmeli. Belki, bu son çırpınışlar da olabilir. Bütün boyutlarıyla çözülürse, Türkiye daha düzgün bir yolda yürür. Bu, demokrasi adına, hukuk adına sevindirici olur.
     <br/>
     <br/>
     -Örtbas edileceği yönünde endişeleriniz var mı?
     <br/>
     <br/>
     Evet. Özellikle, soruşturmanın şu anki görüntüsü. Bende bıraktığı izlenim, olayın basit bir adi vaka gibi görüldüğü yönünde. Mesela, iki zanlı ilk etapta hiç gözaltına alınmadan serbest bırakıldı. Yapılan iki tutuklamanın gerekçeleri de ilginç. Birisi, ferdi-münferit olarak değerlendirildi. Bomba atarak bir insanı öldürmekten sorumlu tutuldu. Şu an tutuklu olan diğer sanığın fiili de, meşru müdafaa sınırları içerisinde adam öldürmeye veya yaralamaya  teşebbüs gibi değerlendirildi.
     <br/>
     <br/>
     -Buradan nereye ulaşıyorsunuz?
     <br/>
     <br/>
     Yani, iki olayın birbirleriyle bağlantısının olmadığı yönünde bir yargılama süreci sürüyor ki, olayın gerçek mahiyeti bu değil. Savcının şimdilik ‘çete’ tespiti yapmadığı anlaşılıyor. Böyle olunca haklı olarak insanların kafasında kuşku yaratıyor. Soruşturmanın kapatılacağı izlenimi ortaya çıkıyor.
     <br/>
     <br/>
     -Savcı ve diğer kamu görevlileri görevlerini yapamıyor, etki altında mı kalıyor?
     <br/>
     <br/>
     Bana göre, yapamıyorlar. Şemdinli’de hukuk çalışmıyor, çalıştırılmıyor. Besbelli. Atanan genç bir savcı orada nasıl delil toplayacak? Soruşturmada sadece iki tutuklamanın olmasını örgütlü suç görmeme gayretinin bir sonucu sayıyorum. Savcının, bu yönde etkilendiği izlenimini aldım. Kendisine, olayın Van Ağır Ceza’nın görev alanına girdiğini söyledim. Ancak, soruşturmayı kendisinin yapacağını belirtti. Oysa, basit bir adi vaka değil. Sadece, “Olay yargıya intikal etti, yargıdadır; artık bir şey söylemeye, açıklamaya gerek yok.” denirse, bana göre örtbas anlamına gelir.
     <br/>
     <br/>
     -Olayda adı geçen faillerle ilgili siz de somut bilgiler ulaştı mı? Çete, örgüt izi anlamında.
     <br/>
     <br/>
     O zanlılarla ilgili olarak söyleniyor. Diyarbakır’da da aynı uygulamanın içinde olduklarına ilişkin bana çok sayıda telefon geldi. Ama, elimde somut bilgi yok. Hâkkari’de birçok insanı böyle hukuk dışı bir şekilde aldıkları, bir gün-iki gün götürdükleri anlatıldı. Aynı kişiler tarafından, işkence edilip tekrar bırakıldıkları söylendi. Buna benzer olayların bölgede yaşatıldığı da.
     <br/>
     <br/>
     -Herkesin gözü önünde bir eylem; araba, silahlar, belgeler ortalıkta. Size garip gelmiyor mu? Bir mesaj mı verilmek istendi?
     <br/>
     <br/>
     Belki de, vatandaşlarla devletin arasını açmak istendi. Provokasyon var ortada. Onu da görüyoruz.
     <br/>
     <br/>
     -Son dönemde emniyet güçleri ile halk karşı karşıya getiriliyor. Tehlikeli tırmanış. Başbakan, ‘Kürt sorunu benim sorunum’ demişti. Birileri düğmeye mi bastı?
     <br/>
     <br/>
     O tür provokasyonlar da var. Tabii, başbakanın o açıklamasının ardından. Adeta, içerde buna tepki olsun diye bu tür olayların ortaya çıkmasına gayret gösterildiği izlenimi var. Gerçekten, devlet ile vatandaş ilişkileri açısından ara çok açıldı. Devletin vatandaşına güven vermesi, vatandaşın da devleti güvenebileceği bir şemsiye olarak görmesi lazım. Onun için de, bu tür olaylarda gerçeğin ortaya çıkarılmasına ihtiyaç var. Diyelim ki, Şemdinli. Önemli olan, bir olayın vatandaşlar tarafından nasıl algılandığıdır. Yüzde 90’ı, devlet içindeki insanların yaptığına inanıyor. Algılamanın değişmesi için devletin çıkıp “Evet bu yanlış oldu, artık olmayacak.” demesi lazım. O zaman vatandaş, “Devletim ortaya çıkardı, devletime güveneceğim” diyecek.
     <br/>
     <br/>
     -Vatandaş, devlet ile terör örgütü arasında sıkışıyor mu?
     <br/>
     <br/>
     Öyle bir tercihte kalmaması lazım halkın.
     <br/>
     <br/>
     -Vatandaş tepkili ama onu yönlendiren bir siyasi parti.
     <br/>
     <br/>
     Tabii, bu tür konularda genellikle DEHAP ön plana çıkıyor. O belgelerde, daha çok onun yöneticilerinin isimleri geçiyor. Vatandaş, “Kürt sorununa sahip çıktıkları için bu tür şeylerle karşılaşılıyor.” diye düşünüyor. Yasaklar ve onlara karşı geliştirilen tavırlar, HADEP’e yönelmeyi getiriyor. Bir siyasetçi olarak, bunu hep yaşadım, gördüm. Yani, birtakım şeyleri serbest bıraksalar böyle bir yoğunluk olmaz.
     <br/>
     <br/>
     -Sorunun çözümü için neler yapılmalı?
     <br/>
     <br/>
     Güneydoğu sorunuyla ilgili adımlar atılmalı. Sayın başbakanın söylediği şey. Bu konu konuşulmalı. Türkiye’nin bütünlüğü içinde konuşulmalı. Kimse, Türkiye’nin bölünmesinden yana değil, yana da olmamalıdır. Demokratik açılımlara ihtiyaç var. Mesela, birçok yasayı Meclis’ten geçirdik ama yasaların uygulaması yok. Halen eski zihniyet devam ediyor. İnsanlar buna tepkili.
     <br/>
     <br/>
     -Sorunun çözülmemesi birilerinin işine mi geliyor?
     <br/>
     <br/>
     Zaman zaman söylüyorum, birilerinin çıkarları biraz da gerilime bağlı. O nedenle, kargaşadan yararlanan kesimler var. Bu kargaşa devam ettiği sürece de, bu kesimler bundan faydalanır. Adına ne derseniz deyin.
     <br/>
     <br/>
     -Bu arada, partinizin Güneydoğu yaklaşımı eleştiriliyor.
     <br/>
     <br/>
     Partimizin soruna yaklaşımı çok olumlu değil. Geçmişte daha duyarlı yaklaşılıyordu ama son zamanlar için aynı şeyi söyleyemiyorum. Bunlar, zaman zaman eleştiri konusu da oluyor parti içinde. Bizim parti sahip çıkmadığı için insanlar DEHAP’a yoğunlaşıyor.
     <br/>
     <br/>
     -Yani meydan başkalarına kalıyor.
     <br/>
     <br/>
     Özellikle son zamanlarda. Ben bunu hep söyledim. Doğu ve Güneydoğu’da yaşayan vatandaşlarımızın sorunlarıyla diğer bir siyasi parti de ilgilenmeli. Sosyal demokrat parti olarak CHP’nin duyarlı olması istenir. Ama, ülke açısından diğerlerinin de aynı yaklaşım içine girmesine ihtiyaç var. Eğer diğer kitle partilerimiz daha duyarlı davransalar, kendini dışlanmış gören insanlar DEHAP’ı sığınak olarak görmez.
     <br/>
     <br/>
     -Bu şartlar altında bölgede siyaset yapmak zor mu gerçekten?
     <br/>
     <br/>
     Siyaseten bunun sıkıntısını 10 senedir yaşıyorum. Hep sosyal demokrasiyi savunarak geldim ama partim zaman zaman sahip çıkmadı. İnsanlar küsüyor, birtakım tavırlar sergileyerek başka yerlerde politika aramaya çalışıyorlar. Siyasi partiler, ‘Batı’da oy kaybederim.’ endişesine düşüyor. Bu yüzden bir bütünleşme, bir entegrasyon sağlanamıyor. Ülke geleceği açısından doğru değil bu. Belki, birkaç oy kaybedebilirler. Ancak, memleket yararının ön planda tutulması lazım.
     <br/>
     <br/>
     -Şemdinli’ye dönersek, askerin tavrını nasıl buluyorsunuz?
     <br/>
     <br/>
     Genelkurmay başkanımızın açıklamasını, objektif olarak değerlendiriyorum. Ama, bir komutanımızın (Orgeneral Yaşar Büyükanıt) zanlı için söylediği sözler var. “Onu tanıyorum, suç işlemez.” şeklindeki beyanı, bana göre yargıya bir anlamda müdahaledir. Veya, ‘bu insanın himaye edilmesi gerektiği yolunda’ bir mesajdır aşağıya, alt birimlere. Yanılmayı isterim.
     <br/>
     <br/>
     -Meclis’ten bir netice çıkar mı?
     <br/>
     <br/>
     Meclis’te görüşülecek, araştırma komisyonu kurulacak. Yeniden bir inceleme yapılacak. Umarım bazı sonuçlara varır parlamentomuz. Öyle diliyorum. Bu yönde ciddi çalışmasını istiyorum.
     <br/>
     <br/>
     -Siz, Yüksekova Çetesi’nin ortaya çıkartılmasında da rol oynamıştınız.
     <br/>
     <br/>
     O zaman da söylemiştik, inanılmamıştı. Sadece, bir itirafçı öne sürüldü. “Kimse yok içinde.” dendi. Sonradan mahkeme oldu. Bir tabur komutanı cezalandırıldı. Yanılmıyorsam yüzbaşıydı, 24 sene aldı. Yüksekova Çetesi içinde, kamu görevlisi hem de asker kökenli insanlar çıktı. O zaman da milletvekili idim. Hakkımızda bir sürü şey çıktı. Hatta, Genelkurmay Başkanlığımız tarafından o dönemde suç duyurusu bile yapılmıştı.
     <br/>
     <br/>
     -Neyle suçlanmıştınız?
     <br/>
     <br/>
     Ercan Karakaş, ben ve bir arkadaşımızla ilgili. İşte, ‘Kamu görevlileri yıpratılıyor, kamu görevlileri aleyhinde şeyler var’ gibi. “Hiçbirinin ilgisi yok, şu yok, bu yok.” denmişti. Ancak, sonradan mahkemeler tarafından cezalandırıldılar. Yani, gerçek ortaya çıktı. Bu kez de çıkması için elimizden geleni yapacağız. Türkiye için bunu yapıyorum. Siyasi, şahsi rant beklentim yok. İnsanlar, yarınlara güvenle bakmalıdır artık.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22877), [web.archive.org (arşiv bağlantısı)](http://web.archive.org/web/20070405180803/http://aksiyon.com.tr:80/detay.php?id=22877)
