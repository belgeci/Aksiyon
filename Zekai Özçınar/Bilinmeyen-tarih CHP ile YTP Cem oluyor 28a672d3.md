# CHP ile YTP Cem oluyor

*Zekai Özçınar Bilinmeyen-tarih*

<div>
 <font>
  <img border="0" height="1" src="/web/20041213074509im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041213074509im_/http://www.aksiyon.com.tr/resim/514/48.jpg" vspace="5"/>
  </p>
 </font>
 <font class="content">
  İsmail Cem, CHP’den gelen birleşme teklife “evet” dedi. Ancak, “partisini teslim” mektubuna yerleştirdiği mesaj oldukça manidâr: “Yenileşmeyen sol, bütünleşse de etkisiz kalacaktır.”
 </font>
 <p>
  <font class="content">
   Renk kattığı siyaset sahnesinden çekilme kararı alan Yeni Türkiye Partisi (YTP), 24 Ekim 2004 tarihinde yapacağı kurultayla sıkıntılarla dolu serüvenini bitirip CHP limanına demir atacak. Bu gelişme, yüzde 1’lik bir partinin geride sadece “hoş seda” bırakarak tarih sahnesinden silinmesi anlamına gelmiyor elbette. Katılım, CHP’ye bir “sinerji” vermesi kadar, siyasi arenanın özellikle sol kanadında yeni bir dalgalanmaya yol açabilir. Nitekim YTP lideri İsmail Cem’in “partisini teslim” mektubuna yerleştirdiği mesaj, yabana atılacak gibi değil: “Yenileşmeyen sol, bütünleşse de etkisiz kalacaktır.”
   <br/>
   <br/>
   YTP, kısa ömrüne karşın kendinden sıkça bahsettiren bir süreç yaşadı. Eski Başbakan Bülent Ecevit’in sağlığının bozulduğu dönemde siyaset sahnesinde yerini aldı. DSP’den kopanlar, biraz da konjonktürün şişirdiği umutlarla partileşti. Ama, talihsizlik daha yola çıkarken yakaladı. İsmail Cem, Hüsamettin Özkan ve Kemal Derviş’ten oluşan “troyka”, Derviş’in rotayı CHP’ye kırmasıyla dağıldı. Artık, cazibe yitirilmişti ve siyasette dengeleri sarsan 3 Kasım seçimleri hüsranı tescilledi. Zor günler geldi, kopmalar oldu, maddi sıkıntı baş gösterdi; parti, genel merkezini mütavazı bir binaya taşıdı. Mahalli seçimlerde de, sonuç değişmedi. Buna, İsmail Cem’in tedavisini ABD’de sürdürdüğü hastalığı eklendi.
   <br/>
   <br/>
   Bütünleşmeye uzanan flörtün mimarları
   <br/>
   <br/>
   CHP ile YTP arasında bütünleşmeye uzanan flört, işte bu sağlık sorunun yaşandığı dönemde başladı. CHP Genel Başkanı Deniz Baykal, Cem’i telefonla arayarak geçmiş olsun dileklerini iletirken, onun gönderdiği “Sosyal Demokrasinin Geleceği” adlı kitapçığı satır satır okumayı ihmal etmedi. Kitapçığın satır araları, aslında “bütünleşmeye” de ısındırıyordu. Bu arada, asıl çalışmayı ise CHP MYK üyesi ve Mersin Milletvekili Mustafa Özyürek ile YTP sözcülerinden Adil Özkol yürüttü. Baykal, “davet” mektubunu tedavisine ara vererek Ankara’ya dönen Cem’e gönderdiğinde altyapı oluşturulmuştu bile. Cem, karşılıklı ziyaretlerin ardından çağrıya yine mektupla olumlu verirken cevap YTP Parti Meclisi de “kapanma ve CHP’ye katılma” kararı alırken hiç zorlanmadı.
   <br/>
   <br/>
   YTP ve CHP’nin, birlikteliği hangi ilke kararlarına dayandırdıkları da merak konusu. Öyle ya, YTP’lilerin durumu ne olacaktı? Hem, partinin, kimilerine göre 60, kimilerine göre 500 milyar lira borcu vardı. CHP’li Özyürek, bir şart olmadığından bahsediyor. Ancak, 9 bin civarındaki YTP üyesinin CHP’ye kayıt yaptırabileceğini, Baykal’ın 2005’teki CHP kongresinde bazı YTP yöneticilerini listelere alarak değerlendirebileceğini aktarıyor. Tedavi için yeniden ABD’ye giden Cem’in de, dönüşünde AB ve siyasi projelerde görev üstleneceği konuşuluyor.
   <br/>
   <br/>
   Mali sorunlara gelince. CHP, YTP tarafından halledileceğini belirtiyor. Bu noktada, YTP’den farklı tepki geliyor. Genel Sekreter Metin Şahin, “Nereden çıkarıyorlar anlamıyorum, bir kuruş borcumuz yok” diye yakınıyor. Eylül, ekim ve kasım olmak üzere üç aylık bina kirasını peşin ödediklerini bildiren Şahin, hesapların kurultayda görüleceğini hatırlatıyor.
   <br/>
   <br/>
   Bu birlikteliğin siyasi sonuçları elbette olacaktı, özellikle de CHP açısından. YTP’nin oy oranının düşüklüğüne vurgu yapmakla birlikte Özyürek, “İşin hem duygusal hem de siyasi yönü var. CHP’ye sinerji kazandıracak” diyor. Zaten, Baykal’ın o tartışma götürmez manevra kabiliyetini bir kez daha sergilediğini bilenler için kazançları sıralamak zor değil. Buradan, bütünleşmeyi hangi kaygıların doğurduğuna ulaşmak da mümkün.
   <br/>
   <br/>
   Mustafa Sarıgül’ün önü kesildi
   <br/>
   <br/>
   Şişli Belediye Başkanı Mustafa Sarıgül, mesela önemli bir faktör olarak çıkıyor karşımıza. CHP Disiplin Kurulu, Sarıgül hakkındaki ihraç talebini yakında karara bağlayacak. Sarıgül’ün, ihraç edilmesi durumunda kuruluşuna önemli katkı verdiği YTP’nin başına geçeceği konuşuluyordu. Şimdi bu ihtimalin önü kesildi. CHP yöneticileri, bunu “saçma senaryo” olarak niteleseler de partililer niyetlerini gizlemiyor: “İhraç edilmemesini gerektirecek bir sebep kalmadı.”
   <br/>
   <br/>
   YTP olayının, zaten gerilemekte olan parti içi muhalefet karşısında Baykal’ı rahatlatacağı da diğer bir gerçek. CHP’nin cazibe kazanması, solda bütünlük yolunda ciddi bir adım atılması ve yeni kadroların katılacak olması, önemli kozlar. Ancak, mahkeme kararıyla partiye dönen milletvekillerinin hepten pes etmeye niyetlerinin olmadığını da söyleyebiliriz. Onların, hedefi lider. Bunlara ek olarak, ulusalcı cephenin CHP’ye yöneleceği, Baykal’ın AB yolundaki yeni gelişmeler ışığında gündeme gelebilecek olası bir baskın seçime karşı pozisyon aldığı yorumları da kulislerde seslendiriliyor.
   <br/>
   <br/>
   Cem’in uyarıları
   <br/>
   <br/>
   Peki, bu bütünleşme, CHP’ye özlediği sandık başarısının yolunu açacak mı? Tabii ki zaman gösterecek ama sorunun cevabı, İsmail Cem’in, “Sosyal Demokrasinin Geleceği” isimli kitapçığının satır aralarında gizli. Cem, burada CHP’nin yabana atmaması gereken “solun çıkmazları ve çözüm önerilerini” sıralıyor. En önemli tespiti ise “bütünleşme” kavramıyla ilgili. Yenileşmeyi bütünleşmenin önüne çıkartan Cem, “Amaç sosyal demokrasiyi yeniden yapılandırmak ve tarif etmektir. Yenileşmeyen sol bütünleşse de etkisiz kalacaktır” diyor.
   <br/>
   <br/>
   Geçmişteki HP-SODEP ve CHP-SHP birleşmelerinden hareketle, bunları izleyen ilk seçimlerde solun toplam oylarının düştüğünün altını çiziyor.
   <br/>
   <br/>
   Cem, solun çağdaş çoğunluğu bir araya getirmesinden bahsederken de ilginç ifadeler kullanıyor: “Buradaki çağdaşlık tanımı, insanların diploma düzeyiyle, hayat tarzlarıyla, başlarını örtüp örtememeleriyle koşullandırılmış değildir. Birlikte ve barış içinde yaşama kararlılığıdır. Sosyal demokrasi, dinsel inancındaki kardeşlik, eşitlik, adalet özünün siyasetteki uzantısını solculukta görenlerin de siyasal hareketidir. Sosyal demokrasinin özgürlük anlayışında, ‘benim özgürlüğüm-senin özgürlüğün’ gibi bir ayrım olamaz. Siyasal, bireysel, sosyal, dinsel, sendikal özgürlüklerin bütününe sahip çıkar. Bu özgürlük anlayışını benimsemekte zorluk çekmek, solun, toplumla birlikteliğine zarar vermiş, çifte standart uygulandığı izlenimine yol açmıştır.”
   <br/>
   <br/>
   Laiklik-laiklik karşıtlığı
   <br/>
   <br/>
   Cem’e göre, toplumun kültür hassasiyetlerinden ve farklı birikimlerinden beslenemeyişi solun bir diğer eksiği. Bunun ardından “Sol kendini, kendi toplumunun iç dünyasıyla, tarihiyle, bizim toplumumuza özgü bütün olumlu imajlarla, sembollerle ve kahramanlarla da bütünleşmelidir” önerisini getiriyor: “Sosyal demokrasi, merkeziyetçi ve bürokratik bir devlet solculuğuna özgü tercihlerin, eğilimlerin uzantısı olamaz. CHP’nin 1972’de büyük mücadeleler vererek terk ettiği bir anlayıştan 21. yüzyılda medet umamaz.” Solun geleneksel sosyolojik tabanının RP-FP-SP-AKP’nin peşine takıldığını ifade ederken de hayıflanıyor: “Solun sorumluları ise bunu izlemeye devam etmişlerdir. Kendilerinin 1970’ler öncesindeki ezberlerine yeniden takılarak ayaklarının altından kayan zemini, tek başına bir ‘laiklik-laiklik karşıtlığıyla’ açıklamaya uğraşmışlardır. Dolayısıyla hem olanı anlayamamışlar hem de taban kaybını önleyememişlerdir. CHP, 1973 ve 1977’de tutucuların ‘reddi miras yapılıyor’ itirazları arasında ‘devlet partisi’ kimliğini bırakıp halkın partisine dönüştüğü için büyümüştür.”
   <br/>
   <br/>
   İsmail Cem, yıllar sonra katıldığı CHP grup toplantısındaki konuşmasında “Hayalleri olmayan solcu olamaz” demişti. Belli ki, hayalleri bu kitapçıkta. CHP’nin bunları paylaşıp paylaşmadığını ise zaman gösterecek.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16668&yorum_id=1), [web.archive.org (arşiv bağlantısı)](http://web.archive.org/web/20041213074509/http://www.aksiyon.com.tr:80/detay.php?id=16668&yorum_id=1)
