# Vekil teşkilata, Erdoğan istifaya bozuk

*Zekai Özçınar Bilinmeyen-tarih*

<div>
 <font>
  <img border="0" height="1" src="/web/20050322091323im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050322091323im_/http://www.aksiyon.com.tr/resim/526/23.jpg" vspace="5"/>
  </p>
 </font>
 <font class="content">
  Teşkilatıyla yaşadığı kriz, Afyon Milletvekili Reyhan Balandı’yı AK Parti’den kopardı. Aslında, çok sayıda AK Partili milletvekili aynı dertten mustarip. “Parti teşkilatları kapatılsın.” önerilerinin art arda gelmesi bu yüzden.
 </font>
 <br/>
 <p>
  <font class="content">
   AK Parti’nin vitrin isimlerden biriydi Afyon Milletvekili Reyhan Balandı. İstifası büyük gürültü kopardı. Ancak, olayın boyutları bir kişiyle sınırlı değil elbette. “Parti teşkilatları kapatılsın.” önerilerine kaynaklık eden milletvekili-teşkilat gerilimi bir süredir AK Parti’nin gündemindeydi. İstifayla birlikte yeniden tartışmaya açıldı.
   <br>
    <br>
     Balandı’nın istifası, Afyon İl Başkanı Burhanettin Çoban’ın karşı tarafta yer aldığı bir tartışma sürecinin ardından geldi. Üçü milletvekili on kişilik Afyon heyeti, Başbakan Erdoğan’la konuyu yüz yüze görüştü. İstifa, ilk kez burada gündeme geldi. Balandı, dilekçesini sunduğu Erdoğan’ın “Olmaz öyle şey. Madem istifa edecektiniz, o zaman bağımsız seçilip gelseydiniz.” şeklindeki itirazıyla karşılaştı. Sert üslup takınan Erdoğan, soruna çözüm istedi. AK Parti Denizli Milletvekili Osman Nuri Filiz’in başkanlığında oluşturulan heyet, konuyu yerinde araştırdı. Ancak, sonuç “il başkanı ve teşkilatın görevden alınması” talebiyle örtüşmeyecek; Balandı’nın, Erdoğan’ın Meclis’teki bütçe konuşmasını başını sıraya koyarak uyur vaziyette dinlemesi de gözlerden kaçmayacaktı.
     <br>
      <br>
       Ah teşkilat vah teşkilat
       <br>
        <br>
         Nitekim, bir süre sonra istifasını AK Parti grup başkanlığına sundu Reyhan Balandı. Yalnız, açık kapı bırakmış, dilekçesini Meclis Başkanlığı’na vermemişti. Herkes iknayı beklerken, Erdoğan’dan gelen mesaj kapıları kapatıyordu: “Ne iknası? İstifa resmileşsin, bakarız.” Erdoğan, daha önce de Denizli Milletvekili Ümmet Kandoğan olayında taviz vermemişti. Balandı’nın önünde istifasını resmileştirmekten başka seçenek kalmadı.
         <br>
          <br/>
          Yeri gelmişken,  ‘dedikodular’ ile ‘başörtüsü-el sıkmama’ gibi hassas konulara takılmanın, ne olup bittiğini anlamaya yetmeyeceğini belirtelim. Hem, farklı kökenden gelen diğer Afyon milletvekilleri Mahmut Kocak ve İbrahim Hakkı Aşkar ile Belediye Başkanı’nın Balandı tarafında yer alması, bu gerekçeleri ötelemeye yetiyor. Gerçekte, başka sebepleri vardı krizin, İl Başkanı Çoban’ın istifasını açıkladığı saate kadar sürmesi de bundandı.
          <br/>
          <br/>
          Diğer yandan, teşkilatıyla sorunlu olan sadece Afyonlu vekiller değildi. AK Partili çok sayıda milletvekili, aynı dertten mustarip. İl başkanları ve teşkilatların milletvekillerini ‘şamar oğlanı’na döndüren tavırları, vekil-teşkilat çekişmeleri, parti yönetimini uğraştıran konular arasında yer alıyor. Bir MKYK toplantısında bu sorunun masaya yatırıldığı, hatta bazı yöneticilerin ‘teşkilatların kaldırılmasını’ savunduğu biliniyor. AK Parti Genel Başkan Yardımcısı Bülent Gedikli bu radikal düşünceyi taşıyanlardan. “Siyaseti geçim kapısı gören, işin esnaflığını yapanlar var.” diyen Gedikli, bakanların bile seçmenlerden çok teşkilatların sorunlarıyla ilgilenmek zorunda kaldığından yakınıyor. Gedikli’nin önerisi, ABD’deki sistem. Yani, seçim döneminde görev yapacak teşkilatların, seçim sonunda faaliyetlerini durdurması.
          <br/>
          <br/>
          Teşkilatların “fitne-dedikodu yuvası” haline geldiğini savunan AK Parti Diyarbakır Milletvekili Osman Aslan, “Bunların, parti birliği ve barışını zedelemekten başka işe yaramadığı görülüyor. Menfaat uğruna iş ve ihale takibi olabilecek yaklaşımlar partiler için sıkıntı oluşturur.” diyor.
          <br/>
          <br/>
          AK Parti’nin Teşkilatlardan Sorumlu Genel Başkan Yardımcısı Hayati Yazıcı bu görüşlere katılmıyor. Hem milletvekillerinden hem de teşkilatlardan kaynaklanan sorunların olduğunu söyleyen Yazıcı’ya göre, ortada “geneli kapsayan bir sorun” yok. “Grubumuz 367 kişi ve bazı arkadaşların teşkilatlarıyla sorunları var. Bazı arkadaşlar, tez canlı davranıyor. Varsa sorun, getirileceği yer, karar organları belli. Teşkilatların kapatılması önerisi fantezidir. Türk siyasetinin gerçekleriyle uyuşmuyor.” diyen Yazıcı, her partinin benzer sıkıntıları yaşadığını, siyasi sistemin sıkıntılara kaynaklık eden eksikliklerinin ise Siyasi Partiler ve Seçim kanunlarında yapılacak düzenlemelerle giderileceğini savunuyor.
          <br/>
         </br>
        </br>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19343), [web.archive.org (arşiv bağlantısı)](http://web.archive.org/web/20050322091323/http://www.aksiyon.com.tr:80/detay.php?id=19343)
