# Meclis’te ateş bacayı sarıyor

*Zekai Özçınar 2005.04.04*

<div bgcolor="#FFFEF6">
 <font>
  <img border="0" height="1" src="/web/20051228083711im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051228083711im_/http://www.aksiyon.com.tr/resim/539/51.jpg" vspace="5"/>
  </p>
 </font>
 <font class="content">
  Siyasetteki hareketlilik baş döndürüyor. AK Parti ve CHP’deki son istifalar, ‘yaydığı dalganın’ yanısıra 3 Kasım seçimlerinden sonra Meclis’te oluşan tabloyu yerinden oynattı. TBMM’de temsil edilen siyasi parti sayısı böylece altıya yükseldi: AK Parti, CHP, DYP, ANAP, SHP ve Yaşar Nuri Öztürk’ün partisi HYP.
 </font>
 <p>
  <font class="content">
   Gelinen noktada, ‘taşların ne ölçüde yerinden oynayacağı’ artık daha fazla merak ediliyor. ‘Ateş bacayı sardı’ türünden bir sürece girildiği ise tartışma götürmüyor. Sürprizlere gebe meclis arenasını, kıran kırana geçecek günlerin beklediği de. Nitekim, bunu, siyasi partilerdeki havadan çıkarmak mümkün.
   <br>
    <br>
     AK Parti masaya yatırdı
     <br/>
     <br/>
     AK Parti, girilen süreçte gözlerin çevrildiği ilk parti. Yöneticilerinin istifaları önemsemez görünmeleri, ‘gelişmelerin’ partinin genelinde küçümsendiği anlamına gelmiyor elbette. Her şeyden önce, hesapta olmayan bazı milletvekillerinin kopmasıyla, dalgalanmanın Erkan Mumcu hareketiyle sınırlı olmadığı görüldü. “Sandıkta yapamadıkları mühendisliği meclis üzerinde oynayarak hayata geçirmeye çalışıyorlar. Cumhurbaşkanlığı seçimine doğru daha da bastıracaklar.” yollu tahminlerin sıkça dillendirilmesi bu yüzden.
     <br/>
     <br/>
     Anlayacağınız, partiden ayrılma niyeti taşımıyor olsa da çok sayıda milletvekili sıkıntılı. Bunun temelinde ‘büyük halk desteğiyle meclise gelen partinin, gücünü tam olarak kullanamadığı’ yönündeki inancının yattığını belirtelim. Bunu, AK Partili vekillerin seslendirdiği şu görüşlerden çıkarmak mümkün: “Erkan Mumcu’nun ya da birilerinin ne yapacağı değil, AK Parti’nin ne yapacağı önemli. Düğmeye basanlardan bahsediliyor. Düğmeye biz basmalıyız, gündemi biz oluşturmalıyız. Yeni projelerle kamuoyunun önüne çıkmalıyız. Demirel, Özal ve Menderes tecrübesi yaşandı bu ülkede, bu çok iyi analiz edilmeli.”
     <br/>
     <br/>
     AK Parti’nin Kızılcahamam kampı, böyle bir havada gerçekleşti. Sıkıntılar masaya yatırıldı; milletvekilleri, uyarılarını ve önerilerini Başbakan Erdoğan’a anlatma fırsatı buldu. Kimi, ‘parti içinde bir etik kurul oluşturulmasını, işsizlik ve gelir dağılımı sorununa çözüm oluşturacak  projelerle halkın önüne çıkılmasını’ önerdi. Kimi, ‘kabinede değişiklik’ istedi. Başbakan’ın yakın çevresine dönük eleştiri getirenler bile çıktı. Parti liderliği ve yönetiminin, bunlara kayıtsız kalmayarak bir değerlendirme yapacağı da kesin.
     <br/>
     <br/>
     CHP’de sular durulmuyor
     <br/>
     <br/>
     Ana muhalefet partisi CHP’yi de zorlu günler bekliyor. İstifaların yanında Kemal Derviş’in de içinde yer aldığı 31 milletvekilinin parti yönetimini hedef alan deklarasyonu buna işaret ediyor. CHP, artık mücadeleyi içerden sürdürmeye kararlı ‘Truva atı’ ile de uğraşmak zorunda. Bünyesinden kopanların katılımıyla SHP’nin Meclis’e taşınması ise CHP için diğer bir sıkıntı. DYP, diğer partilerden kopanlarla grup kurma niyetinde. Büyük şehirlerdeki hırsızlık ve kapkaç olaylarına çözüm getireceği vaadiyle güç kazanmaya çalışıyor.
     <br/>
     <br/>
     ANAP: Beyaz Sayfa
     <br/>
     <br/>
     ANAP, Erkan Mumcu ile Meclis’e girdi. Hedefi, mecliste grup kurmak. Bu arada, partisinin geçmişinin ‘yolsuzluklarla anılan bölümüne’ sünger çekmeyi de düşünüyor. Yakın çevresine, ‘Şeytan taşlamaktan ibadet edemiyorum’ demesi bu yüzden. İlk silinecek olan ise Yüce Divan’da yargılanan eski Genel Başkan Mesut Yılmaz’ın izleri olacak elbette. Teşkilatlar, buna göre yenilenecek. Hüsnü Doğan gibi duayen isimlerle temasların sürdüğünü de ekleyelim.
     <br/>
     <br/>
     Meclis’in avantajları
     <br/>
     <br/>
     ANAP ve SHP’nin meclise girmesinden sonra MHP ve SP de milletvekili yolu gözlüyor. Meclis’te temsil edilmek siyasi partiler için bir avantaj. Özellikle hazineden gelecek para yardımı bakımından. 3 milletvekilini aşan ANAP ve SHP, 3 trilyon lirayı hak etti. Ancak, etik yönü de bulunan konu tartışmalı. Aynı durumla geçmişte karşılaşan YTP için mahmekeden çıkacak karar neticeyi belirleyecek.
     <br/>
     <br/>
     Melis’in getirdiği imkanlar bununla bitmiyor tabii ki. Meclis kürsüsünü kullanma fırsatı bulacak olan küçük partiler, seslerini kamuoyuna daha rahat duyurabilecekler mesela. 20 milletvekilini tamamlayarak grup kuracak parti ise tam anlamıyla piyangoya konacak. Nasıl mı? Grup toplantıları, her hafta Meclis TV’den canlı yayınlanacak. Genel Başkanları, Genel Kurul’daki önemli toplantılarda ve bütçe görüşmelerinde saatlerce konuşacak. Yine, Meclis’in önemli platformları Danışma Kurulu ve Başkanlık Divanı’nda temsil edilecekler. Komisyonlara üye verecekler.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20737&yorum=3929), [web.archive.org (arşiv bağlantısı)](http://web.archive.org/web/20051228083711/http://www.aksiyon.com.tr:80/detay.php?id=20737&yorum=3929)
