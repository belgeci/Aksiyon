# Yargı kıskacındaki iktidarlar

*Zekai Özçınar 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dönemin Başbakanı Adalet Partisi (AP) Genel Başkanı Süleyman Demirel 1970'lerde şöyle yakınmıştı: "At iyi gidiyor da, iki tay işi yokuşa sürüyor." Buradaki at, amblemi olduğu Adalet Partisi'ni, 'iki tay' ise yüksek mahkemeler Danıştay ve Yargıtay'ı simgeliyordu. Demirel bu sözleriyle gerçekte, 'yargının siyasi iktidarı nasıl engellediğine' vurgu yapıyordu. Geçmişten küçük bir kesit olan bu olay bile, Danıştay'ın 'sokakta başörtüsü takan Aytaç Kılınç adlı öğretmenin anaokulunda müdür olamayacağına' ilişkin son kararının neden bu denli fırtına kopardığını anlamaya yetiyor. Aytaç Kılınç kararı, her ne kadar özgürlük alanlarının kısıtlanması gibi ciddi bir tehlikenin habercisi olsa da, yargının 'sistem içindeki konumu' sorgulanıyor bu yüzden.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060520194223im_/http://www.aksiyon.com.tr/resim/585/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yargı, kayıt dışı muhalefet mi? İşaret fişeği mahiyetinde mesajlar mı gönderiyor? Rolünü, cumhurbaşkanlığı seçiminin ardından oluşacak yeni "yargı, yürütme, yasama" denklemine göre mi ayarlıyor? Niyeti, kayıt dışı iktidar mı? Seçilmişler yani siyaset ile atanmışlar arasındaki mücadelenin seyrinde alınacak cevaplar, şüphesiz Avrupa Birliği (AB) yolculuğunda demokrasi ve sistemin sağlığıyla da yakından ilgili.
   <br>
    <br>
     Türkiye Cumhuriyeti devlet sistemi, kuvvetler ayrılığı yani, "yasama, yürütme, yargı" şeklinde sıralanan güçlerinin (erk) birbirlerine üstünlük sağlamaması ilkesine dayanıyor. Ancak, sistemi sağlıklı işletecek yapının bir türlü oturtulamaması, güçler arası çatışmaları doğuruyor hep. Tarihî süreç, bunun örnekleri, özellikle de bugün bile tartışılan yargı kararlarıyla dolu.
     <br>
      <br/>
      Mücadele, demokrasinin işlemeye başladığı normal zamanlarda daha çok hissedildi. 'Yargıda siyasallaşma' eleştirileri, gündemdeki yerini aldı. 1970'lerde Süleyman Demirel, idarenin işlemlerini denetleyen en önemli yargı organı Danıştay'dan dönen 'bürokrat atamalarıyla' uğraşacaktı devamlı. 'Danıştay, sürekli solun lehine; sağın aleyhine karar verir' anlayışı da o günlerden miras. Öyle ki, sağ koalisyon hükümetinin CHP iktidarının atadığı İsmail Cem'i TRT Genel Müdürlüğü görevinden bir türlü alamaması, Danıştay'ın tarihî direnişlerinden biriydi.
      <br/>
      <br/>
      12 Eylül darbesinin eseri olan bugünkü '1982 Anayasası'nın getirdiği yeniliklerden biri de yargıyla ilgiliydi. Meclis'in (TBMM) Anayasa Mahkemesi ve Danıştay'a üye seçmesi geleneğini kaldıran anayasa, bu konuda cumhurbaşkanını tek belirleyici kıldı. (Üyeleri hâlâ Meclis tarafından seçilen ve devletin önemli kurumlarının hesaplarını inceleyen Sayıştay'ın, tartışmaların dışında kalması ilginçtir.)
      <br/>
      <br/>
      Güçlü iktidarların bile yargı karşısında bocaladığını kanıtlayan ise askerî rejimin etkilerinin hissedildiği Turgut Özal (ANAP) dönemiydi. Özal'ın özelleştirme başta olmak üzere ekonomide aldığı bazı kararlar yargıya takıldı. İktidarın demokratikleşme adımları, aynı dirençle karşılaştı. Anayasa Mahkemesi'nin 'başörtüsü yasağını resmileştirmesi' o döneme rastlayacaktı. Atanmışlara göre, 'rejimin altını oyma' niyetindeki Özal'ın önü kesilmeliydi. Özal'ın Anayasa Mahkemesi'ne üye atama yetkisini kullanırken bile bu kurum içerisinden dirençle karşılaştığı biliniyor. Dönemin Anayasa Mahkemesi Başkanı Yekta Güngör Özden, atanan bir üyeyi yemin törenini yaptırmayarak engellemişti.
      <br/>
      <br/>
      28 Şubat milat
      <br/>
      <br/>
      Tansu Çiller (DYP), Mesut Yılmaz (ANAP) başbakanlığındaki hükümetler sorunu az da olsa hissetti. 'Yargıda kadrolaşma' tartışmasının doruğa çıkması ise DYP-SHP (ardından CHP) koalisyonunun bir hediyesiydi. Dönemin Adalet Bakanı Mehmet Moğultay 'yandaşlarını adalete yerleştirdi' eleştirilerine "MHP'lileri mi alacaktım?" karşılığını verecekti. İddialara göre, 5 bin kişi bu şekilde işe yerleştirilmişti. Moğultay'ı dinleyen kimilerine göre 'bakan bunları kafasından yapmamıştı, daha tepeden geçit bulan bir proje hayata geçiriliyordu'. Eski bir Danıştay üyesi o günleri anlatırken şöyle diyor: "Bugün, yüksek yargının tepe noktalarında 1968 kuşağından insanlar bulunuyor. Yollarını Moğultay açtı. Kararlarda o ruhun izleri devamlı hissediliyor."
      <br/>
      <br/>
      Yüksek direnç
      <br/>
      <br/>
      28 Şubat Süreci, elbette milat. Kapatılan RP'nin genel başkanı Necmettin Erbakan başbakanlığındaki RP-DYP (Refahyol) koalisyonunu görevden uzaklaştıran süreç, yargı açısından da etkileri hâlâ süren travmanın adıydı. Yargı mensupları, tarihî Genelkurmay brifinginin ardından 'öncelikli tehdit irtica'ya karşı konuşlanacaktı. Nitekim, yargının 'laiklik ve rejim' gerekçeli sayısız sübjektif kararı, demokraside etkileri hâlâ süren derin yaralar açacaktı. Siyasi partilerin (RP ve Fazilet Partisi) Anayasa Mahkemesi tarafından kapatılması, bazı siyasetçilere yasak getirilmesi, olayın diğer bir boyutuydu.
      <br/>
      <br/>
      AK Parti iktidarı, AB sürecinde Anayasa ve yasalarda köklü değişiklikleri gerçekleştirdi. Mevzuat, son üç yılda ekonomi ve demokrasi alanında uluslararası normlara göre şekillendi. Ancak, yeni yasaların uygulanmasında yargının zaafları kendini hemen ele verdi. Tartışmalar, Milli Güvenlik Kurulu Genel Sekreteri Yiğit Alpogan'ın 'yargı eğitimsiz' eleştirilerine kadar uzandı. Adalet Bakanı Cemil Çiçek, mahkemelere 'Avrupa İnsan Hakları Mahkemesi (AİHM) içtihatlarına uyulması' talimatı vermek zorunda kaldı. Yine, bakanlık hâkim ve savcılar için 'eğitim programları' düzenledi.
      <br/>
      <br/>
      Yargıya yöneltilen eleştiriler, aslında yabana atılacak cinsten değildi. 'AK Parti hükümetine dirençten' ve 'AB'nin önünü tıkamaktan' bahsediliyordu. Yargı kurumsal yapısının üç önemli organı Anayasa Mahkemesi, Danıştay ve Yargıtay, verdikleri kararların yanı sıra tavırlarıyla, adeta 'seçilmişlere diş gösteren' bir görüntü veriyordu. Bir dönem öne çıkan ünlü başsavcı Vural Savaş ve savcı Nuh Mete Yüksel üslubu daha rafine hâliyle sergileniyordu. Savaş'ın 'Militan Demokrasi', eski Yargıtay Cumhuriyet Başsavcısı Sabih Kanadoğlu'nun 'Alaturka Demokrasi' adlı kitapları 'meydanın siyasete bırakılmaması gerektiğini' işliyordu ayrıca.
      <br/>
      <br/>
      Anayasa Mahkemesi, 20'ye yakın yasada yürütmenin durdurulması yönünde karar verirken, bunlar arasında yabancılara mülk satışı da yer aldı. Haluk Ulusoy'a Futbol Federasyonu, yine polemiklerin odağındaki Derviş Günday'a TESK başkanlığı yolu bu şekilde açıldı. Eski Anayasa Mahkemesi Başkanı Mustafa Bumin'in Leyla Şahin hakkındaki AİHM kararıyla (başörtüsü) ilgili sözleri, 'güç mücadelesini' gözler önüne serdi. Bumin'in 'başörtüsü yasağının Meclis'in yapacağı anayasa değişikliğiyle bile kaldırılamayacağı' yönündeki görüşü, yasama organının yetki alanının daraltılması niyetine yoruldu. YÖK Başkanı Erdoğan Teziç de, Bumin'e destek verdi.
      <br/>
      <br/>
      Hâkimler hükümeti
      <br/>
      <br/>
      Aslında, bu görüş yeni değildi. Anayasa Mahkemesi 1996 yılında verdiği üç kararla, 'siyasi' sorumluluk taşıyan organ olan Meclis kararlarını iptal etti. ANAP-DYP koalisyonunun güven oylaması (karar hükümet bozulduktan sonra geldi), Güneydoğu'da uygulanan olağanüstü hâlin ve Çekiç Güç'ün görev süresinin uzatılması bu şekilde iptal edildi. Oysa, Anayasa'ya göre bu konular yargı denetimi dışında kalıyordu. YÖK Başkanı Teziç, Anayasa Mahkemesi yönünde görüş belirtirken, Anayasa Hukukçusu Kemal Gözler, bu konuya yer verdiği 'Türk Anayasa Hukuku' adlı çalışmasında şu değerlendirmeyi yapıyor: "Bu kararlar, Anayasa Mahkemesi'nin, yetkisiz olduğu alanlarda ülkeyi yönetmeye ne kadar hevesli olduğunu göstermektedir. Körfez Krizi'nde yabancı ülkelere asker gönderme yönündeki Meclis kararının iptali için yapılan başvuru, mahkemede 4'e karşı 7 oyla reddedildi. Bir ülkenin savaşa girip girmeyeceğine hâkimlerin karar vermesi, 'hâkimler hükümeti' için tasavvur edilecek en uç örnek olabilir." Yine, o Anayasa Mahkemesi ki, on yıl önce 25 milyar dolar değer biçilen Telekom'un özelleştirilmesiyle ilgili düzenlemeyi reddetmişti.
      <br/>
      <br/>
      Düşünce özgürlüğü
      <br/>
      <br/>
      Yargıtay, bazı kararlarıyla gündeme geldi. Özellikle, AB uyum yasalarını uygulamada sıkıntı yaşadı. Eski Türk Ceza Kanunu'ndaki (TCK) 312. madde 2005 yılında yürürlüğe giren yeni kanunda 'düşünce özgürlüğü' lehinde yumuşatıldı. Yine, Türklüğe hakareti düzenleyen 301. madde daha esnek yazıldı. Ancak, yazar Orhan Pamuk hakkında açılan dava, tam bir krize dönüştü. Ermeni konferansı, Başbakanlık İnsan Hakları Başkanlığı'nın insan hakları raporu, dava konusu oldu. Yaşanan tartışmalarda AB'nin yoğun baskısı hissedildi. Orhan Pamuk tartışması, beklediği Adalet Bakanlığı yazısını alan mahkemenin davayı düşürmesiyle bitti.
      <br/>
      <br/>
      Yargının birbiriyle çelişen hem de aynı zaman dilimine denk gelen başka kararları da vardı. Bu kararlarda, kanunlardaki iyileştirmelere rağmen 'düşünce özgürlüğünü' yorumlarla daraltma yoluna gidildi. Yerel mahkemenin yazar Mehmet Şevket Eygi hakkında verdiği ceza 'düşünce özgürlüğü' vurgusuyla Yargıtay'da bozuldu. Ancak, Yargıtay Ceza Genel Kurulu, Meclis'in yaptığı iyileştirmeyi dikkate almadan 'şeriat açık ve yakın tehlikedir' yorumuyla cezayı onayladı. Yargıtay Ceza Genel Kurulu'nun 4 Şubat 2005'teki kararı ise yargının 'gel-git'lerinin son halkasıydı. Genel Kurul, Milli Gazete yazarı Selahattin Aydar'ın 'düşünce suçundan' aldığı cezayı kaldırdı. Gerekçesini, yargı tarihinde görülmemiş bir yoruma dayandırdı. 'Laiklik tanımı ve resmî ideolojiye' farklı bakış açısıyla yaklaşılan gerekçede, "Laikliği halk koruyacaktır" denildi. Kamuoyunda sert tartışmalar yaşandı. Ancak, itiraz üzerine konu yeniden Genel Kurul'un gündemine geldi. Bu kez, karar cezanın onaylanması yönündeydi. Gerekçe ise değişmişti: "Laik cumhuriyeti koruma borcumuz var." Böylece, 'rövanş' duygusu yargıya da girdi.
      <br/>
      <br/>
      Danıştay şoku
      <br/>
      <br/>
      Kararları öteden beri tartışılan Danıştay da, son üç yıldır ilginç kararlara imza atıyor. Kamuoyunda oluşan havanın da etkisiyle Türk Telekom'un özelleştirilmesine (yargının artık özelleştirmelerdeki devletçi katı refleksi yumuşuyor) onay veren Danıştay, Galataport ve TÜPRAŞ gibi önemli özelleştirme ihalelerinde yürütmeyi durdurma kararı verdi. Böylece, hükümetin biri 3,8 milyar avroluk olan kaynak hedefleri tehlikeye düştü. TÜPRAŞ'tan gelecek 4 milyar dolar, kararı devir işleminden sonra çıktığı için şimdilik kurtuldu.
      <br/>
      <br/>
      Danıştay'ın idarenin bazı tasarrufları ve inanç hürriyetiyle ilgili kararları ise yargı-iktidar arasındaki görüş ayrılıklarının keskinleştiğini gösteriyor. Danıştay, hükümetin önem verdiği 'doktorlara mecburi hizmet', imam-hatipler dâhil meslek lisesi mezunlarını mağdur eden katsayı haksızlığını kaldırmayı amaçlayan 'açık öğretim lisesi' yönetmeliklerinde yürütmeyi durdurdu. Daha önce, başörtülü memur ve öğrenciler aleyhinde kararlar veren Danıştay, 'yargı' hakkındaki kuşkuları alevlendiren son kararıyla büyük şok yaşattı. Aytaç Kılınç adlı öğretmen hakkındaki kararıyla mahkeme, 'başörtüsü yasağını sokağa taşımış, kamusal alanı alabildiğince genişletmişti.' Hükümet kanadı ve kamuoyundan haklı olarak, 'oruca, sakala, evlere de karışılacak' eleştirileri yükseldi. Siyaset, üniversitelerdeki türban sorununu kaldırmanın formüllerini ararken adeta 'sokakta da olur' yollu gözdağına muhatap kalmıştı.
      <br/>
      <br/>
      Yargı sorgulanıyor
      <br/>
      <br/>
      Yargı öteden beri, siyasetin kendisine müdahale ettiğinden yakınıyor. Ancak, yaşanan süreç kimilerinin farklı düşündüğünü gösteriyor: "Yargı çelişkili. Zaman zaman ideolojik reflekslerini öne çıkarıyor. Manevra alanını genişletmeye çalışırken, hükümet başta olmak üzere siyasetin alanını daraltıyor. Yasama yetkisi olmadığı halde kural ve yasalar koyuyor. Yasaları objektif yorumlamıyor." Yani, yargı sorgulanıyor. Yargıtay Onursal Başkanı Sami Selçuk, Türkiye'de hukuk bilincinin yeterli noktada olmadığı görüşünde. Yargının kamuoyuna ve kendi inançlarına karşı da bağımsız olması gerektiğini hatırlatırken de ekliyor: "Yargıç, ideolojisini eşikte bırakmak zorunda. Hukuku uygularken zorlama yorum yapamazsınız. Hukuk dili kavramlar dilidir ve bu kavramların tamamı evrenseldir. Ama, Türkiye'de tam anlamda oturmamıştır. Kavramların sayısının yargıç sayısınca olması üzücüdür." Selçuk, yasama, yürütme ve yargı ilişkisinin tam manasıyla kurulamadığına dikkat çekiyor. Herkesi eleştirirken de, "Yargı özgürlüklerin genişletilmesinde öncü olmalı. Engel oluşturduğu yönündeki eleştirilerde haklılık payı var. Ancak, bazen öyle yasalar çıkıyor ki, hüküm kurmak zor. TCK'nın 301 ve 216'ncı (eski 312) maddeleri somut ifadelerle yeniden ele alınmalı." diyor.
      <br/>
      <br/>
      Adalet Bakanı Cemil Çiçek 'kayıt dışı muhalefete' vurgu yaparken, bu muhalefetin cumhurbaşkanlığı seçimi öncesinde yapılacağına dair kuşkularını ele veriyor. İşte, her şey bu noktada yani siyaset kulislerinde konuşulan senaryoda düğümleniyor: "Eşi başörtülü Başbakan Recep Tayyip Erdoğan ya da AK Parti'nin belirleyeceği bir isim Çankaya'ya çıkacak. Yasama ile yürütmenin iki kanadı hükümet ve cumhurbaşkanlığı AK Parti'de toplanacak. Mevcut durumda, AK Parti milletvekili sayısıyla yasamayı (Meclis) ve hükümet olduğu için de yürütmenin yarısını elinde tutuyor. Karşı kanatta ise yürütmenin yarısını elinde bulunduran Cumhurbaşkanı Ahmet Necdet Sezer ve yargı duruyor. Bütün tartışmalar, böyle bir yapıda seyrediyor. O hâlde, yargı, bozulacak dengelere göre yeniden konuşlanmalı." Yargı-hükümet gerginliğine artık bu gözle bakılacak. Siyaseti kuşatmanın belki de en güçlü aktörü yargı, acaba 'kayıt dışı iktidar' yolunda mı?
      <br/>
      <br/>
      “BU GiDiŞ TUZU KOKUTUR”
      <br/>
      <br/>
      Danıştay'ın son kararı ışığında siyaset de yargıyı tartışıyor. İktidar partisi, yargının yeni kural ve kanun yapma niyetinde olduğuna, bu yolla yasama-yürütme ikilisini kıskaca almaya çalıştığına inanıyor. Muhalefet ise yargı siteminin iyileştirilmesi gerektiğini savunurken, hükümeti eleştirmeyi ihmal etmiyor:
      <br/>
      <br/>
      <br/>
      BURHAN KUZU (TBMM Anayasa Komisyonu Başkanı) :  Kuvvetler arası sorunların çatışma noktasına gelmesi yeni değil. Hep sağ iktidarlara denk geliyor. Yargı siyaseti hedef almamalı. Bazı şeyleri onlara elbette sormayacağız. Nasıl olur da düzenleme yapamazsınız diye duvar çekerler. Hâkim almaya karışıyorlar. Sizin işiniz mi? Danıştay'ın son kararı, başörtüsünü sokakta bir nevi yasaklamıyor ama 'sonucuna katlanırsın' anlamında. Eleştirdik, açıklama geldi. Van davası (Rektör Yücel Aşkın davası) ve Orhan Pamuk davasında içerden ve AB tarafından sıkboğaz edildiler, tek açıklama gelmedi. Yargı hukuku korumakla görevlidir, sistemi korumakla değil. Yani, devletin otoritesi ile hak (özgürlük) arasındaki dengeyi kurmaya çalışır. Birtakım yerleri koruma kollama görevini yasama, yürütme yapacak. Vatandaş, hesabı bana soruyor. Yargıya güven azalacak böyle giderse. Yargı, genelde tutucudur ama zamana ayak uyduracaksın. Bu kadar yanlış kararlar da insanının aklına her türlü şeytanı getiriyor. Bugün için yapılacak fazla bir şey yok. Türkiye, evvela laiklik konusunda uzlaşmalı. Yasama, yürütme, yargı diye kuvvetler ayrımı gözetilmeli. Durup dururken huzur bozmadır bunun adı. Bu gidiş tuzu kokutur.
      <br/>
      <br/>
      <br/>
      ATİLLA KART (CHP Konya Milletvekili: Danıştay'ın kararı, sokakta türban takmayı düzenleyen genel bir karar değil. Süreç devam ediyor. Hizmet alan konumundaki kişilerin özel hayatlarına kimse karışamaz. Hizmet veren kişiler de kamusal hizmet alanının dışındaki özel hayatlarda hizmet alan konumundadır. Bulunduğunuz ortamda, mesela sinema ve lokantada kamu yetkisini kullanmıyorsunuz, hizmet alıyorsunuz. Diğer yandan yasama, yargı, yürütme, herkes görev ve yetkisinin sınırlarını bilecek. Kimse kimsenin alanına tecavüz etmeyecek. Bu çalışmayı yapalım. Çözümü yürütme organı, yani hükümet bulacak. Yapamıyorsanız, başkalarını suçlamaya ve sızlanmaya hakkınız olmaz. Bu bir aczdir, yetersizliktir. Herkes için söylüyorum; elbette dünya görüşlerine göre karar vermemeli. Ama, yargının her türlü hukuk dışı müdahaleden etkilenmeyecek şekilde bu misyonunu sürdürmesi gerekir. Türkiye'de, yargıya müdahale ve bunu sağlayan ortam maalesef temelde iktidarın yaklaşımı ve uygulamalarından kaynaklanmaktadır. Daha başka boyutlarına bugün için girmiyorum.
      <br/>
      <br/>
      <br/>
      SAFFET ARIKAN BEDÜK (DYP Genel Başkan Yardımcısı):  Olayı Danıştay'a götüren idare çelişkilidir. Yasağı kabul etmiyoruz. Kararın, özgürlükleri sokakta da kısıtlama anlamında kullanılacağından endişeliyiz. Çözüm yeri ise hükümettir. Demokrasi hedeflerine aykırı kararlar çıkıyorsa çözümü siyaset bulacak. Tabii ki, yargı geniş yorumlarla özgürlükleri daraltmamalı. Cumhuriyetin temel niteliklerini halk benimsemiştir. Onunla çatışması yoktur. Bu nitelikleri koruyacak olan da halktır. Dolayısıyla tanımları iyi yapmak zorundayız. Kalkıp, 'cumhuriyeti şu kuruluş koruyacak, şu korumayacak' diyemezsiniz.
      <br/>
      <br/>
      <br/>
      SAMİ SELÇUK (Yargıtay Onursal Başkanı): Yargı, yürütme ve yasamanın görevleri ayrı. Birbirine karşı olmak diye bir şey yok. Herkes, böyle bir endişe içinde olursa karşı olmaz zaten. Böyle bir çatışmayı görmüyorum açıkçası. Yanlış da doğru da olsa bir karar ille de yürütmeye karşı verilmiş değildir. Ortada, sistem sorunu var.
      <br/>
      <br/>
      <br/>
      OLTAN SUNGURLU (Eski Adalet Bakanı): Gerekçeli kararı görmedim, hakkında karar verilen öğretmen Aytaç Kılınç'ın görev yaptığı okulun orada Bayrak Garnizonu var, karar o sebepten mi bilemiyorum. Ancak, yargının vazifesi problem doğurmak değildir; bu kararı düzeltir. Yargı tartışılırken, ideoloji ve siyasi görüşe göre hareket edilememeli. Yargı tenkitlerinde ölçülü olmak gerek. Hâkimin, tabii ki, kendi dünya ve şahsi görüşünü yansıtmaması lâzım. Zor, ama olması gereken bir iş. Birçok iş çığırından çıkmış. Bunca sene müdahale edile edile, yargı da belki zaman zaman pusulasını şaşırıyor. Hâkim basından korkuyorsa, eşkıyadan korkuyorsa, siyasetten korkuyorsa, kaldı ki en korkmayacağı yer siyasettir, askerden etkileniyorsa ne yapabilir ki? Herkes, yetki alanında görevini en iyi şekilde yaparsa sorun kalmaz.
      <br/>
      <br/>
      BEKİR BOZDAĞ (TBMM Adalet Komisyonu üyesi): Hâkim, dünya görüşünü mahkeme kararı hâline dönüştürerek başkalarının özgürlük alanına müdahale etme yetkisine sahip değildir. Bu durumda, hukuk devletinden değil yargıç devletinden bahsedilebilir. Bazı yargı kararlarının 'siyasete gol' seklinde değerlendirilmesi de rahatsız edicidir.
      <br/>
      <br/>
      <br/>
      HALUK İPEK (AK Parti Ankara Milletvekili-hukukçu):  Danıştay'ın kararı uygulanamaz, etkisiz karardır. Anayasa, kuvvetler üçgeninde bir denge kurmaya çalışmıştır. Tüm kurumların, bu dengeyi bozmayacak şekilde hizmet üretmeleri demokrasimizi güçlendirir.
      <br/>
      <br/>
      <br/>
      HAKAN ALTINAY (Açık Toplum Enstitüsü Türkiye Temsilcisi):  Yaptığımız bir araştırmada, Avrupalı Türklerin yaşadıkları ülkelerde en fazla güvendikleri ikinci kurum mahkemeler çıktı. Ama aynı insanların kendi vatanlarında en az güvendikleri ikinci kurum da yine yargı. Ne acıdır ki, Avrupa ülkelerindeki bir Katolik yargıç, kendi ülkesindeki Müslüman yargıca göre çok daha güven veriyor insanlara. Başta Danıştay'ın başörtüsü kararı olmak üzere, son hukuki gelişmeler yargıyla ilgili bir tartışma başlatması açısından önemli. Türkiye'de adalete olan güven eksikliğinden bazı yargıçlar da çok şikâyetçi. Çalışmamızda konuştuğumuz yargıçlar, 'adalete talep yok, herkes ayrıcalık istiyor' serzenişinde bulunuyor. Batı'da yargı organları ortalama bir bireyin elini güçlendirirken, Türkiye'de ise ortalama bireyler yargıdan kaçıyor. Yargıya olan güven azaldıkça, adalet duygusu zayıfladıkça, otoriter çözümlere olan ilgi artıyor.
      <br/>
      <br/>
      2020 KUŞATMA PLANI
      <br/>
      <br/>
      Devlet organları arasındaki mücadelede, Cumhurbaşkanı Ahmet Necdet Sezer'in iktidara tavırlı olduğu biliniyor. Yanında ise yargı ve YÖK gibi kurumlar bulunuyor. Sistemin belli güçlerinin cumhurbaşkanlığı seçimine hazırlandığı da artık tartışma götürmüyor. Yargının konumu ve pozisyonu, 'cumhurbaşkanlığını aldıktan sonra bazı icraatları daha kolay gerçekleştireceğine' inanan AK Parti'ye dönük güvence alanları oluşturulması anlamında önemseniyor. Yargı eksenli ilginç stratejiler da burada ortaya çıkıyor. Hâkimler ve Savcılar Yüksek Kurulu (HSYK), yargı mensuplarının atanması, tayin ve görevden alınmasında yetkili. Yedi üyeli Kurul'da Adalet Bakanı ve müsteşarının da bulunması, bir yerde dengeleri hükümet lehine kurabiliyor. Sezer'in, görev süresi dolan bir üye yerine atayacağı isim bu bakımdan önemseniyor. Yine, Adalet Bakanlığı 4 bin hâkim ve savcı ataması yapacak. Bazı kesimler, adayların sınavının HSYK tarafından yapılması için bastırıyor.
      <br/>
      <br/>
      En önemli gelişme ise Anayasa Mahkemesi'nde yaşanıyor. Anayasa'ya göre 11 üyeli mahkemenin üyelerini cumhurbaşkanı atıyor. Sezer, bugüne kadar tam 7 üye atadı. Ayrıca 4 yedek üyede onun imzası var. Üyeler, 65 yaşında emekli oluyor. Mevcut tablo, Erdoğan cumhurbaşkanı seçilse dahi gelecek 15 yıla göre ayarlanan Anayasa Mahkemesi'nin yapısıyla oynayamayacak. Aksi durum ancak anayasa değişikliğiyle mümkün olacak. Yani, üyelerin bir bölümünü Meclis'in seçmesini getirecek bir düzenlemeyle.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23409&yorum=8248), [web.archive.org (arşiv bağlantısı)](http://web.archive.org/web/20060520194223/http://www.aksiyon.com.tr:80/detay.php?id=23409&yorum=8248)
