# Sol'un din ve değişimle imtihanı

*Zekai Özçınar Bilinmeyen-tarih*

<div>
 <font>
  <img border="0" height="1" src="/web/20050405050115im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050405050115im_/http://www.aksiyon.com.tr/resim/529/40.jpg" vspace="5"/>
  </p>
 </font>
 <font class="content">
  CHP’nin kurultay hazırlığı, Türk solunun yaşadığı bunalımı yeniden hatırlattı. Özellikle merkez sol partiler, toplumdan giderek uzaklaşıyor, tabanlarını kaybediyor.
  <br>
   “Sol, sağ oldu” tespitleri, “değişim kaçınılmaz” reçetelerine karışıyor. Solda ne oldu? Ne olmalı? Aksiyon, Türk solunu masaya yatırdı.
   <br>
    Yıllar önce kaleme almıştı Orhan Veli, “Sol elim/zavallı elim” dizelerini… Tam da Türk solunun hâl-i pürmelâlini özetliyor bu dizeler. Bugün, ‘hayallerini’ yavaş yavaş yitiren bir ‘sol’ duruyor karşımızda; oyları sürekli eriyen, kitlelerden kopan, iç çekişmelerle uğraşan, bütünleşemeyen, geleneksel katı ideolojisi yüzünden ayak uyduramadığı çağın gelişmeleri arasında sıkışan…
   </br>
  </br>
 </font>
 <br/>
 <p>
  <font class="content">
   Siyaset literatürü, ‘bunalım’ teşhisi koyuyor, CHP dahil soldaki partileri esir alan bu tabloya. Şimdilerde ise bunalımdan çıkmanın yolları aranıyor. Hem soldan hem sağdan ‘derman’ reçeteleri sunuluyor. Tabii kulak veren olursa. Aslında, solun maruz kaldığı süreç, Türkiye’deki ‘demokrasinin sağlığı’ ile yakından ilgili, ve iyi okunmalı. Bunun için de mukayeseli tahlil yaparak geçmişten bugüne bir köprü kurmak lâzım.
   <br>
    <br>
     Solun ana gövdesini oluşturan Cumhuriyet Halk Partisi (CHP), tek parti dönemine damgasını vurdu. Hem de unutulmayacak bir şekilde… ‘Cumhuriyeti kuran’ sıfatıyla, ‘devlet partisi’ yani devletin kendisi oldu aynı zamanda. Bu refleksle, ‘Yeter Söz Milletindir’ sloganıyla iktidara gelen Demokratik Parti’nin (DP) sonunu hazırlayan 27 Mayıs 1960 tarihindeki askerî darbeye destek verdi. Milli Şef İsmet İnönü’nün ‘ortanın solu’ kavramını ortaya atması ise ‘merkez sol’un ilk işaretiydi. CHP kökenli Erol Tuncer’e göre, ‘daha soldaki Türkiye İşçi Partisi’nin (TİP) yükselişi’ bunu zorlamıştı. Ancak, ‘statüko’ bu ufacık değişime bile direnecek, 1965’teki seçimlerde oy kaybeden CHP’den kopmalar olacaktı. Hem de, İnönü’nün “CHP, bünyesi itibariyle devletçi bir partidir ve bu sıfatıyla ortanın solunda bir anlayıştır” yollu manevrasına rağmen.
     <br>
      <br>
       1970’li yıllarda bazı küçük partilere karşılık CHP, merkeze yerleşti. Bülent Ecevit’in geniş toplum kesimlerini kucaklama politikası 1973 ve 1977 seçim zaferlerini getirdi. Üstelik, sol, Ecevit’in 1977’de aldığı yüzde 41,38’lik oyu bir daha göremedi. 12 Eylül 1980’deki askerî darbeden sonra siyaset sahnesinde yeni merkez sol partiler boy gösterdi. O dönemin en büyük sol partisi SHP, olumsuz bir imaj bıraktı;  DEP’le seçim ittifakı yapması yüzünden  ‘mezhep partisi’ olarak anıldı. Öyle ki, CHP yeniden açıldığında Deniz Baykal, bu imajı silmek için “İstanbul il başkanlığına Alevi ve Kürt olmayan bir arkadaşımız seçildi.” diyecekti.
       <br>
        <br/>
        Sol iktidarda tutunamıyor
        <br/>
        <br/>
        Bu arada, sol erime sürecine girdi ve birleşme formülleri de bir işe yaramadı. 1999’da CHP, Meclis’e giremedi. Ancak, sahneye DSP çıktı. Bülent Ecevit,  ‘inançlara saygılı laiklik’ söyleminin ve Abdullah Öcalan’ın yakalanıp Türkiye’ye getirilmesinin rüzgârıyla seçimi aldı. Ecevit’in hastalığı ve DSP’den kopmalar geldi sonra. 3 Kasım 2002’deki seçimlerde CHP Meclis’e dönerken, DSP barajı aşamadı. İktidar, yine bir sağ partiye bırakılmıştı.
        <br/>
        <br/>
        İşte, bu son 20 yılda, yüzde 30’lardan yüzde 22’lere kadar geriledi solun toplam oyları. Yerel iktidarlar da kaybın diğer parçası oldu. Bugün, irili ufaklı çok sayıda sol parti, siyaset arenasında boy gösteriyor: CHP, DSP, SHP, İP, ÖDP… Liste uzayıp gidiyor. DEHAP gibi sol söyleme sahip fakat etnik kökenli partiler de, şüphesiz bu zincirin bir parçası.
        <br/>
        <br/>
        Değişim algılanamadı
        <br/>
        <br/>
        Peki, sol neden bu durumlara düştü? Niçin kavgalarla yüklü bir çıkmazı sürekli yaşamak zorunda kalıyor? Üzerine ciltler dolusu kitap yazılabilecek bu soruların öne çıkan cevapları, 1980’den sonra dünyayı kuşatan değişim rüzgarında gizli. Gerçekten de, küreselleşmenin siyasal, kültürel ve ekonomik yeniliklerine Türkiye bir şekilde uyum sağlamaya çalıştı. Serbest piyasa, bireysellik, devletin küçülmesi, uluslararası etkileşim, toplumsal eğilimlerdeki değişim, temel özgürlük talepleri bu süreci özetliyor. Özellikle merkez sol, bu değişime ayak uyduramadı; taleplere cevap veremedi, hatta bocaladı.
        <br/>
        <br/>
        Fatih Üniversitesi Öğretim Üyesi Prof. Dr. Ömer Çaha, bu noktada, ilginç bir tespitte bulunuyor: “Solu sıkıştıran iki cendere var: Topluma mal olmuş millî-manevi değerler ve küresel değerler. Mesela, CHP, toplumu es geçtiği için toplumdan, küreselleşmeyle bütünleşemediği için küresel değerlerden -deyim yerindeyse- tokat yiyor.” Koç Üniversitesi Öğretim Üyesi Prof. Dr. Fuat Keyman ise,  ‘modernleşme krizi’ne dikkat çekiyor. “Kültürel ve ekonomik hayatın farklılaşması/çoğullaşmasıyla birlikte kimlik problemleri ortaya çıkıyor. İslâm’ın yükselişi, etnik sorunların gelişmesi ve diğer sosyal hareketler gibi. Ayrıca, toplum küreselleşmeye entegre olma sürecinde. Sol, iki değişime de cevap veremiyor.” diyor.
        <br/>
        <br/>
        SHP Genel Başkanı Murat Karayalçın da benzer şeyler söylüyor. Ona göre, küreselleşmenin üretim sistemlerini değiştirmesi, yeni sorunları beraberinde getirdi; değişim yeterince algılanamadı, sorunlara çözüm üretilemedi. Karayalçın, “sol öldü” denmesini de buna bağlıyor. Solun, bir başka handikabına dikkat çeken isim ise CHP’li Ertuğrul Günay. Partisini de değerlendirmenin içine katarak şöyle konuşuyor: “Parti, gönüllü kitleler yerine bir avuç profesyonelin güdümündedir. Temel felsefî sorunlar da var. Türk solu, tercüme olmaktan kurtulamamıştır. Halk kaynaklı hareket olmak yerine, devletle özdeş görünmüştür. Halkla bütünleşmemiş, halka yabancılaşmıştır.”
        <br/>
        <br/>
        Statükoyu sahiplenme
        <br/>
        <br/>
        Değişime ayak uyduramayan solun, CHP’nin yaşadığı süreçte olduğu gibi ‘statüko’ya daha da sarılması kaçınılmazdı. Nitekim öyle oldu. Tek parti dönemini andıran, her soruna katı bir ideolojiyle yaklaşan politikalar öne çıktı. Zaman zaman, ‘asker’e bile kaydı gözler. Fuat Keyman, bu durumu, “Devlet merkezci siyaset, sorunlara çözüm bulma yerine varolan yapıyı koruma eğilimine giriyor. Sosyal demokrasi, ciddi bir ideolojik kriz yaşıyor.” sözleriyle özetliyor. Ertuğrul Günay, “Halktan kopan yönetimlerin statükoya sığınmaları normaldir. Bu, biraz da politikacıların hırslarından kaynaklanıyor.” derken, Karayalçın ise “CHP’nin böyle bir sorunu olabilir ama SHP’de yok. Deyim yerindeyse, devletin DNA’sını değiştirmeyi öngörmektedir. Devletin kutsallığı engellenmeli, birey öne çıkarılmalı.” görüşünü savunuyor.
        <br/>
        <br/>
        Taban kayıyor
        <br/>
        <br/>
        Ortaya çıkan bu tablonun getirdiği ise solun merkezindeki partilerin ‘sağ’ olarak nitelenmesi. İdris Küçükömer’in 1969’da “Düzenin Yabancılaşması” kitabının yıllar sonra yankı bulması da bu yüzden. Küçükömer, “Türkiye’nin solcuları gerici, sağcıları ilericidir.” diyordu. Yani, sol, aslında ‘sağ’dı. Çekinceli yaklaşsa da bir yerde hak veriyor bu teze Fuat Keyman: “İktisadî ve sosyal alanda önemli sorunlar var. Mesela CHP, bu sorunların dışında konumlandırıyor kendisini. Laikliği ve devleti korumak öne çıkıyor. AB’ye, AK Parti’ye yükleniyor. Sol, ikircikli konumda; ulusalcılık öne çıkıyor.”
        <br/>
        <br/>
        Ömer Çaha ise, solun toplumdan ziyade devletle flört etmesinin bu görüntüyü ortaya çıkardığı görüşünde: “Kemalizm olmasa, bazı kaygılar olmasa, İngiltere’deki İşçi Partisi’nin karşılığı Türkiye’de AK Parti olurdu. CHP’nin konumu ise Muhafazakar ve Hıristiyan Demokrat partilerle örtüşüyor. Çünkü, refleksleri aynı.”
        <br/>
        <br/>
        Değişime direnen, sorunlara çözüm üretemeyen sol, geniş halk kitlelerini kucaklayamamanın sıkıntısını da yaşıyor. Ezilen yığınlar, gelir adaletsizliği, varoşlar gibi sorunlar hakkında sosyal demokratların ne düşündüğü bilinmiyor. Bir dönem CHP’de genel başkan yardımcılığı görevinde de bulunan sendikacı Yaşar Seyman, “Halk beni anlamıyor anlayışı var. Sen anlattın mı? Atatürk’ü tekeline almakla, sivil toplum örgütlerinin sadece liderleriyle ilişki kurmakla iş bitmiyor. Oysa sağ, solun argümanlarını kullanarak halkla bütünleşiyor.” diyor.
        <br/>
        <br/>
        Varoşlara değinen Seyman, “Varoşlar artık solda değil. Niye olsun? Kendisiyle aynı dil konuşulmuyor. Recep Tayyip Erdoğan, kitlelerle buluşabiliyor. Çocuklar onu gördüğünde, ‘Bir şut çeksene abi’ diyebiliyor. Soldaki bir lidere böyle davranılmasının özlemini çekiyoruz.” diyor. Solun her alanda yenilenmesi gerektiğinin altını çizen Seyman, “12 Eylül Anayasası var, sesin niye çıkmıyor? AB gibi önemli bir proje konusunda ne düşünüyorsun?” diye de soruyor. Seyman, toplumu kucaklama anlamında solun DİSK ve KESK gibi sendikalar yanında Hak-İş’e de gitmesi gerektiğini ekliyor ayrıca. Türkiye’nin buna ihtiyacı olduğunu savunuyor.
        <br/>
        <br/>
        Reçete hazır
        <br/>
        <br/>
        Peki, solun önüne derinlikli çözüm önerileri sunulmadı mı? Elbette sunuldu. Kemal Derviş’in “Çağdaş Sosyal Demokrasi ve Türkiye” çalışması ile İsmail Cem’in “Sosyal Demokrasi’nin Geleceği” ilk  çırpıda akla gelenler. Derviş, sosyal demokrat partilerin sol niteliğini yitirdiklerinden hareketle ‘Atatürkçü-sosyal demokrat sentez’ ışığında değişim öneriyor. 1930’lu yılların zihniyetinin savunulmasını, ‘yasakçı/sınırlayıcı devlete sahip çıkılmasını’ çelişki sayıyor. ‘Sağ, ekonomik gücü toplumdaki geleneksel değerler, aidiyet duygusu ve hızlı değişimle ilgili endişelerle birleştirebildiği ölçüde seçim kazanabiliyor.” saptaması da ondan geliyor. Değişim isteyen Cem’in reçetesi de kolay okunuyor: “CHP, 1977’de partideki tutucuların ‘redd-i miras yapılıyor’ itirazları arasında ‘devlet partisi’ kimliğini bırakıp halkın partisine dönüştüğü için, değiştiği için büyümüştür.”
        <br/>
        <br/>
        Bütün bunlar ışığında, solun probleminin ‘ideoloji ve konum’ olduğu ortaya çıkıyor. Bu arada, reçetelerin yanında solun geleceğine ilişkin tahminler söz konusu. CHP kurultayı çare olacak mı, bölünme olur mu, yeni parti ihtimal dahilinde mi?
        <br/>
        <br/>
        Siyaset bilimci Ömer Çaha, “Mevcut yapı üzerine kim gelirse gelsin solu diriltmesi zor. Halkla barışmak gerekiyor.” diyor ve ekliyor: “Mustafa Sarıgül CHP’nin başına gelse, yüzde 20’lik oyu belki korur, daha ötesi yok. Artık herkesin, önümüzdeki 10-15 yılda AK Parti’nin ilerisinde siyaset geliştirmesi lâzım. Aksi halde, AK Parti, ANAP’ın durumuna düşmeden kimse umutlanmasın.”
        <br/>
        <br/>
        Fuat Keyman’a göre, değişim talepleri solun yakasını bırakmayacak artık. Keyman, CHP kurultayıyla ilgili olarak da, “Baykal kazansa bile değişim yoksa kopuşlar olur.” görüşünü savunuyor. Gazeteci-yazar Şahin Alpay’ın önerisi ise ‘Kopenhag Kriterleri’nin CHP programı yapılması.’ Alpay, noktayı şöyle koyuyor: “Milli görüş hareketi kendini yenilemeyi, AK Parti ile laikliğe ve demokrasiye bağlılık konusundaki tereddütleri gidermeyi başardı. Yenilenmeyi CHP neden başarmasın? Baykal’lı bir seçim yenilgisi bunun kapısını açar.”
        <br/>
        <br/>
        Bülent Ecevit, solun geleceği konusunda şunları söylüyor: “CHP’nin geçmişteki manevî mirası paylaşılamadı. Büyük bir olasılıkla ortaya yeni mirasçılar çıkacaktır.” Yeni parti arayışlarına vurgu yapanlardan biri de Ertuğrul Günay: “Böyle giderse, sosyal demokrat arayışta olan toplumsal tabanın gerçeklere uygun yeni rüzgarlara yelken açması kaçınılmaz olacaktır.”
        <br/>
        <br/>
        Sol Meclis dışı kalır
        <br/>
        <br/>
        SHP lideri Karayalçın’ın sunduğu çözüm ise farklı. Solda bütünleşme girişimlerini hem mümkün hem de doğru bulmuyor. Karayalçın, bu tür yolların denendiğini hatırlatarak CHP’nin, sosyal demokrasiyi rehin aldığını ileri sürüyor. Seçim barajının düşürülmesi, değişik partileri bir araya getirecek seçim ittifaklarına izin verilmesi önerileri arasında. Karayalçın’ın son sözleri ise uyarı niteliğinde: “Artık, siyaset anlayışları değişecek. Çözüm, oturup konuşmak. Aksi takdirde, Türkiye’de solun ilk kez Meclis’e girememesi söz konusu olacaktır.”
        <br/>
        <br/>
        Görüldüğü gibi, bütün yollar CHP’ye çıkıyor. Bu hafta sonu yapılacak kurultaya ise umutla bakılmıyor. Solun önde gelenlerine göre çözüm için çıkış yolları ortada. Sadece bunları hayata geçirecek kadrolara ihtiyaç var. Genelde solun, özelde merkez solun, daha özelde CHP’nin şu anki durumu kuşbakışı böyle görünüyor.
        <br/>
        <br/>
        MAYINLI ALAN: SOL–DİN İLİŞKİSİ
        <br/>
        <br/>
        “Sol–din” ilişkisi, sorunlu bir alan; sağlıklı bir zeminde seyretmiyor. Bunda, ‘tek parti’ dönemi uygulamaları ile dinin hâlâ tartışmalı bir alanı ifade etmesinin yanında, ‘din-devlet’ ilişkilerinde yaşanan gel-gitlerin etkili olduğu elbette söylenebilir. Ancak, sol partilerin, hem dinsel motiflere hem de dini hassasiyeti olan kitlelere sürekli mesafeli durduğu da bir gerçek. İlişkiyi, korkular belirliyor; bilinçaltındaki ‘laik–antilaik, ‘rejim’, ‘şeriat–gerici’, ‘başörtüsü simge’ eksenli söylem terk edilemiyor. Hem de, dini hassasiyetlerin “modernleşme” ve “sisteme uyum” eğilimine girdiği ortadayken..
        <br/>
        <br/>
        ‘Son 20 yılda seçim sonuçlarını belirleyen ve yöneldiği partileri iktidara taşıyan bir kitlenin yok sayılması’ bir çelişki aslında. Siyasi açıdan yorumu zor bu çelişki zaman zaman fark edildi. Bülent Ecevit’i başbakanlığa götüren iki seçim zaferinde ‘inançlara saygılı laiklik’ anlayışının katkısı inkar edilmiyor. Söylem bile karşılık bulmuştu.
        <br/>
        <br/>
        Gerçi son dönemde, Kemal Derviş, İsmail Cem başta olmak üzere bazı sol siyasiler, ‘din’ konusuna siyaset ve toplum biliminin argümanlarıyla yaklaşmıyor değil. Derviş ve CHP İstanbul Milletvekili Memduh Hocaoğlu’nun  başörtüsü konusundaki sıcak mesajları da, hemen hatırladıklarımız arasında. Ancak, bu sıcak yaklaşımların da bir ara ‘Anadolu Solu’ söylemini seçimlerde kullanan Deniz Baykal’ın “DNA’mız değişmeyecek” yollu direnciyle karşılaştığını ekleyelim.
        <br/>
        <br/>
        Dinsel kimlik yenileniyor, sol geriliyor
        <br/>
        <br/>
        Prof. Dr. Fuat Keyman, solun ‘dinsel olana’ böyle bakmasını “yanlış sınıf bilinci” kavramıyla açıklıyor: “Dini, yanlış sınıf bilinci olarak düşünüyorlar. Yani, dinsel kimlik halkı aldatıyor, halk buna inanıyor, halkın doğruyu bulması gerekir. Oysa, yanlış sınıf bilinci olmadığı gibi halk da aldanmıyor. Çünkü, belli sorunlarına çözüm talebinde bulunan dinsel bir kimlik var. Aslında, buna dinsel kimlik dememek lâzım. AK Parti’nin, farklı toplumsal katmanlarla ilişkisi artarken solunki azalıyor.” Keyman, ‘dinsel kimliğin kendini yenilediği, solun ise geriye gittiği” tespitinde bulunuyor ayrıca.
        <br/>
        <br/>
        Sorunun yoğunlaştığı nokta
        <br/>
        <br/>
        Prof. Dr. Ömer Çaha, solun toplumla probleminin yoğunlaştığı noktayı ‘din ile geleneksel değerler’ olarak gösteriyor. Çaha’ya göre, ‘Türk toplumu dindar; ve dinî değerler seçmen davranışlarına yansıyor, siyaseti etkiliyor.’ Dinî hassasiyetleri es geçen bir siyaset tarzıyla toplumu kazanmanın mümkün olmadığı gerçeğine de vurgu yapıyor: “CHP, Yaşar Nuri Öztürk’ü dinî figür olarak yanına aldı. Ama, samimi olmak gerekiyor. Toplumu karşınıza alarak siyasette bir yere gelemezsiniz. Dinî değerlere saygılı olunması gerekiyor.”
        <br/>
        <br/>
        Gazeteci Şahin Alpay ise laikliğin gerçek anlamına vurgu yapıyor. Bu çerçevede öngörüsü şöyle: “CHP, laikçiliği terk edip din ve vicdan özgürlüklerinin kısıtlanmamasını savunması halinde, kendisine yeni seçmenler kazandırabileceği gibi Türkiye’de demokrasinin yerleşmesine de büyük destek sağlayacaktır.”
        <br/>
        <br/>
        Sol siyasetçiler ne diyor?
        <br/>
        <br/>
        Şu anda parti dışında çalışmalarını sürdüren CHP’li Ertuğrul Günay, CHP’nin 1977 seçimlerindeki başarısını hatırlatıyor önce. Bunu, ‘halk partisi olma’ sürecinin bir sonucu olarak görüyor ve ekliyor: “CHP, 1999’da toplumun temel sorunları yerine semboller kavgasını öne çıkardığı için barajın altında kalmıştır. Siyaset, toplumun derin taleplerini iyi okuyabilmedir. Din, iyi oy almak için tek faktör değildir. Ancak, her siyasal parti toplumla ilişkilerinde, genel kültürle bağ kurmak ve yabancılaşmamak adına dine saygılı mesafede durmak zorundadır. Aslında, laiklik bu mesafeyi tarif ediyor.”
        <br/>
        <br/>
        Söylenenlerin gerçeği tam ifade etmediği ancak, tartışılabileceği görüşü ise SHP Genel Başkanı Murat Karayalçın’a ait. Espriyle Rahşan Ecevit’in “din elden gidiyor” sözlerini hatırlatıyor Karayalçın; “Böyle bir gözlem olsa bile SHP, ayrımcılığın dışındadır.” sözleriyle farklı bir noktada durduklarının altını çiziyor. ‘İnançlı birinin solcu, solcu birinin inançlı olamayacağı; Atatürk’ü en fazla CHP’lilerin sevdiği” iddialarının yanılsama olduğuna değinirken de, “Din, ırk ve Atatürk unsuru, siyasetin dışında değerlendirilmeli. Dinin ve Atatürk’ün partisi olmaz. Siyaset, toplumun temel sorunları ekseninde olur.” diyor.
        <br/>
        <br/>
        Eski CHP Genel Başkanı Altan Öymen ise, geleneksel solun hatırı sayılır isimlerinden. ‘CHP’nin dini dışladığı’ noktasında itirazları var. İnançların, insan hakları ve demokrasi açısından serbest olduğunu belirtirken “Buna karşı bir şey görünüyor mu?” sorusunu yöneltiyor.
        <br/>
        <br/>
        Ancak, Öymen, “Tabii, böyle bir izlenim bırakılmışsa, bu ya da başka meseleler partide konuşulmuyor demektir. Konuşulmalı.” önerisini de getiriyor.
        <br/>
        <br/>
        Şu satırların altında liberal yaklaşımları sebebiyle partisinde hoş karşılanmayan CHP’li Kemal Derviş’in imzası var: “Dünya da sağ ile dinî değerler arasında geleneksel bağ gelişmiştir. Ancak, bu bağ mutlak değildir. Şili’de Pinochet rejimine son veren sol çoğunluk, dinlerine bağlı insanlardan oluşan bir akım sayesinde oluşmuştur. Türkiye’de de, karmaşık tabloyu dikkatle ve hoşgörü içinde tartışmakta yarar var.”
        <br/>
        <br/>
        Görünen o  ki, bu mayınlı alan, gündemdeki önemini kısa vadede yitirmeyecek.
        <br/>
        <br/>
        BÜLENT ECEVİT: TÜRK SOLU OLUŞAMADI, CHP’NİN ÖMRÜ TÜKENDİ
        <br/>
        <br/>
        Bülent Ecevit, 12 Eylül’e kadar CHP’nin, ondan sonra ise geliştirdiği ‘demokratik sol düşünce’nin partileşmiş hali DSP’nin liderliğini yaptı uzun yıllar. Dolayısıyla, solu en iyi anlayan isimlerden.
        <br/>
        <br/>
        ‘Türk solu’ diye tanımlanabilecek tutarlı bir akım oluşmadığına dikkat çekiyor Ecevit, ayrıca ‘CHP’nin de ömrünün tükendiği’ görüşünde.
        <br/>
        <br/>
        Solun içinde bulunduğu durumu Aksiyon’a değerlendiren Ecevit, konuya eleştirel yaklaşıyor: “Türkiye’de ‘Türk solu’ diye tanımlanabilecek tutarlı hatta karma bir akım oluşamamıştır. ‘Türk solu’ diye, olsa olsa, bir karmaşık süreçten söz edilebilir. Milli Eğitim Bakanlığı’nın Türkçe Sözlüğü’nde ‘karmaşık’, ‘İçinde birbirinden farklı birçok unsur bulunan, içine aldığı unsurlar birbirine az çok aykırı olan karışık, çetrefil...’ diye tanımlanıyor. Bu tanımlama ise Türkiye’deki çok iddialı kimi ‘entelektüel’ solcuların üslubuna cuk oturuyor.”
        <br/>
        <br/>
        Entelektüelleri anlayamıyorum
        <br/>
        <br/>
        Yalnız söylemli değil aynı zamanda eylemli olarak siyasette elli yılını geçirdiğini hatırlatıyor Ecevit, “Ama, hâlâ çok bilmiş kimi solcu entelektüellerimizin yazılarını anlayamıyorum. Anlayabildiklerimi de çoğunlukla solculukla bağdaştıramıyorum.” diye de ekliyor. Ecevit’e göre, ‘solun yaşadığı sıkıntıların başında, söylem ve kavram karmaşası geliyor. “12 Eylül sonrası CHP’nin, solculukla ilgisi kalmadığı halde kendini solcu olarak hatta solun tek temsilcisi olarak nitelendirmeye kalkışması” ise diğer bir sıkıntı.
        <br/>
        <br/>
        Ecevit, CHP kurultayına da üstü kapalı olarak değiniyor: “Aylardır, Türkiye’de kendilerini ‘solcu’ olarak tanımlayanların kıran kırana tartışması yer alıyor. Fakat, bu kof bir tartışma; çünkü, bu tartışmanın içinde küçücük bir düşünce kırıntısı bile yok. Bu tartışmalarda ‘sol’un tanımı şöyle dursun, adı bile anılmıyor. Siyaset minderinde boy gösteren lider adaylarından hiçbiri de umut vermiyor.”
        <br/>
        <br/>
        Demokratik sol çözüm üretti
        <br/>
        <br/>
        Ecevit, “solun toplumsal sorunlara çözüm üretemediği” yönündeki görüşlere ise 12 Eylül öncesi CHP hükümetleri ve DSP açısından katılmıyor. Türk toplumunda güçlü bir sosyal tabanın bulunduğunun hem 1960-1980 döneminde,  hem de başbakanı olduğu DSP hükümetleri döneminde görüldüğünü aktarırken, ekonomik ve sosyal alan ile dış politika alanında başarılara imza atıldığını söylüyor.
        <br/>
        <br/>
        Son günlerde sol partiler için ‘aslında sağ’ tanımının yapıldığını da hatırlatıyoruz Ecevit’e. Karşılığı yine CHP üzerinden oluyor: “Bugünkü CHP’nin ne solu vardır ne sağı... Bu partinin artık ömrü tükenmiştir. Ama, DSP için böyle bir iddia söz konusu olamaz.”
        <br/>
        <br/>
        Bu arada, ‘solun değişime ayak uyduramadığı’ yorumları içinse “Bu kaygı da CHP için doğrudur” diyor.
        <br/>
        <br/>
        İnançlara saygılı laiklik
        <br/>
        <br/>
        Ecevit, 1977 (CHP) ve 1999’da (DSP) büyük seçim başarılarına imza attı. Bu başarılarda, toplumsal sorunlara eğilme ve demokrasi söyleminin yanında, ‘inançlara saygılı laiklik’ anlayışının toplumda yankı bulmasının da payı vardı. Ecevit, sorunlu alan ‘sol-din’ ilişkisini, bu örnekler ışığında değerlendiriyor: “Demokratik sol hareket, gerek 1960-1980’li yıllarda gerek bugün ‘halkla kucaklaşmanın’ somut örneklerini vermiştir. Kısa zamanda DSP’nin, güçlü olarak iktidara gelmesi, inançlara saygılı laiklik ve demokratik sol uygulamasına büyük ivme kazandıracaktır.”
        <br/>
       </br>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=19443), [web.archive.org (arşiv bağlantısı)](http://web.archive.org/web/20050405050115/http://aksiyon.com.tr:80/detay.php?id=19443)
