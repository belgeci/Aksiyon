# Bilgi vermeyenler ‘kara’ listede

*Zekai Özçınar 2005.08.01*

<div>
 <p>
  <font>
   Nisan 2004’te yürürlüğe giren Bilgi Edinme Hakkı Kanunu’nun ne derece uygulanabileceği merak konusu. 2004 yılı raporunu tamamlayan Bilgi Edinme Değerlendirme Kurulu, parlak bir tablo ortaya koyarken ‘olumsuz tavır’ takınan kurumları da deşifre etti. İlk yılın kara listesine Adalet Bakanlığı, Maliye Bakanlığı, Öğrenci Seçme ve Yerleştirme Merkezi Başkanlığı, Türkiye Ortadoğu Amme İdaresi Enstitüsü, Başbakanlık Teftiş Kurulu ve bazı üniversiteler girdi.
   <br/>
   <br/>
   Hem Avrupa Birliği’ne (AB) uyumun hem de ‘hukuk devleti ve idarenin şeffaflaşmasının’ gereklerinden biri sayılıyordu Bilgi Edinme Hakkı Kanunu. Öyle ya, vatandaş, devletin işlemlerinden haberdar olacak, bir yerde onu denetleme imkanı bulacaktı. Aslında, bilgi edinme hakkının kullanılması Türkiye için henüz yeniydi. Nisan 2004’te yürürlüğe giren ilgili kanunun ne derece uygulanabileceği de merak konusuydu. Tartışmalara ışık tutacak veriler ise Bilgi Edinme Değerlendirme Kurulu’ndan geldi. ‘2004 yılı’ raporunda, başlangıç için parlak bir tablo çizen kurul, olumsuz tavırlarından yakındığı kurumları deşifre etmekten geri durmadı. İlk yılın kara listesine, Adalet ve Maliye bakanlıklarının da aralarında bulunduğu 5 kurumla bazı üniversiteler girdi.
   <br>
    <br>
     Aksiyon, Başbakanlık bünyesinde görev yapan Bilgi Edinme Değerlendirme Kurulu tarafından Türkiye Büyük Millet Meclisi (TBMM) Başkanlığı’na sunulan ‘2004 Raporu’na ulaştı. Sırf sayısal açıdan bakıldığında kurulun heyecanını haklı çıkaran rapora göre, 2004 yılı içerisinde kamu kurum ve kuruluşlarına 395 bin 557 adet bilgi edinme başvurusu yapıldı. Bunlardan 347 bin 959’una (yüzde 87,9) olumlu cevap verildi. 13 bin 648’ine (yüzde 3,4) kısmen olumlu kısmen de olumsuz cevap gelirken, 20 bin 474 (yüzde 5,1) adet başvuru reddedildi. ‘Gizli’ ya da ‘sır’ niteliğindeki bilgiler çıkarılarak bilgi ve belgeye erişim sağlanan başvuru sayısı da 3 bin 571 olarak gerçekleşti.
     <br>
      <br>
       Hassas kurumlar
       <br>
        <br>
         Raporda, Cumhurbaşkanlığı, Başbakanlık, bakanlıklar ve bağlı kuruluşlar ile meslek örgütlerinin aralarında bulunduğu toplam 85 kamu kurum ve kuruluşuna ait rakamlar ayrı ayrı verildi. Bunlardan Cumhurbaşkanlığı, 156 başvurunun sadece 27’sine olumlu cevap verirken 37’sini reddetti. Başbakanlık Merkez Teşkilatı, 2 bin 633 başvurudan 557’sini tam cevapladı, 172’sini ise reddetti. Cumhurbaşkanlığı (91) ve Başbakanlık (1391), taleplerin büyük bölümünü başka kurumlara yönlendirdi. Milli Güvenlik Kurulu (MGK) Genel Sekreterliği, başvuruların yarısından fazlasını reddetti. ‘Olumlu cevap’ fazlalığıyla dikkat çeken Milli İstihbarat Teşkilatı (MİT), 1797 başvuruyu reddetti diğer yandan. 2017 başvuruya muhatap kalan Genelkurmay Başkanlığı, taleplerin 965’ine kısmen, 136’sına ise gizli ya da sır niteliğindeki bilgileri çıkararak cevap verdi.
         <br/>
         <br/>
         Sağlıkta şeffaflık
         <br/>
         <br/>
         En fazla talebin ulaştığı Sağlık Bakanlığı ise ilk yılın ‘en şeffaf’ kurumu oldu. Bakanlık, 85 bin 513 başvurudan sadece 16’sını reddetti. Tarım, Millî Eğitim, Enerji, Çalışma ve İçişleri bakanlıkları ile Halk Bankası, Toplu Konut İdaresi ve Merkez Bankası, talep ve cevap yoğunluğuyla öne çıktı. Telekomünikasyon Kurumu, Başbakanlık Yüksek Denetleme Kurulu, TRT, Özürlüler İdaresi, Şeker Kurumu, Türkiye İhracat Kredi Bankası bütün başvuruları cevaplama cesaretini gösterdi. TBMM de iyi sınav verdi. İlginçtir, Yargıtay, Danıştay, Türk Standartları Enstitüsü (TSE), TİKA ve Türk Akreditasyon Kurumu’na hiç başvuru olmadı.
         <br/>
         <br/>
         Raporda, Bilgi Edinme Değerlendirme Kurulu Başkanı Başbakanlık Müsteşar Yardımcısı Ruhi Özbilgiç imzalı ‘sunuş’ yazısı da yer aldı. İlk bir yılın son derece parlak sonuçlara yol açtığının belirtildiği değerlendirme yazısında, şu ifadeler dikkat çekti: “Türkiye Cumhuriyeti idaresinin büyük bir bölümü, kısıtlı imkanlar içinde bilgi edinme hakkının kullanılmasına olumlu tepki vermiştir. Bu, ülkemizin kanun yapmakla uygulamak arasında ortaya çıkan tarihsel zaaflarından hızlı biçimde kurtulduğunun delillerinden birini oluşturmaktadır. ‘Devleti sevmek gerek’ diyen Fleiner, sevmenin fedakarlık anlamına geldiğini biliyordu. Bu bağlamda, kurumlarımız, içten sevgiyle kucaklayacağımız bir devlet yaratmak konusunda olumlu işbirliği ortamı sağlamışlardır.”
         <br/>
         <br/>
         Kara liste
         <br/>
         <br/>
         Diğer yandan, bazı kamu kurumlarına yönelik eleştiriler, hem de isim isim bu bölümde açığa vuruldu. Bilgi edinme hakkının kullanılması noktasında gerekli duyarlılığı göstermeyen kurumlar şöyle deşifre edildi: “Bir yıllık süre içinde Adalet Bakanlığı, Maliye Bakanlığı, bazı üniversitelerimiz, Öğrenci Seçme ve Yerleştirme Merkezi Başkanlığı(ÖSYM), Türkiye Ortadoğu Amme İdaresi Enstitüsü (TODAİ) ve Başbakanlık Teftiş Kurulu gibi nadir sayıdaki kamu kurumunun olumsuz tutumuna karşılık...”
         <br/>
         <br/>
         Bu kurumların ‘kara listeye’ girmesinde ise ‘kurul kararlarını uygulamamaları etkili oldu. Kendi haklarındaki ‘soruşturma-inceleme raporları’ ile ‘sicil raporlarına’ ulaşma talepleri kurumlarca olumlu karşılanmayan başvuru sahipleri çareyi kurulda aradı. Kurul, çoğunluğu bu şekilde gelen 355 itiraz başvurusundan 178’ini haklı buldu. Ancak, söz konusu kurumlar buna uymadı. Bu süreçte, tartışmalar da yaşandı. Aksiyon’un ulaştığı bilgiye göre, en ilginci ise Maliye Bakanlığı ile yaşandı. ‘Sicil raporunu’ beğenmeyen bir görevlisinin amirine saldırması üzerine defterdarlıklar benzeri başvuruları sürekli reddetme yoluna gitti. Kurul’un Maliye Bakanı Kemal Unakıtan ile temas kurması da neticeyi değiştirmedi. Konu, artık Başbakan Recep Tayip Erdoğan’ın masasında.
         <br/>
         <br/>
         Yasa değişikliği
         <br/>
         <br/>
         “Bürokrasiyi en fazla tedirgin eden talepler, kararlarının nedenlerini açıklamak zorunda kalmalarına yol açanlardır. Devlet sırrı, ticari sır ve kişisel verilerin korunmasına ilişkin düzenlemelerin yapılmaması, önemli sorunlar yaratmaya adaydır.” tespitine yer verilen raporda, karşılaşılan sıkıntıların aşılması için yapılması gerekenler de sıralandı. Meclis gündeminde bekleyen ve Bilgi Edinme Değerlendirme Kurulu’nun görev alanını genişletecek değişiklik tasarısının bir an önce yasalaşması istendi.
         <br/>
         <br/>
         İlk sonuçlar ümit verici olsa da, ‘bilgi edinme’ tartışmaları sürecek gibi...
         <br/>
         <br/>
         <br/>
         <br/>
         <br/>
         <br/>
         BAZI KURUMLARIN RAKAMLARI
         <br/>
         <br/>
         <br/>
         <br/>
         <br/>
         <br/>
         Cumhurbaşkanlığı	Başbakanlık         Genelkurmay B.     MİT        MGK     İçişleri  B.        MSB     	YÖK
         <br/>
         <br/>
         (Merkez Teşkilat)                                                                                                                (üniversite)
         <br/>
         <br/>
         Başvuru: 	156 	2633	2017	6185	128	6168	1292	8697
         <br/>
         <br/>
         Cevaplanan:	27	557	278 	4260 	26	5045 	869	7996
         <br/>
         <br/>
         Kısmen cevaplanan:	 -- 	130 	965	90	 - -	14	--	118
         <br/>
         <br/>
         Reddedilen: 	37	172	 136	1797	78	819	417	373
         <br/>
         <br/>
         Gizli ve sır bilgiler ayıklanarak cevap:	1	 --  	638	5	8	5	6 	 96
         <br/>
         <br/>
         Diğer kurumlara yönlendirilen:	91	1391	2 	33	16	285	 -- 	114
         <br/>
         <br/>
         Ücret yatırılmadığı için cevapsız:	-- 	 --	2	-- 	 -- 	 --	--	--
         <br/>
         <br/>
         <br/>
         <br/>
         <br/>
         <br/>
         Diyanet İşleri Bşk.	Anayasa M.	Adalet B.	Maliye B.	TBMM
         <br/>
         <br/>
         <br/>
         <br/>
         336	394 	2297	4464	55
         <br/>
         <br/>
         293	109	906	2272	44
         <br/>
         <br/>
         22	 --	226	581 	--
         <br/>
         <br/>
         16	258 	817	972	--
         <br/>
         <br/>
         5	--	14	97	--
         <br/>
         <br/>
         --  	27	334	42	11
         <br/>
         <br/>
         -- 	--	 --	--	 --
         <br/>
         <br/>
         <br/>
         <br/>
         <br/>
         <br/>
         2004’TE YAPILAN BAŞVURULARIN GENEL TOPLAMI
         <br/>
         <br/>
         <br/>
         <br/>
         Bilgi edinme başvurusu toplamı:	 395.557
         <br/>
         <br/>
         Olumlu cevaplanarak bilgi veya belgeye erişim
         <br/>
         <br/>
         sağlanan başvurular: 	347.959
         <br/>
         <br/>
         Kısmen olumlu cevaplanarak kısmen de reddedilerek
         <br/>
         <br/>
         bilgi ve belgelere erişim sağlanan başvurular: 	13.648
         <br/>
         <br/>
         Reddedilen başvurular: 	20.474
         <br/>
         <br/>
         Gizli ya da sır niteliğindeki bilgiler çıkarılarak veya ayrılarak
         <br/>
         <br/>
         Bilgi ve belgelere erişim sağlanan başvurular: 	3.571
         <br/>
         <br/>
         Diğer kurum ve kuruluşlara yönlendirilen başvurular:	9.695
         <br/>
         <br/>
         Ücret yatırılmadığı için talebinden vazgeçmiş
         <br/>
         <br/>
         sayılan başvurular: 	210
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2271 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22254), [web.archive.org (arşiv bağlantısı)](http://web.archive.org/web/20060525125244/http://www.aksiyon.com.tr:80/yazdir.php?id=22254)
