# İslâmofobi batı hastalığı

*Zekai Özçınar 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      BM Medeniyetler İttifakı Türkiye Eş Başkanı Mehmet Aydın, İslâmofobi  için “Batı hastalığı” diyor Devlet Bakanı Aydın, kriz konusu karikatürleri ‘sömürgecilik’ kavramıyla açıklarken de uyarıyor: “İslâm rencide edildikçe, dünyaya barış gelmez.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607212810im_/http://www.aksiyon.com.tr/resim/585/26.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Birleşmiş Milletler (BM) çatısı altında Türkiye ve İspanya’nın öncülük ettiği Medeniyetler İttifakı Projesi’nin Türkiye Eş Başkanı Mehmet Aydın, İslâmofobi için “Batı içtimai hastalığı” diyor. Aksiyon’a konuşan Aydın, kriz konusu karikatürleri ‘sömürgecilik’ kavramıyla açıklarken de uyarıyor: “İslâm rencide edildiği sürece dünyaya barış gelmez.”
   <br>
    <br>
     İlahiyat profesörü Bakan Aydın, İspanya’da gerçekleştirilen ilk Medeniyetler İttifakı toplantısında oluşturulan 18 kişilik akil adamlar heyetinin lideri aynı zamanda. Şimdilerde, ittifakın 26-28 Şubat günleri arasında Katar’da (Doha) yapılacak ikinci toplantısına hazırlanıyor. Karikatür krizinin damga vuracağı ve gerilimi gidermeye yönelik eylem planının ele alınacağı toplantıya götüreceği öneriler arasında ise BM tarafından ‘medeniyetler’ filmi yapılması da bulunuyor. Ona göre, Mevlânâ’nın felsefesini anlatan bir film, insanlığa güzel mesaj olacak. Mehmet Aydın, krizi, İslâmofobi yi ve Medeniyetler İttifakı’nı tecrübeleri ışığında Aksiyon’a değerlendirdi.
     <br/>
     <br/>
     -Karikatür krizi hatırlattı; neden İslâmofobi?
     <br/>
     <br/>
     Gerçi, “İslâm’dan korkmak” diye tercüme edebileceğimiz daha ılımlı şekilleriyle İslam dünyasının bazı kesimlerinde de var. Ancak, ‘İslâmofobi’ bir tür ‘Batı içtimai hastalığı’ şeklinde anlaşılıyor. Sebepleri bir değil, ciltler dolusu. Tarihî sebepleri, İslâm’la ilgili üretilmiş yüzlerce önyargı-korku var. Haçlı seferlerini düşünün. Bir kısmı dinî çevrelerden geliyor. Orada kalmıyor, sosyal ve askerî hayata yansıyor.
     <br/>
     <br/>
     -Tarihî altyapı mı körüklüyor?
     <br/>
     <br/>
     Evet. Müslümanların öfkelenmesinin arkasında da yine tarihin beslediği birtakım duygular var. Sömürgecilik döneminde öne sürülen sebepleri şuydu: “Biz bunlara medeniyet, ışık götürüyoruz.” Aşağı yukarı aynı durumlar. Bu karikatürleri yapanlar da, “Biz uygularız; karanlıkta kalanlar bunu anlamıyor.” düşüncesinde. Karikatür yoluyla sömürgeciliktir bu.
     <br/>
     <br/>
     Hafife alamayız
     <br/>
     <br/>
     -Karikatürle devam ettiriliyor yani.
     <br/>
     <br/>
     Danimarka gazetesi Avrupa’dan destek isterken, ‘kararanlık kazanıyor’ demeye getirdi. ‘Karanlık’ dediği ne? Bizim, peygamber sevgisiyle ifade ettiğimiz tepkiler. Karikatürden çıkmadı hadise, karikatürlerin anlatmak istediğinden çıktı. O bakımdan, hafife alacak hâlimiz yoktur. Evvela, Batılıların. Batı, bu önyargılardan kurtulmak zorundadır. Önyargıların bu şekilde ifade edilmesini ‘basın hürriyeti’ ile açıklamak, çok daha tehlikeli günleri hazırlamak anlamına geliyor.
     <br/>
     <br/>
     -‘Haçlı zihniyeti’nin tetiklenmesi söz konusu mu?
     <br/>
     <br/>
     Öyle demeyelim. En azından, bunları yapanlar için bu değerlendirme doğrudur. Batı’nın bir kesimi İslâm dünyasını toptancı bir şekilde sözüm ona değerlendirip mahkûm ediyor. Ama, orada da akıllı insanlar vardır. Yanlışlıkların azalması için gittiğim ülkelerde şunu gördüm. Çoğunluk saygıyla dinliyor. Yeter ki, anlatmasını bilin. Zaten, Batı bu karikatüristlerin çizmeye çalıştığı Batı olsaydı, Türkiye’nin Avrupa Birliği’ne (AB) girmemesi için yüzlerce sebep olurdu.
     <br/>
     <br/>
     -‘Batı, hatasını anlamaya başladı’ diyebilir miyiz?
     <br/>
     <br/>
     Batı, bu birikimiyle İslâm dünyasındaki tepkiyi anlayabilecek konumdadır. Yeter ki, bu tepkiler, Batı’nın ılımlı insanlarını da rahatsız edecek, onları öfkelendirecek duruma gelmesin. Karikatürleri çizenleri, onların arkasında duran siyasileri, bir özrü dahi çok görme gururuna ve kibrine kapılanları bir araya getirip, İslâm dünyasını gezdirseniz eminim şu gerçeği göreceklerdir: Artık, ılımlı -kendileri ayırıyor ya- Müslümanlar bile ciddi anlamda öfkeli bugün.
     <br/>
     <br/>
     -Dikkate alınması gereken bir uyarı bu.
     <br/>
     <br/>
     O yüzden, “Bir buçuk milyara yakın insanı rencide ederseniz, izole ederseniz, yabancılaştırırsanız, dünyaya barış gelmez.” diyorum. Bu tehdit değil, sosyolojik, politik bir tespittir. Diyalog kurulması gereken grupları sıkıntıya sokmanın cevabı, maalesef çok şiddetli olabiliyor. Batı, bu tecrübe ve birikimiyle böyle bir boyuta gelmesine nasıl izin verdi? “Zor kullanılsın” demiyorum. Ama, başka kültürlere kibir ve gururla bakarsanız, o kültürün saliklerini incitirsiniz. O zaman siz de dünya da huzur bulamazsınız. “Kültürümüz daha yüksektir, demokrasiyi biz biliriz.” diyemezsiniz.
     <br/>
     <br/>
     -Sağduyulu açıklamalar biraz geç gelmedi mi?
     <br/>
     <br/>
     Pek çok kurumun aklı başına geliyor. İş işten geçmeden söyleselerdi, bu noktaya gelmezdi. Zararın neresinden dönülse kârdır. Akıl için, yol birdir. Birbirimizle konuşmayı öğreneceğiz. Yanlışımız olduğunda da, tek tanrılı üç dininin erdemlerini hatırlayacağız: alçak gönüllülük, özür dilemek, yüzü yerde (toprağa yakın) olmak. Hani, nerede bunlar? Kendileri de, “Bu tip duygulardan o kadar mahrum kaldık ki, başkalarının kutsallarını dahi göremiyoruz.” diyorlar. Benim, Hz. Muhammed’e olan bağlılığım hangi Avrupa değerine ters düşüyor?
     <br/>
     <br/>
     -İşin başı, ‘başkalarının kutsalı’na saygı.
     <br/>
     <br/>
     Burada, maalesef İslâm-Batı dünyası ilişkisi asimetrik. Bizde herkesin peygamberine sevgi var, öbür tarafta bırakın sevgiyi tolerans yok. Hz. İsa’ya sevgimizin onda birini onlar tolerans olarak gösterseler Hz. Peygamber’e ve onun manevi şahsiyetine, kâfidir birlikte yaşamak için. ‘Ben kendi dinimle şunları şunları yaparım’. Dininle bin yaşa kardeşim! Aynısını benim dinime niye tatbik ediyorsun? Edeceksen, barışın, çokkültürlülüğün anlamı ne?
     <br/>
     <br/>
     -Peki, İslâmofobi’yi yok etmek kolay mı?
     <br/>
     <br/>
     En başında, bize iş düşüyor. Hz. Peygamber’i, İslâm dinini, medeniyetiyle hatta bugünüyle anlatmalıyız. Bugünüyle bile İslâm dünyasının Batı ile mukayese edilmeyecek epey iyi yanları vardır. Bir Müslümanın ne kadar barışsever olduğunu göstermeliyiz. “Haklı tepkinizi, aşırılıklara kaçarak haksız hâle dönüştürmeyin.” diyoruz onun için. O resmi bekleyenler var çünkü. İslâm’ın başına ‘terör’ konuyorsa, kendimize de bakacağız.
     <br/>
     <br/>
     -Türkiye krizde önemli rol üstlendi. Arkası gelecek mi?
     <br/>
     <br/>
     Medeniyetler İttifakı Projesi başladığı zaman, pek çok insan “Buna ne gerek var.” dedi. Şimdi, bütün dünya basını “Aman! Ne isabetliymiş, medeniyetler arasındaki önyargımızın, bilgisizliğimizin bizi nereye getirdiğini görüyoruz.” diyor. Türkiye, iki dünyanın ortasında olduğu için bu türden sıkıntıları en iyi hisseden ülkedir. Çünkü hem Müslümanız hem Avrupalıyız. Onun için, her iki taraf da bizi dinlese iyi olur. Dünyayı iyi şeyler yapmaya çağıracağız. Sayın Başbakan’ın mektubunun amacı odur. Bunun, ihmal edilecek tarafı yoktur.
     <br/>
     <br/>
     -Kriz, Medeniyetler İttifakı’nın ilk toplantısının ardından çıktı; ümidiniz kırılmadı mı?
     <br/>
     <br/>
     Tam tersine. Ne kadar haklı olduğumuzu, ne kadar çok çalışmamız gerektiğini anladık.
     <br/>
     <br/>
     -Katar’daki ikinci toplantı için neler düşünülüyor?
     <br/>
     <br/>
     Birtakım somut önerilerimiz var. Karşılaştırmalı medeniyetler tarihi kitaplarının hazırlanması, bunun üye ülkelerde eğitim-öğretim programlarına dahil edilmesi. Bir medeniyetin eserlerinin diğerine çevrilmesi. BM tarafından bir uygarlık (televizyon) kanalı kurulması. Yine, medeniyetleri konu alan son derece profesyonelce hazırlanmış filmlerin olması. Bunlar eskiden bir zaruret idiyse, şimdi bin zaruret hâline geldi.
     <br/>
     <br/>
     -Film önerisi bir hayli ilginç.
     <br/>
     <br/>
     Mesela, Mevlânâ filmi; insanlığa iyi bir mesaj olur. Mevlânâ’nın cenazesinin arkasında insanlar. Müslümanların yanı sıra papazlar da var. “O bizim de Mevlânâ’mızdı.” diyorlar. Tabii ki, başka konular da düşünülebilir. Çekilmeye karar verilsin yeter ki; böyle bir film medeniyetler uzlaşması için önemli araç olabilir.
     <br/>
     <br/>
     -Karikatür krizi ikinci toplantıyı önemli kılıyor.
     <br/>
     <br/>
     Hepsi önemli. Bu şerden hayır çıkar inşallah. Şu anlamda: Bir kere, uluslararası hukuku gözden geçirmeli. Uluslararası hukuk, önemli ölçüde Batı eksenli ve yetmiyor. Danimarka’nın hukuku gibi olmak zorunda mı her hukuk? Eleştirinin küresel tarifi yapılmalı. Yüzde elli uzlaşma dahi olsa, bu hatalar yaşanmazdı. Şu ahlâk üzerinde de durulmalı. Ahlâkın temel değerleri evrenseldir. İnsan onuruna saygı, sadece İslam ya da Hıristiyan kültüründe yok ki. Diğerlerinde de var. İnsan Hakları Bildirgesi iyidir, sağlamdır. Ancak, ahlâkî sorumluluklarla takviye edilmesi lâzım. ‘İnsan Ahlâkî Sorumlulukları Bildirgesi’ de BM tarafından hazırlanmalı.
     <br/>
     <br/>
     -Yeri gelmişken, medeniyetler çatışması tezine inanmıyordunuz. Fikriniz değişti mi?
     <br/>
     <br/>
     Hayır inanmıyorum. Zaten, medeniyetler çatışmasıyla ilgili değildir bu. Medeni insanlar, bu karikatürleri yapmazdı. Medeniyetler çatışması tezi, küresel siyasetin bahanesidir. Çatışmanın özünü siyasi, ekonomik ve askerî sebepler oluşturuyor. Din ve medeniyet eklenmiş boyuttur, esas sebep değil.
     <br/>
     <br/>
     -”Küresel siyasetin bahanesi” dediniz.
     <br/>
     <br/>
     Bir yerde de özgürlük kullanılıyor. Yani, ‘biz üstünüz, aşağıdakiler bize uysunlar. Demokrasilerde olur.’ Yanlış olan da bu. Medeniyetler arası çatışma tezinin en büyük kötülüğü, var olan problemler ile sebeplerinin üstünü örtüyor. İslâm dünyasındaki huzursuzluğun arkasında yoksulluk, sosyal adaletsizlik, onların yeraltı-yerüstü zenginliklerinin sömürülmesi var. Demokrasi dün de vardı. Niye o gün demokrasi getirmek için bu kadar çaba sarf edilmiyordu? Çünkü demokrasi gelirse işlerin daha zor olacağını düşünen güçler vardı. Ortadaki meselelere çare bulmuyoruz; “fundamentalizm” bilmem ne diyoruz. Oh ne güzel! Arkasından da medeniyetler çatışması. Hayır, medeniyetler çatışmaz; ama o medeniyetleri kullanabilirsiniz.
     <br/>
     <br/>
     -Açar mısınız?
     <br/>
     <br/>
     Yani, adam işgale uğradığı için isyan ediyor. Siz, ‘medeniyetimize karşılar’ diye suçluyorsunuz. Bu bir kaçıştır, göz boyamadır. İsyanının asıl kaynağı Avrupa’daki din, kiliseler, din adamları, Hıristiyanlık değildir. Asıl kaynak, üç kuşağın kendi topraklarından uzak perişan hâlde büyümesidir. Açlıktır, yoksulluktur, eğitimsizliktir. Gelişmiş ülkeler bunların kaldırılmasına yardım etmelidir. Mahiyeti itibariyle politiktir, siyasidir, ekonomiktir. Karikatür meselesi gösteriyor ki, kültüreldir. Belli bir başka kültüre tâbi kılma çabasıdır.
     <br/>
     <br/>
     -Son olarak, Trabzon’da bir din adamının öldürülmesi AB ile ilişkileri etkiler mi?
     <br/>
     <br/>
     Yargıda o. Peygamberimizin yaşayan sünneti ışığında hareket edersek, en kızgın savaşlar döneminde dahi ibadet yerleri ve ibadet edenler masundur. Korunmak durumundadır. Böyle bir inanç sisteminden geliyoruz. Elbette, üzücü bir müessif hadisedir. Hele böyle bir zamanda olması. Ne çıkar bundan? Türkiye hakkında önyargıların artmasına kapı açar. Ancak, Türkiye’yi tanıyanların, tavrını izleyenlerin, bu olaya bakarak genellemelere gitmeyeceklerine inanıyorum. AB ile ilişkilerimiz etkilenmez.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23415), [web.archive.org (arşiv bağlantısı)](http://web.archive.org/web/20070607212810/http://www.aksiyon.com.tr:80/detay.php?id=23415)
