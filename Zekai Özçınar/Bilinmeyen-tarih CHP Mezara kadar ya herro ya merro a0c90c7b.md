# CHP: Mezara kadar ya herro ya merro

*Zekai Özçınar Bilinmeyen-tarih*

<div>
 <p>
  <font>
   Şişli Belediye Başkanı Mustafa Sarıgül'ün 'ya herro ya merro' çıkışı, meydan okuma olduğu kadar CHP'nin 'hal-i pürmelal'ini de özetliyor aslında.
   <br/>
   <br/>
   Merak edilen ise partiyi saran 'ateş topu'nun CHP lideri Deniz Baykal'ı koltuğundan edip etmeyeceği.
   <br>
    <br>
     Kaynayan kazandan edindiğimiz izlenim, şimdilik iki tarafın da işinin zor olduğu yönünde. Bir kere, Baykal'ı devirmek sanıldığı kadar kolay değil. Genel merkez ve delege hakimiyeti ondan yana (Kongre sürecine giren illerde, delgelerin yeniden belirlendiği konuşuluyor). Yine, Sarıgül hakkındaki yolsuzluk iddiaları ile muhalif milletvekillerine uygulanan 'sindirme' politikası, hız kesmeden sürdürülüyor. Parti içinde birden fazla muhalif kanadın varlığı ve bunların homojen görüntü vermemesi de Baykal'ın avantajları arasında sıralanıyor.
     <br>
      <br>
       Olası kopmaları göze aldığı anlaşılan Baykal'ın her şeye rağmen rahat olduğu da söylenemez. Olayları tarafsız gözle izleyen bir CHP'linin tespiti bu açıdan anlamlı: "Baykal, bir seçim daha orada, indiremezler. Sarıgül, bunu beklememekle hata etti. Kemal Derviş, daha realist bu anlamda. Ama, Baykal, kazandığı her zaferden yıpranarak, düşman çoğaltarak çıkıyor."
       <br>
        <br>
         <b>
          Erdoğan mı Uzan mı?
         </b>
         <br/>
         <br/>
         Sarıgül ise destekçisi milletvekillerini kafalarındaki soru işaretlerini gidererek ve "Siyasi desteğim olun, halkı bana bırakın." diyerek işi bu noktaya getirdi. Medyatik yönü ve mesajlarıyla bir cazibe oluşturmayı da başardı. Ama, önünde de engeller dizili. Olumlu yargı kararı çıkana kadar hakkındaki iddialar, elbette başını ağrıtacak. En önemlisi, partiden ihraç edilmeyi bekliyor. Toplumun her kesimini kucaklayan söylemi ise halkta yankı bulsa da parti içinde 'ideolojik' hassasiyetleri harekete geçiriyor. Nitekim, İktidar Yürüyüşü Hareketi'nden üç muhalif milletvekili 'ılımlı İslam solu' kavramını ortaya atarak Sarıgül'e soğuk mesaj verdi.
         <br/>
         <br/>
         Bu zorlu süreç ve ihraç beklentilerine rağmen, muhalifler partiden kopmayı şimdilik düşünmüyor. Gerçi, aralarında "Tayyip ne yaptı? Erbakan şimdi nerede?" diye soran kopma yanlıları yok değil. Ancak, ana arterin CHP olduğuna, bölünmeyle kurulacak yeni partinin Cem Uzan'ın Genç Partisi'nin akıbetini yaşayacağına inananlar çoğunlukta. "Sarıgül, Tayyip Erdoğan mı yoksa Uzan mı olacak?" sorusunun cevabını zaman gösterecek.
         <br/>
         <br/>
         <b>
          İşgalci, mandacı, kuvvacı
         </b>
         <br/>
         <br/>
         Bu arada unutmadan, muhalifler, mevzi kazanmak için CHP örgütlerini de harekete geçirmeyi hedefliyor. Kullandıkları angümanlar ise oldukça ilginç: "Baykal işgalci, destekçileri mandacı, biz kurtuluş savaşçısı. Kimin yanındasınız?." Anlayacağınız, CHP'de gidişat 'ya herro ya merro."
         <br/>
         <br/>
         <b>
          “Cenazemizi başkaları sahipleniyor”
         </b>
         <br/>
         <br/>
         Muhaliflerden İstanbul Milletvekili Ahmet Güryüz Ketenci'nin Aksiyon'a yaptığı değerlendirme, olayı özetlemesi açısından anlamlı: "Kitleleri arkasına takan Sarıgül. Baykal 3 bin, o 40 bin kişi topluyor. Bunu görmezden gelemeyiz. Yargısız infaz yapılıyor. Şunu gördüm: Halkın değerleri ve beklentilerine cevap veremiyoruz. Solcusu, Marksisti, sağcısı, herkesin cenazesi camiye gidecek. Biz camide bir kenarda toplanıyoruz, halk cenaze namazını kılıyor. Cenazelerimizi başkaları sahipleniyor. Soyut laiklik ve Atatürkçülük söylemi bir şey ifade etmiyor. Sarıgül de bu ilkelere bağlı ama sözleri halkı etkiliyor. Partiden ihraç edilirsek, değişim ve yenileşmeye kadar mücadeleye devam. Pazara kadar değil, mezara kadar."
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 553 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18458), [web.archive.org (arşiv bağlantısı)](http://web.archive.org/web/20050125084909/http://www.aksiyon.com.tr:80/yazdir.php?id=18458)
