# Demirel, Kızılcahamam’da umduğunu bulamadı

*Zekai Özçınar 2006.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kızılcahamam’daki zirve, eski Cumhurbaşkanı Süleyman Demirel’in AK Parti’ye karşı oluşturulmak istenen organizasyonun liderliğine iyiden iyiye soyunduğunu gösterdi. Kurban Bayramı boyunca zemin yoklayan Demirel’in ‘umduğunu bulup bulmadığı’ ise tartışma götürür.
      <br>
       <br>
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060430004122im_/http://www.aksiyon.com.tr/resim/581/36.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Merkez sağdaki toparlanma daha doğrusu ‘AK Parti’yi iktidardan uzaklaştıracak’ siyasi organizasyonu oluşturma girişimlerine ‘babalık’ ettiği şüphe götürmüyor artık. Zirve olup olmadığı tartışılıyor ama ‘Kızılcahamam buluşması’nın bir hayli gürültü koparması da bundandı. Eski Cumhurbaşkanı Süleyman Demirel’den bahsediyoruz. Ankara’nın ormanları ve temiz havasıyla ünlü şirin ilçesinde, çoğunluğu eski yol arkadaşı siyasetçilerle Kurban Bayramı boyunca zemin yokladı Demirel.
   <br>
    <br/>
    Şehirden uzaklaşıp doğayla içi içe dinlenmek isteyenlerin tercihi Kızılcahamam, son dönemde siyasetin uğrak yeri. Daha önce MHP, ANAP ve AK Parti’nin ‘tatil-çalışma’ amaçlı geniş katılımlı toplantılarına ev sahipliği yapmıştı. Kervana, bu kez Demirel katıldı. Eşi Nazmiye Demirel ve özel doktoru Aylin Cesur, yalnız bırakmadı kendisini.
    <br/>
    <br/>
    Olayın tatil boyutu elbette vardı. Dinlenme fırsatı buldu kurt politikacı, kür havuzu ve özel saunada ter attı.
    <br/>
    <br/>
    Herkesin ilgilendiği ise hadisenin siyasi boyutuydu. İçerden pek bilgi sızmadı. Katılımcıların bir bölümü zirveden ziyade bayramlaşmadan bahsetse de, yorumlar ve iddialar sıralandı doğal olarak. Organizatörün kim olduğu tartışıldı. Gözler, Demirel’in kaldığı otelin sahibi Mehmet Haberal’e çevrildi. Aynı zamanda Başkent Üniversitesi Hastanesi’nin sahibi olan Mehmet Haberal, siyasetin yakından tanıdığı, bütün siyasi partilerle iyi diyalog kurabilen bir isim. Yine, adı zaman zaman ‘yeni oluşum lideri’ diye geçiyor. Kimilerine göre, Haberal aktif siyasete ısınıyor. Kimilerine göre de, Demirel kendisine “Mehmet kardeşim, işi organize et” dedi. Ancak, yakın çevresi aracılığıyla bu yöndeki haberleri yalanlıyor Haberal, şimdilik sessiz kalıyor, gerekirse konuşacak ayrıca.
    <br/>
    <br/>
    Kızılcahamam’daki toplantıya katılan siyasiler de merak ediliyordu. Aslında, katılımcılar Demirel ve kamuoyu için hiç de yabancı sayılmaz. Çoğu, onun eski dava arkadaşları. Necmettin Cevheri, Ali Naili Erdem, Esat Kıratlıoğlu. “Eskilerle yeni oluşum” yakıştırmaları bu sebeple yapıldı. Ayrıca, Aydın Menderes, ANAP döneminin bakanlarından Halil Şıvgın, Hür Parti lideri Yaşar Okuyan ve eski DSP’li bakanlardan İstemihan Talay, oteldeki diğer isimler olarak akıllarda kaldı. Necmettin Cevheri ve Esat Kıratlıoğlu, bir dönem Demirel-Çiller çekişmesinde Çiller tarafında yer almışlardı. Yılların iki eski siyaset adamını orada görenler, “AP ve DYP çizgisinin küskünlerinin Demirel’e umut bağladığı” yönündeki kanaatlerini pekiştirdiler.
    <br/>
    <br/>
    Edinilen bilgilere göre, katılım pek arzulanan ölçüde olmadı. Hatta, Kızılcahamam’da bulunanlardan Aydın Menderes, bir zirveden haberi olmadığını sadece Demirel ile bayramlaşmaya gittiğini söylüyor. Menderes, “Demirel’in ne yapmak istediğini bilemem. Merkez sağın bütünleşmesi gibi tartışmalarla uğraşmıyorum. Dünya değişti. Türkiye için buna kafa yoruyorum” diyor. Yine, Halil Şıvgın da, toplantıya katılmak amacıyla gitmediğini, tatili sebebiyle zaten eşiyle Kızılcahamam’da bulunduğunu belirtiyor. Şıvgın, “Elbette, Demirel ile bayramlaştım” diye de ekliyor.
    <br/>
    <br/>
    Peki, eski cumhurbaşkanı arkadaşlarıyla ne konuştu?  İleriye dönük hangi strateji oluşturuldu? Edinilen bilgiye göre, herkes düşüncesini söyledi. Kimi, AK Parti’nin karşısına bir alternatif oluşumun çıkarılması gerektiğini savundu. “DYP ve Anavatan’ın mevcut liderleriyle bir yere varılamayacağını’ ileri sürenler Demirel’e “Siz çıkın” önerisini götürdü. Demirel ise genelde dinledi, Türkiye’nin içinde bulunduğu durumu dış gelişmeleri de ekleyerek özetledi. Durum tespitinde bulundu. Ardından da ekledi: “Toparlanma gerekli. Hem de zaruri. Bu nasıl yapılacak, sabredin.”
    <br/>
    <br/>
    Başkanlık sistemi
    <br/>
    <br/>
    Kızılcahamam toplantısında konuşulanlardan biri de ‘başkanlık sistemi’ oldu. Bayramlaşma sırasında gündeme ilişkin değerlendirmelerde Halil Şıvgın, Demirel’e şu öneride bulundu: “Size sağdan, soldan siyaset yapmak için gelen çok. Siz partiler üstü siyaset yapmalısınız. Türkiye’nin yeni bir sisteme, modele geçmesi için gayret etmelisiniz. Bu da başkanlık sistemi ve dar bölge iki turlu seçim sistemidir. Siyasi partilerin yeniden yapılanmasını getirecek düzenlemeleri buna dahildir. Böyle bir projeyle çıkın. Siz de, isterseniz bu sistemde aday olabilirsiniz.” Bu öneriye “Öteden beri savunuyorum” karşılığını veren Demirel’in, “2025 Türkiye vizyonu” başlıklı bir çalışma yürüttüğü de öğrenildi.
    <br/>
    <br/>
    Demirel test ediyor
    <br/>
    <br/>
    Demirel’le toplantıda bir araya gelen isimlerden edindiği izlenimleri de aktaran Şıvgın, ‘onları, Demirel ile siyaset yapma hazırlığı içinde gördüğünü’ belirtiyor. Bunun uygulama alanı bulup bulmayacağını zamanın göstereceğini vurgulayan Şıvgın, “ Anladığım kadarıyla, sayın cumhurbaşkanı, şartların kendisince uygun olmasını test ediyor. Antrenörlük yapabilir görüyorum. Ancak, ince eleyip sık dokuyacağı kanaatindeyim. Evet, çıkabilir. Her şeyi şartlar belirler” diyor.
    <br/>
    <br/>
    Şıvgın, ardından da şu ilginç tespitleri yapıyor: “Ortada muhalefet partileri var. Süleyman Bey’in partisi DYP. Oradan, kendisine davet var mı? Son anketlerden sonra bu mümkün mü?  O zaman siyaset yapması için kendisine zemin bulması lazım. Bulması o kadar kolay değil. Yorumum şu: Süleyman Bey kırgın ve kızgın. İkinci kez cumhurbaşkanı seçileceği sözü verildi, yerine getirilmedi. Cumhurbaşkanlığından ayrıldıktan sonra operasyon yapıldı. Demirel ailesi, 40-50 yılda kazandığı varlıklarını tabiri caizse kaybetmiş görünüyor şu anda. Haksızlığa  uğradığı kanaatinde. O zaman bir çıkış yolu bulmak ister. Bunun yolu siyasettir, siyaset yapacaktır. Kendisi istemese de, çevresi zorlayacak.”
    <br/>
    <br/>
    Şıvgın, AK Parti’nin elinin boş olmadığının altını çizmeyi de ihmal etmiyor. AK Parti’nin hafife alınmamasını öğütlerken de, “Her şeyi, önümüzdeki günlerin şartları belirleyecek. Kaybedecek sanılan kazanabilir, kazanacağı söylenen kaybedebilir.” diye ekliyor.
    <br/>
    <br/>
    Demirel’in ‘Kızılcahamam Zirvesi’ bir hayli ses getirdi. Şüphesiz, 40 yıllık politikacı daha yeni ısınıyor. ‘Davası’ yolunda şapkasından daha çok tavşan çıkaracağı da tartışma götürmüyor. Ancak, DYP’yi ‘seçim barajını aşıyor’ gösteren anketler, Ankara’daki karargahında atmaya devam eden nabzı etkiliyor...
    <br/>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23235&yorum=7696), [web.archive.org (arşiv bağlantısı)](http://web.archive.org/web/20060430004122/http://www.aksiyon.com.tr:80/detay.php?id=23235&yorum=7696)
