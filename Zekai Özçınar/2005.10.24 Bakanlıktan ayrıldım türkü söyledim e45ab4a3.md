# Bakanlıktan ayrıldım, türkü söyledim

*Zekai Özçınar 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kabine değişikliğinde koltuğu Mehdi Eker’e bırakan eski Tarım ve Köyişleri Bakanı Sami Güçlü, 4 aylık suskunluğunu Aksiyon’a bozdu. Sami güçlü, “Kimseye kırgın değilim. Çalıştığım gibi ayrıldım. Vicdanen rahatım. Görev değişikliği, ruhen bir rahatsızlık kaynağı olmadı. Hatta, türkü söylediğimi gören annem şaşırdı.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605025139im_/http://www.aksiyon.com.tr/resim/568/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Başbakan Recep Tayyip Erdoğan’la yaptığı 58 saniyelik telefon görüşmesinin, unutamayacağı bir anıya dönüşeceğini bilemezdi. Öyle ya, Erdoğan “kabine değişikliğini’ bildirirken, kameralar onu görüntülüyordu. “Tamam efendim, gönlünüz rahat olsun.” diye telefonu kapattığında, eski Tarım ve Köyişleri Bakanı, Konya Milletvekili Sami Güçlü’ydü artık.
   <br>
    <br>
     Prof. Dr. Sami Güçlü, 3 Kasım seçimlerinde kurucu üyesi olduğu AK Parti’den Konya Milletvekili seçilerek Meclis’e girdi. Bakanlık koltuğunda 2,5 yıl görev yaptı. Tarım gibi sorunlu bir alanda durmaksızın ter döktü. Bir dizi kanuni düzenlemeyle sektörün Avrupa Birliği’ne (AB) uyumunu kolaylaştıracak icraatlarına imza attı. Antalya’dan Rusya’ya yapılan domates ihracatının ‘Akdeniz sineği’ gerekçe gösterilerek durdurulmasıyla çıkan krizde bir hayli eleştirildi. Dört aylık suskunluğunu Aksiyon’a bozan Güçlü, yaşadıklarını ve hedeflerini ilk kez anlattı.
     <br/>
     <br/>
     -Görevden ayrıldıktan sonra neler yaptınız?
     <br/>
     <br/>
     Bir süre dinlendim. Ailemi ihmal etmiştim, bunu gidermeye çalıştım. 4 çocuğum, 6 torunum var; onlarla hasret giderdim. Konya’nın çok sayıda köyünü gezdim. Meclis binasının bilmediğim yerlerini öğrendim. (gülüyor)
     <br/>
     <br/>
     -Komisyonlarda görev alacak mısınız?
     <br/>
     <br/>
     Arkadaşlar sormuştu, TBMM Milli Eğitim Komisyonu’nu isteyeceğim. Yüksek öğretimle ilgili bir çalışma yapıyorum. Son tartışmalarla ilgisi yok. Bir de, kültürle ilgili projem var.
     <br/>
     <br/>
     -Uzun vadeli hazırlık mı yapıyorsunuz?
     <br/>
     <br/>
     2,5 sene tarımla uğraşmam kaçınılmazdı. Sorunları olan, politikaya çok alet olmuş bir alan. Teknik yaklaşılması gerekirken, politik yaklaşılmış. En çok vakit ayırdığımız, ‘başarımız’ sayabileceğimiz işler, aslında ihmal edilmişti. Tahılda süne mücadelesiyle, tohumculukla uğraştık. Türk tarımı, ihtiyaç duyduğu kanunlara büyük ölçüde kavuştu.
     <br/>
     <br/>
     -Bir hayli terlediğiniz anlaşılıyor.
     <br/>
     <br/>
     Mizaç olarak, önem verdiğim konulara eğilir, diğerlerini ihmal ederim. Zamanımı, tecrübemi, aklımı bu dönemde kullanabileceğimin son sınırına kadar kullandım. Bakanlığın, dışa dönük yüzünü hiç kullanmadım. Bunun ne anlama geldiğini, herkes istediği gibi yorumlayabilir. Tamamen sektöre dönük çalıştım. Siyasi faaliyetleri kesinlikle ihmal ettim, milletvekilleriyle ilişkilerimde arzu ettiğim bağı kuramadım.
     <br/>
     <br/>
     -Başarılı olduğunuz halde bakanlıktan neden alındınız?
     <br/>
     <br/>
     Bakın, ‘başarılı’ diye bir ifade kullanmıyorum. Bunu, bakanlığımız mensupları, parlamento ve hükümet değerlendirecek. Önemli olan, başarılı olup olmamaktan ziyade vicdani rahatlıktır. Allah’a çok şükür, olup da vermediğim bir şey yok...
     <br/>
     <br/>
     - “Başarısız mıydım?” diye hiç hayıflanmadınız mı? Rahatım o konuda. Bir insan tamamen sorumluluk alanına yönelmişse ve bütün gücüyle ona dönük çalışma yapmışsa, başka bir şey demesine ihtiyaç yok. Yalnız çok çalışmak, başarılı olmaya yetmez. Bize düşen çalışmaktır. Başarılı olmanın zaman, insan gücü, tecrübe, bilgi gibi faktörü; siyasi destek kısmı var.
     <br/>
     <br/>
     -Kırgın olduğunuz kimse var mı?
     <br/>
     <br/>
     Hayır. Siyasi hayatta görevlerin bir süreyle sınırlı olduğunu, kurallarının çok belirgin olmadığını, zaman zaman bu tip gelişmelerin olabileceğini ve olduğunda vicdanen rahat olmam gerektiğini biliyorum. Ayrılışımla ilgili yaşadığım olaylar, ortaya çıkan tutum ve davranışlar, söylenen sözler için Allah’a şükrediyorum. Yaşadığım gibi ayrıldım. Hani nasıl yaşarsan öyle ölürsün var ya, ben çalıştığım gibi ayrıldım.
     <br/>
     <br/>
     -Feveran etseydiniz farklı yorumlar çıkardı.
     <br/>
     <br/>
     Rahatsızlık duymadım. Devir teslim töreninden sonra Bolu’ya gittim. Aile yakınlarım oraya geldi. O gece oturduk, sohbet ettik. Çok sevdiğim bir sanatkâr arkadaş vardı, Türk halk müziğinde de üstad. Şarkılar, türküler söyledi; eşlik ettim. Annem, “Eskiden türkü söylemezdin. Seni böyle görünce rahatladım.” dedi.
     <br/>
     <br/>
     -Efkardan mı?
     <br/>
     <br/>
     Efkar filan değil. Türkü söylemek, biraz keyifle alakalı, daha çok pozitif bir şey değil mi? Eğlence yönü var. Annemin yüzünde güller açtı. Ruhen hazırdım. Gelecek belirsiz. Bir gün, işler bitecektir. Önemli olan, çalışırken sorumlu hareket etmek. Değişiklik, ruhen bir rahatsızlık kaynağı olmamıştır.
     <br/>
     <br/>
     -Rusya ile yaşanan domates krizinde gerçek neydi?
     <br/>
     <br/>
     Basit, sonuçları itibariyle çok sınırlı ve ekonomik yönden problem sayılamayacak bir olaydı. Rusya’nın idari yapısının iyi çalışmaması ve belki de bazı hukuk dışı gruplar söz konusuydu. Kamuoyuna olduğundan büyük gösterildi. Bakanlıktan ayrılmamın, bununla alakası olamaz.
     <br/>
     <br/>
     <br/>
     <br/>
     KUŞ GRİBİ SEKTÖRÜ VURUR
     <br/>
     <br/>
     <br/>
     <br/>
     -Kuş gribi, sizin döneminizde gündeme geldi mi?
     <br/>
     <br/>
     Hastalık bizde yeni. Türkiye’nin AB’ye uyum konusunda en gelişmiş ve rekabet edebilen gıda sektörü beyaz et sektörüdür. Panik havası kısa sürede dağılmalı. Bakan Bey’in önüne getirilen tavuğu yememesi, o andaki ani refleks. Hadiseyi, hangi şartlarda yaşadı, bilmiyorum. Ancak, Meclis’teki konuşmaları iyiydi. Mehdi bey konulara hakim, çalışkan bir arkadaşımız zaten. Ben tavuk yiyorum. Bu akşam, sahurda yumurta yedim mesela. Hanım’a “Biraz iyi pişir (gülüyor)” dedim. Mantıksal olarak bir sorun yok, psikolojik olarak var. Onu, aşmak lazım.
     <br/>
     <br/>
     -Sizin döneminizde bio güvenlik düzenlemesi tartışılmıştı.
     <br/>
     <br/>
     Dünya da iki farklı görüş var. “İnsan sağlığına zararı yoktur.” diye, daha çok ABD’nin öncülüğündeki görüş. Bunu yanında, AB merkezli, “İhtiyatlı olalım, araştırma sonuçları kesinleşsin.” görüşü. İlk görüş daha öne çıkıyor. AB de, geçmişteki politikalarını esnek hale getiriyor. Yine de ihtiyatlı. Tabii, Türkiye, AB ilişkileri içerisinde bu yönde olmak zorundadır. Bu alanda teknolojiyi takip etmek şart. Aksi halde yarın çok geç olur. Dünyadaki gelişme, ülkelerde çerçeve yasanın olması yönünde.
     <br/>
     <br/>
     -AB ile müzakere sürecinde Türk tarımını ne gibi zorluklar bekliyor?
     <br/>
     <br/>
     Türkiye eksikliklerini gideremezse, çok az sayıda ürünü dışında AB ile tarımsal ilişkilerde olumsuz etkilenir. Hayvancılıkta ve bitkisel üretimin birçok alanında olumsuz sonuçlarla karşılaşırız. Geleneksel ürünlerimiz yani incir, üzüm, narenciye ve fındık gibi alanlarda avantajımız var. Ancak, yağlı tohumlarda, tahıllarda, et ve sütte olumsuzluklarla karşılaşırız. Çünkü, bu saydığım alanlarda rekabet gücümüz yoktur. Bu rekabet gücü AB’ye yakın seviyeye getirilmeli. Tarımda köklü dönüşüm lazım. Dönüşüm, Türkiye’nin AB ile ilişkisi şu veya bu sebeple askıya alınsa da gerçekleştirilmek zorunda. Bu da, Dünya Ticaret Örgütü’nün kararlarıyla ilgilidir. AB olmasa da, tarım ürünlerinin ticaretindeki serbestleşmenin etkisine maruz kalacağız. AB süreci, dönüşümü hızlandırır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22719), [web.archive.org (arşiv bağlantısı)](http://web.archive.org/web/20070605025139/http://aksiyon.com.tr:80/detay.php?id=22719)
