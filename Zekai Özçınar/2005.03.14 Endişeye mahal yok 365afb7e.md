# Endişeye mahal yok

*Zekai Özçınar 2005.03.14*

<div>
 <p>
  <font>
   Huzursuz milletvekilleri belli ki ‘Çin işkencesini’ seviyor; AK Parti’den istifalar belli aralıklarla ‘tek tek’ geliyor. Parti yönetimi ise endişeli görünmüyor. Grup Başkanvekili Salih Kapusuz’a göre, “5-10 kişiyle dengeler bozulmaz.”
   <br/>
   <br/>
   Huzursuz milletvekilleri ‘Çin işkencesini’ seviyor anlaşılan. AK Parti’den istifalar, Erkan Mumcu’nun ardından belli aralıklarla ‘tek tek’ geliyor. Her istifa yeni bir heyecan dalgası oluşturuyor. Değişik hesaplardan bahsediliyor bu arada. ‘Derin hesaplar’ şimdilik bir kenarda dursun; ‘Mumcu’nun dönüşünü bekleyen ANAP, DYP ve hatta MHP, AK Parti’nin içinde arıyor madeni.
   <br>
    <br>
     Gerçi, Meclis’teki 360 gibi dev çoğunluğuyla herkese yetecek kadar ‘cephane’ barındıran iktidar partisi, ‘telaşa gerek yok’ havasında. AK Parti Grup Başkanvekili Salih Kapusuz’un Aksiyon’a anlattıklarından da bunu çıkarmak mümkün. Kapusuz, öyle sıradan bir isim değil. 1991’den beri Meclis’te ve aralıksız yönetici konumunda. Siyaseti de partisini de en iyi bilenlerden.
     <br>
      <br>
       -Neler oluyor?
       <br>
        <br>
         Bir süreçten geçiyoruz. Seçimlerde, aday hücumuna uğradık. Hükümet kuruldu, zorlu bir dönem başladı. Arkadaşlar yoğun taleplere muhatap kaldı. Şimdi, ‘Senin işini ancak Salih Kapusuz yapar dediler.’ diyerek geliyor insanlar. Araştırdım, milletvekillerine de aynı şeyleri söylüyorlarmış. Arkadaşlar yeni, kendilerini sorumluluk almak zorunda hissediyorlar. Bu arada, bizden önce bir süreç başlamış, Türkiye savaşın göbeğindeydi. Tezkere, Irak, Kıbrıs, AB gibi hayati konular önümüze geldi.
         <br/>
         <br/>
         -İstifalar, bütün bunlarla mı ilgili?
         <br/>
         <br/>
         Tecrübe eksikliği, müthiş bir talep ve baskı yoğunluğu vardı;  bugünlere geldik. Birkaç arkadaş istifa etti. Kendi tercihleri. Sıkıntılardan bahsediliyor. Alt alta koyun bunları, özden ve esastan daha çok iletişime dönük sıkıntılardır bunlar.
         <br/>
         <br/>
         -Birileri üzerinizden siyasi dengeleri bozmak mı istiyor?
         <br/>
         <br/>
         Bugün, 5-10 kişiyle dengeleri bozmak mümkün değil. Halkı kaybettiklerini görenler içimizle oynamak isteseler bile güçlüyüz. Fazla şansları yok. Vasıflı ve beraberliği yerinde olan bir grubuz.
         <br/>
         <br/>
         -Kaç kişi gider, hesabını yaptınız mı?
         <br/>
         <br/>
         Bir kişinin bile gitmesine razı olmayız. Ama, burayı basamak görerek baş olmak isteyenden eş olmaz. Arkadaşların ayrılmasına razı değilim. Daha giden olacağını sanmıyorum.
         <br/>
         <br/>
         -Çok emin konuşuyorsunuz
         <br/>
         <br/>
         Arkadaşlarımız, ülkemizin menfaatini düşünen, milliyetçi insanlar, şu noktada ittifak halindedir: Türkiye’nin istikrara ihtiyacı var ve tek başına iktidar bunu sağlamıştır. 3 Kasım öncesi şartlarla bugüne gelinseydi Türkiye’nin bütünlüğünden endişe duyardım.
         <br/>
         <br/>
         -Ama, istifalar kesilmedi.
         <br/>
         <br/>
         Bu partide, herkes meselenin farkında. Ne istiyorsun, ne yapılıyor? Evet, ‘her şeyi yaptık, hiç kusurumuz yok’ gibi bir iddiamız olamaz. Ama, kimsenin kasıtlı yanlış yapmaya hakkı yoktur. Şu anda, istikrar her şeyin önündedir.
         <br/>
         <br/>
         -Yine de bir hesap yapmış olmalısınız?
         <br/>
         <br/>
         Öyle, istifalar sürüp gidecek’ diye bir şey yok. Hükümet olmak için asgari 276 milletvekiliniz olması gerekiyor. 276 nere 360 nere? ‘Gitsinler’ manasında kesinlikle söylemiyorum. Bir arkadaş, bir şeyi paylaşmak isterse her türlü katkıyı veririz. Başbakan da söylüyor: Milletvekillerimizin bir şeye ihtiyacı varsa yerine getirelim ama, arkadaşımız illa da gitmek istiyorsa kendi bileceği iş.
         <br/>
         <br/>
         -Şikayetler giderilebilecek mi?
         <br/>
         <br/>
         Grubumuz sağlam.  Yine de, ‘daha fazla ilgiye ihtiyaç var, daha dikkat etmek lazım’ derseniz hak veririm. Siyaset bir kültürdür, bunun oluşması zaman ister.
         <br/>
         <br/>
         -İstifalar, cumhurbaşkanlığı seçimiyle de ilişkilendiriliyor.
         <br/>
         <br/>
         Cumhurbaşkanını seçmek anayasal olarak TBMM’nin görevleri arasında. Bazıları, “Bu Meclis cumhurbaşkanını seçer mi?” diyor. Tabii ki seçecek.
         <br/>
         <br/>
         -Bu süreçte halk desteğinde azalma söz konusu mu?
         <br/>
         <br/>
         Endişemiz yok. Ölçmeden yönetemezsiniz. Pik noktayı iyi tayin etmelisiniz. Aylık periyotlarla büyük şehirlerde, altı aylık periyotlarla da kırsalda ölçümler yapıyoruz. Kırsalda yüzde 62 AK Parti çıkıyor. İlginçtir, CHP’linin yüzde 50’si, MHP’linin yüzde 40 küsuru hükümeti başarılı buluyor. Ölçümlerimizde hiç yanılmadık. İki dönem daha iktidardayız.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1188 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=20305), [web.archive.org (arşiv bağlantısı)](http://web.archive.org/web/20051201002009/http://www.aksiyon.com.tr:80/yazdir.php?id=20305)
