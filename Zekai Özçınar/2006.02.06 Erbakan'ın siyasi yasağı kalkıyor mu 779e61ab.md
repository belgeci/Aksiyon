# Erbakan’ın siyasi yasağı kalkıyor mu?

*Zekai Özçınar 2006.02.06*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060211073255im_/http://www.aksiyon.com.tr/resim/583/32.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Kanun teklifi Meclis’ten geçerse, Necmettin Erbakan, hapis cezasını Ankara’daki evinde çekecek. Mahkeme uygun görürse, yer değiştirebilecek,  ziyaretçi kabul edebilecek. Yapılan son hesaplara göre, Erbakan’ın ev hapsi 2 yıl 4 ay değil, 11 ay 4 gün sürecek. Tartışma konusu siyasi yasağının da 11 ayın sonunda kalkacağı ciddi ciddi konuşulmaya başlandı.
 </font>
 <p>
  <font class="content">
   Milli Görüş’ün, kapatılan Refah Partisi’nin (RP) yasaklı lideri Necmettin Erbakan, eşi Nermin Hanım’ın vefatıyla sarsıldı. Şimdilerde ise ‘kayıp trilyon’ davasında aldığı hapis cezasıyla meşgul. Bir aksilik olmazsa, cezasını Ankara-Balgat’taki evinde çekecek. Sürekli denetlenecek ama yer değiştirebilecek. Yapılan son hesaplara göre, Erbakan’ın ev hapsi mahkemenin verdiği 2 yıl 4 ayda değil, 11 ay 4 günde bitecek. Diğer yandan, tartışma konusu siyasi yasağının da bu süre sonunda kalkacağı ciddi ciddi konuşulmaya başlandı.
   <br>
    <br>
     Erbakan, 28 Şubat Süreci’nin şartlarında partisi Anayasa Mahkemesi tarafından kapatılınca siyasi yasaklı konuma geldi. “RP’nin kayıp trilyonları” davasında da hapis cezası aldı. Çok sayıda partili arkadaşıyla birlikte, Hazine yardımının 11 trilyon liralık bölümüyle ilgili harcamaları usulsüz belgelendirmekle suçlandı. Ancak, cezasının infazı sağlık sorunları sebebiyle dört kez ertelendi. Erbakan, af yetkisini kullanması için Cumhurbaşkanı nezdinde girişimde bulunmadı. Son erteleme başvurusu, Edremit savcılığı tarafından işleme konuldu.
     <br/>
     <br/>
     Karar beklenirken Erbakan’ın cezasını evinde çekmesini öngören kanun teklifi gündeme geldi aniden. Meclis komisyonundan geçen AK Parti teklifinin kanunlaşması halinde, Erbakan, ‘11 trilyon’u ödemese de ev hapsi cezasını çekecek. Ancak paranın tazmin edilmesi yükümlülüğünden kurtulamayacak. Bazı hukukçuların ‘kişiye özel’ saydığı düzenlemeyi Cumhurbaşkanı Ahmet Necdet Sezer’in veto, Anayasa Mahkemesi’nin de iptal etme ihtimali bulunuyor.
     <br/>
     <br/>
     İnfaz nasıl olacak?
     <br/>
     <br/>
     Bu süreçlerin aşılmasıyla tartışmalar bitmeyecek. İnfazın yöntemi de kamuoyunu meşgul edecek. Çünkü, cezaların evde infazı, İnfaz Kanunu’na yeni girdi. Erbakan olayı uygulamada ilk olacak. Yakın çevresinden alınan bilgiye göre Erbakan, Ankara-Balgat’taki konutunu cezasını çekeceği yer olarak bildirecek. Hastalık gibi zorunlu hallerde izin alarak dışarı çıkabilecek. Elektronik bilezik (pranga) takmayacak, ziyaretçilerini istediği gibi ağırlayabilecek.
     <br/>
     <br/>
     Erbakan için, siyasi çalışmalarını nasıl yürüteceği bunlardan çok daha önemli kuşkusuz. Yasaklı ama, fiilen siyasetin içinde. Nitekim, sağlık sorunlarına, zorlukla ayakta durmasına rağmen Saadet Partisi’nin (SP) toparlanması yönündeki gayretleri hız kesmiyor. Dünya ve Türkiye’deki gelişmelere kafa yoruyor. Bu performansıyla kurmay kadrosunu etkilediği de anlaşılıyor: “Olaylara hâkim. Gece yarılarına kadar birlikte oluyoruz. Konuları sonunda kendisi toparlıyor. Esprileriyle, nükteleriyle eskisi gibi.”
     <br/>
     <br/>
     Yeniden Kutan
     <br/>
     <br/>
     SP’nin olası bir seçimde izleyeceği stratejiyi hazırlarken hareketin yeni liderini de belirlemeye çalışıyor Erbakan. SP’nin olağan kongresi Nisan’da toplanacak. Genel Başkan Recai Kutan’la devam edilip edilmeyeceğine burada karar verilecek. Erbakan’ın ‘geçiş döneminin bitmediğine inandığı, bir süre daha Kutan ile gitmeyi düşündüğü’ belirtiliyor. Yine, Kutan’ın da artık yorulduğu yönündeki tespitleri de önemsemiyor: “Bazı gençler, onun temposuna yetişemiyor.”
     <br/>
     <br/>
     Yasağı kalkıyor iddiası
     <br/>
     <br/>
     Tabii ki, Erbakan resmen başında olmayı arzuluyor hareketin. Hükümetten de, siyaset yapma yasağının kaldırılması için bastırıyor. Cezasını evde çekmesini öngören yasal düzenleme bu şekilde gündeme gelmişti. Ancak, Erbakan, bunun yeterli olmadığı ve yargılamanın yeniden yapılmasını sağlayacak düzenleme istiyor. Bununla ilgili önerisi ile belgeleri, hukukçuları aracılığıyla AK Parti’ye iletti. Burada, ‘partilerin mali denetiminin sadece Anayasa Mahkemesi’ne verilmesi, daha önce başka mercilerce yapılan denetimler ışığında verilen yargı kararlarının düzeltilmesi gerektiği’ belirtildi.
     <br/>
     <br/>
     Diğer yandan, yargı çevrelerinde Erbakan’ın evdeki hapis cezasını tamamlaması durumunda siyasi yasağının kalkacağı konuşulmaya başlandı. Ayrıca, yapılan son hesaplar ışığında Erbakan’ın ev hapsinin 2 yıl dört ay değil, 11 ay 4 gün sonra biteceği ileri sürüldü. Bu tespiti yapanların gerekçesi şöyle: “Yeni Türk Ceza Kanunu ile hak mahrumiyetinin ceza bitimine kadar olacağı getirildi. Ceza süresinde ise sanığın lehine olan eski İnfaz Kanunu uygulanacak. Eğer, Siyasi Partiler Kanunu ve diğer kanunlarda da değişiklik yapılırsa, 11 ay 4 gün sonra siyasi yasağı da kalkar.”
     <br/>
     <br/>
     Ancak, SP’li hukukçular, henüz bu konuda bir netlik görmediklerini ve iyimser olamadıklarını söylüyor.
     <br/>
     <br/>
     AK Parti’ye kızgın
     <br/>
     <br/>
     Erbakan, AK Parti’ye kızgın ayrıca. Kırgınlığı ise Meclis’teki ezici çoğunluğuna rağmen kendisiyle ilgili düzenlemelerin yapılmamasına. Ancak, AK Parti karşıtı cephenin yanında görünmemeye; baskı unsuru olarak elinde tutsa da Milli Görüşçü bilinen milletvekillerini şimdilik koparmamaya özen gösteriyor. Kendine has siyaset yürütüyor. Yakın çevresine şöyle konuşuyor: “Yardım etmiyor, zulmediyorlar. Büyülenmişler. Büyü çözüldüğünde gerçeği anlayacaklar. Siz SP’liler onun için sıkı çalışın. Yarın yuvaya koştuklarında yer bulamazsınız, ona göre. Dünya ve Türkiye’deki gelişmeler SP lehine seyrediyor.”
     <br/>
     <br/>
     Yasağı kalksın kalmasın, köşesine çekilip oturacağa benzemiyor Erbakan. Eski öğrencileri hırpalamaya bileniyor. Zaten, SP de, ev hapsi sırasında hukuki boşlukları bulup ondan nasıl yararlanabileceklerinin yollarını arıyor. Bir SP’li durumu şöyle özetliyor: “Bedeni evde, sesi dışarıda olacak…”
     <br/>
     <br/>
     GİZLİ İZLENECEK, YER DEĞİŞTİREBİLECEK
     <br/>
     <br/>
     Erbakan’ın cezasının evinde infazının nasıl yapılacağı tartışma konusuydu. Adalet Bakanlığı’nın hazırlayıp Danıştay’a gönderdiği yeni İnfaz Tüzüğü, sorulara cevap veriyor. Danıştay’ın onayının ardından Bakanlar Kurulu tüzüğü hayata geçirecek. Danıştay kaynaklarından edinilen bilgiye göre, değişiklik olmaması halinde tüzük Erbakan’a şöyle uygulanacak:
     <br/>
     <br/>
     Erbakan önce cezasını hangi adreste çekeceğini başvuruyla mahkemeye bildirecek. İnfazı, ‘denetimli serbestlik ve yardım merkezi’ şube müdürlüğü yürütecek. Erbakan, meşru ve kabul edilebilir mazeretler ile geçici süreli ayrılmayı gerektiren sebeplerin ortaya çıkması durumunda konuttan izin alarak çıkabilecek. Hastalık, binada zorunlu tamirat bunlar arasında. Doğal afetler sebebiyle kendisini evden dışarı attığında ise derhal bilgi verecek.
     <br/>
     <br/>
     Ancak, hükümlü konumunda olacağı  için cuma namazlarını Balgat’taki Muradiye Camii yerine konutunda ayrılacak bir bölümde ziyaretçileriyle kılabilecek. Konutunun bahçesini kullanabilecek. Yasaya göre korunması gerektiği için korumaları kalacak. Mektupları okunmayacak ve kapısına adli görevli konulmayacak.
     <br/>
     <br/>
     Altınoluk’a gidebilecek
     <br/>
     <br/>
     Cezayı çektiği evi (konut) değiştirebilecek. Geçerli bir mazereti olduğunda geçici izin isteyecek. Mesela, “Sağlığım açısından her yaz gidiyorum” diyerek Altınoluk’taki yazlığında ve İstanbul’daki yalısında bir süre kalabilecek. Bunun için mahkeme kararı gerekecek. Ayrıca, eşinin İstanbul’daki mezarını ziyaret edebilecek, mevlitlerine katılabilecek.
     <br/>
     <br/>
     Ziyaretçi kabul edebilecek
     <br/>
     <br/>
     Ziyaretçi kısıtlaması olmayacak. Dostları ve arkadaşlarıyla oturup sohbet edecek. Tabii ki, siyaset yapamayacak. Oy kullanamayacak.
     <br/>
     <br/>
     İnfaz başlarken kendisine ‘hükümlü olduğu’ hatırlatılacak ve uyması gereken kurallar ile hakları sıralanacak. Siyasi faaliyet içerisine girdiğinde uyarılacak. Netlik olmasa da, medyaya konuşabilecek.
     <br/>
     <br/>
     Jandarma takibi
     <br/>
     <br/>
     Hazırlanacak Denetim Planı’na uyup uymadığı izlenecek. Konutta olup olmadığı, eve gelerek veya telefonla aranarak kontrol edilecek. Hatta, gizli takip de yapılacak. Plan, kolluk kuvvetlerine bildirilecek. Bölgesine giren alanlarda denetim görevi jandarmada olacak.
     <br/>
     <br/>
     İnfaz yanar
     <br/>
     <br/>
     Kurallara uymaması halinde ise geçen süreye bakılmaksızın cezasını baştan çekecek. Yani, infazı yanacak. Cezasını da, cezaevinde çekecek.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23325&yorum_id=1), [web.archive.org (arşiv bağlantısı)](http://web.archive.org/web/20060211073255/http://www.aksiyon.com.tr:80/detay.php?id=23325&yorum_id=1)
