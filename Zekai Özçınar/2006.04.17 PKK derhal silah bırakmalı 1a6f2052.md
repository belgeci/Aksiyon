# PKK derhal silah bırakmalı

*Zekai Özçınar 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eski HEP Genel Başkanı Feridun Yazar, DTP’nin geçmişten ders almadığını belirterek şu çağrıyı yapıyor: “PKK, şartsız silah bırakmalı.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070630174436im_/http://www.aksiyon.com.tr/resim/593/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bölücü örgüt PKK’nın son eylemleri Türkiye’nin maruz kaldığı ‘sorunun’ boyutunu göstermekle kalmadı, etnik siyaseti temel alan ‘Kürt politikacıların’ çıkmazını da ortaya koydu. Nitekim, Demokratik Toplum Partisi (DTP) ‘terör’ karşısındaki suskunluğunu sürdüredursun, bu kesimin tecrübeli isimlerinden Feridun Yazar, ‘kral çıplak’ diyor. Demokratik Toplum Partisi’nin geçmişteki tecrübelerden ders almadığını belirten Yazar, sivil projeler üretme yerine ‘silahlı eylemlerden’ medet umulduğunu ima ediyor. Ardından da, ‘Kürt politikacıların’ şimdiye kadar cesaret edemediği bir çağrıyı yapıyor: “PKK, şartsız silah bırakmalı. Devletin yanında Kürtler de kendilerini gözden geçirmeli.”
   <br>
    <br>
     Feridun Yazar, sıradan bir isim değil. 1970’lerden beri siyasetin içinde. Sol çizgide hatta Cumhuriyet Halk Partisi’nde (CHP) yer aldı uzun süre. Etnik kimlikli siyasetin en önemli tecrübelerinden sayılan Halkın Emeği Partisi’nin (HEP) bir ara genel başkanlığını da yaptı. Başbakan Recep Tayyip Erdoğan’ın CHP’yi “PKK’yı Meclis’e taşımakla” suçlamasıyla yeniden gündeme gelen HEP, 1991 seçimlerinde SHP ile ittifak yaparak Leyla Zana ve artık Demokratik Toplum Partisi’nin lider kadrosunda yer alan çok sayıda mensubunu Meclis’e sokmuştu. Radikal söylem ve tavırları sebebiyle Anayasa Mahkemesi tarafından kapatılmıştı. Feridun Yazar, HEP’in ardından aynı çizgideki DEP ve HADEP gibi oluşumlarda yer aldı. Kurucu üyesi olduğu son halka Demokratik Toplum Partisi’nden ise görüş ayrılıkları sebebiyle koptu.
     <br/>
     <br/>
     EZBER BOZAN AÇIKLAMALAR
     <br/>
     <br/>
     Şimdilerde, ‘bir grup Kürt aydınını’ etrafında toplayan Kürt Demokrasi Formu’nun genel başkanlığını yapan Yazar, Aksiyon’a ilginç açıklamalarda bulundu. ‘Kimlik’ talebine ilişkin her ne kadar radikal sayılan söyleme sahip olsa da, ‘Kürt siyaseti’nin geneli açısından ezber bozan şeyler söyledi.
     <br/>
     <br/>
     -PKK’nın Diyarbakır’dan diğer illere yaydığı gerilimi neye bağlıyorsunuz? Kalkışma mı?
     <br/>
     <br/>
     Aslında, ikinci deneme. Biçimi farklılaştı. 1992 nevruzunda HEP’in genel başkanıydım. 18 milletvekilimiz vardı Meclis’te. Abdullah Öcalan, Bekaa’da “Diyarbakır’a gidersem, beni 5 milyon insan karşılar.” dedi. O nevruz toptan bir serhildan (ayaklanma, kalkışma) olacaktı. Büyük bir sıkıntıya girdik.
     <br/>
     <br/>
     -Sıkıntı neydi?
     <br/>
     <br/>
     Demokratik, yasal alanda mücadele veriyorsun ama PKK silahlı yöntemi mücadele biçimi olarak seçmiş. Kürtlerle ilgili istemler doğrultusunda, PKK ile HEP’in, bugünkü Demokratik Toplum Partisi’nin bazı talepleri birbirine çok uygundur. Tabanlar da aynı.
     <br/>
     <br/>
     -1992’dekini nasıl aştınız?
     <br/>
     <br/>
     Öcalan’ın “sonuna kadar silahlı eylemden yana” olduğu, devletin de temizlik hareketi yapacağı söylendi. Büyük serhildan olacak, devlet de uçaklarla bombalayacak. O halde ben ne yapacaktım? “Devlete gücüm yetmez. Galiba, Bekaa’ya gidip yumuşatmasını istemem kalıyor.” dedim. “HEP’ten PKK’ya dur” başlığıyla haber çıktı. Beni yiyip bitirecekler partinin şahinleri, “Nasıl Öcalan’a dur dersin” diyor. İkinci gün Apo’dan, “Yerinde bir taleptir, gözden geçireceğim” demeci geldi. Bizimkiler bu kez, “Galiba irtibatın olmuş” demesinler mi? Tövbeler olsun. Neticede, yumuşattı. Nevruz, her şehirde normal kutlandı. Yoksa, binlerce insan ölecekti.
     <br/>
     <br/>
     -Bugüne dönersek.
     <br/>
     <br/>
     Abdullah Öcalan’ın 1999’da yakalanmasından sonra “Bitirdik.” denildi. Varsayalım, Kandil Dağı’na gittiniz, PKK’yı yok ettiniz. Sanıyor musunuz ki, PKK gibi başka bir örgüt çıkmayacak. Süleyman Demirel, “29’uncu isyan.” diyor. Tasvip etmiyorum ama sorunun kaynağına inip çözüm üretmedikçe bitmiyor. PKK bu nevruzda, “Bitmedim, halkla da bütünleşmiş durumdayım.” mesajı verdi. Yanlış yaptı, yapmadı. Ayrı mesele.
     <br/>
     <br/>
     APO ‘DEVRİMCİ TERÖR’ DİYOR
     <br/>
     <br/>
     -Yanlış olan terör mü?
     <br/>
     <br/>
     Nevruzdan beri çözümsüzlük ortaya konuluyor.  PKK hareketi belli. “Terör” diyelim, demeyelim. Zaten, Öcalan, çok eskiden “Devrimci şiddet, devrimci terör kullanıyoruz” demişti. Reddetmiyor, şiddet kullanıyor. Yaptığını tasvip etmiyorum. Siyasi propaganda için ve bir dava sahibi olduğunu ispat etmek için silah kullanmıştır. Kendine göre başardı. Geleceği en üst noktaya gelmiştir. Artık, yapacağı her eylem kendisine zarar verir.
     <br/>
     <br/>
     -Sadece kendisine mi?
     <br/>
     <br/>
     Sıraya koyarsak, Kürtler’e, kendisine ve Türkiye’deki 70 milyona. Demokrasinin gelişmesine, insanların sosyal ve ekonomik yaşamlarının ilerlemesine engel olur. Birilerine yanlışını anlatmak, siyasetin görevidir. Bekaa’ya da gittim. 1993’teki ateşkese zorlayan, bizim de siyasetlerimizdi. PKK’nın yaptığı son eylemlerle verilen acılara gerçekten yüreğim sızlıyor. İster polis-asker, isterse 14 insan olsun. Artık, PKK’nın ne olduğu anlaşıldı. PKK’ya düşen silahı derhal bırakmaktır.
     <br/>
     <br/>
     -PKK’nın ne olduğu anlaşıldı?
     <br/>
     <br/>
     Bu işte çok önemli rol oynadığı, Kürtlerin ve devletin yaşamında önemli bir konumda olduğu. Bundan sonra gelip, Türkiye Cumhuriyeti devletini teslim alacak, ordusunu yenecek bir durumu da yok. O zaman silah kullanmanın gereği var mı? Mantıklı görünmüyor. Yeter artık bu kadar şiddet, bu kadar acı.
     <br/>
     <br/>
     -1992’deki tecrübeniz ve anlattıklarınız ışığında, bugün DTP’nin yetersiz kaldığı söylenebilir mi?
     <br/>
     <br/>
     Demokratik Toplum Partisi, bir siyasi düşünce ve çözüm üretmedi. “Böyle dersem PKK kızar, şöyle dersem devlet kızar” gibi bir handikabın içerisine kendisini hapsetti. İnandıkları şeyleri söylemeliler. Bu, PKK’yı da, devleti de eleştiri olabilir. Bunlardan çekinerek siyaset yapıldığı sürece sorun yaşanacak. Türkiye’deki sorun, militarist sistemle sivil sistemin çatışmasıdır.
     <br/>
     <br/>
     -”Militarist sistem” derken...
     <br/>
     <br/>
     Silah kullanan herkes, siyasi amaçla silahlanmış güçler militaristtir. PKK’nın şimdi yaptığı da militarizmdir. Devlet zaten o yapıya sahip. Bazıları soruyor, “Acaba PKK ile devletle ortaklaşa mı yapıyor?” Tespit etmemiz mümkün değil. Devletin silahlı gücünün böyle bir şeye gireceğini sanmıyorum; ama birinin diğerini tetiklediği doğrudur. Çözüm, militarist anlayıştan geçmez.
     <br/>
     <br/>
     DENİZ BAYKAL DEVLET BAHÇELİ’NİN ÇOK GERİSİNDE KALDI
     <br/>
     <br/>
     -DTP’nin geçmiş tecrübelerden ders almadığına inanıyorsunuz. Ne yapmaları gerekiyordu?
     <br/>
     <br/>
     Siyaset, dağın arkasında ne olduğunu tahmin edip önceden önlemini almaktır. PKK’nın silah kullanmasına gerek olmayan bir biçimin oluşturulması gerekiyordu. İnsanların otobüs yakmasına, o çocuğun molotof kokteylini atmasına engel olacak legal-yasal siyasetleri ve projeleri ürütmek gerekiyor. Devletle PKK’nın çatışmasından, çetelerin yanında siyasi rantçılar da, faydalanıyor.
     <br/>
     <br/>
     -Biraz açar mısınız?
     <br/>
     <br/>
     PKK’ya “terör” dediğin zaman muhafazakar-milliyetçi çevreden oy kapıyorsun. Kürtlerin hoşuna giden bir demeç verdiğinde de siyaset yapıyor görünüyorsun. Deniz Baykal, Devlet Bahçeli’nin çok gerisinde. Bahçeli, “Aman sağduyu, kardeş kavgasına dönmesin.” diyor. Ama öbürleri, “Saldırın” diyor. Aynı mahallede, kahvede, işyerinde yaşayan insanların birbirini boğazladığını düşünün, Türkiye kan gölüne döner.
     <br/>
     <br/>
     -Kendilerini ‘Kürtlerin temsilcisi gören’ siyasetçilerin hareket tarzı ne olmalı?
     <br/>
     <br/>
     Kuruluş çalışmalarında bulundum. Sonuçta gelip şöyle deniliyor: “Ne yapalım kardeşim! Silahlı PKK bir taraftan, silahlı devlet bir taraftan.” Politika acizlik sanatı değil. DTP, “Tehlike var, işbirliği yapalım.” diye hangi sivil kurumlara, siyasi partiye gitti? Tehlike belliydi, siyaset üretemediler. Başbakan ile görüşmekle bu iş çözülmez ki. Proje götüreceksin. Bizim ve Kürtlerin yükü, hem devletinkinden hem PKK’nınkinden ağırdır. PKK’yı dağdan indirebilen, silahlarını bıraktırabilen siyaseti, devletin de kabul edebileceği ortak bir projeyi oluşturabilmeliyiz.
     <br/>
     <br/>
     SİVİL ÇÖZÜM ÖNE ÇIKSIN
     <br/>
     <br/>
     -Yani, ‘mutabakat’ diyorsunuz..
     <br/>
     <br/>
     Ne PKK’nın, DTP’nin, benim, sizin dediğimiz gibi, ne de devletin dayattığı gibi Kürt sorunu bir sonuca gitmeyecektir. Mutabakat gerekir. Türkiye genelinin kabul edebileceği çözüm üretilmeli. Bu da siyasetlerin, demokratik siyasi mücadele verenlerin işidir. Şimdi bakın! Bingöl-Muş arasında 14 PKK’lının öldürülmesi olayını çok vahim görüyorum. Bu aynı, 1993’teki ateşkesi bitiren ve Şemdin Sakık’a yüklenen 33 askerin öldürülmesi olayı gibi. Evet, bu proje. Bu proje kimindir bilmiyorum? Ama, bir proje.
     <br/>
     <br/>
     -Projenin dış ayağı olabilir mi?
     <br/>
     <br/>
     Kim olduğunu bilemem. Her sorunu dış mihraklara yüklemek, sorunu onlara havale etmektir. İç kargaşa ve zayıflaması Türkiye’nin taviz vermesini getiriyor.
     <br/>
     <br/>
     -Siz, sivil siyasetin inisiyatif almasından yanasınız.
     <br/>
     <br/>
     Sivil çözüm öne çıksın. PKK silah bıraksın, çözümü beklesin.
     <br/>
     <br/>
     -Silah bırakılmadan çözüm olmayacağını mı düşünüyorsunuz?
     <br/>
     <br/>
     Kesinlikle, bu şart. PKK’nın kendisine göre siyasettir, doğrudur, yanlıştır. Şöyle ifade ediliyor: “İşte devlet operasyonları durdursun biz de silahı bırakalım, ateşkes yapalım.” Böyle bir şart olmaz. Gerçekçi olmak lazım. Hiçbir devlet kendi silahlı kuvvetlerini, sen baskınsın diye durdurmaz, geri çekmez. Devleti siyasal, demokratik anlamda çözüme zorlayabilmen için silah bırakman gerekiyor.
     <br/>
     <br/>
     Şimdi, Ortadoğu’da gelişen siyasetlerde herkes birbirini etkiliyor. AB’ye giriyorsunuz, ABD ile işbirliğindesiniz. Artık, eski dünya yok. Kapını kapatıp, evinin içinde istediğini yapamazsın. PKK’nın silah kullanmaya artık ihtiyacı yoktur. Niçin kullanıyor, anlamış değilim.
     <br/>
     <br/>
     -DTP de böyle bir söylem mi geliştirmeli?
     <br/>
     <br/>
     Hem seslendirmesi hem bununla ilgili çözüm projeleri üretmesi gerekir. Gerekirse gitsinler bir şeyler yapsınlar, sivil kurumlarla konuşup kamuoyu oluştursunlar.
     <br/>
     <br/>
     -Niçin yapmıyorlar sizce?
     <br/>
     <br/>
     İşin kolayına kaçmış durumdadırlar. Düzenin partileri, işi devletin güvenlik güçlerine havale ediyor. DTP’nin  “PKK nasıl olsa savaşıyor, o sonucu bir alsın bitirsin sonra biz konuşalım” demesi de PKK’ya havale etmesi anlamına geliyor. İster bütün Türkiye’yi kapsasın isterse sadece Kürtler’in partisi olsun, sivil anlayışı öne çıkarmalı. Devletten, dağdan ya da İmralı’dan talimat alan parti konumunda olmasın. İmralı’yı da kurtarır, dağdakileri de indirir, devletin de önünü açan siyaset oluşturursun. Birilerinin “Bunu kullanalım” dediği zaman, sen sen olmaktan çıkıyorsun.
     <br/>
     <br/>
     -HEP’te bunu yaşadınız.
     <br/>
     <br/>
     Bana, ‘şuranın buranın görüşlerinin uygulanmasını’ getirdikleri zaman, “Bunlar bize uymaz, siyasi partiyiz” dedim. 1992’de şunu söyledim: “Gelin dağda şehit olan askerin de cenazesine gidelim. Bizi taşlasınlar, bize küfretsinler; yine gidelim.” İşte, o zaman sorunu çözme erkine kavuşurum. Yoksa, özgürce siyaset yapma şansın ortadan kalkar.”
     <br/>
     <br/>
     -Bugün yaşanan sanki o?
     <br/>
     <br/>
     Evet, güvenin ortadan kalkar. Bir tarafın olursun. Söz, sende değil başkasında biter. “Onu ciddiye alın, almayın” demiyorum. Ben, Öcalan’ın bazı sözlerini alır, kendime göre yorumlar, demokratik bir alanda uygulamaya sokardım. Talimatla söylemezdim. DTP’nin kuruluşunda, “Kapatılan partilerin devamı gibi siyaset yapılacaksa, yokum.” dedim.
     <br/>
     <br/>
     -DTP’den bu sebeple mi koptunuz?
     <br/>
     <br/>
     Arkadaşlarla uyum sağlamakta çektiğimiz sıkıntıların temel noktası burada. Bu, insanları tembelliğe, şuraya buraya sürüklüyor. Hareket, partileşmiyor. DTP Eşbaşkanı Ahmet Türk’ün başarmasını istiyorum. Ama başaramıyor, başaramaz. Çünkü özgürce üretme siyaseti, yalnızca Ahmet Bey’de değil. 1990’da HEP’in kuruluşundan beri hiç olmadı. Kürtler ve siyasetçileri, “PKK dağda savaşacak, ben burada siyaset yapacağım.” anlayışından vazgeçmeli. PKK’yı nasıl dağdan indiririm, nasıl siyasi hayata katabilirim diye projeler üretmeli.
     <br/>
     <br/>
     -İş, Türk-Kürt çatışmasına varır mı?
     <br/>
     <br/>
     Önlemi alınmazsa, risk büyüktür. Sınıra gelmiş. Büyük kentlerde bu çatışma, bir kıvılcımla başlayabilir. Düşünün, İstanbul’daki gibi birkaç olay daha olsa. En çok eleştirdiğim yanlardan biri şu: 10-15 yaşındaki çocuğun eline Molotof kokteylini verirseniz, canının istediği yere atar. İnsanlar kendilerini savunmaya başladı mı, zaten boğazlanma başladı demektir. Alev topu gibi, Türkiye’nin bir ucundan girer diğer ucundan çıkar.
     <br/>
     <br/>
     KÜRTLER KENDİNİ GÖZDEN GEÇİRMELİ
     <br/>
     <br/>
     -AB reformları çerçevesinde Kürtçe kurs, televizyon gibi adımlar atılıyor. Terör bu süreci nasıl etkiler?
     <br/>
     <br/>
     Bu sorunuza tam cevap vermek için epey konuşmamız gerekecek. Özetle, “Olaylar, bunu olumsuz hale getirdi” diyebiliriz.  AB sürecindeki siyasi kriterler taleplere tam cevap vermese bile, “Kürtlerin fiilen tanınması” diye sorun yok. Şimdi, Kürtlerin hukuk, siyasi ve yasal anlamda nasıl şekilleneceğinin sancısı var. Gelinen noktada, herkes özellikle de Kürtler kendilerini gözden geçirmeli. Kürtler içinde, farklı anlayışlar var. Federasyon, bağımsızlık isteyenler de olabilir. Kahir çoğunluk ayrılmak istemez. Asgari düzeyde Kürtlerin vazgeçemeyeceği şey, anayasal kimliklerinin tanınmasıdır. Kültürel hakların özgürce kullanılması, ekonomik ve sosyal kalkınmanın sağlanması, en azından uzun yıllar Türkiye’ye nefes aldırır. İnsanları sağduyuya sevk eder.
     <br/>
     <br/>
     GÜNAHI ERDOĞAN’A MI YÜKLEYECEĞİZ?
     <br/>
     <br/>
     -”Şimdi de başka bir şeyhe kaldık” diyorsunuz. Öcalan’ı mı kastediyorsunuz?
     <br/>
     <br/>
     Öyle görülüyor, doğrudur da. Kürt toplumu, ağalıklar, şeyhlikler şeklinde yaşamış. Aşiret reisine, şeyhe bağlıdır. Abdullah Öcalan da Kürtlerin modern şeyhi gibi. Arapça’da şeyh, “lider, reis, baş” demektir. O da PKK’nın başında. Yöntemini eleştirsem de, Abdullah Öcalan’ın bu hareketin içindeki yerini inkâr etmiyorum. Kastettiğim ölçüsüz, “O ne diyorsa o, hata yapmaz.” şeklindeki bir bağımlılığın doğru olmadığıdır. İnsandır, ya yaparsa? Son aylarda, “İrademiz Öcalan’dır” diye imza toplanıyor. Sembolik anlamda ele alınabilir ama siyasi liderlik-önderlik çıkarma bakımından Ortadoğu siyasetlerinin bir geleneğidir bu. Yine, onların başında olsun. Benim tercihim değil. İllegaliteyi de silahı da benimsemedim. Buna yönelik söyledim o sözü. Kürt siyaseti kimlik bulmalı, toplumsal kimliğini ortaya koymalı, sivilleşmeli.
     <br/>
     <br/>
     Şimdi kalpak giydi, Yalçın Küçük bir ara Bekaa’ya Apo’nun yanına gidip geliyordu. HEP genel başkanıydım, bana “Kendini Türk mü, Kürt mü hissediyorsun?” diye sordu. “Hoca bu nasıl soru ya? Önce insanım. Kendimi yüzde 50 Türk, yüzde 50 Kürt hissediyorum” karşılığını verdim. “Nasıl” diye üsteleyince de, açıkladım: “Annem babam Kürt. İlkokuldan itibaren de Türk eğitimi aldım. Yüzde 50-50 olduk.” Bu doğru. Türkiye’de Kürtlük-Türklük birbiriyle bütünleşmiş. Kürtler ile Türkler kadar birbirine uyum sağlayan iki halk olmadı. Irak’a gidiyoruz, oradaki Kürtler Araplarla kız alıp vermez, Arapça konuşmaz. İngilizce konuşur, Türkçe öğrenmeye çalışırlar. Sosyolojik bir gerçek ve İttihat Terakki dönemini saymıyorum, Osmanlı’nın ayrım yapmamış olmasından kaynaklandığını sanıyorum.
     <br/>
     <br/>
     -Başbakan Recep Tayyip Erdoğan’ın olaya yaklaşımını nasıl değerlendiriyorsunuz?
     <br/>
     <br/>
     Talihsiz bir beyanı var; ama onun dışındaki tutumu bugüne kadar gelmiş geçmişlerin en iyisi. “Bunun adı Kürt sorunudur” demesinin, Deniz Baykal tarafından olayların sebebi gösterilmesi kabul edilemez. Peki, Deniz Baykal’ın günahı yok mu? 1989 yılında “Ulusal birlik kültürel çoğulculuk sistemini kuracağız.” dedi. Paris Kürt Konferansı’na gittikleri için 7 milletvekilini partiden ihraç ettiren Deniz Baykal’dır. Biz de istifa edip HEP’i kurduk. HEP’i kurmamızla birlikte PKK daha geniş taban bulma imkanı yakaladı. Demirel’in “Kürt sorunu realitedir”, Özal’ın “Eyalet sistemini-federasyonu tartışalım”, Çiller’in “Bask modelini tartışalım” demesinin suçunu da mı Başbakan Recep Tayyip Erdoğan’a yükleyeceğiz. CHP ne kadar klasik siyaset yapıyorsa, DTP de o kadar klasik siyaset yapıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23929), [web.archive.org (arşiv bağlantısı)](http://web.archive.org/web/20070630174436/http://www.aksiyon.com.tr:80/detay.php?id=23929)
