# Siyasete örtülü sopa

*Zekai Özçınar 2005.05.02*

<div bgcolor="#FFFEF6">
 <font>
  <img border="0" height="1" src="/web/20060106151013im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106151013im_/http://www.aksiyon.com.tr/resim/543/26.jpg" vspace="5"/>
  </p>
 </font>
 <font class="content">
  Türkiye’de siyasetin pamuk ipliğine bağlı olduğu bir kere daha ortaya çıktı. Art arda gelen uyarılara son olarak Anayasa Mahkemesi Başkanı
  <b>
   Mustafa Bumin
  </b>
  katıldı. Başkan Bumin’in “başörtüsü” tartışmalarını alevlendiren açıklamasına siyasiler tepki gösterdi.
  <br>
   Eski Meclis Başkanı
   <b>
    Hüsamettin Cindoruk
   </b>
   , geçen sayımızdaki röportajına konu olan sohbetimizde “Derin devlet, fikirlerini ifade eder. Bu, bazen Anayasa Mahkemesi Başkanı’dır, bazen Yargıtay Başkanı’dır.” demişti.
  </br>
 </font>
 <p>
  <font class="content">
   İlginçtir, Anayasa Mahkemesi Başkanı Mustafa Bumin’in ‘başörtüsü’ tartışmasını alevlendiren açıklamaları tam da bunun üzerine geldi.
   <br>
    <br/>
    Gerçi, Anayasa Mahkemesi Başkanı Bumin’e gelene kadar ‘adresi hükümet’ sayılan ve ‘olağanüstülük’ yüklenen çıkışlar olmadı değil. Önce, Yargıtay Cumhuriyet Başsavcısı Nuri Ok konuştu. Ok’a göre, ‘laiklik karşıtları devlete sızıyor, başörtüsü konusunda kamusal alanı zorluyordu.’  Ardından, Cumhurbaşkanı Ahmet Necdet Sezer’in ‘uyarılarını’ dinledik. Onu, Genelkurmay Başkanı Orgeneral Hilmi Özkök izledi. Özkök, “İrticai hareket, dini bireysellikten çıkararak onu toplumun talepleri olarak siyasete yansıtma ve devlet kadrolarına sızma gayretlerini yoğunlaştırmıştır.” diyecekti Harp Akademisi’ndeki tarihî konuşmasında.
    <br/>
    <br/>
    İşte, bu mesaj zincirinin şifreleri daha çözülmemişken, Anayasa Mahkemesi’nin kuruluş yıldönümünde Mahkeme Başkanı Mustafa Bumin çıktı sahneye, kendi deyimiyle ‘emekliliğine iki ay kala ikazlarını’ yaptı. Hem de ne ikaz... “Yargı ve Avrupa İnsan Hakları Mahkemesi’nin başörtüsü kararları varken, kimi siyasi partilerin yasağın kaldırılacağı beyanında bulunmaları, din duygularını kullanarak siyasi avantaj sağlamaya yönelikti.” Hatta, “Meclis’in yasa ya da Anayasa değişikliğine gitmesi de neticeyi değiştiremezdi.”
    <br/>
    <br/>
    Bumin’in ‘içinde ukde kalmamıştı’ ama, fırtına da orada koptu. “Neler oluyor?” sorusu, ‘derin devlet’, ‘düğme’ ve ‘28 Şubat’ eksenli yorumlar yeniden vizyona girdi. Genelkurmay Başkanı Özkök’ün, sonradan “tesadüf sonucu konuşmalarımız arka arkaya geldi.” demesi bile kafalardaki soru işaretlerini silmeye yetmedi. Bumin’in, ‘iki yıl daha görevde kalmasını sağlayacak yasal düzenlemeye hükümetin karşı çıkmasına duygusal tepki gösterdiği’ iddiası da. Çünkü, ‘zamanlamaları tesadüf’ de olsa, normal sayılamayacak bir seyirden, ‘harekete geçme ihtiyacı duyan ortak bir refleksten’ bahsetmek mümkündü.
    <br/>
    <br/>
    “Hepsine birden ikaz var”
    <br/>
    <br/>
    Aslında, bu reflekse Anayasa Mahkemesi Başkanı’nın eklediği halkanın, sadece AK Parti iktidarını değil siyasetin bütününü hedef aldığı anlaşılıyor. Açıkça, ‘laiklik ve başörtüsüne’ farklı bakış açıları yok sayılıyor; çözüm olarak ‘partiler konuşmasın, kızlar başını açsın’ formülü dayatılıyor. Siyaset ve Meclis’e ‘kırmızı hat’ çiziliyor adeta, ‘iki partinin kapatıldığı’ da hatırlatılarak. Nitekim, eski Adalet Bakanı Hikmet Sami Türk’ün değerlendirmesi, bu mahiyette. Türk, “Sadece AK Parti değil, DYP ve ANAP’ın liderleri de başörtüsü yasağını kaldıracaklarını açıklıyorlar. Hepsine bir ikaz var.” diyor.
    <br/>
    <br/>
    Oysa, ortada, çözüm bekleyen bir toplumsal sorun vardı; siyaset özellikle de merkez sağ buna kayıtsız kalamazdı. Zaten gelinen noktada, ‘toplumsal uzlaşmanın parlamentoya yansımasını beklemeye koyulan’ AK Parti ile çözümden yana görüş belirten ANAP ve DYP’de pozisyon değişikliği gözlenmiyor. Türkiye Büyük Millet Meclisi Anayasa Komisyonu’nun AK Partili Başkanı Burhan Kuzu, ‘aba altından sopa gösterildiğinden’ yakınıyor ve siyasetin çözüm aramaya devam edeceğini söylüyor.
    <br/>
    <br/>
    “AK Parti’nin ekmeğine yağ sürdü”
    <br/>
    <br/>
    Başörtüsü konusunu seçim meydanlarına taşıyan partilerden MHP’nin Genel Başkan Yardımcısı Mehmet Şandır ise yargının, TBMM’nin çıkardığı kanunları uygulamakla görevli olduğunu belirtiyor önce. Ardından, “Kanun da çıkartılsa uygulanmaz” mantığının hukuk ve demokrasi bilinciyle bağdaşmayacağına değiniyor.
    <br/>
    <br/>
    Şandır, ilginç bir iddiayı da gündeme getiriyor: “AK Parti’nin ekmeğine yağ sürdü, koz verdi. Tereddüt içerisindeyim, Sayın Başkan, siyaseti mi düşünüyor, bunu da AKP’de mi yapmak istiyor? Şimdi, başbakan meydanlarda ‘Ben başörtüsü meselesini çözecektim ama, başkanı gördünüz mü?’ diyecek.” Şandır, siyasetin, topluma ait her meseleyi konuşmak ve çözüm üretmek sorumluluğu bulunduğunu da vurguluyor.
    <br/>
    <br/>
    Doğru Yol Partisi Genel Başkan Yardımcısı Nevzat Ercan’ın tespiti de, gerçekçi. Siyasetin alanının öteden beri daraltılmak istendiğine dikkat çekiyor Ercan, şöyle devam ediyor: “Birileri böyle konuşuyor diye, Meclis bundan niye vazgeçsin ki? Ortak noktada buluşulursa, Anayasa da, yasa da değişir. Bu, başörtüsü için de geçerli. Anayasa’nın değiştirilemez maddeleri ayrı konu, zaten kimsenin böyle bir talebi yok. Siyaset, sorunu konuşmaya devam eder.” Ercan, başörtüsü yasağının yasal bir dayanağı olmadığını belirtirken de ‘keyfilik ve hukuksuzluktan’ bahsediyor.
    <br/>
    <br/>
    Cumhuriyet Halk Partisi’nden ayrıldıktan sonra geçtiği ANAP’ta genel sekreterlik koltuğuna oturan Muharrem Doğan, lideri Erkan Mumcu’nun ‘başörtüsü’ konusundaki görüşlerine katıldığını söylüyor. Doğan, “Laik bir ülkeyiz ve demokrasi istiyoruz. Genel başkanımın beyanlarına katılıyorum. Demokrasi gereği bir çözüm bulunmalı. Mahalli örtünme biçimi formül olabilir.” diye de ekliyor.
    <br/>
    <br/>
    Başörtüsü konusunda, devletin erkleri arasında bir uzlaşma sağlanamadığı açık. Ancak, siyasetin sorunu yok saymayacağı da anlaşılıyor. Çözüm mü?
    <br/>
    <br/>
    BURHAN KUZU: MAHKEME BAŞKANLARININ MESAJLARI SiYASiLEŞTi
    <br/>
    <br/>
    TBMM Anayasa Komisyonu Başkanı Burhan Kuzu, gelişmeleri Aksiyon’a yorumladı:
    <br/>
    <br/>
    -Sizce, neden konuştu?
    <br/>
    <br/>
    Beni o kısmı ilgilendirmiyor. Böyle bir açıklama yapabilir mi, orası daha çok ilgilendiriyor. Mahkeme başkanları konuşur elbette. Açılış günlerinde mesajlar verir. Yalnız, bu mesajların muhtevaları 28 Şubat’tan sonra iyice siyasileşti.
    <br/>
    <br/>
    -Bu noktada bir sınırlama var mı?
    <br/>
    <br/>
    Mahkeme İçtüzüğü’ne göre, ‘önlerine gelmesi muhtemel güncel konularda görüş beyan edemezler.’ Nitekim, başörtüsünün güncelliğini koruduğunu belirtiyor. O zaman nasıl görüş belirtiyorsunuz? Böyle bir konu gelirse, nasıl gireceksin davaya? Başkanların konuşmaları mahkemeyi bağlar. Bütün üyeleri töhmet altında bırakıyor, tarafsızlıklarını sıkıntıya sokuyor.
    <br/>
    <br/>
    -Siyasetin alanı daraltılıyor sanki.
    <br/>
    <br/>
    Bu, yasama organının yerine koymaktır kendini. Siyasetçi oturur, yapar yapmaz. Yine, hiçbir konu donuk bırakılamaz. Demokraside her kurum bir araçtır. Amaç ise insanın mutluluğudur. Bunun için kural lazımsa, getirirsin. Zaman içinde bunları da değiştirirsin. Bundan 5-10 sene önce dünya böyle miydi? Bir grubu hakkını alıp ömrübillah mahkum etmeye kimsenin hakkı yok. Sorun varsa, elbette çözümü siyaset bulacak. Bunun önü tıkanamaz.
    <br/>
    <br/>
    -Mahkemeler, zamana göre farklı kararlar verebilir mi?
    <br/>
    <br/>
    Evet. Tersi, yargı kararlarına nas kuvveti vermektir. Hayat şartları değişir, başka kararlar verirsin. Bir mahkeme başkanı veya üyeleri, verdiği kararların ilelebet mutlak bir takipçisi de olamaz. Kararını verir oturur. Sadece, dava aşamasında ve kararıyla konuşur. Çünkü, adalete gölge düştüğü zaman memlekette huzur bulamazsınız. Tarafsızlık konusunda en ufacık şüphe, beyaz üzerindeki siyah gibi sırıtır.
    <br/>
    <br/>
    -Değişen kararlara örnek var mı?
    <br/>
    <br/>
    Anayasa Mahkemesi, yürütmeyi durduruyor şu anda. Geçmişte, sekiz adet ‘yürütmeyi durdurma yetkim yoktur’ şeklinde karar vermişti. Deniz Gezmiş’in idamında böyle oldu. Özelleştirme ne zaman gündeme geldi, yürütmeyi durdurma kararları vermeye başladı. Biz anayasayı, kanunu değiştirmedik ki. Demek ki, böyle bir yola gidiliyor. Başörtüsü konusunda da, içtihadını değiştiremez misin? Bu yolu tıkamaya ne hakkı var?
    <br/>
    <br/>
    -Mahkeme, bir dönem tabu sayılan AB yasalarının iptali istemini de reddetmişti.
    <br/>
    <br/>
    Kürtçe yayın ve kurslar konusu, bu şekilde çözüme kavuşmuş tabii. Bakın, bu konular, partilere gözdağı vererek olmaz. İngiltere’de parlamentonun gücünü göstermek için ‘parlamento her şeyi yapar sadece kadını erkek yapamaz’ denir. Milli iradenin gücünü ifade eden bir söz. Meclis’e sınır konulamayacağını ifade ediyor. Anayasa’nın öngördüğü ilkeler çerçevesinde anayasa değişiklikleri yapılabilir. Anayasa Mahkemesi, bunlara şeklen bakabilir.
    <br/>
    <br/>
    -Ama, başörtüsü için ‘Anayasa değişse bile olmaz’ deniyor.
    <br/>
    <br/>
    Allah aşkına soruyorum, başörtüsü ne zamandan beri laikliğin vazgeçilmez bir unsuru haline geldi ki? Türk üniversitelerinde, başörtüsü daha önce serbestti. O zaman, laiklik askıya mı alınmıştı bu memlekette. Hayır. Danıştay, Anayasa Mahkemesi karar veriyor, ifade aynen şu: “Başörtüsü takanların gayesi, sırf laik cumhuriyeti yıkmaktır.” Nasıl anladınız bunu, böyle bir anlayış olur mu?
    <br/>
    <br/>
    -Sokaktaki başörtülüye de böyle bakılabilir mi?
    <br/>
    <br/>
    Bir nevi öyle oluyor tabii ki. Okula giden kızların, okumuş/aydın oldukları halde bunu takmaları bir amaca dönükmüş. İnsanın kanını, aklını donduracak sonuçlara varılıyor. Şimdi böyle bir çalışma yok ama, anayasada bir değişiklik olduğunu varsayalım. Laiklikle, hangi zıtlığı olabilir. Avrupa ülkelerinin hiçbirinde, üniversitelerde başörtüsü yasağı yok. Orada, laiklik ortadan kalkıyor mu?
    <br/>
    <br/>
    -AİHM’nin kararı ileri sürülüyor.
    <br/>
    <br/>
    Yanlış intikal ettiriliyor Türkiye’ye. Orada, Türkiye’nin özel şartlarında belli bir süre için yasak getirildiği, AİHS’ne aykırı sayılmayacağı belirtiliyor. Ama, yasağı kaldırırsan, bunu sözleşmeye aykırı saymıyor ki. ‘Böyle bir yasak getirmişsin, kaldırmışsın. Peki kardeşim’ der. Zaten, AİHS’nin amil hükmü yasak içerseydi başörtüsü Avrupa’da serbest olmazdı.
    <br/>
    <br/>
    -Bumin’in kapatılan iki partiyi hatırlatmasını nasıl karşıladınız?
    <br/>
    <br/>
    Bu aba altından sopa göndermedir. Kimse bundan medet ummasın. Anayasa ve Siyasi Partiler Kanunu’nda kapatma sebepleri sıralanıyor, böyle bir yasak yok. Başörtüsünü savunmak, kapatılma sebebi olamaz. Kaldı ki, toplumsal bir sorun varsa, çözüm üretmek siyasetçinin işidir.
    <br/>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21092&yorum=4339), [web.archive.org (arşiv bağlantısı)](http://web.archive.org/web/20060106151013/http://www.aksiyon.com.tr:80/detay.php?id=21092&yorum=4339)
