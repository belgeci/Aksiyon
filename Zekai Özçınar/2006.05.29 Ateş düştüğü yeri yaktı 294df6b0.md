# Ateş düştüğü yeri yaktı

*Zekai Özçınar 2006.05.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Danıştay’a saldırının ardından gelişenlerin iyi okunması gerekiyor. Hayatını kaybeden yargıç ve ateşin yaktığı yer ise çok çabuk unutuldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070711204544im_/http://www.aksiyon.com.tr/resim/599/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Danıştay’a yönelik kanlı saldırı, tetiği çeken avukat Alparslan Arslan’ın ifade etmediği bir iki nokta hariç neredeyse aydınlatıldı. Aktörler, figüranlar kamuoyunun önüne bir bir serildi. Perde gerisi aralandıkça, psikolojik harp taktikleriyle pompalanan hava dağıldı. Cenazeden çok, gerçeğin istedikleri gibi çıkmamasına üzülenler bile oldu. Yine de Türkiye gerildi. Başörtüsü tartışmaları alevlendi. Saldırıdan rant sağlamak ve ‘postal sesi’ çıkarmak isteyenler boş durmadı, gerginliğin tırmanması için el ovuşturdu. Diğer yandan, ‘ateşin düştüğü yer’ vardı; orası çoktan unutulmuştu.
   <br>
    <br>
     Danıştay’a saldırı ile ardından gelişenlerin iyi okunması gerekiyor. Türkiye’nin karşı karşıya bulunduğu süreç hem sorumluluk mevkilerini işgal edenler hem de toplum bakımından bunu zorunlu kılıyor kuşkusuz. O halde, olup biteni anlamaya katkıda bulunur düşüncesiyle kesitler sunmanın tam zamanı.
     <br/>
     <br/>
     FOTOĞRAFLARIN DİLİ
     <br/>
     <br/>
     Hatırlatmakta fayda var, bütün kesimleriyle toplum saldırıya üzüldü. Cenaze töreni sırasındaki görüntüleri ise yüz ekşiterek izledi. Sağdan-soldan makulü temsil ettiği bilinen ekseriyet olaya böyle baksa da, gerginlik adına tortular kaldı geriye. Sokaklarda bazı tatsız yansımalarına şahit olundu. Özellikle de, kimi çevrelerin inatla saldırının sorumluluğunu yıkmak istedikleri ‘başörtüsü’ konusunda. Oysa, başörtüsü bir Türkiye gerçeğiydi ve bunu en güzel anlatan görüntüler yargıcın cenaze töreninin hemen ardından art arda gelmişti. İlk görüntü, beş gün önce “Başörtünüzü alın başınıza çalın.” sloganlarının atıldığı Kocatepe Camii’nin avlusundan. Musalla taşında, bu kez bir şehidin tabutu duruyordu. Kara Kuvvetleri Komutanı Orgeneral Yaşar Büyükanıt dâhil komutanlar ve sivil erkan cenaze namazında saf tutarken, hemen ileride göz yaşları başörtülerine akan şehit yakınları dikkat çekecekti. Diğer görüntü, Eruh baskınında yıllar önce şehit edilen 33 erin yıldönümünde şehitliklerden. Başörtülü anneler, eşler, bacılar; hani, eski Cumhurbaşkanı Süleyman Demirel’in “Okumak için Arabistan’a gitsinler.” dediği insanlar gözyaşı döküyordu.
     <br/>
     <br/>
     Ardından, ‘başörtüsü’ tartışmalarında kullanılan üslubun işi nerelere götürdüğünü ortaya koyan bir hadise gündeme oturdu. CHP’li bir milletvekili, Başbakan Recep Tayyip Erdoğan’ın eşi Emine Erdoğan’a “Giyim tarzınız Türk kadınını rencide ediyor. Değişemeyecekseniz evde oturun.” diye seslendi gönderdiği mektupla. Neyse ki, CHP Genel Başkanı Deniz Baykal hemen müdahale etti: “Biz kimsenin giyimine kuşamına karışmıyoruz. İstediği kıyafeti kullanabilir.” Son görüntü de, CHP’nin yayın organı Halk gazetesinden geldi. Baykal’ı iki başörtülü (türbanlı) kız ile gösteren fotoğraf gazetenin imajını bozmadan genişçe yer bulmuştu kendine.
     <br/>
     <br/>
     Halk üzülüyor ama bazıları galiba toplumu geren hadiselere seviniyor. Buradan, siyasi getiri devşirmeye soyunuyor. Bütün dertlerinin ne olduğu açık: “Aman bunun arkasından, şucu bucu çıksın da, siyaseti dizayn için kullanalım.” Bir misal. Hem de, insanı dehşete düşüren cinsten. Yer, daha yeni havalanan uçağın önemli yolcularının oturduğu bölümü. Sefer, Ankara’dan Samsun’a. İki eski bakan kendi aralarında Cumhuriyet gazetesine yönelik bombalı saldırı ile başlayan süreci değerlendiriyor. Biri Özal ruhunu temsil etmediği bilinen ve şimdilerde Anavatan’ın çok uzağındaki eski politikacı. Diğeri, son dönemdeki söylemiyle tanıyanları şaşırtan bir DSP’li. Yanlarındaki üçüncü şahıs, istemeden kulak misafiri oluyor konuşulanlara: “Bu olaylar iyi değerlendirilmeli. Oluşan hava, sağ ve solun toparlamasına doğru yönlendirilmeli. AK Parti’yi yıkmak lazım.”
     <br/>
     <br/>
     AK PARTİ VAPURUNA YENİ LİMAN
     <br/>
     <br/>
     İki eski bakan, elde kâğıt kalem formüller üretiyor, lider adayları sıralıyor. Tam da, kâğıt üzerinde Türkiye kurtarılmıştı ki, üçüncü şahıs devreye giriyor. Ayağa kalkıp, “İstemeden kulak misafiri oldum. Yaptığınız yanlış. Bu uçak düşerse, hepimiz zarar görürüz.” diyor. Ardından, cebinden çıkardığı kartvizitleri uzatıyor: “Ben AK Parti milletvekili (... ..), iyi yolculuklar.” İki eski bakanın yüzü alı al, moru mor tabii ki. İş işten geçmiştir, tek kelime çıkmıyor ağızlarından.
     <br/>
     <br/>
     Merkez siyasetin toparlanması yönündeki girişimlere kimse itiraz etmiyor elbette. İtiraz, gerilimlerden medet umulmasına ve Bülent Ecevit’in ölmesini bekleyen kimilerinin yeni bir cenaze gösterisinin hazırlıklarına günler öncesinden başlamalarına. Bunun yanında, daha uç niyetleri taşıyanlar da yok değil. Bu çevreler, askerin bugüne kadarkinden fazla iktidara müdahil olmasını arzuluyor. Hatta, el altından “Askerin muhtıra hazırlığında olduğu” söylentileri yayıyor.
     <br/>
     <br/>
     Bu havada iktidar partisi ne mi düşünüyor? Öncelikle, olayın farklı adresleri göstermesinin ‘oyunu bozduğuna’ inanıyor. Bu noktada, Başbakan Yardımcısı ve Dışişleri Bakanı Abdullah Gül’ün, son olaylarla bağlantılı olmasa da AK Parti’nin maruz kaldığı kuşatma girişimlerinden nasıl çıktığını anlattığı sözleri hatırlatılıyor: “Gemi ne zaman karaya oturacak gibi olsa yeni bir liman çıkıyor önüne.” AK Parti, yine de ihtiyatlı. ‘Ortamı germek isteyenlerin boş durmayacağı’ yönündeki endişe hâlâ geçerliliğini koruyor.
     <br/>
     <br/>
     Olayın bir de insanî boyutu vardı. Ancak, siyaset işe böylesine bulaştırılınca, kimse saldırıya kurban giden Mustafa Yücel Özbilgin ile ateşin yaktığı aileden bahsetmez oldu. Tokat-Zileli Özbilgin, bir Anadolu çocuğu olarak tanıyanların anlattığına göre ‘bileğinin hakkıyla’ tırmanmıştı basamakları. CHP-AP ortası ılımlı dünya görüşüne sahip bir aileden geliyordu. Babasının memuriyeti dolayısıyla (banka müdürü) Yozgat’ta devam eden öğrencilik hayatı, Ankara Hukuk Fakültesi’nde son bulmuştu. Kaymakamlık, mülkiye müfettişliği ve valilik (DYP hükümeti döneminde) görevlerinin ardından dönemin Cumhurbaşkanı Demirel tarafından Danıştay’a üye atanmıştı.
     <br/>
     <br/>
     Son dönemde, MHP Genel Başkanı Devlet Bahçeli ile görüşmüştü. Aralarında, bakanların da bulunduğu bazı siyasilerle dosttu. Hepsinde, ‘iyi’ izlenim bırakmıştı. Eski Danıştay üyelerinden AK Parti Ankara Milletvekili Nur Doğan Topaloğlu da kendisini ailece görüşecek kadar yakından tanıyanlardan. Topaloğlu, üzüntüsünü şöyle ifade ediyor: “Güler yüzlü, mütevazı, dert dinleyen, herkese yardım eden ve tarafsız görev yapan bir insandı. Yazık oldu. Başörtüsüyle ilgili kararı hiç konuşmadık kendisiyle. Çünkü, idari davalarda önündeki dokümanlar bağlar yargıcı.”
     <br/>
     <br/>
     YA ACILI AİLE
     <br/>
     <br/>
     Ateş düştüğü yeri yakıyordu. Burada da öyle olmuştu. Özbilgin’in evi, taziye için gelenlerin çeşitliliği dışında normal bir yas evinden farksız. Eşi Sema Özbilgin ve çocukları Serkan ile Gökhan, baş sağlığına gelenleri uğurladıktan sonra acılarıyla baş başa kalıyor. Ailenin içinde bulunduğu durumu, taziye için giden Adıyamanlı bir gruptan öğreniyoruz. Özbilgin, bu ilde valilik yapmıştı. Serkan ve Gökhan, AK Partili milletvekillerinin de yer aldığı misafirleri apartman girişinde karşıladı. Tartışmalardan uzak, cenaze evine yakışan bir olgunlukta sohbet edildi. Aynı şekilde uğurladı gelenler. AK Parti Adıyaman Milletvekili Hüsrev Kutlu, havayı şöyle özetledi: “Rahmetli beyefendiydi. Çocukları da onun gibi. Etkilendik, hüzünlendik.”
     <br/>
     <br/>
     Şimdi bütün bunlara bakarak, bilerek ya da bilmeyerek Türkiye’yi nereye sürüklediklerinin farkına varamayanlara hayıflanmamak elde mi?
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Meryem Sinef, 01-Haziran-2006
> Ateşin düştüğü yer...: 
> Ülkemiz üzerinde oynan çirkin oyunlara bir yenisi daha eklendi diyoruz ama acılı aileleri bir türlü hatırlayamıyoruz. Duyarlı davranışından dolayı Aksiyon’u kutluyor, acılı aileye başsağlığı, merhuma Allah'tan rahmet diliyorum.

Kaynak: [www.aksiyon.com.tr](http://www.aksiyon.com.tr:80/detay.php?id=24387&yorum_id=10446), [web.archive.org (arşiv bağlantısı)](http://web.archive.org/web/20070711204544/http://www.aksiyon.com.tr:80/detay.php?id=24387&yorum_id=10446)
