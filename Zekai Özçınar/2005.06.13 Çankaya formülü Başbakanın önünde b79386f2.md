# Çankaya formülü Başbakanın önünde

*Zekai Özçınar 2005.06.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      2007’de yapılacak cumhurbaşkanlığı seçimi daha şimdiden tartışılmaya başlandı. AK Partili Burhan Kuzu, hazırlayıp sunduğu 50 maddelik anayasa değişikliği paketinde Erdoğan’a iki seçenek sunuyor: Ya cumhurbaşkanını halk seçsin ya da yarı başkanlık sistemine geçilsin.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528084638im_/http://www.aksiyon.com.tr/resim/549/30.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cumhurbaşkanı Ahmet Necdet Sezer, Türk Ceza Kanunu’nun (TCK) Kur’an kursları ve yasaya aykırı eğitim kurumlarına ceza öngören maddesini TBMM’ye iade (veto) etti. Eş zamanlı olarak, Başbakan Recep Tayyip Erdoğan’a verdiği atamalarla ilgili mektubu basına dağıttı. İki gelişme, Çankaya ile hükümet arasında zaten var olan gerginliği alevlendirmeye yetti. Ancak, tartışma bununla kalmadı; 2007’de yapılacak ‘cumhurbaşkanlığı seçimi’ne kadar uzandı. Fırtınanın iki yıl öncesinden kopmasının sebebi ise eski cumhurbaşkanı Süleyman Demirel’in “Eşi başörtülü biri cumhurbaşkanı olabilir. Yasaklanacaksa, Devrim Kanunları’na bir madde eklenmeli.” yollu sözlerinde gizliydi. Yani, Çankaya’ya en yakın ismin, bugünden bakıldığında Erdoğan olmasıydı.
   <br>
    <br>
     Gerçi, ‘Çankaya’ fikri Erdoğan’ın kafasında; söylenenler tahminlerden öteye gitmiyor. Ancak, önünde duran 50 maddelik anayasa değişikliği paketi, en azından niyetler konusunda ipuçları veriyor. AK Parti kurmaylarının bir aydan beri gizliden gizliye tartıştığı paketin mimarı ise Anayasa Komisyonu Başkanı Burhan Kuzu. Aksiyon, son tartışmalarla daha da anlam kazanan çalışmanın içeriğine ulaştı. 50 maddelik anayasa paketinin can alıcı bölümünü, hiç kuşkusuz cumhurbaşkanının yetkileri ve seçimi oluşturuyor. Kuzu, 16 sayfalık bu bölümde Erdoğan’a iki seçenek sunuyor.
     <br>
      <br/>
      Yarı başkanlık
      <br/>
      <br/>
      Birinci seçenek, cumhurbaşkanının halk tarafından seçilmesini, bir yerde ‘yarı başkanlık sistemi’ni içeriyor. Buna göre, cumhurbaşkanı 5 yıllığına halk tarafından seçilecek. İki turlu seçim sistemi uygulanacak. İlk turda, yüzde 51 barajını aşan Çankaya’ya çıkacak. Barajın aşılamaması durumunda, en fazla oyu alan iki aday ikinci turda yarışacak. Görev süresi dolan, bir dönem daha seçilebilecek. Bu şekilde göreve gelecek cumhurbaşkanı güçlü yetkilerle de donatılacak. Kuzu’nun anayasa çalışmasında bu durum, ‘halkın seçmesi benimsenecekse, cumhurbaşkanının yetkileri mevcut haliyle korunacağı gibi, artırılabilir de...’ şeklinde ifade ediliyor.
      <br/>
      <br/>
      Sembolik cumhurbaşkanı
      <br/>
      <br/>
      İkinci seçenek ise cumhurbaşkanlığı makamının ‘sembolik’ hale getirilmesini öngörüyor. Buna göre, cumhurbaşkanı, bugünkü gibi parlamento tarafından seçilecek. Görev süresi, ‘5+5 beş’ formülüne uygun olacak. ‘Vatana ihanet suçları’ dışında da Yüce Divan’da yargılanmalarının önü açılacak. Yetkileri kısıtlanacak. Bu çerçevede, ‘Sezer-hükümet’ geriliminde hükümetin elini güçlendirecek, kriz konusu atamalara formül olacak öneriler dikkat çekiyor. Belli üst düzey (müsteşar, vali, büyükelçi vs.) bürokratlar dışında, cumhurbaşkanının ‘atama kararnamelerindeki onay yetkisi’ kaldırılıyor mesela. Alt görevler için bakan ve başbakanın ‘oluru’ yeterli görülüyor. Yine, cumhurbaşkanına, kararnameleri 15 gün içinde inceleme, hükümetin ikinci kez gönderdiklerini ise imzalama zorunluluğu getiriliyor.
      <br/>
      <br/>
      Referandumda esneklik
      <br/>
      <br/>
      Cumhurbaşkanının Anayasa değişikliği kanunlarını referanduma götürme yetkisi de sınırlanıyor. Buna göre, ‘Meclis’in 360 oyla kabul ettiği bir değişiklik’ için referandum söz konusu olamayacak. Mevcut Anayasa’nın 330-360 arası bir oyda zorunlu gördüğü referandum ise ‘cumhurbaşkanın gerek görmesi durumunda’ gündeme gelebilecek.
      <br/>
      <br/>
      Seçim barajı
      <br/>
      <br/>
      Pakette, seçim sisteminde de değişiklikler öneriliyor. Türkiye milletvekilliği getiriliyor. Buna göre, yüzde 10 seçim barajı esasına göre 450 milletvekili seçilecek. Kalan 100 milletvekili, aldıkları oy oranında partilere dağıtılacak. Burada, yüzde 5 baraj uygulanacak. ‘Cumhurbaşkanını halkın seçmesini’ öngören seçeneğinde ise genel seçim barajı yüzde 4-5’lere inecek.
      <br/>
      <br/>
      Anayasa Mahkemesi
      <br/>
      <br/>
      Orman niteliğini kaybetmiş arazilerin satışı (2-B), kamu reformu ve milletvekili dokunulmazlığı gibi tartışmalı konularla ilgili hükümlerin de yer aldığı paket, Anayasa Mahkemesi’nin yapısı ve işleyişini değiştiriyor. Mahkeme üye sayısı 21’e çıkarılırken, bunun 7’sinin Meclis tarafından seçilmesi öngörülüyor.
      <br/>
      <br/>
      YÖK’e çekidüzen
      <br/>
      <br/>
      Çalışmanın bir diğer hassas başlığı, Yüksek Öğretim Kurulu (YÖK) ile ilgili. Burada, yüksek öğretimde, eğitimle ilgili kararların alınmasında üniversiteler ve Üniversitelerarası Kurul yetkili kılınıyor. ‘Sembolik’ anlamda devam edecek olan YÖK’e ise yönlendirme ve koordinasyon görevi veriliyor.
      <br/>
      <br/>
      Yarı başkanlık olmalı
      <br/>
      <br/>
      Değişiklik paketini hazırlayan Burhan Kuzu, uzun soluklu çalışmanın son tartışmalarla ilgili olmadığını belirtiyor. Türkiye’deki sistemin ‘yarı parlamenter ile yarı başkanlık’ arasında durduğunu ve adının konulamadığını savunurken de ekliyor: “Kuvvetler arasındaki denge bozuldu. Sistemin adını tam koymalıyız. Türkiye’nin önünü açacak formül, cumhurbaşkanını halkın seçmesi yani yarı başkanlık sistemidir. Yok eğer, mevcut sistem içinde kalınacaksa, parlamenter rejim güçlendirilmeli, cumhurbaşkanın yetkileri yeniden düzenlenmeli.”
      <br/>
      <br/>
      AK Parti, paketi inceledikten sonra bir anayasa değişikliğini gündeme getirmeyi düşünüyor. Ancak, içeriğinin ne olacağına ilişkin henüz netlik yok. Bunun netlik kazanması, cumhurbaşkanlığı tartışmalarına ışık tutacak elbette. Yorum ise açık: “Halk seçsin seçeneğinde karar kılınması ya da cumhurbaşkanının yetkilerine dokunulmaması,  Erdoğan’ın niyetini gösterir.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### İsmet Karakoç, 19-Haziran-2005
> Yetki karmaşası var: 
> Madem demokratik bir memlekette yaşıyoruz, neden cumhurbaşkanını da millet seçmiyor? Yarı başkanlık sistemi memlekete hayırlı olur. Şu anki sistemde yetki karmaşası var.

### Kadir Acun, 16-Haziran-2005
> başkanlık sistemi: 
> Kanaatimce, Türkiye'nin önündeki bürokratik engelleri aşmanın, yapısal aksaklıkları gidermenin tek yolu başkanlık sistemidir. Dünyada sadece diktatör rejimlerde görülen “çok yetki sıfır sorumluluk” bizim gibi demokratikleşme çabası içerisindeki ülkelere çok zarar veriyor.

### Ferhat Alçay, 15-Haziran-2005
> Yarı başkanlık modeli: 
> Meclis Anayasa Komisyonu Başkanı Burhan Kuzu’nun başbakana sunduğu Çankaya formülünü gayet mantıklı buldum. Yarı başkanlık sisteminin memleketimize yararlı olacağına inanmaktayım. Bu olmazsa diğer formülün, sembolik cumhurbaşkanlığı modelinin uygulanması gerekir. Çünkü cumhurbaşkanının yetkileri çok geniş. Şayet bu yetkilerde sınırlandırmaya gidilmeyecekse, cumhurbaşkanını mutlaka halk seçmelidir.

### Süleyman Kılıç, 15-Haziran-2005
> Cumhurbaşkanını cumhur seçsin: 
> Ne “ilerici” milletiz. Her şeyi hallettik, iki yıl sonraki cumhurbaşkanlığı seçimine geldi sıra. En iyisi, cumhurbaşkanını da halk seçsin. Süleyman Kılıç

Kaynak: [www.aksiyon.com.tr](http://www.aksiyon.com.tr:80/detay.php?id=21957&yorum_id=5008), [web.archive.org (arşiv bağlantısı)](http://web.archive.org/web/20060528084638/http://www.aksiyon.com.tr:80/detay.php?id=21957&yorum_id=5008)
