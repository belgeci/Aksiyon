# Rüştü’yü bir Galatasaraylı yetiştirmiş

*Zekai Özçınar 2005.06.27*

<div bgcolor="#FFFEF6">
 <font>
  <img border="0" height="1" src="/web/20060113120334im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060113120334im_/http://www.aksiyon.com.tr/resim/551/54.jpg" vspace="5"/>
  </p>
 </font>
 <font class="content">
  AK Parti Antalya Milletvekili Burhan Kılıç, TBMM Spor Oyunları’nda rüzgar gibi esti. Bilek güreşi ve yüzmede rakiplerini geride bıraktı. Aslında Kılıç, kaleci Rüştü’yü daha ortaokul ikinci sınıfta iken keşfeden bir isim. Kılıç, hem kendisini hem de Rüştü’yü Aksiyon’a anlattı.
 </font>
 <p>
  <font class="content">
   ‘Hocam, İstanbul beni yutamadı; çünkü o gün verdiğin ders hiç aklımdan çıkmadı.’ Fenerbahçe ve Milli Takım’ın başarılı kalecisi Rüştü Reçber, kendisini daha orta ikinci sınıfta iken keşfeden; belki de ‘şöhretle’ neticelenen yolculuğa ilk çıkartan insana ‘minnet duygularını’ yıllar sonra işte böyle ifade edecekti. ‘Hocam’ hitabının muhatabı ise TBMM İdare Amiri AK Parti Antalya Milletvekili Burhan Kılıç’tan başkası değildi. Türkiye, Meclis’teki geleneksel spor oyunlarında tanıdı Burhan Kılıç’ı. Milletvekili rakiplerini bilek güreşinde ve yüzmede geride bıraktığında. Oysa, sporla iç içeydi onun geçmişi, herkesin yakından tanıdığı bir futbol starı ile paylaşılmış anılarla doluydu.
   <br>
    <br>
     Kılıç, ilkokuldan sonra uzun süre çobanlık yapar. Ortaokula başladığında yaşı 17’ye çoktan varmıştır. Sporla o zaman tanışır. Güreşe ısınır önce; kırılan kolunun iyileşmesinin ardından boksta karar kılar. 1976’da Türkiye şampiyonu olurken büyük bir başarıya imza atar, ama sevinci kursağında kalır. Dönemin Boks Federasyonu Başkanı’nın ideolojik tercihleri, Bulgaristan’da yapılacak turnuvada milli takım formasını giymesini engeller. Boksu bırakır, İstanbul’da bir yandan çalışır bir yandan da Atatürk Eğitim Enstitüsü Beden Eğitimi Bölümü’nü bitirir.
     <br/>
     <br/>
     Artık ‘idealist’ bir beden eğitimi öğretmenidir. İlk görev yeri Elazığ’da çalıştırdığı boks takımlarının ikisi de birinci lige çıkar. Çok sayıda boksör yetiştirir. Antalya-Korkuteli İlköğretim Okulu’na tayini çıktığında ‘yıllar sonra anılacak’ döneme adım attığından habersizdir. Okulun futbol takımını çalıştırma görevi kendisine verilir. Takımı kurar, ama bir kaleciye ihtiyacı vardır. Sınıf maçlarını izlerken ‘12 yaşını henüz bitirmiş, çelimsiz, zayıf öğrencisi’ dikkatini çeker. Atılan karpuzları yere düşürmeden bir bir yakalayıp babasının sergisine dizen, ‘sürekli, dizlik geçirilmiş eşofman ve eldivenle gezen’ bu öğrenci, ‘kalede sağlam’ durmaktadır. Kılıç, aradığı kaleciyi bulmuştur. Gün gelip en azından ‘dünya çapında bir futbolcu olacağını’ o an için aklından geçirmediği o çocuk, tabii ki Rüştü’den başkası değildi.
     <br/>
     <br/>
     Kılıç’ın Rüştü’deki ışığı görmesi çok sürmez. İki yıl (1983-1984) üst üste Antalya şampiyonluğunu kazanan takımın kalesinde Rüştü vardır çünkü. ‘Adeta tek başına bir takımdı, kurtarışlarıyla şampiyonlukları getirmişti. Disiplinliydi, çalışmaları aksatmıyordu.’ diyor. Artık ‘gözdesi’ bellidir Kılıç’ın, kimi kaleyi geçen kimi Rüştü’ye takılan şutları süsler antrenmanları.
     <br/>
     <br/>
     Kılıç, Antalya İmam-Hatip’te göreve başladığında Rüştü de Korkutelispor’da amatörlüğe adım atmıştır. Bu arada, art arda Antalya şampiyonu olan imam-hatibi çalıştıran hocasının yardımcı antrenörlüğünü yapar. Burdurspor, Antalyaspor derken Rüştü, Beşiktaş’la anlaşır. Ancak, beklenmedik bir olay, hayatının seyrini değiştirir. Rüştü, büyük bir trafik kazası geçirir. Beşiktaş, ‘artık işe yaramaz’ diye kendisini almaktan vazgeçer. Oysa, Rüştü pes etmeyecektir. Toparlanır ve Fenerbahçe ile yıllar sürecek beraberliğe imza atar.
     <br/>
     <br/>
     İstanbul öğütemedi
     <br/>
     <br/>
     Bu transfere sevinenlerden biri de ilk antrenörü Kılıç’tır. Gerçi, Kılıç ‘iyi bir Galatasaraylıdır ve sıcağı sıcağına espri yapmayı da ihmal etmez. Giydiği ilk formanın yani okul takımının renklerinin sarı-kırmızı olmasına gönderme yaparak, “Rüştü renklerine ihanet etti.” diyor. Böylece, Rüştü’nün bir sırrını, sarı-lacivert’ten önce sarı-kırmızı ile tanıştığını ve bir GS’li tarafından yetiştirildiğini öğreniyoruz. Kılıç, o günleri anlatırken, “FB onun tercihiydi, gittiğinde üzülmedim. Çünkü, istikbal vaat ediyordu. Büyüklerden hangisi olsa fark etmezdi. Neticede, dünyanın sayılı kalecilerinden biri oldu.” diyor.
     <br/>
     <br/>
     Hak edilmiş bir gururdu aslında. Rüştü de, 1982 Dünya Kupası’nın en iyi ikinci kalecisi seçildiğinde ‘Bu noktaya gelmemi Burhan Kılıç hocama borçluyum’ derken bu hakkı teslim etmişti zaten. Peki, Rüştü, hocasını neden bu şekilde anmıştı? Cevabı Kılıç veriyor: “Basit bir olayın ardından, yeteneğini heba etmemesini öğütlemiştim. Bir görüşmemizde, hatırlattı. ‘Hocam, FB’ye ilk geldiğim günler, arkadaşlarla eğlenmeye niyetlenirdik. O yerlere tam adım atacağım sırada senin verdiğin ders aklıma geldi. İşte, İstanbul beni bu sayede yutamadı.’ dedi.” Kılıç, “Başarısındaki en büyük pay onundur. Zaten, iyi bir futbolcu olacağını söylüyordu. Yetenekli, zeki ve karakterliydi. Hâlâ da öyle.” diyor.
     <br/>
     <br/>
     Farklı yerlerde bulunmalarına rağmen, hoca ve öğrenci irtibatı kesmemiş. Rüştü, önemli günlerde mesaj çekiyor, zaman zaman telefonla arıyor hocasını. Kısa süre önce de ‘tebrik’ için aramış: “Eşim televizyonda görmüş, (Bak, senin hocan) dedi. Heyecanlandım, televizyona baktım. Bilek güreşi yapıyordunuz. Rakibinizi yenince de sevinçten havaya zıplamışım hocam. Tebrik ediyorum.”
     <br/>
     <br/>
     Rüştü, Barcelona’ya gittiği yıl da hocasını aramış; “Fener’e döneyim mi?” diye sormuş. “Karar senin ama dön.” karşılığını almış. Kılıç, hâlâ  ‘koçum’ diye hitap ettiği öğrencisinin yeni başarılara (Barcelona ya da FB’de) imza atacağına inanıyor. GS-FB maçlarını izlerken kapıldığı ruh hali de Rüştü’ye beslediği sevgi ve güveni ele veriyor: “Gol yemesini isterim ama, yemeyeceğini düşünürüm.”
     <br/>
     <br/>
     Kılıç, spora uzun süre ara vermiş. 85 kilodan 108 kiloya çıkması bu yüzden. Rüzgar gibi estiği Meclis’teki spor oyunlarının ‘yeniden spora başlama hevesini’ körüklediği ise meydan okumalarından anlaşılıyor. Şampiyon olduğu bilek güreşinde, İstanbul Milletvekili Yaşar Nuri Öztürk’ü beklemiş. “Parti grubu beni görevlendirdi. ‘Çık yen, yenmezsen partiye gelme.’ dediler. Ama, Hoca gelmedi. Beni çayıra davet etmiş.  Buyursun, bilek güreşi, güreş, boks. Hangisini isterse.” diyor.
     <br/>
     <br/>
     Kılıç, yine birinci geldiği yüzme branşında ‘sportmen’ yönüyle öne çıkan Devlet Bakanı Kürşat Tüzmen’in rakipleri arasında yer almamasına üzülmüş. Şimdi ona meydan okuyor. “Ben artık, başka kulvarlarda yüzüyorum, seneye bakalım.” karşılığını alsa da Tüzmen’den, beklemeye niyetli. Kılıç, yüzmeyi ise ‘sığır kuyruğunda öğrendiğini’ belirtiyor; “Sığır otlatırken Aksu Çayı’nın karşı tarafına, sığırların kuyruğuna yapışıp geçiyorduk.”
     <br/>
     <br/>
     Jimnastik dahil spor dallarının neredeyse tamamıyla ilgilenen Kılıç’ın bir sıkıntısı boksta rakip milletvekili bulamamak. Boksla ilgilendiklerini duyduğu Soner Aksoy ve Polat Türker’i ringe davet ediyor diğer yandan.
     <br/>
     <br/>
     Kılıç, milletvekili seçilmeden önce Antalya Sosyal Hizmetler ve Çocuk Esirgeme Kurumu İl Müdürü olarak görev yapmış. İlk kadın sığınma evi, sokak çocukları umut evi ve toplum merkezi onun zamanında kurulmuş. Bugün, TBMM İdare Amiri olarak zorlu bir görevi yürütüyor. Meclis’in güvenliği, halkla ve basınla ilişkileri onun sorumluluğunda. Bir de, diğer idare amirleri gibi Meclis Genel Kurulu’ndaki kavgalara müdahale etme yetkisi var. Şimdiye kadar, bu anlamda bir iş düşmemiş ama, kavgacı vekillere yine de duyurulur: Karaciğerinizi koruyun!
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22033&yorum=5138), [web.archive.org (arşiv bağlantısı)](http://web.archive.org/web/20060113120334/http://www.aksiyon.com.tr:80/detay.php?id=22033&yorum=5138)
