# Siyaset cephesi iki ay mevzide

*Zekai Özçınar 2006.07.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sağda ve solda yeni oluşum aktörleri cirit atıyor. İttifak, partileşme ve yeni lider senaryolarında Yüce Divan sürecininden geçen eski liderler de var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061027211031im_/http://www.aksiyon.com.tr/resim/604/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Büyük koalisyon, birleşik cephe, ittifak, çatı harekâtı, Cumhuriyet için el ele…” Tansiyonu giderek yükselen siyaset arenasının girdiği trendi, artık AK Parti’nin karşısına güçlü alternatif koyma girişimlerinin ürettiği bu moda sloganlar  ifade ediyor. Arayışlar, ateşli ve bir o kadar da iddialı sloganlar eşliğinde kendine yol arıyor. Japon, İtalyan, Alman, İsrail modelleri ışığında seçim ittifakları için zemin yoklanıyor.
   <br>
    <br>
     Gerçi, söylemler pratiğe dökülemedi henüz; hasta yatağındaki eski Başbakan Bülent Ecevit’in eşi Rahşan Ecevit’in attığı adımlar da sonuç vermedi. Mevcut siyasi yapı, ‘yeni parti’, ‘ortak çatı’ ve ‘yeni lider’ eksenli heveslere kapalı olduğunu ortaya koydu ayrıca. Ancak, sağda ve solda yeni oluşum peşinde koşanlar, pes etmeye niyetli görünmüyor. Eski siyasetçilerin bile cirit attığı bu tabloda, hareketi sürükleyecek ‘lider’ aranıyor şimdi. Kimileri de, antrenör konumundaki eski Cumhurbaşkanı Süleyman Demirel’in şapkasından çıkacak sihirli formülü bekliyor.
     <br/>
     <br/>
     AK Parti’ye karşı cephe kurma çabalarının gündeme getirdiği arayışlar, genelde ‘cumhuriyetin tehlikede olduğu’ düşüncesine dayanıyor. Merkez sağ ve merkez solun mevcut siyasi partilerinin iktidara elverişli zemin sunan boşluğu dolduramadığına inanılıyor. Aylar öncesinden başladı çalışmalar. İşçi konfederasyonu DİSK öncülüğünde solun etkili isimleri harekete geçti. Sol yelpazeyi toparlama altında, CHP ve Deniz Baykal hedef alındı.
     <br/>
     <br/>
     RAHŞAN ECEVİT’İN NAFİLE TURLARI
     <br/>
     <br/>
     Aralarında soldan eski politikacıların da yer aldığı merkez sağ ağırlıklı oluşum ise Meclis’te bir dönem adından bahsettiren ‘Diyalog Grubu’ etrafında filizlendi. Demirel ile birlikte hareket eden ve adını ‘Yeni Oluşum Hareketi’ olarak değiştiren grupta, eski siyasilerin yanında emekli askerlerin yer alması da dikkat çekti. Ardından, SHP Genel Başkanı Murat Karayalçın sol partilerin seçim ittifakını öngören ‘zeytin dalı’ formülüyle çıktı ortaya. Eski Başbakan Bülent Ecevit’in hastalanmadan önce gündeme getirdiği ‘Eskişehir Büyükşehir Belediye Başkanı Yılmaz Büyükerşen adı altında toplanma’ seçeneği, buna eklendi. Bunun dışında, kamuoyunun yakından tanıdığı İlhan Kesici, eski İstanbul Büyükşehir Belediye başkanları Ali Müfit Gürtuna ve Bedrettin Dalan, bireysel çabalarıyla gündeme geldiler.
     <br/>
     <br/>
     Siyasetin farklı ideolojik kulvarlarında gelişen ancak işi sonradan ‘sağ ve solu’ ortak bir potada buluşturma düşüncesine kadar vardırılan arayışlar, estirilen psikolojik havaya rağmen daha ilk sınavda hayal kırıklığı yaşadı. Eşi Ecevit’in yarım bıraktığı işi tamamlama görevini üstlenen Rahşan Ecevit’in nafile turları bunu gösterdi. Ani bir çıkışla “cumhuriyet için el ele” parolasıyla sağ-sol ayrımı yapmadan siyasi partiler ile sivil toplum örgütlerine giden Ecevit, eli boş döndü. Temenniler ötesinde bir şey alamadı. ‘Eşinin sağlık durumunu malzeme yaptığı’ eleştirilerine muhatap kaldı diğer yandan. Rahşan Hanım ve partisi, her şeye rağmen pes edecek gibi değil. Bunun işaretlerini veren DSP Genel Başkanı Zeki Sezer, “Göreceksiniz, bir şeyler olacak. Biz, üzerimize düşeni yapmaya kararlıyız. En azından, kimin bütünleşmeye karşı olduğunu görecek millet, tercihini de ona göre yapacak.” diyor.
     <br/>
     <br/>
     Kuşkusuz, dikkatleri en fazla, Demirel patentli Yeni Oluşum Hareketi çekiyor. Başkent Üniversitesi ve Hastanesi sahibi Prof. Dr. Mehmet Haberal öncülüğündeki oluşum, içinde DYP, ANAP ve MHP kökenli isimleri barındırıyor. Sağdaki partileri de yakından ilgilendiriyor. Hareket, son toplantısında ‘seçmen profili’ konulu bir çalışmayı masaya yatırdı. Çalışmada, Türk seçmeninin yüzde 51’inin erkek, yüzde 49’unun bayan olduğu, gelecek seçimde 46 milyon insanın oy kullanacağı, bunun 18-20 milyonunu kararsızların oluşturduğu bilgileri yer aldı. Kurulacak parti ve liderinin, şehirlerde yoğunlaşan bu seçmen kitlesinin beklentileri dikkate alınarak olgunlaştırılması benimsendi. Hareketin içinde yer alan eski MHP’li Mükerrem Levent, “Türkiye’yi kucaklaşacak yeni bir lider ve siyasi partiye ihtiyaç var. Bu hareket, siyasi misyona dönüşecek yani partileşecek. Erken seçim olsa da, mevcut tablo değişmez. Biz, bunlara bakmadan merkezde bir alternatif oluşturma çalışmalarımızı sonuna kadar sürdüreceğiz.” diyor.
     <br/>
     <br/>
     LİDER ARANIYOR
     <br/>
     <br/>
     Hareket, partileşme ve lider konusunda ise Demirel’den işaret bekliyor. Kurt politikacı, kendisine yönelen bu yöndeki taleplere ‘sabırlı olun’ karşılığını veriyor. Son zamanlarda sürekli “Hareketin lideri kim olacak? Lider ne zaman çıkacak?” şeklindeki sorulara muhatap kalıyor Demirel. Edinilen bilgiye göre, hareketin içindekileri heyecanlandırdığı kadar meraka da sevk eden şu cevabı veriyor: “İki ay daha bekleyin. Lider çıkar.”
     <br/>
     <br/>
     Peki, Demirel’in şapkasından toplumu peşinden sürükleyecek bir lider çıkar mı? Tahminler de işte bu sorunun ardından geliyor. İlhan Kesici, Ali Müfit Gürtuna, Bedrettin Dalan, pek ihtimal verilmese de Yılmaz Büyükerşen, hatta Ankara Büyükşehir Belediye Başkanı Melih Gökçek adları sıralanıyor. Aslında, genelin arzu ettiği aktör, Türkiye Odalar ve Borsalar Birliği (TOBB) Başkanı Rifat Hisarcıklıoğlu. Üzerinde gizli bir mutabakat var TOBB Başkanı’nın. Bir yeni oluşumcu, “Türk siyasetinde lider önemli. Hareketi sürükleyecek, neticeye götürecek bir ismi bulmaya çalışıyoruz. Kolay değil. Gönlümüzden geçen Hisarcıklıoğlu. O, toparlar; AK Parti’nin alternatifi de olur. Bu yöndeki baskılarımız sürecek” diyor. Ancak, Hisarcıklıoğlu temkinli gidiyor ve tekliflere uzak duruyor. Kendisine yakın bir kaynak, “Artık devrini tamamlamış siyasilerin perde gerisinden yönlendirdiği bir harekete dâhil olmayacak kadar akıllıdır” sözleriyle Hisarcıklıoğlu’nun durduğu pozisyonu özetliyor.
     <br/>
     <br/>
     YÜCE DİVAN HAVASI
     <br/>
     <br/>
     Yüce Divan’da yargılanan ancak ‘af ve zaman aşımı’ sayesinde ceza almayan etkili isimlerin aktif siyasete dönme niyetlerini ortaya koymaları, hem yeni oluşumları hem de mevcut siyasi partileri şöyle bir hareketlendirdi. Bunlardan, eski ANAP lideri Mesut Yılmaz, dava sürecinde askıya aldığı ‘siyasetle ilgili talepler’ doğrultusunda çalışacağını açıkladı. Beklenenin aksine Anavatan’ın başına geçmeyi değil ‘yeni oluşum’ öneren Yılmaz’ın, Demirel’in öncülüğündeki formüllere destek vermeye hazır olduğu da belirtiliyor. Diğer yandan, Yılmaz’ın siyasete soyunacağını açıklamasının, daha çok ‘Yüce Divan kararının’ kamuoyunda tartışılmasının önünü kesmeye yönelik olduğuna inanılıyor.
     <br/>
     <br/>
     Bir dönem Ecevit’in yakınındaki en etkili isim olan eski DSP’li Hüsamettin Özkan, aynı şekilde siyasete kayıtsız kalamayacağını açıkça ifade etmişti. Özkan’ın, Yüce Divan’da beraat ettikten sonra Demirel’in bire bir yönlendirdiği ‘Yeni Oluşum Hareketi’nin toplantısına katıldığı ve burada ‘yeni oluşuma destek verilmesi gerektiğini’ söylediği öğrenildi.
     <br/>
     <br/>
     PARTİLER YÜZ VERMİYOR
     <br/>
     <br/>
     CHP, DYP, Anavatan ve hatta MHP’nin, yeni oluşumcuları yakın takibe aldığı bir gerçek. Çünkü, gelişmeler ister istemez onları etkiliyor. Son anketlerde, Anavatan hariç barajı aştığı görülen bu partiler, mevcut konumlarını koruma yolunda karşı stratejiler geliştiriyor. CHP lideri Deniz Baykal, yeni oluşumcuların söylemini sahiplense de içinde sol ile sağın tonlarının yer alacağı oluşumların karşısına ‘sağdan oy isteme’ söylemiyle çıktı. Baykal’ın ajandasında, solun ana partisi CHP’ye iltihak dışında seçenek bulunmuyor. DYP lideri Mehmet Ağar, Demirel’in manevi desteğini arkasına almak istiyor ama onun partiye müdahil olmasını arzulamıyor. Demirel’in, Ağar’a son dönemde soğuk durduğu, sık sık görüştüğü eski DYP’lilere ‘Partiye sahip çıkın’ şeklindeki geleneksel öğüdünü artık yinelemediği belirtiliyor. DYP’liler, açıkça ifade etmeseler de buna bir hayli öfkeli. ‘Genel başkan sıfatıyla ilk kez bir seçim sınavından geçmeye’ hazırlanan Ağar da, ‘demokrasi ve cumhuriyete’ birlikte vurgu yaparak Demirel’e şapka sallıyor; barajı zorluyor.
     <br/>
     <br/>
     Anavatan lideri Erkan Mumcu’yu, eski genel başkan Mesut Yılmaz’ın muhtemel girişimleri düşündürüyor. Gerçi, Mumcu’nun kolay pes edeceği biliniyor ama bir de ‘Yılmaz gölgesiyle’ uğraşacağına kesin gözüyle bakılıyor. Ağar ve Mumcu’nun, kendilerini kıskaca alma girişimlerini ‘seçim işbirliğini’ gündeme getirerek kırma yoluna gidebilecekleri de ihtimaller arasında sıralanıyor. MHP Genel Başkanı Devlet Bahçeli’nin Rahşan Ecevit’e verdiği sert cevap ise bu partinin de oluşumculara sıcak bakmadığını gösterdi. MHP Genel Başkan Yardımcısı Mehmet Şandır, “Zorlama çabalarla bir yere varılmaz. Toplumun benimsemediği, gücünü ondan almayan hareketler siyaseti şekillendiremez.” diyor.
     <br/>
     <br/>
     SİYASETİN BİTMEYEN GÜNDEMİ
     <br/>
     <br/>
     Hem solda hem de sağda gündeme gelen bütünleşme ve yeni oluşum girişimleri aslında yeni değil. Türk siyaseti neredeyse 20 yıldır bunu konuşuyor. Geçmişteki örnekler, toplumdaki beklentilere dayanmayan bütünleşme hamlelerinin sonuç vermediğinin delili. İki kez tek çatı altında toplanmayı başaran sol, bu havayı seçim başarısına dönüştüremedi mesela. HP-SODEP ve SHP-CHP birleşmelerinin ardından solun oyları düştü. Buna karşın, gerçekleşen seçim ittifaklarından sonuç alınabildi. 1991’deki RP-MHP-IDP seçim ittifakı, bu partileri Meclis’e taşıdı. ANAP’la 1995 seçimlerinde ittifak yapan BBP de milletvekili çıkardı. Yine 1991’deki SHP-DEP ittifakı, solu hareketlendirdi. Ancak, kısa süreli getirisi olan bu girişimler de uzun vadede siyasetteki dağınıklığın önünü kesemedi.
     <br/>
     <br/>
     Siyasetin toparlanmasına, alternatif üretmesine kimsenin itirazı yok. Ancak, cepheleşme zeminine oturtulmak istenen yeni oluşum ve bütünleşme hareketlerinin başarıya ulaşması zor. Anlaşılan o ki, DYP, CHP, MHP ve Anavatan liderlikleri, bildikleri yolda gidecek. AK Parti, oluşan havada yelkenlerini dolduracak. Eski siyaset tarzı da, gündemi meşgul ettiğiyle kalacak.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24711), [web.archive.org (arşiv bağlantısı)](http://web.archive.org/web/20061027211031/http://www.aksiyon.com.tr:80/detay.php?id=24711)
