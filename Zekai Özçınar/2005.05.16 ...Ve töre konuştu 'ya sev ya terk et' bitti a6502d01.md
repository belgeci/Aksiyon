# ...Ve töre konuştu: ‘ya sev ya terk et’ bitti

*Zekai Özçınar 2005.05.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye, eski MHP Milletvekili Cemal Enginyurt’u, Meclis’teki ‘tarihi kavga’da tanıdı. Kendi ifadesiyle, “adı çıktı töre’ye, hâlâ da öyle anılıyor.” Bugün, sade vatandaş ve ticaretle uğraşıyor. Yıllar sonra Aksiyon’a konuştu: “Silahın bundan sonra yapabileceği bir şey yok. Artık, en güçlü silah bilgisayar. Ülkücüler, acilen bu silaha sahip olmalı.”
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070612000926im_/http://www.aksiyon.com.tr/resim/545/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Öyle ya, “Ülkücü gençlik, eline silah değil, bilgisayar almalı; onların ihtiyacı mermi değil bilgidir.” demişti MHP lideri Devlet Bahçeli, pürdikkat masanın üzerindeki ‘lap top’a (diz üstü bilgisayar) yöneldi. “Çağı yakalamışsın.” diye de ekledi gülerek... Bu olay, açılışını Bahçeli’nin yaptığı bir işyerinde geçti. O sözlerin muhatabı ise işyerinin dolayısıyla diz üstü bilgisayarın sahibi eski MHP Ordu Milletvekili Cemal Enginyurt’tan başkası değildi. Kendisi öyle anılmaktan yakınsa da; hani şu, nâm-ı diğer ‘töre’.
   <br>
    <br>
     Töre, 2000 yılı Nisanı’nda bir gece yarısı ‘vukuatı’nın ardından girmişti siyasi literatüre. MHP’li bir grubun eski Devlet Bakanı Sadi Somuncuoğlu’nun ‘cumhurbaşkanlığı adaylığını’ hem de Meclis’te ‘tekme tokat, belde silahlar’ engellemeye çalıştığı gün. ‘Engellemeyi’ destekleyen parti yönetiminin gerekçesi ise dönemin MHP Genel Başkan Yardımcısı Şefkat Çetin’in ağzından duyulacaktı: “Törenin gereği yapıldı.” 3 Kasım seçim yenilgisi sonrası Bahçeli ve partiyle yolları ayıran Çetin, artık ‘küskün’ ve ortaklıkta pek gözükmüyor. Grupta yer alan eski Yozgat Milletvekili Ahmet Erol Ersoy, bir ara ‘talimatla yaptık’ der gibi oldu, memleketine döndü.
     <br/>
     <br/>
     Borsa yasaklısı
     <br/>
     <br/>
     Olayın en çok konuşulanı, hâlâ “adı çıkmış töreye, inmez sekize” sözünün kuşatmasındaki Cemal Enginyurt ise şimdilerde ticaret sahnesinde boy gösteriyor. Enginyurt, yıllar sonra Aksiyon’a konuşurken “Hoş olmayan görüntülerdi.” diyor. ‘Töre’ye yeni esintiler sunuyor diğer yandan. “Silahın bundan sonra yapabileceği bir şey yok.” derken, ülkücülere ‘tek silahın, artık bilgisayar olduğunu’ hatırlatıyor. “Ya sev ya terk et” tarzı milliyetçiliğin devrini tamamladığını da.
     <br/>
     <br/>
     Enginyurt, Meclis dışında kalan diğer siyasiler gibi, geçimini sağlayacağı bir uğraş aramış. Hemen, yabancısı olmadığı borsaya atmış kapağı. Bir yıl boyunca iyi de para kazanmış. Ta ki, Serbest Piyasa Kurulu (SKP) ‘dur’ diyene kadar. ‘Manipülatif işlem yaptığı’ gerekçesiyle SPK’nın yasak getirdiğini hayıflanarak anlatıyor Enginyurt, “Haksızlığa tepki gösterip borsayla bütün ilişkimi kestim.” diyor.
     <br/>
     <br/>
     Borsa serüveni kapanınca, Avrupa ağırlıklı ticaretin yolu açılmış. Ünlü bir porselen firmasının bayiliğini alarak Almanya ve Belçika’da şirket kurmuş. İşlerinin Ankara ayağındaki mağazasını ise Bahçeli açmış geçtiğimiz günlerde. Mağazasında, iç dekorasyona yönelik çeşitli ürünleri toptan ve perakende olarak pazarlıyor. Gözü, Avrupa pazarında çıtayı yükseltmekte; “Erkenden AB’ye girdik.” diyor gülerek.
     <br/>
     <br/>
     MHP halkla helalleşmeli
     <br/>
     <br/>
     Enginyurt, siyasetten kopmamış. ‘MHP’nin bir neferi’ olarak görüyor kendini; yaşanan kırgınlıkları da çoktan unutmuş. Zaman zaman görüştüğü Bahçeli içinse “İyi bir ilişkimiz var. Açılışımıza da katılarak bizi onurlandırdı. Kendisi, vefalıdır.” diyor. “Bahçeli neden söz verdi de ayrılmadı.” eleştirilerini hatırlatırken de ekliyor: “Bahçeli, körüklenmek istenen Türk-Kürt kavgasında MHP’yi operasyon partisi yaptırmayacak yegane insan. Yerinde kalması gerektiği iyi anlatılmalı.”
     <br/>
     <br/>
     Gündemdeki gelişmelerle ilgili radikal sayılabilecek görüşleri de var Enginyurt’un. MHP’nin, yükselişte olduğuna, buna karşın ‘3 Kasım ve 28 Mart seçimlerinden sonra bir sorgulama süreci yaşamadığına’ inanıyor. Ona göre, ‘birileri kabul etse de etmese de, iktidar günlerinden kalma bir yığın suçlama söz konusu.’ O halde, MHP seçimden önce çıkıp, “Ey Türk Milleti! Devleti yeterince tanıyamamaktan bazı yanlışlar yapılmış olabilir. Bundan dolayı hakkınızı helal edin. Şimdi, tecrübe kazandık, sosyal ve ekonomik politikalarımızla huzurunuza geldik. Sizinle barışmak, bütünleşmek istiyoruz.” demeli.
     <br/>
     <br/>
     Ülkücüler’e oyun
     <br/>
     <br/>
     Enginyurt, bayrak tartışmasının alevlendirdiği sokak olaylarına değiniyor. ‘Türk-Kürt kavgası çıkarmayı hedefleyenlerin ülkücüleri sahaya çekmeye çalıştıkları’ görüşüne katılıyor. 12 Eylül’ün ağır bedelini hatırlatırken de bir sırrını açıklıyor: “Amcamın kızı Urfa’da gelin. Onun çocuğu, bana dayı; babasının kardeşine de amca diyor. Çıkacak bir iç savaşta, bu çocuğun hangi safta yer alacağını kim ve ne tayin edebilir? Demek ki, kavga, aile-komşu olmuş, bütünleşmiş insanların aleyhinedir. Bu oyun kesinlikle bozulmalı.”
     <br/>
     <br/>
     Bu konuda, herkese görev düştüğünü belirtiyor Enginyurt,  başta DEHAP, kendini ‘Kürt’ olarak ifade edenlerin hassas davranmalarını öneriyor. Türk milliyetçilerini unutmuyor ayrıca, onların da kendilerini sorgulamalarından yana. Enginyurt’a göre, “Kürt sorunu var” diyerek ve “Bu memleket Türk’tür” mantığıyla bir yere varılamaz. Ülkede, ‘Kürt’ ya da ‘Türk’ sorunu değil, topyekûn demokrasi ve yaşam sorunu var. Bu durumda, farklı takımları tutan taraftarları ‘Türk bayrağı’ ve “Türkiye, Türkiye” sloganları altında birleştiren Milli Takım ruhu, sosyolojik manada da sağlanmalı: “72 millet, Amerikalılık potasında buluşuyor. Biz de, herkesi Türkiye sevdasında, Türk Bayrağı’nda buluşturmalıyız.”
     <br/>
     <br/>
     Enginyurt, sözlerinin akla getirdiği ‘Türkiyelilik’ kavramını kullanmıyor. “Bu kavramının suyunu çıkarttılar” gerekçesini ileri sürerken de, “Hangi etnik kökenden, ırktan olursak olalım, Türkiye ortak paydamızdır. Türkiye sevdasında birleşilmeli.” diyor.
     <br/>
     <br/>
     Kuru kuruya Türkçülük olmuyor
     <br/>
     <br/>
     İlginçtir, Türk milliyetçilerine hem de oldukça sert eleştirileri Cemal Enginyurt’un ağzından duyuyoruz. Öyle ki, “Türkiye Türklerindir. Ya sev ya terk et” yollu klasik sloganlarla bezenmiş milliyetçiliği adeta yargılıyor: “Bunları diyerek, Türkiye coğrafyasının tamamında var olan, ülkenin gerçeği Kürtleri, başka etnik kimlikleri dışlayıcı bir milliyetçilik anlayışıyla bir yere gidemeyiz.”
     <br/>
     <br/>
     Ayrıca, “kuru kuruya Türkçülük sevdası” ve “Orta Asya bozkırlarından Anadolu’yu fethetmeye geldik” mantığını, dünya gerçekleriyle bağdaştırmıyor. “Hamasetle, nutukla ve sadece Nihal Atsız’ın şiirlerini okuyarak Türkçülük yapılmaz. Bir de, yaşanan dünya ve onun gerçekleri var.” diyor: “Milliyetçilik, ideolojik altyapısını oluşturmalı. Ekonomi politikalarını, dünyayla nasıl buluşacağını, insanı nasıl tanımladığını, 70 milyonun problemlerine ne gibi çözümler getireceğini ortaya koymalı. Takımının içerisinde,Türk’ü, Kürt’ü, Laz’ı, Çerkez’i, Gürcü’sü vs. herkes olmalı. Ekonomisti, bilgisayarcısı, mühendisi, sanatçısı da. Bu şekilde potansiyel oluşturabilir.”
     <br/>
     <br/>
     Kavgam’ı lisede okumuş
     <br/>
     <br/>
     Enginyurt’un bir özelliği de çok kitap okuması. Bugünlerde, eşiyle birlikte ‘dünya klasikleri’ne ve Da Vinci Şifresi’ne merak sarmış. Moda kitaplar, Metal Fırtına ile ülkücülerin ‘Amerika’yı işgal’ fantezisini içeren Bıyıklı Kasırga’nın ise mukayesesini yapıyor. “Metal Fırtına’yı Büyük Ortadooğu Projesi’nin elemanlarının yazdığı, diğerinin ülkücüleri aşağıladığı, aptal yerine koyduğu” düşüncesinde. Kavgam’ı da, daha 15 yaşında bir lise öğrencisiyken, 1980 yılında girdiği cezaevinde okumuş. Ancak, ‘faşist bir kitap’ saydığı Kavgam için “Kendi ırkını üstün, diğerlerini köle gören bir insandan milliyetçilik dersi almayız.” diyor. Enginyurt, ülkücülerin bu kitaplara ilgisini de tahlil ediyor: “Ülkücülerin enteresan özellikleri var. Kendileriyle ilgili yazıları, özellikle de aleyhtekileri okumaya meraklılar. Marksist bir dergi, 5 bin satmaz. MHP’yi kapak yapar 15 bin satar. Bir de, ülkücülerin kendi yazarları, çizerleri, aydını, okuru, düşünürü olmadığı için.”
     <br/>
     <br/>
     Kavgam’dan bahsetmişken, ‘Somuncuoğlu vakası’nı sormadan edemezdik. (Polislere tazminat ödemeye mahkum oldu ve hakkında açılan ceza davası da sürüyor.) Enginyurt, duygusal bir insan olarak tepkilerini saklayamadığını belirtiyor, bunu da Karadenizliliğine yoruyor: “Olayın özünü, yazacağım kitapta anlatacağım. Kavga ortamı var, kavga ediyorsun. Ancak, olmaması gereken ve hoş olmayan görüntülerdi. Geçen 5 yılda, üzerimden silinmedi. İşyeri açtım, ‘Töre züccaciye açtı’ diyorlar. Hakkımı savunuyorum ‘Töre kavga etti’ manşeti atılıyor. Çok okumama, ekonomiyi iyi bilmeme, siyasi öngörü ve birikimim olmasına rağmen, maalesef hep kavgacı yönümüzle hatırlandık. Öyle lanse edildik. Herhalde, hayatımızın sonuna kadar böyle gidecek, durum onu gösteriyor.”
     <br/>
     <br/>
     ÜLKÜCÜ BU SİLAHA SAHİP OLMALI: LAP  TOP
     <br/>
     <br/>
     Gerçi, bilgisayarla milletvekili olduğunda tanışmış; kendi adına bir de site açmış Cemal Enginyurt. Bahçeli’nin dikkatini çeken lap top’la tanışması ise daha yeni. Ona göre, ‘bilgisayarlı ülkücü gençlik’, yerinde bir fikir ve ‘dünyaya ayak uydurmanın yolu bilgi teknolojisine vakıf olmaktan’ geçiyor. Hakim olmayanların, hamasetten öteye gitme şansları yok. Enginyurt,  şöyle devam ediyor: “11 Eylül olayları bile bilgi teknolojisinin sonucu. Demek ki, silahın hiçbir önemi kalmadı. Yani, silahın bundan sonra yapabileceği bir şey yok. Artık, dünyanın en güçlü silahı bilgisayar ve onu elinde bulunduranlar bir gün dünyaya hakim olacaklar. Ülkücülerin de, acilen bu silaha sahip olmaları gerekiyor.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21420), [web.archive.org (arşiv bağlantısı)](http://web.archive.org/web/20070612000926/http://www.aksiyon.com.tr:80/detay.php?id=21420)
