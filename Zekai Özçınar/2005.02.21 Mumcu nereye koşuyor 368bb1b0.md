# Mumcu nereye koşuyor?

*Zekai Özçınar 2005.02.21*

<div>
 <font>
  <img border="0" height="1" src="/web/20051001011003im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051001011003im_/http://www.aksiyon.com.tr/resim/533/34.jpg" vspace="5"/>
  </p>
 </font>
 <font class="content">
  Erkan Mumu’nun istifası, AK Parti’nin işinin hiç de kolay olmadığını gösteriyor. Partiden büyük kopmalar beklenmiyor elbette. Ancak, iç ve dış konjonktür ile bazı parti içi sıkıntılar da ortada.
 </font>
 <p>
  <font class="content">
   Hem kendi hem de siyasetin geleceğini, yine AK Parti’nin bu zorlu süreçteki performansı belirleyecek.
   <br>
    <br>
     Kültür ve Turizm Bakanı Erkan Mumcu’nun bakanlıktan ve Adalet ve Kalkınma Partisi’nden ayrılmasının, beklenen bir sonuç da olsa siyasete “heyecan yüklemesi” normaldi. Zamanlaması, kişiliğinin yanı sıra Erkan Mumcu’nun “liderlik” iddiası, elbette, istifayı anlamlı kılmaya yetecekti. O halde, hem iktidar partisini hem de gençliğine “kararlılık” ekleyen politikacıyı bekleyen bir süreçten bahsedilebilirdi.
     <br/>
     <br/>
     Hiç kuşkusuz, gelişmenin AK Parti ve hükümete bakan yönü önem taşıyor. Öyle ya, tam da “başörtüsü, enerji operasyonu ve öğrenci affı” eksenli tartışmaların gündemi boğduğu ana denk geldi Mumcu’nun istifası. Doğal olarak, kafalarda soru işaretleri oluştu: “Tılsım bozuluyor mu? Parti savruluyor mu? Birileri düğmeye mi bastı, yeni kopmalar ve bölünme olur mu?”
     <br/>
     <br/>
     Öncelikle belirtelim, parti hâlâ güçlü ve hükümete kamuoyu desteği sürüyor. Öyle, ortalıkta dolaşan “partinin bölüneceği” gibi birtakım senaryoların gerçekleşmesi de kolay gözükmüyor. Mumcu’nun ardından yol ayrımına gelen milletvekili sayısının üçü beşi geçmeyeceği söylenebilir.
     <br/>
     <br/>
     Buna karşın, AK Parti’nin, dış ve iç konjonktürün beslediği zorlu bir maratonla karşı karşıya olduğu da bir gerçek. Irak, Kerkük, Kıbrıs, AB süreci, ABD’yle gerilen ilişkiler, çözüm bekleyen temel sorunlar, ekonomi... Yine, son dönemde öne çıkan ve ‘kırılma yaşandığı’ şeklindeki yorumlara kaynaklık eden sıkıntılar söz konusu. Başörtüsü meselesi, baş ağrıtmaya devam ediyor mesela. Parti içinden, ‘ya adım atılmasın ya da çözülsün’ yollu yakınmalar yükseliyor.
     <br/>
     <br/>
     Yaşananlar masaya yatırılmalı
     <br/>
     <br/>
     ‘Dar kadroculuk ve başbakanın etrafındaki küçük bir gruptan’ bahsedilmesi, enerji operasyonunda hükümetin atadığı bürokratlara dayanması ve operasyonun perde gerisinde ‘parti içi çekişmelerin’ aranması, özellikle MHP, ANAP ve DYP kökenlilerin kendilerini “öteki/misafir” hissetmeleri, ayrıca milletvekilleri ile parti yöneticileri arasındaki diyalog kopukluğu, zincire ekleniyor.
     <br/>
     <br/>
     İşte bu süreci yönetme yani ‘inisiyafiti kaybetmeme’, sorunları ‘patlama derecesine gelmeden çözme’ becerisi, AK Parti’nin geleceğini şekillendirecek. Elbette, parti yöneticileri ve milletvekilleri de bunun bilincinde. Dışişleri Bakanı Abdullah Gül’ün eski DEP’li Leyla Zana ile görüşmesine tepki olarak gündeme gelen ve bir hayli de ses getiren ‘parti içi deklarasyona’ imza atanlardan TBMM Başkanvekili Sadık Yakut, genel merkez ve Meclis yönetiminin sıkıntıları tespit edip, yaşananları masaya yatırması gerektiğini savunuyor mesela.
     <br/>
     <br/>
     Ardından, Kerkük, Kıbrıs ve AB’nin son kararları için verilecek tavizlerin “kara leke” oluşturacağını; YÖK ve başörtüsünün yasalarla değil Anayasa değişikliğiyle çözüme kavuşacağını belirtiyor. ‘Olağanüstü şartlarla karşı karşıya kalırız’ yollu endişeleri de yersiz buluyor. Yakut’a göre, “Ak Parti sürüyor ve bir bölünme beklenmemeli.”
     <br/>
     <br/>
     Kırıkkale Milletvekili Vahit Erdem de, aynı deklarasyona imza verenlerden. Erdem, toplumun hükümete güveninin sürdüğüne değiniyor. İstikrarın sürmesinin ve toplumun beklentilerine cevap verilmesinin önemine değinirken, şunları söylüyor: “Sıkıntılı arkadaşlarımız olabilir. Yakın çevresi, bu sıkıntıları Başbakan’a anlatmalı. Milletvekilleriyle daha fazla diyalog kurulmalı. Gerilimden kaçınarak, beklentilere cevap vermeliyiz. Birikimlerim ışığında bazı eleştirilerim olabilir. Partiden büyük kopmalar olmaz.”
     <br/>
     <br/>
     Kopmayı gerektirecek sorun yok
     <br/>
     <br/>
     Aslında, bütün iktidarların benzeri süreçleri yaşadığına değiniyor AK Parti Grup Başkanvekili Eyüp Fatsa da; “Bazı sıkıntılar olabilir; ama hiçbir arkadaşımızın kopmasını gerektirecek problem yoktur. Uzun ve kısa vadede çözülme beklemesin kimse. Ortada dolaşan senaryolara Türkiye alışık, tutmaz bunlar.” Fatsa, yolsuzluğun üzerine kararlılıkla gittiklerini belirtiyor. Parti içinde ‘bizden-bizden olmayan ayrımı’ yaşandığına yönelik yorumlara da sert tepki göstererek, “Değişik düşüncelerden insanlar, ülkeye hizmet için bir araya geldik. Böyle bir şey yok. Hem, bizim geleneğimizde misafirlik üç, bilemediniz dört gündür.” diyor
     <br/>
     <br/>
     Diğer Grup Başkanvekili İrfan Gündüz’ün yaklaşımı da hayli ilginç. Toplumsal destek sürdükçe, çözüm üretildikçe partide bir kopma düşünülemeyeceğinin altını çiziyor Gündüz. “Bu gidişin iki handikabı var. Yanlış adım ve yanlış adamla yola çıkmak. Bu iki hatayı yapmazsak hiçbir şey olmaz.” derken de can alıcı noktaya temas ediyor. Gündüz, başörtüsü konusunda ise ‘AB sürecinde uzlaşmayla bir çözüme ulaşılacağını’, gerginliklerin ülkeyi nereye götürdüğünün geçmişte görüldüğünü belirtiyor. Yine şu sözler Gündüz’e ait: “Gerek başbakan gerekse bakanlar, yoğun işlerinden gruba gerekli yakınlığı gösteremedi. Arkadaşlarımızın onurlandırılması gerekiyor. Bu olacak. Başbakan, yurtdışına turistik seyahat amaçlı gitmiyor. Yeni dünyada buna ihtiyaç var. Ama, Ankara da çok önemli; politika Meclis’te yapılır. Bundan sonra, Ankara’ya daha fazla zaman ayıracağını tahmin ediyorum. Telaşa gerek yok.”
     <br/>
     <br/>
     Kulislerden yansıyanlar böyle. Buna, ‘muhtemel kabine değişikliğinin’ bu açıdan önemsendiğini de ekleyelim. Görünen o ki, hem kendi hem de siyasetin geleceği AK Parti’ye bağlı. Zeminin başka yönlere kaymaması da.
     <br/>
     <br/>
     ALTERNATİF OLMA İDDİASI HER ZAMAN VARDI
     <br/>
     <br/>
     Erkan Mumcu, 42 yaşında genç bir siyasetçi. AK Parti’den koparken ‘liderlik’ gibi iddialı bir misyon yükledi kendisine. Şimdi herkes, siyasetin tecrübeli, atak ve bir o kadar da entelektüel aktörünün nereye kadar yol alacağını merak ediyor.
     <br/>
     <br/>
     Aslında, gençliğinden siyasete uzanan çizgisi ‘alternatif olma’ iddiasıyla örtüşen bir seyir izledi Mumcu’nun. Hukuk fakültesini tercih etmesi, bundandı. Öyle ya, gençliğinde gönül verdiği ‘ülkücü görüş’ün, ‘hukuk ve siyasal’da yer edinmesi gerekiyordu. Bir zaman sonra, ‘İslamcı’ motifler ağır basacaktı. ‘Yazı Dergisi’ndeki yazılarından bunu ve başörtüsü konusundaki fikirlerinin yeni olmadığını anlamak mümkündü: “Kur’an bu konuyu hükme bağlamıştır. Ve bir kadının yüzünden, ellerinden, ayak bileklerinden aşağısından gayrısını göremezsiniz.”
     <br/>
     <br/>
     Mumcu’nun ANAP ile tanışması ise bir başka yelpazeyi ifade edecekti. ‘Liberal ve özgürlükçü’ yelpazeydi bu. Milletvekilliği ve bakanlıkla ANAP’ta tanıştı; itirazlarını seslendirmekten kaçınmayan, ‘inceldiği yerden kopsun’ diyebilen bir politikacı profili çizecekti diğer yandan. İstanbul Üniversitesi Rektörü Kemal Alemdaroğlu’na verdiği tepki bunun en güzel örneğiydi. “Üniversite duyarlılığı, TSK duyarlılığı ile birebir aynı olamaz. Üniversite Atatürk ilke ve inkılaplarına inanmalı ancak abartılı duyarlılık bizi taassuba ve bağnazlığa götürür.” diyecekti Mumcu, Genelkurmay’dan gelen ‘talihsiz’ beyan açıklamasına muhatap kalsa da.
     <br/>
     <br/>
     Ardından, DSP-MHP-ANAP koalisyonunun Başbakanı Bülent Ecevit’i “19. yüzyılda kalmakla” suçladı suçlamasına da, kavganın büyüğünü lideri Mesut Yılmaz ile yaşayacaktı. Yılmaz’dan ANAP liderliğini bırakmasını istedi. Bu mümkün değildi elbette. ANAP’tan kopuş, AK Parti’ye geçiş ise bu gerilimin ardından gelecekti. Çizdiği vizyon ile yeni partisinin ‘vitrin’ isimlerinden olacaktı ama, buradaki serüveni de 3 yıl sürecekti.
     <br/>
     <br/>
     Mumcu, şimdi, liderlik iddiasıyla bir başka göreve soyundu. İşi kolay değil elbette. Ama, kararlı ve sabırlı bir yolculuğa çıktığı anlaşılıyor Mumcu’nun, bu süreçte izleyeceği stratejinin ip uçlarını ise şimdiden almak mümkün. Buna göre, öncelikle temel problemlere çözüm öneren projeleriyle kamuoyunun önüne çıkacak. İl il dolaşarak, partileşmenin alt yapısını oluşturacak. ‘Cazibe merkezi’ olmayı başarabilirse, partide karar kılacak. Ardından, AK Parti’den, CHP’den ve bağımsızlardan geleceklerle Meclis’te grup kurmaya çalışacak.
     <br/>
     <br/>
     Diğer yandan, Mumcu’nun ‘sağ-sol’ tanımına gitmeden siyasi yelpazenin ‘merkezine’ oynadığı anlaşılıyor. Zaten, kendisi de bunu ‘liberal’ tonun ağır bastığı ‘özgürlükçü demokratlık’ olarak açıklıyor. Bunun yanında, ‘muhafazakar’ motifler gözden kaçmıyor. Başörtüsünün serbest olmasını savunması, hükümetin Kıbrıs ve Kerkük politikalarına itiraz etmesi, sadece gençlik yıllarından esinti olmasa gerek.
     <br/>
     <br/>
     Mumcu’nun istifa gerekçeleri ve söylemiyle bir dalga oluşturduğu gerçek. Ancak, iş bununla bitmiyor, önünde zorluklar var. Daha şimdiden ‘ANAP’ ile birlikte anılması, AK Parti’nin hâlâ siyasetin merkezindeki boşluğu doldurmaya devam etmesi, birlikte hareket ettiği söylenen CHP’li Kemal Derviş’in (gerçi bu konu hâlâ soru işareti) gittiği yerlerde bıraktığı imaj ilk akla gelenler. Bazı kesimlerin hükümete karşı kullanacağı bir koza dönüşme ihtimalini de buna ekleyebiliriz.
     <br/>
     <br/>
     Bunun yanında, Türkiye’de yeni oluşumların tutması o kadar da kolay olmadığı unutulmamalı. Siyaset arenası, Cem Boyner örneğinde olduğu gibi başladığı gibi sönen girişimlerle dolu. Daha açıkçası, bu günkü konjonktür yeni oluşumlara kapı aralamaktan uzak. Nitekim, DYP ve ANAP’ın yani merkez sağın bir çatı altında toplanması girişiminin öncülerinden ANAP’lı Beyhan Arslan da, bu gerçeğe dikkat çekiyor. Arslan, “Yeni partinin tutması, şartlara bağlı. Henüz o şartlar oluşmuş değil. AK Parti’yi doğuran şartlar farklıydı.” diyor.
     <br/>
     <br/>
     CHP kongresinin ardından siyasete yeni bir hava getirdi Mumcu, siyaset sahnesinde ‘önemli aktör’ olarak yerini korumaya devam ediyor. Bakalım ‘sinama yönetmenliği’ tecrübesinden bir ‘lider rolü’ çıkarabilecek mi?
     <br/>
    </br>
   </br>
  </font>
  <br/>
  <!------------  GOOGLE EN ALT - INCLUDE ---------->
  <br/>
  <!---
//-->
  <script type="text/javascript">
   <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
  </script>
  <script src="http://web.archive.org/web/20051001011003js_/http://pagead2.googlesyndication.com/pagead/show_ads.js" type="text/javascript">
  </script>
  <!------------  GOOGLE EN ALT - INCLUDE ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19757), [web.archive.org (arşiv bağlantısı)](http://web.archive.org/web/20051001011003/http://www.aksiyon.com.tr:80/detay.php?id=19757)
