# DYP yolunu arıyor

*Zekai Özçınar 2005.05.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Doğru Yol Partisi, 14 Mayıs’ta yapacağı kongresinde zorlu bir sınav verecek. Parti, ‘yeni kadro, yeni söylem’ ile iktidarın merkez sağdaki tek alternatifi olma iddiasında.Tecrübeli siyasetçi “Üniversite yıllarında kavgalara değil, GAP’ın temel atma törenine katıldık.” diyor. Diğeri onu tamamlıyor: “Biz de, Boğaz Köprüsü’nün açılışına.” Doğru Yol Partisi’nde (DYP) yönetici her ikisi de, DP/AP çizgisinden miras ‘tarihi misyona’ vurgu yapıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070806214705im_/http://www.aksiyon.com.tr/resim/544/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu sözler, 14 Mayıs’ta yapılacak 8. Olağan Kongresi’nin hem DYP hem de genel başkanlık koltuğunda iki yılını dolduran Mehmet Ağar açısından taşıdığı önemi anlatıyor aynı zamanda.
   <br>
    <br>
     Merkez sağın önemli partisi DYP, gerçekten de zorlu bir süreçten geçiyor. 3 Kasım seçimlerinde uğranan hezimetin yaraları henüz sarılamadı. Ağar’ın başlangıçta estirdiği rüzgârın arkası ise gelmedi. 9,54’lük oy oranı, 28 Mart yerel seçimlerinde yüzde 9,88’de kaldı. Birlikte yola çıktığı Mehmet Ali Bayar, Reha Çamuroğlu, Hasan Subaşı ve Ali Rıza Gönül gibi isimler, ‘beklenen yenileşme ve atılım olmadığını’ gerekçe göstererek Ağar’la yolları ayırdı. Misyonun çoğu önemli siması, bir köşeye çekildi. Genel Başkan Danışmanı Aydın Menderes bile durumu “DYP’de ruh göremiyorum, Kırat’ın binicisine çok iş düşüyor.” sözleriyle özetledi.
     <br/>
     <br/>
     Ağar, işte böyle bir tabloda ‘yeni vitrin, yeni söylem’ iddiasıyla kongreye gidiyor. Hedefi ise ‘merkez sağın temsilcisi’ ve ‘iktidarın tek alternatifi’ bir yapıyı kamuoyunun önüne koymak. Zaten, Genel Merkez, Celal Bayar Köşkü ve Akay (Ar-Ge) üçgenindeki hareketlilik, bunun işaretlerini veriyor. DYP Genel Başkan Yardımcısı Nevzat Ercan, bu noktada “Tepeden tırnağa kendimizi sorgulayacağız ve vatandaşın (İşte benim iktidar alternatifim) diyeceği görüntüyü ortaya koyacağız.” diyor. Bir diğer Genel Başkan Yardımcısı Saffet Kaya ise 40 kişilik Genel İdare Kurulu’nun (GİK) yüzde 70’inin yenileceğini, katılımların olacağını, ‘vitrin ve söylem’ sürprizi yapacaklarını söylüyor.
     <br/>
     <br/>
     Gerçi, kadro ve katılımlar noktasında ‘şok edici’ simalar henüz ortaya çıkmadı; ama Yiğit Bulut, Yaman Törüner ve Ufuk Söylemez gibi ‘vitrin’ isimlerle temaslar sürüyor. ‘Merkez sağın adresinin DYP olduğu’ yönünde bir mesaj vermek amacıyla da ANAP kökenli Beyhan Arslan, Lütfullah Kayalar, Ahad Andican’a teklif götürüldü. Bunun yanında, eski partililerle görüşüldü. İlk etapta, Hüsamettin Cindoruk, Yalım Erez, İsmet Sezgin ve Necdet Menzir delege olarak yuvaya döndü. Burada, 28 Şubat Süreci’nde DYP’nin bölünmesine öncülük eden Erez’in dönüşünün, hoşnutsuzluk doğurduğunu ekleyelim.
     <br/>
     <br/>
     DYP, kongre için ilginç bir reklam filmi hazırladı. Ağar’ın ön plana çıkarıldığı, adeta ‘Erdoğan’a rakip lider’ olarak sunulduğu film, yeni söyleme ilişkin de fikir veriyor. Burada, görüntüler eşliğinde şu sloganlar yer alıyor: “Gidilen yolda, hırsızlık ve kapkaç var/ Gençlere uyuşturucu var/ çiftçinin esnafın çilesi var/ gittikçe artan işsizlik, bitmek bilmeyen başörtüsü sorunu var/ kadınlara haksızlık ve eşitsizlik var/ zedelenen onurumuz var/ gidilen yol, yol değil/ kaygılanma Türkiye senin Doğru Yol’un var.”
     <br/>
     <br/>
     Bayrak vurgusunun da yer aldığı reklam filminde, başörtüsüne değinilmesi dikkat çekiyor. Anayasa Mahkemesi Başkanı Bumin’in başlattığı tartışmaya rağmen, Ağar’ın ‘başörtüsü yasağının kaldırılması’ yönündeki söyleminden vazgeçmeyeceği anlaşılıyor. Diğer bir husus ise DYP’nin ‘yükselen milliyetçilik’ eksenli tartışmalara ilişkin pozisyonuyla ilgili. Daha önce Kürtçe türkü söyleyen, halkı Kürtçe selamlayan Ağar, bu yöndeki açılımı sürdürme niyetinde. Burada, dozajı iyi ayarlanmış bir milliyetçilikten söz edilebilir. Yani, DP/AP çizgisinden yansıyan ‘merkeze özgü geleneksel milliyetçilik’ten. Nitekim, Genel Başkan Yardımcısı Nevzat Ercan “Dini siyasete alet etmeyiz, etnik milliyetçilik yapmayız.” diyor. Ancak, parti içinden yükselen tepkiler bir yana MHP ile rekabetin DYP’yi zorlayacağı unutulmamalı.
     <br/>
     <br/>
     DYP köklü bir parti ve geleneksel tabanı daha çok toplumun kırsal kesimini ifade ediyor. Kongre salonunu süsleyecek ‘Köyde köylü, kentte kentli’ sloganı, büyük şehirlere açılımın mesajı olacak. AB ve ABD’yle ilişkilere dönük söylem ise merak konusu.
     <br/>
     <br/>
     Sağda, müthiş bir kapışma var. Bir yanda iktidardaki gücünü sürdüren AK Parti diğer yanda son gelişmelerle hareketlenen MHP ve ANAP duruyor. Kongreyi, rakiplerinin zorladığı DYP açısından dönüm noktası kılan da bu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21164), [web.archive.org (arşiv bağlantısı)](http://web.archive.org/web/20070806214705/http://www.aksiyon.com.tr:80/detay.php?id=21164)
