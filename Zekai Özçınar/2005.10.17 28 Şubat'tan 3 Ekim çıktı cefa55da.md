# 28 Şubat’tan 3 Ekim çıktı

*Zekai Özçınar 2005.10.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      28 Şubat sürecinin etkileri, demokratik taleplerin seslendirildiği anlarda hâlâ hissediliyor. Ancak, bugün gelinen noktada “irtica ile mücadele” konseptine dayalı bu toplum mühendisliği projesinin farklı bir hal aldığı görülüyor. Nitekim, AK Parti iktidarı ve AB ile üyelik müzakerelerinin başlaması, bu sürecin bir sonucu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070604164749im_/http://www.aksiyon.com.tr/resim/567/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’nin Avrupa Birliği (AB) ile müzakerelere başlamasını yorumlayan bir AK Partili, “Şimdi, 28 Şubat’ın mimarlarını düşünüyorum.” derken açıkça post-modern darbenin rolüne vurgu yapıyordu. Aslında, haksız da sayılmazdı. 28 Şubat süreci, değişik şekillerde mağdur ettiği yığınları, “umudu AB yolculuğunda görenler” kervanına katmıştı. Ülke, toplum mühendislerinin hesaplayamadığı belki de arzulamadığı başka bir mecraya girmişti.
   <br>
    <br>
     Sürecin günümüze kadar uzanan etkileri hakkında çok şey söylendi ve yazıldı. Hedeflediği neticeleri alıp almadığı hep tartışıldı. Başörtüsü, imam hatipler ve Kur’an kurslarıyla ilgili uygulamalar; siyaseti o gün için yönlendirme, bazı kesimlerin fikrî dönüşüm yaşaması gibi hususlar ‘sürecin sahipleri’ açısından başarı sayılabilir. Ancak, ‘dengeleri bozma’ maharetinin, ‘kalıcı dizaynda gösterilemediği’ ortada. Kuşkusuz, ‘28 Şubat’ın AB sürecine etkisi’ de bu çerçevede sorgulanabilir: “AB, 28 Şubat için yenilgi mi?”
     <br/>
     <br/>
     Refahyol hükümetinin bakanlarından Meral Akşener’e göre, 28 Şubat yaşanmasa Refahyol devam edecek, Refah Partisi (RP) ve Fazilet Partisi (FP) kapatılmayacaktı. Farklı bir siyasi manzara oluşacak, belki AK Parti olmayacaktı. Şu tespit de ona ait: “Mürteci savarlar çıktı, travmalar oldu. AK Parti de, meşrûiyet ve kapanma problemi yaşamama kaygısıyla AB’ye yüklendi. Koruma kalkanı oluşturma amaçlı strateji izledi. Aslında, böyle ortamlarda her gelen hükümet, problemleri AB ile çözeriz fikrine kapılıyor.” Fatih Üniversitesi Öğretim Üyesi Prof. Dr. Ömer Çaha ise, 28 Şubat’ın iki yönlü etkisinden bahsediyor: Milli Görüş, RP çizgisindeki değişimle toplumun değişik kesimlerinin AB’ye can simidi gibi sarılmaları. Çaha’ya göre, sistem normal işlese, belki de AB keskin bir talep haline gelmeyecekti. Bir başka ifadeyle, AK Parti’nin AB için bastırmasında 28 Şubat faktörü inkâr edilemezdi.
     <br/>
     <br/>
     Tam örtüşmemekle birlikte benzer yaklaşımı, Başbakan Recep Tayyip Erdoğan’ın siyasi danışmanı ve AK Parti’nin siyasi yelpazedeki yerini anlatan “Muhafazakâr-Demokrasi” kitabının yazarı Yalçın Akdoğan’da da görmek mümkün. “AK Parti’nin, 28 Şubat’ın da etkisiyle Türkiye’deki siyasal İslâm’ın evriminde önemli bir kırılmayı oluşturduğunu” belirterek, partinin kimliğini geliştirmeye çalışmasının önemli ölçüde dış politikadaki meşrûiyet arayışıyla da ilgili olduğuna değiniyor. Ancak, bir de not düşüyor: “AB üyeliğini destekleme, özgürlükçü bir düzenin gerektirdiği ortama ulaşma çabası olarak görülmeli. Bugünkü konum, demokrasiyi bir araç olarak istismar etme tavrı değildir. Devletin hassasiyetlerini gözetmekle birlikte kimi otoriter anlayışları törpüleme, siyasî alanı genişletme önemli bir kazanım olacaktır.”
     <br/>
     <br/>
     Tam demokrasi gelecek mi?
     <br/>
     <br/>
     Müzakerelerin başlaması, 28 Şubat’ın bugün de hissedilen etkilerinin bir anda ortadan kalkması anlamına gelmiyor elbette. Toplumun değişik demokratik talepleri var. Hem, oluşan olumlu hava da “Türkiye’ye özgü şartları, zorlukları” örtmüyor. TBMM İnsan Haklarını İnceleme Komisyonu Başkanı Mehmet Elkatmış, “Planları tutmadı, süreç bitti. Yine de sürecin etkileri ve süreci devam ettirmek isteyenler olabilir. Türkiye tam normalleşemedi.” derken bu gerçeğe dokunuyor. 28 Şubat’ı parlamenter olarak yaşayan Elkatmış, gelecek içinse umutlu konuşuyor: “Ama, aynen devam ettiği söylenemez. Aynen devam etseydi reformlar yapılamazdı. Müzakereler başlamazdı. Hatırlayın, demokrasinin askıya alındığı o süreçte Türkiye, Avrupa’nın denetimindeydi. Bundan sonra da, demokratikleşme yolunda adımlar atılacak. Türkiye, tam normalleşemedi. Müzakere sürecinin, normalleşmeye katkıları elbette olacak.”
     <br/>
     <br/>
     Meclis’i AB platformlarında temsil eden AK Parti Sakarya Milletvekili Süleyman Gündüz ise her darbe döneminin siyasetin alanını daralttığını hatırlatarak, “28 Şubat’ta da bunun yaşandığını gören siyaset, AB sürecine daha olumlu yaklaşım sergilemiştir. Müzakerelerin başlaması, 28 Şubat’ın antidemokratik yönelişlerini kırar. Artık, Türkiye, çağdaş-demokratik yapısını kuracak. Bunun önündeki engelleri de zamanla kaldıracak.” diyor. Burada, en vurucu tespit Ömer Çaha’dan geliyor. 28 Şubat’ı ulusalcı, devletçi, merkeziyetçi bir proje olarak niteleyerek, “Sadece 28 Şubat değil, onunla getirilmek istenen dogmatik, ideolojik paradigma da bitti. Demokrasi yolundaki sorunlar şimdi hızla çözülecek.”  ifadelerini kullanıyor.
     <br/>
     <br/>
     “1000 yıl devam edeceği” söylenen sürece, “10-15 yıl mühlet” verilen bir başka süreç eklendi. Türkiye, hangi süreçten kazançlı çıkar dersiniz?
     <br/>
     <br/>
     <br/>
     <br/>
     ‘28 ŞUBAT FİYASKOSU’
     <br/>
     <br/>
     <br/>
     <br/>
     Fatih Üniversitesi Öğretim Üyesi Ömer Çaha, AB ile müzakerelere  başlanmasında, 28 Şubat sürecinin rolünü Aksiyon’a değerlendirdi.
     <br/>
     <br/>
     -28 Şubat’ın AB sürecine etkisi ne derecede oldu?
     <br/>
     <br/>
     İki tür etkiden söz edilebilir. Milli Görüş yani RP çizgisindeki değişim. 28 Şubat, bu kesime demokrasinin, Batı dünyasının modern demokratik  değerlerinin önemini gösterdi. İkincisi, toplumu daraltan politikalara karşı bir reaksiyon doğurdu. Böylece, hükümet de toplumun özgürlük talep eden diğer kesimleri de AB’yi can simidi gibi gördü. Türkiye’yi düzeltecek başka bir sisteme yöneldi. 28 Şubat’ın batık bankaları, kriz ve yolsuzlukları beraberinde getiren ekonomik sonuçları da, toplumu etkiledi.
     <br/>
     <br/>
     -Müzakerelerin başlaması, 28 Şubat’ın yenilgisi mi, başarısı mı?
     <br/>
     <br/>
     Başarısızlığı. Çünkü, 28 Şubat, otoriter siyaset tarzının sinyalini verdi. Esas itibariyle ulusalcı, merkeziyetçi, devletçi kesimlerin bir projesiydi. Bir fiyaskodur. Bu da tam bir tuzak oldu, kendi hezimetiyle sonuçlandı. Hükümetin yapısına bakmak bile durumu anlatıyor. Muhafazakâr bir hükümet, Türkiye’yi AB’ye götürüyor. Normal bir şekilde devam etmiş olsaydı belki de, AB keskin bir talep haline gelmeyecek, RP çizgisinden gelen bir hareket AB’yi sahiplenmeyecekti. Belki de, 28 Şubat zihniyetinde olan kesimler iktidardan bu kadar uzaklaşmayacaktı. Aynı zamanda, ordunun siyasetteki ağırlığı azaldı. 28 Şubat’ın aktörleri, büyük bir hezimete uğradı.
     <br/>
     <br/>
     -28 Şubat sürecinin bittiğini söyleyebilir miyiz?
     <br/>
     <br/>
     Sadece, süreç değil, onunla getirilmek istenen dogmatik, ideolojik paradigma  da bitti. Demokratikleşme yolundaki birçok sorun hızlı bir şekilde çözülecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22690), [web.archive.org (arşiv bağlantısı)](http://web.archive.org/web/20070604164749/http://aksiyon.com.tr:80/detay.php?id=22690)
