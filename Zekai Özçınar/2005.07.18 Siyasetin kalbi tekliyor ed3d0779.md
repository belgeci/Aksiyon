# Siyasetin kalbi tekliyor

*Zekai Özçınar 2005.07.18*

<div bgcolor="#FFFEF6">
 <font>
  <img border="0" height="1" src="/web/20060104113233im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104113233im_/http://www.aksiyon.com.tr/resim/554/24.jpg" vspace="5"/>
  </p>
 </font>
 <font class="content">
  Ağrı Milletvekili Melik Özmen, genç yaşta kalp krizine yenildi. Milletvekilleri, hemen check-up’a hücum etti. TBMM Başkanlığı ‘koruyucu sağlık hizmetleri’ için harekete geçti. Meclis’e uzman kardiyolog doktor alınacak. Bu seferberlik ve telaş, boşuna değildi elbette. Milletvekilleri, sağlık açısından büyük risk taşıyordu. Aksiyon, siyasetin sağlık, daha doğrusu kalp dosyasını açıyor...
 </font>
 <p>
  <font class="content">
   Artık, bilmeyen kalmadı. Yoğun çalışma temposu, stres, dengesiz beslenme ve tabii ki sigara insanın en hayati organı kalbin baş düşmanı. Oysa, siyaset, yıllardır bu risk faktörlerinin odağında seyrediyordu; ‘sinsi ve ezeli hasmının’ farkına ancak bir acının, AK Parti Ağrı Milletvekili Mehmet Melik Özmen’in (39) ‘kalp krizi’ sonucu genç yaşta hayatını kaybetmesinin ardından varabildi. Hemen alarm zilleri çaldı. ‘Bir eli yağda bir eli balda’ bildiğimiz milletvekilleri, ‘hayatı ıskalıyoruz’ yollu bir telaşla check-up’a koştu. TBMM Başkanlığı, ‘koruyucu tedbirler’ için şimdiden kolları sıvadı, uzman kardiyolog peşine düştü. Millî iradenin nabzının attığı Meclis, şu günlerde ‘kalbinin sesine’ kulak veriyor anlayacağınız.
   <br>
    <br>
     Aslında, siyasetin sağlık, daha doğrusu kalp dosyası öteden beri hiç de iç açıcı değil. Aksiyon’un küçük çaplı araştırması bile ürkütücü tabloyu özetlemeye yetiyor. Evet, son 20 yılda, ünlüsünden az tanınanına kadar çok sayıda politikacıyı ‘kalp’ vurdu: MDP Milletvekili Fevzi Fırat, Meclis kürsüsünde kalp krizi geçirerek öldüğünde takvim yaprakları 1986’yı gösteriyordu. Türkiye’yi sarsan vaka ise 1994 yılında yaşandı. Kriz, 8. Cumhurbaşkanı Turgut Özal’ı sabah sporunda yakaladı. Kaldırıldığı hastanede hayatını kaybeden Özal, kamuoyuna ‘by-pass’ kavramını tanıtan isimdi ayrıca. ABD’de olduğu ameliyat aylarca konuşulmuştu. Onu, eski MHP lideri Alparslan Türkeş izledi. Türkeş, yorucu bir yurtdışı gezisinin ardından kalbine yenik düştü. Avni Akyol, Nizamettin Sevgili, M. Fevzi Şıhanlıoğlu (Meclis’teki kavgalı oturumun ardından) ve İzmir Büyükşehir Belediye Başkanı Ahmet Piriştina, aynı akıbeti yaşayan diğer simalardı.
     <br/>
     <br/>
     Diğer yandan, ölümle neticelenmeyen vakalar da söz konusuydu. Kriz ya da spazm geçiren, ameliyat, anjiyo ve stent tedavisiyle kurtulan politikacıların listesinin kabarık olması da bu yüzdendi: Ayvaz Gökdemir (eski bakan), Murat Sökmenoğlu, Mehmet Gözlükaya, Saffet Arıkan Bedük (DYP Genel Başkan Yardımcısı), Osman Durmuş (MHP’li eski Sağlık Bakanı), Mesut Türker, Yıldırım Akbulut (ANAP’lı eski TBMM Başkanı), Yücel Seçkiner, Kamran İnan, Şevket Bülent Yahnici vs...
     <br/>
     <br/>
     Tepede de kalp
     <br/>
     <br/>
     Kalple ilgili sağlık sorunları lider seviyesindeki simalara da musallat olmuştu elbette. Burada, en dikkat çeken ise MHP lideri Devlet Bahçeli’ydi. Tıkalı üç damarı ‘by-pass’la değiştirildi Bahçeli’nin, tiryakisi olduğu sigara ile yolları da ancak böyle ayrıldı. 1974’ten bu yana sigara içmeyen ve sağlığıyla ‘maşallah’ dedirten CHP lideri Deniz Baykal, sigaradan bir türlü kopamayan eski ANAP lideri Mesut Yılmaz, yine sigarayı 35 yıl önce bırakan 9. Cumhurbaşkanı Süleyman Demirel ve Genç Parti lideri Cem Uzan, sürpriz bir şekilde ‘anjiyo’ operasyonuna muhatap kaldılar. Sadece Uzan’da tıkalı damar tespit edildi.
     <br/>
     <br/>
     Kalp rahatsızlıkları olmasa da, DYP lideri Mehmet Ağar, TBMM Başkanı Bülent Arınç, Adalet Bakanı Cemil Çiçek ve CHP Grup Başkanvekili Kemal Anadol, hem de basının önünde ‘tansiyona bağlı sarsıntı’ geçirdiler. Bu arada, kapatılan RP’nin lideri Prof. Dr. Necmettin Erbakan hakkındaki ceza ertelemesine dayanak olan sağlık raporunda ‘kalp sorununun’ yer aldığını, Cumhurbaşkanı Ahmet Necdet Sezer’in ise ‘bay-pass’lı olduğunu belirtelim.
     <br/>
     <br/>
     Bu strese kalp dayanmaz
     <br/>
     <br/>
     Kalp sorununun, içinde bulunduğu ‘22. Dönem’de de Meclis’in yakasını bırakmadığı anlaşılıyor. Kemalettin Göktaş (AKP-Trabzon), Ahmet Rıza Acar (AKP-Aydın), Atilla Maraş (AKP-Şanlıurfa), Ali Ayağ (AKP-Edirne) ve İlyas Arslan (AKP-Yozgat) operasyona maruz kaldılar. Mehmet Yıldırım (CHP-Kastamonu), Emin Şirin (Bağımsız-İstanbul), Burhan Kılıç (AKP-Antalya), Recep Özel (AKP-Isparta), Alim Tunç (AKP-Uşak) ise kriz ya da spazm geçirdiler. Ve tabii ki, ölümler... AK Parti Kütahya Milletvekili Halil İbrahim Yılmaz geçirdiği kalp ameliyatının ardından hayatını kaybetti. Tatilde tenis oynarken kalbine yenik düşen Ağrı Milletvekili Melik Özmen’in acısı ise tazeliğini koruyor.
     <br/>
     <br/>
     Sadece, tespit edilebilenlerden ibaret olan bu tablo karşısında şaşırmamak elbette imkansız. Öyle ya, vatandaş değil, ‘sınırsız sağlık hizmetlerine’ en yakın duran politikacılarımızdı söz konusu olan. Peki, böylesi imkanlara sahip insanlar neden sağlık sorunları yaşıyordu? ‘Düzensiz çalışma şartları, yorgunluk, stres, sigara ve ihmal’ ilk akla gelen faktörler olarak sıralansa da, isterseniz cevabı uzmanına bırakalım.
     <br/>
     <br/>
     Meclis Baştabibi Dr. Bülent Kutluca, görevi gereği vekillerin sağlık sorunlarını yakından izliyor. Kutluca, aşırı iş yükü ve stres ile düzensiz beslenmenin riski artırdığını belirtiyor. Ardından da ekliyor: “Milletvekillerinin Meclis’e geldiklerinde normal olan tansiyon, şeker ve kolesterol değerlerinin, bir süre sonra olumsuz yönde değiştiğini görüyoruz. Bu, hastalık riskini artırıyor. Spor yapmaya fırsat bulamıyorlar. Dengesiz beslenme var. Biz gerekli önerilerde bulunuyoruz. Ancak, hayat şartları bunlara uymayı engelliyor. İşin ciddiye alınmadığı anlaşılıyor. Eski milletvekilleri daha duyarlı, en fazla onlar geliyor polikliniğimize.”
     <br/>
     <br/>
     Arınç harekete geçti
     <br/>
     <br/>
     Bu arada, Kutluca, ilginç bir bilgi de veriyor. Melik Özmen’in vefatından sonra kalp kontrolü için gelen milletvekili sayısında gözle görülür bir artış olduğunu anlatıyor: “Gruplar halinde geldiler. Risk tespit ettiklerimizi, tedavi olacakları yerlere yönlendirdik. Bütün milletvekillerine, check-up’tan geçmelerini öneriyorum. İlk önce bize gelsinler. Bu bilinç, yerleşmeli.”
     <br/>
     <br/>
     Bilincin yerleşmesi noktasında ise Meclis Başkanı Bülent Arınç düğmeye bastı. Başkanlık, ekim ayında uygulamaya koyacağı bir sağlık projesi üzerinde çalışıyor. Buna göre, baştabiplik, bir üniversite hastanesi ile işbirliği yapacak. Milletvekilleri, genel sağlık taramasından(check-up) geçirilecek. Risk taşıyanlar, takip edilecek. Meclis Polikliniği’ne ilk kez uzman kardiyolog alınacak. Vekiller için  ‘Stresle Mücadele’ kitapçığı hazırlanacak ve aynı konuda bir seminer düzenlenecek. Meclis Lokantası’ndaki yemek listelerine diyetisyenlerin önerileri doğrultusunda uyarı yazıları konacak. Milletvekili ofisleri, sağlığa uygun şekilde yenilenecek. Bakteri ve mikrop üreten halılar, ahşap döşeme ile değiştirilecek. Sigarayı bırakma kampanyası başlatılacak ve bir spor merkezi inşa edilecek. Yine, milletvekillerinin çoğunluğunun kilo sorunu (obezite) yaşadığı bir araştırmayla ortaya konmuştu. Bu noktada da, bir dizi önlem alınacak. Beslenme Uzmanı Ayşe Cengiz tarafından gönderilen bir rapor, Meclis bürokratlarının önünde duruyor.
     <br/>
     <br/>
     Umarız, bu tedbirler sonuç verir de bundan sonra milletvekillerinin kalbi teklemez. Tabii, siyasetin de.
     <br/>
     <br/>
     <br/>
     <br/>
     SAĞLIK HiZMETi SIKINTILARI YOK
     <br/>
     <br/>
     <br/>
     <br/>
     Sağlık problemleriyle gündeme gelen milletvekillerinin aslında, ‘sağlık hizmeti alma’ noktasında bir sıkıntıları bulunmuyor. Özel ve kamuya ait hastanelerde tedavilerini yaptırabildikleri gibi, Meclis çatısı altında da bir poliklinik bulunuyor. Yine, kulislerin hemen yanı başındaki ‘acil yardım ünitesi’, rahatsızlanan milletvekillerine ayakta hizmet veriyor. 10 pratisyen, 8 uzman doktor ile 6 diş doktorunun görev yaptığı poliklinik, Meclis personeli ile eski milletvekillerinin de aileleriyle birlikte faydalandığı birim aynı zamanda. Ancak, mevcut milletvekilleri, tedavi için daha çok hastaneleri tercih ediyor. Bu yılki Meclis bütçesinin 50 trilyon lirası, personel ve eski-yeni milletvekillerinin sağlık harcamalarına ayrıldı. Bu paranın harcanmasında ise geçmişte yaşanan suiistimaller ve tartışmaların önüne geçmek amacıyla tasarruf tedbirleri uygulandı. Hastanelerle özel anlaşmalar yapıldı, masraflar en aza indirildi. Ayrıca, bazı sağlık kurumlarından gelen şişirilmiş faturaların üzerine gidildi. Bu sayede, 3,1 trilyon liralık haksız ödeme engellendi.
     <br/>
     <br/>
     <br/>
     <br/>
     VEKiLE UZMAN ÖNERiSi: KAVGADAN UZAK DUR
     <br/>
     <br/>
     <br/>
     <br/>
     Milletvekilleri, bugünlerde ‘kalp sağlıklarıyla’ ilgili önerileri pürdikkat izliyor. İstanbul Siyami Ersek Göğüs, Kalp, Damar Eğitim ve Araştırma Hastanesi Başhekim Yardımcısı Op. Dr. Sezai Çelik, onlara ‘check-up’tan geçmelerini ve de ‘kavgalı gergin oturumlardan uzak durmalarını’ öğütlüyor.
     <br/>
     <br/>
     -Sizce, kalp vekilleri neden vuruyor?
     <br/>
     <br/>
     Herkes için geçerli olan altı risk faktörü var. Tansiyon, diyabet (şeker), sigara, aşırı kilo, hiper kolesterol, ailede kalp hastası (genetik) bulunması. Birini dahi taşıyorlarsa, tehlike vardır.
     <br/>
     <br/>
     -Onlara neler öneriyorsunuz?
     <br/>
     <br/>
     Hiçbir şikayetleri bile olmasa, bu faktörlerden birini taşıyorlarsa periyodik olarak check-up’tan geçmeliler. Normali altı ayda bir ama biz yılda iki kez öneriyoruz. Beslenme ve kolesterol düzeyi önemli. Sebze ve beyaz ete ağırlık vermeliler. Doğru fizik aktivite yapılmalı. İş stresi ve yorgunluğu böyle azalır. Hafif koşu ve düz yolda 4-5 kilometre yürüyüş. Yüzme ise haftada üç gün. Kalbi besleyen hormonlar böylece harekete geçer.
     <br/>
     <br/>
     -Meclis’te çok sigara içiliyor
     <br/>
     <br/>
     Çoğu sigara içiyor. Hepsi, kalp krizi geçirme aday adayı. Hani, milletvekili seçilmeden önce de aday adayı oluyorlar ya, onun gibi.
     <br/>
     <br/>
     -Peki, gergin oturumlar risk oluşturuyor mu?
     <br/>
     <br/>
     Kavga, bağırmak, çağırmak... bunlar kalbi tetikler. Meclis’te sükûnet sağlanmadıkça her partiden giden olur. Kavga sonrası, kalbinde ağrıyla gelen çok oluyor bize. Hoşgörü, tahammül ve sükûnet sahibi olanlarda kalp krizi düşüktür. Seçmenlerin de vekilleri boş yere yormamaları, onlara ateşe atmamaları gerekiyor. Bunları, Meclis’teki atmosfer ışığında söylüyorum.
     <br/>
     <br/>
     -Bunun dışında neler yapılmalı?
     <br/>
     <br/>
     Artık, kalp krizi geçirme yaşı alt sınırlara iniyor. Bu vakalarda, ölüm riski daha fazla. Çünkü, ilerleyen yaşlarda, kalp sorunu olsa bile açılan kılcal damarlar riski azaltıyor. Gençlerde bu damarlar henüz açılmıyor. Bu noktada, koruyucu sağlık hizmetleri devreye girmeli. Milletvekilleri, hemen taramadan geçmeli. Belki de, zorunlu olmalı bu. Çünkü, politikacı çekiniyor.
     <br/>
     <br/>
     -Neden çekiniyor?
     <br/>
     <br/>
     Hastalığının bilinmesini negatif unsur olarak görüyor, sağlığını ihmal ediyor. Bu da, başka bir yanlış. Böyle endişelerle sağlığına sahip çıkmamak, pahalıya maloluyor. Türkiye’de çok iyi kalp hastaneleri var. Yurtdışına gitmelerine de gerek yok. Türk hekimlerine güvensinler, gelsinler.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22145&yorum_id=1), [web.archive.org (arşiv bağlantısı)](http://web.archive.org/web/20060104113233/http://www.aksiyon.com.tr:80/detay.php?id=22145&yorum_id=1)
