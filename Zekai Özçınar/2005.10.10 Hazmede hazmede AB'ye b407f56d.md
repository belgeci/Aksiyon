# Hazmede hazmede AB’ye

*Zekai Özçınar 2005.10.10*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117131309im_/http://www.aksiyon.com.tr/resim/566/36.jpg" vspace="5"/>
   <!--- Resim Burada ---------->
  </p>
 </font>
 <font class="content">
  AB ile müzakerelere başlaması Türkiye için dönüm noktası oldu. Siyaset de kendini yeni döneme uyarlıyor. AK Parti ‘mayınlı AB yolunda’ puan toplarken, muhalefet ‘uzaklardan’ bahsediyor. Elbette, erken seçim de konuşuluyor.
 </font>
 <p>
  <font class="content">
   Kimi arkadaşına takılıyor, “Gözlerin maviye, yüzün beyaza çalmaya başlamış” diyor. Kimi, “Sigara izmaritlerini artık yere atmayın, AB komiseri birazdan çevreyi tarayacak” uyarısını yapıyor çevresine. Bir CHP’li, “Avrupalı olmuşsunuz, tebrikler! Artık, orucu da Brüksel’e göre tutarsınız” sözleriyle kendince ti’ye alıyor koluna girdiği AK Partiliyi. 3 Ekim’in ertesi günü Meclis’te geçen bu diyaloglar bile Avrupa Birliği’ne üyelik müzakerelerine başlamasının Türkiye’nin havasını nasıl da değiştirdiğini anlatmaya yetiyor. Gerçekten de bir dönüm noktası. Neticeyi, AB ve Türkiye’nin yanı sıra hiç kuşkusuz siyasetin ‘hazmetme kapasitesi’ belirleyecek. Özetle, mayını bol, “Hazmetmek ya da hazmedememek! İşte, bütün mesele bu” adlı oyun, gösterimde artık.
   <br>
    <br>
     AB, 43 yıllık zorlu bir süreci ifade ediyor Türkiye için. Kritik istasyonlardan biri ise saatlerin 3 Ekim’de durdurulduğu Lüksemburg’da aşıldı. Aslında, müzakerelerin başlamasının kolay olmayacağı biliniyordu. Dışişleri Bakanı Abdullah Gül, 1 Ekim akşamı Meclis’in açılış resepsiyonunda Genelkurmay Başkanı Orgeneral Hilmi Özkök’ün sorusunu cevaplarken bunun işaretini vermişti. Gül, ayak üstü o sohbette AB’den gelen olumsuz haberleri ve her şeye rağmen uçağın kalkması için çaba göstereceklerinin gerekçelerini anlatmıştı.
     <br/>
     <br/>
     Temasların başladığı 2 Ekim’de korkulan oldu. AB, can sıkan şartlarla dolu Müzakere Çerçeve Belgesi (MÇB) ile çıktı Türkiye’nin karşısına. “İmtiyazlı Ortaklık” ve “Rumlar’ın NATO dahil uluslararası örgütlere üyeliğinin engellenmeyeceği” şeklinde kabul edilmesi mümkün olmayan ifadeler yer alıyordu metinde. Avusturya, oyunbozanlık yapıyordu. Diplomasi, başkentler arasında belki de şimdiye kadar görülmeyen yoğunlukta mekik dokudu. En fazla ter döken, satranç tahtasının bir ucundaki Başbakan Recep Tayip Erdoğan-Abdullah Gül ikilisiydi hiç kuşkusuz. Karargâhın 3 Ekim gecesi kaydırıldığı AK Parti Genel Merkezi’nden “Bu iş bitti.” seslerinin yükselmeye başladığı anda, neyse ki devreye o ‘bildik dostlar’ girdi. ABD Dışişleri Bakanı Condoleezza Rice ile İngiltere Başbakanı Tony Blair’le yapılan telefon görüşmeleri, düğümü çözdü. Türkiye’nin itirazları karşılık bulduğunda ise son sözü siyasi iradenin en tepesindeki söyleyecekti: “Abdullah yola çıkıyorsun.” ATA uçağı Ankara’dan havalandığında, Türkiye tarihî bir eşiğe daha adım atıyordu.
     <br/>
     <br/>
     Müzakere sürecinin zorlu geçeceği tartışma götürmüyor.  Erdoğan ve Gül de, ‘asfalt olmayan yolda, meşakkatli bir yolculuk başladığını’ inkâr etmiyor. Bu yolculukta, AB’nin gölgesi her alanda ensede hissedilecek; Türkiye, uyum amacıyla 35 bölüm başlığı altında taramadan geçirilecek. Sosyal ve ekonomik alanlardan vatandaşın günlük hayatına değin hızlı bir değişim rüzgârı esecek. ‘AB’nin hazım kapasitesi’nin karşısına, ‘Türkiye’nin hazmetme kapasitesi” dikilecek.
     <br/>
     <br/>
     AK Parti şimdilik rahat
     <br/>
     <br/>
     Süreç, siyasette de belirleyici olmaya aday. Yeni durumun, siyaseti hareketlendirmesi kesindi. Bu noktada, AK Parti öne çıkıyor. Çünkü, süreci iktidar partisi yönetiyor. Siyasi sorumluluk onda. Öncelikle belirtelim, partide iyimser bir hava var. “Müzakerelerin başlamasının tek başına büyük bir başarı olduğu” görüşü hâkim. “Bizden öncekiler niye yapamadı?” diye soruluyor, gururlu bir tavırla. TBMM AB Uyum Komisyonu Başkanı, AK Partili Yaşar Yakış, meselenin “oturalım mı, oturmayalım mı” noktasında düğümlendiğine dikkat çekiyor mesela. Yakış’a göre, “her müzakarenin ucu açıktır, bütün şartlar yerine getirilse bile üyelik gelmeyebilir ama Türkiye kazanımlarıyla yoluna devam eder.” AK Parti Grup Başkanvekili Salih Kapusuz ise benzer yaklaşımla “Masaya oturmak başarıdır. Müzakereler başlamasaydı, Türkiye neler kaybedecekti? Bir düşünün. Bunu da kazanç hanesine yazın. Türkiye’nin konumu tescil edilmiştir.” diyor.
     <br/>
     <br/>
     Abdullah Gül’ün eski DEP’li Leyla Zana ve arkadaşlarını kabul etmesine partinin ‘milliyetçi’ tabir edilen kanadından milletvekilleri bir deklarasyon ile sert tepki göstermişti. İlginçtir, AB’ye endişeyle yaklaşan bunların çoğu da ‘olması gerekiyordu’ görüşünde. TBMM Başkanvekili Sadık Yakut’un sözleri bu açıdan anlamlı: “AB’yi istiyorum. Olumlu bir hava esiyor. Maddi kazanımların yanında, insan hakları, temel hak ve hürriyetler noktasında standartlar yükselecek. AB’nin bölücü dayatmalara girişebileceği yönünde endişelerim elbette var. Hükümetin buna izin vermeyeceğine ve uyanık olacağına da inanıyorum.”
     <br/>
     <br/>
     Diğer yandan, sürecin Türkiye’nin normalleşmesine yapacağı katkılardan bahsedenler de söz konusu. Hükümetin üç yılda yaşadığı sıkıntılara dikkat çeken AK Partililer, “Erdoğan, rahat bir nefes aldı. Hem büyük bir koz hem de zaman kazandı. AB gibi bir güç elinde. Cumhurbaşkanlığı seçimi şimdi daha rahat geçecek.” diyor. Kuşkusuz, bu sözlerin ardında, ‘asker-sivil’ ilişkilerinin geleceğinden demokratik kazanımların korunacağına uzanan mesajlar yüklü.
     <br/>
     <br/>
     Seçim tartışması
     <br/>
     <br/>
     Bu arada, seçim senaryoları da yeniden gündeme oturdu. AK Parti’nin, hem yakaladığı bu psikolojik üstünlüğü oya dönüştürmek hem de müzakere sürecinin yıpratıcı sonuçlarına muhatap kalmamak kaygısıyla ‘erken seçime’ gidebileceği  konuşuluyor. Partideki hava ise bu beklentiyle örtüşmüyor. Parti kurmayları, “Seçim şartlarının oluşmadığına, zaten Meclis’te gerekli çoğunluğa sahip bulunduklarına” vurgu yapıyor. Bunlardan Salih Kapusuz, “Konjonktür avantajlarını kullanarak seçime gitme düşüncemiz yok. Seçim, Başbakanımızın belirttiği gibi 2007’de olacak.” diyor. Peki, olağanüstü gelişmeler olursa? Bunun cevabını da bir başkası veriyor: “Müzakerelere tıkandığı yerde ara verip seçime gideriz.”
     <br/>
     <br/>
     Bir diğer tartışma ise kabine değişikliğine ilişkin. Kabine değişikliği noktasında Başbakan Erdoğan’ın uygun bir zemin elde ettiğini belirten çok sayıda partili bulunuyor. Başmüzakereci Ali Babacan’ın sadece AB işlerine yoğunlaşacağı, yerine bir ismin atanacağı ortaya atılan iddialar arasında.
     <br/>
     <br/>
     Muhalefet
     <br/>
     <br/>
     Hükümetin, müzakerelerin başlamasıyla muhalefetin bir adım önüne geçtiğibir gerçek. Ancak, muhalefet partilerinin elini güçlendiren hususlar da ortada. Zaten, CHP, Anavatan ve DYP de bunları kullanıyor. Kıbrıs Rum Kesimi’nin tanınması, limanların açılması, Gümrük Birliği ek protokolünün Meclis onayına sunulması, ucu açık müzakerelerin 10-15 yıl sürecek olması, azınlık hakları noktasında gelecek talepler... CHP, Meclis dışındaki MHP’ye yakın sertlikte dile getiriyor itirazlarını. Genel başkanı Deniz Baykal, “Bubi tuzağı. Bu şartlarda, ben oturmazdım” derken, “AB karşıtı” ithamlarını bile göze alıyor. DYP ve Anavatan liderleri ise biraz daha temkinli. Mehmet Ağar ve Erkan Mumcu, hem AB’yi önemsiyor hem de ‘uyarıyorlar.’  Bu arada, iki parti arasındaki bütünleşme ya da bir seçim birlikteliği amaçlı görüşmelerin hız kazanması da gözden kaçmıyor. İlginçtir, MHP dışında, seçim istediğini açıkça seslendiren muhalefet partisine rastlanmıyor.
     <br/>
     <br/>
     AB’yle yeni dönem, Türkiye’yi her yönüyle etkileyecek. Sonuç ne mi olacak? En iyisi Dışişleri Bakanı Gül’e kulak verelim: “Kolay değil ama AB  sindirecek. Türkiye, yeri geldiğinde ‘Ben girmek istemiyorum’ da diyebilir. Şunu unutmayalım, demokrasi gelişmiş, çok derinleşmiştir, reformlar kurumsal hale gelmiştir. Türkiye, artık geri dönüşü olmayan bir yola girmiştir.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22651&yorum_id=1), [web.archive.org (arşiv bağlantısı)](http://web.archive.org/web/20060117131309/http://www.aksiyon.com.tr:80/detay.php?id=22651&yorum_id=1)
