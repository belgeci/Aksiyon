# CHP’den kopma zamanı mı?

*Zekai Özçınar 2005.02.07*

<div bgcolor="#FFFEF6">
 <font>
  <img border="0" height="1" src="/web/20051226042927im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226042927im_/http://www.aksiyon.com.tr/resim/531/33.jpg" vspace="5"/>
  </p>
 </font>
 <font class="content">
  CHP kurultayı bitti, ancak tartışmalar yeni başlıyor. En çok da Deniz Baykal'ın karşısında yer alan muhaliflerin nasıl bir strateji takip edeceği merak ediliyor. Kemal Derviş'e yakın isimlerden CHP İstanbul Milletvekili Zeynep Damla Gürel, Aksiyon'a yaptığı açıklamada, solda yeni bir partinin ilk sinyalini verdi.
 </font>
 <p>
  <font class="content">
   CHP'deki hesaplaşmanın kurultay sonrasına sarkması, beklenen bir gelişmeydi aslında. Deniz Baykal, ilerisi için avantaj kazanırken ihraç kıskacındaki Mustafa Sarıgül'den yandaşları bile umudu kesti. Hiç kuşkusuz, Kemal Derviş ve Zülfü Livaneli etrafında oluşan muhalefet grubunun ne yapacağı önemli. Görünen o ki, iki seçenekte karar kılınacak: Ya partide mücadeleye devam ya da yeni parti.
   <br>
    <br>
     Derviş'e en yakın isimlerden CHP İstanbul Milletvekili Zeynep Damla Gürel, Aksiyon'a yaptığı değerlendirmede 'Barış Formülü' olarak da adlandırılan 'üçüncü yol'un ne yapacağının ipuçlarını verdi. Gürel, şu an için düşünme sürecinde olduklarını, "CHP tarihi misyonunu tamamladı mı? Yoksa, liderlik ve yönetim anlayışı değişikliğiyle halkın gönlünde taht kurabilir mi?" sorularına cevap aradıklarını belirtiyor.
     <br/>
     <br/>
     Değerlendirme sürecindeyiz
     <br/>
     <br/>
     Yaşanan süreci ve CHP'nin yapısını iyi gözlemledikten sonra karar vereceklerini belirtirken de ekliyor: "Gönlümden geçen, açılım ve değişim yapabilen, toplumla bütünleşebilen, Türkiye'yi AB sürecine taşıyabilecek 'çağdaş sosyal demokrat' anlayışın CHP'de yerleşmesi, bunun kendi liderini oluşturması ve çıkarması. Yani, ciddi bir sosyal demokrat anlayışı yerleştirebilmek. Parti için de mi, partiden ayrılarak mı? Şu anda, net olarak söyleyemiyorum."
     <br/>
     <br/>
     Derviş ve Livaneli muhalefetinin, sakin bir psikolojiyle hareket etmeyi tercih ettiği açık. Gürel de buna vurgu yapıyor: "Belki, Anadolu'ya çıkıp örgütle, vatandaşla, aydınlarla, sosyal demokratlarla değerlendirme yapmak lazım. Mücadele CHP içinde ortaya konabilir mi, yoksa bazı sosyal demokratların tarif ettiği gibi yeni bir sosyal demokrat harekete ihtiyaç mı var. Buna bakacağız. Parti içinde bu mücadeleyi vermeye hazır arkadaşlar varsa, mücadeleye burada devam etmek gerekir."
     <br/>
     <br/>
     CHP'nin misyonunu tamamladığı yönünde görüşler dile getirilmişti. Livaneli de bunlar arasındaydı. Gürel, bu noktada, CHP'nin çok önemli bir parti olduğu söylüyor önce. Ardından da, "Bu yönetim değiştiğinde CHP'ye oy veririm." diyenlerin çıkmasının vatandaş gözünde misyonun tamamlanmadığını ortaya koyacağını aktarıyor. Gürel, "O zaman, sıkıntı başka yerdedir." diyor.
     <br/>
     <br/>
     Liderlik ve yönetim anlayışının değişmesi durumunda CHP'nin güç kazanacağına inanan Gürel, "değişim arzusunun yüksek olduğunun kurultayda anlaşıldığını" ileri sürüyor. Partide değişim fikirlerine bir direnç sergilendiğini hatırlattığımızda "Siyasi Partiler Kanunu, oyunu kurma gücünü veriyor yönetime. Sonuç, bunun eseri mi, yoksa gerçekten bir direnç mi? Eğer, fikirsel bazda bir direnç varsa o ayrı. Yok, parti içi siyasetin getirdiği cilvelerin sonucuysa, o zaman farklı değerlendirmek lazım." karşılığını veriyor.
     <br/>
     <br/>
     Sol parti tutar mı?
     <br/>
     <br/>
     Gürel, konunun sırf 'parti kurma' ekseninde tartışılmasını da basitliğe kaçmak olarak görüyor: "Bu kadar basit olsaydı herkes siyaset yapardı. Esas olan Türkiye'nin ihtiyacı. Partiler bence kendi görüşlerinizi yansıtan araçlardır. Amaç ise ülkeyi ileriye götürmektir. Böyle bakarsanız, değerlendirme sürecinden sonra hangi yöne gideceğimiz gayet açık ortaya çıkar."
     <br/>
     <br/>
     Peki, Türkiye'de yeni bir sol parti tutar mı? Gürel, "Eğer, Türkiye'nin buna ihtiyacı varsa, ihtiyaç buysa neden tutmasın ki?" karşılığını veriyor. Ancak, ortada hem de başarısızlıkla neticelenmiş bir YTP örneğini hatırlattığımızda Gürel, "İhtiyaç varsa, bunu yapma iradesini gösterebilecek bir liderlik anlayışı varsa ve arkasında duracak arkadaşlar da varsa tutar." diyor.
     <br/>
     <br/>
     Görünen o ki, her ihtimalde de yolların ayrılması söz konusu.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19519), [web.archive.org (arşiv bağlantısı)](http://web.archive.org/web/20051226042927/http://www.aksiyon.com.tr:80/detay.php?id=19519)
