# Egemenliği AB ile paylaşırız

*Zekai Özçınar Bilinmeyen-tarih*

<div>
 <font>
  <img border="0" height="1" src="/web/20050122212903im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050122212903im_/http://www.aksiyon.com.tr/resim/513/18.jpg" vspace="5"/>
  </p>
 </font>
 <font class="content">
  “Zina tartışmaları sırasında düşüncemizi değil, pozisyonumuzu değiştirdik” diyen Mercan’a göre, AB’nin müzakere tarihi kararı Brüksel için bir samimiyet testi anlamına geliyor.
 </font>
 <br/>
 <p>
  <font class="content">
   AK Parti Genel Başkan Yardımcısı Murat Mercan, egemenliği Avrupa Birliği ile paylaşmanın bir sakıncası olmadığı görüşünde.
   <br>
    <br>
     ‘Zina krizi’nin Brüksel’de noktalanmasının ardından Türkiye-Avrupa Birliği ilişkileri yeni bir sürece girdi. Şimdilik masanın üstünde “yeni şartlar” görünmüyor; ancak masanın altı sırlarla dolu. Bu süreçte en zorlu sınavı, karar mekanizmasını elinde bulunduran AK Parti verecek. Alacağı sonuç, sadece ülkenin değil kendi geleceğini de belirleyecek. Peki, parti bu sınava hazır mı, stratejisi hangi duyarlılıkları barındırıyor? Türkiye’nin iç dinamikleri, özellikle askerin konumu süreci nasıl etkileyecek?
     <br>
      <br>
       Bütün bunları AK Parti Genel Başkan Yardımcısı ve İstanbul Milletvekili Murat Mercan ile konuştuk. Gördük ki, iktidar partisi ‘müzakere tarihi alınmasına’ odaklanmış. Müzakere masasına ‘zina krizi’ benzeri anlaşmazlıkların geleceği bilinse de ‘gemileri yakmış’ bu yolda. Mercan, gelinen noktayı “Zina olayında inançlarımızı değil, pozisyonumuzu değiştirdik. Türkiye’nin menfaatine, bundan sonra da pozisyonlarımızı değiştirebiliriz” sözleriyle özetliyor. Ardından cesaretle ekliyor: “Egemenliği AB ile paylaşmakta bir sakınca yoktur.”
       <br/>
       <br/>
       Kızılcahamam’ın oksijen yüklü çamları arasında gerçekleştirdiğimiz sohbette Mercan, zina krizi, AB ile ilişkiler, askerin konumu ve partideki gelişmeler konusunda ilginç açıklamalarda bulundu:
       <br/>
       <br/>
       -40 yıllık rüya, tren kazasına uğruyordu. Sahi, zina krizinin aslı neydi?
       <br/>
       <br/>
       Toplumun çekirdeği-atomu görüyoruz aileyi. Aile yapısını bozan unsurlardan biri, çoğunlukla erkeklerin eşlerine olan sadakatsizliğidir. Öyle bir maddeyle, yaptırımdan çok caydırıcılığı düşündük. İslam’ın tanımladığı zinadan farklıydı. Stratejik oyun değil sadece muhafazakar parti olmanın, siyaset anlayışımızın getirdiği doğal bir sonuçtu.
       <br/>
       <br/>
       -Bir strateji değil miydi?
       <br/>
       <br/>
       ‘Önceden kurgulanmış’ demek bence yanlış. Ha, sonra ne oldu? Bu maddenin ortaya çıkarttığı tablodan, usta bir siyasi hareketle Türkiye lehine netice elde edildi.
       <br/>
       <br/>
       -Ama bir geri adım söz konusu...
       <br/>
       <br/>
       Önümüzdeki dönemlerde de anlaşmazlıklar, farklı farklı pozisyonlar mutlaka olacak, müzakereler böyle devam edecek. Sonuçta ortaya bir çözüm çıkacak. Bu, tek başına ne AB’nin ne de Türkiye’nin istediği çözüm olacak. Bir siyasi partinin, kendi pozisyonunu savunması doğal; ama uzlaşma arayışına girmek de lazım. Olan bu.
       <br/>
       <br/>
       -Hükümet yıpranmadı mı?
       <br/>
       <br/>
       Kanaatim, ne dışta ne içte hükümetin yıpranmadığı. Çünkü, Türkiye müzakerelerin başlamasına kilitlenmiş, sürecin sekteye uğratılması istenmiyor. Krizden siyasi akılla çıkmak, Başbakan ve hükümete prim kazandırdı.
       <br/>
       <br/>
       -Sanki ortada bir çelişki var.
       <br/>
       <br/>
       Hiçbir zaman ‘zina suç değildir, suç olmamalı’ pozisyonuna gelmedik. Parti olarak hâlâ inanıyoruz ki, zina Medeni Kanun çerçevesinde suçtur, cezası verilmelidir. Ama bir uzlaşma yapıyorsunuz, bir noktayı halkın-sessiz çoğunluğun da onayıyla gündeminizden kaldırıyorsunuz. Değişiklik, düşüncemizde değil, vardığımız noktada.
       <br/>
       <br/>
       -Tümüyle vazgeçme yok mu?
       <br/>
       <br/>
       Tümüyle vazgeçme değil. İnançlarımızı, siyasi pozisyonumuzu ortaya koyuyoruz. Ancak, ülke menfaatleri eğer bunların uygulamaya geçmesi için uygun değilse o zaman inançlarımızı koruyarak pozisyonumuzu değiştiriyoruz.
       <br/>
       <br/>
       -Toplumun değişik kesimleriyle ya da AB ile tartıştığınızda (müzakerelerde benzer şeyler yaşanacak) da pozisyon değişiklikleri olacak mı?
       <br/>
       <br/>
       Buradaki temel bakışımız Türkiye’nin menfaati. Eğer, bir şeyi ülke menfaatine görüyorsak pozisyonumuzu değiştirebiliriz. Bunu böyle görmek lazım. İnandığımız değerlerden geri adım atma anlamında değil; ama ülkenin orta ve uzun vadeli menfaatlerine baktığımız zaman değişiklik olabilir.
       <br/>
       <br/>
       -Geçmişte bazı partiler bu şekilde yıprandı ama...
       <br/>
       <br/>
       Onların pozisyon değişiklikleri, kendi çıkarları doğrultusundaydı ve halk anlamamıştı. Halkın enteresan bir sağduyusu var, buna çok inanıyoruz.
       <br/>
       <br/>
       -AB, egemenliğin kullanılmasında daha etkili konuma mı geliyor, hükümet buna razı mı?
       <br/>
       <br/>
       AB iradesi, Türkiye’nin iradesidir. Hükümet, bu iradeyi paylaşmış, gereğini de  yapmıştır. Zaten, AB’ye girdiğiniz zaman, müktesebatı, anayasayı dolayısıyla egemenliğin paylaşımını ‘de fecto’ (fiili durum) kabul ediyorsunuz. 40 yıl önce, bu iradeyi ortaya koymuşsun. Yarın AB’ye gireriz, birtakım egemenlik haklarını paylaşırsın, bunda bir sakınca yok. Ben görmüyorum. Kaldı ki, bütün üye ülkeler paylaşıyor egemenliği. Avusturya’da aşırı sağ parti lideri Haider’in, Avrupa ayağa kalkınca başbakanlığı engellenmişti. Bunu kabul etmek durumundayız.
       <br/>
       <br/>
       -Peki, kırmızı noktalarınız yok mu?
       <br/>
       <br/>
       Bütün mesele şu: Egemenliğin paylaşımında ülkenin menfaatlerine, geleceğine yönelik tehditler-tehlikeler görürsen o zaman bu müzakereyi sürdürmez, kesersin. Böyle olursa, durumumuzu gözden geçiririz. Müzakerenin başlaması, illa bitip üye olmamız demek değildir. Kabul edilmeyen talepler olabilir. Önemli olan, müzakerelerin başlaması.
       <br/>
       <br/>
       -Türkiye’nin önüne yeni şartlar konulur mu?
       <br/>
       <br/>
       Kopenhag Kriterleri içerisinde hükümet bütün adımları attı. Uygulama konusunda bazı eleştiriler olabilir. Sistematik işkenceden bahsedildi. Devlet üzerine gitmiyorsa bu, sistematik işkencedir. Bunun olmadığı da deklare edildi. Masanın üzerinde, Türkiye’nin bir yükümlülüğü  kalmamıştır. Endişem yok. Artık, müzakere tarihi verip vermemek, Avrupa’nın sorunu haline geldi ve bu Avrupalı için bir medeniyet kararıdır, samimiyet testidir.
       <br/>
       <br/>
       -Üyelik için 2015 tarihi telaffuz ediliyor. Süre uzun değil mi?
       <br/>
       <br/>
       Avrupalı, ‘Sizin iki yılda yaptıklarınızı biz 15 yılda yapabildik’ diyor. Müzakere sürecini umulandan daha kısa sürede tamamlayabiliriz. Dönüşümünü öne çekebilir, altı-yedi yılda bitirilebilir. Yeter ki, bugün var olan siyasi irade, istikrar, liderlik ve önderlik devam ettirilsin.
       <br/>
       <br/>
       -Asker, Türk Ceza Kanunu (TCK) tartışmalarına dahil olmadı. Oysa, daha önce hassasiyet belirtilen düzenlemeler vardı. Bu alışık olmadığımız durum, askerin, artık  normal pozisyonunda kalacağını mı gösteriyor?
       <br/>
       <br/>
       Her şeyden önce, Türkiye’de taşlar yerine oturuyor. Konjonktürü bu kadar kırılgan, güvenliği bu kadar önemli, etrafı bu kadar tehditlerle çevrili olan bir ülkenin aslında, askeri gücünü gündelik siyasi polemiklere çekecek lüksü olmamalı. Elbette, herkesin birtakım görüşleri olacaktır, bu görüşler normal mekanizmalar çerçevesi içinde karşılıklı konuşulacaktır. Ama, sonuçta, eğer biz ‘egemenlik kayıtsız şartsız milletindir’ diyorsak, bu parlamenter demokrasiye inanıyorsak siyasi iradenin en büyük, en güçlü unsur olduğunu da kabul etmeliyiz. Türkiye’nin bütün güçleri, kendi görev alanlarında etkinliklerini artırarak devam ediyorlar.
       <br/>
       <br/>
       - ‘Sadece TCK’da değil, genelde böyle olmalı’ diyorsunuz.
       <br/>
       <br/>
       Elbette... Aslında, bunun örneklerini gördük. Tezkerede, Kıbrıs meselesinde. Bütün güçler, bu konularda çok iyi sınavlar verdi. Milli Güvenlik Kurulu’nun (MGK) yapısının değişmesi, ‘eve dönüş’ düzenlemesi, keza öyle. Bütün bunların, Avrupa üzerindeki etkisi çok büyük oldu.
       <br/>
       <br/>
       -Yani askerin AB’ye hazır olduğu inancı pekişiyor mu?
       <br/>
       <br/>
       Modernleşme sürecini başlatan unsur, aslında Silahlı Kuvvetler’dir. Yani, AB’yi istememe, Silahlı Kuvvetler’in kendi felsefesine ters. AB, Batılılaşma ve muasır medeniyet seviyesine ulaşmanın doğal bir sonucudur.
       <br/>
       <br/>
       -Başka konularda bir kriz çıktığında askeri devreye sokma girişimleri olabilir mi?
       <br/>
       <br/>
       Taşlar yerine oturmuştur, dedim. Halkın vazgeçemeyeceği unsur, ‘demokratik, sosyal, laik hukuk devletidir’ ve bütün siyasi partilerin birinci temel önceliği budur. Siyasi partiler arasında bu konuda herhangi bir fark yoktur. Kanaatim, gelinen noktada, dünya konjonktüründe bunlar tartışma konusu bile olmayacaktır. Türkiye’nin geleceğinde bu unsurların varlığının vazgeçilmezliği o kadar net ve açık ki, siviller koruyacağı için böyle bir ihtiyaç ortaya çıkmayacaktır.
       <br/>
       <br/>
       -28 Şubat’ın etkili ismi emekli Orgeneral Çevik Bir, ‘tarih alınmasa bile darbe olmaz’ şeklinde görüş belirtti. Bu sizi etkiledi mi?
       <br/>
       <br/>
       Eski vehimlerimizi, alışkanlıklarımızı, artık bir kenara bırakalım. Vizyonu ve geleceğe dönük projeleri olan, bölgesinde etkinliği gittikçe artan ülke haline geliyoruz. Kendi içinde bir uyum da sağlamış. Bu tür tartışmalar, büyük potansiyelin harekete geçmesini engeller. Olumlu gelişmeleri çekemeyen bir takım çevreler, bu tartışmaları gündeme getiriyor.
       <br/>
       <br/>
       -Geçmişin örnekleri hafızalarda yer etmiş.
       <br/>
       <br/>
       Geçmişte olan bazı olaylarla, bugünü ve geleceği yorumlamayı doğru bulmuyorum. Siyasal ve sosyal yapı değişti. Artık darbeler ile birtakım ayrılıkçı grupların, terörist örgütlerin o büyük geleceğine darbe vuracağına inanmıyorum. Sayın Bir’e katılıyorum, Türkiye, kendi kendisiyle uğraşmayı bırakıp, geleceğe, büyük projelerini hayata geçirmeye yönelmeli. Yeni alışkanlık oturdukça, biz o yakın geçmişi unutup çok iyi şeyler yapacak noktaya geliriz. Türkiye’de öyle bir yapı kurulduğuna inanıyorum ki, geçmişte yaşanan bazı anti-demokratik unsurlar bir daha hiç hayata geçmeyecek.
       <br/>
       <br/>
       -AK Parti ile ordunun kırmızı çizgilerinde farklılıklar da söz konusu...
       <br/>
       <br/>
       Bizim kırmızı çizgilerimiz, milletin ortalama değerleridir. Toplumun, geleneğiyle, göreneğiyle, değerleriyle, gelecek beklentisiyle ve hayalleriyle ilgili ne tür kırmızı çizgileri varsa bizim kırmızı çizgilerimiz de odur.
       <br/>
       <br/>
       -Muhafazakar- demokrat kimliğiniz oturdu mu, tanımlanabildi mi?
       <br/>
       <br/>
       AK Parti pratiği nasıl bir siyaset teorisine oturuyor? Bu teoriyi, akademisyenler ve araştırma kuruluşları üretecek. Bizi, ‘muhafazakar’, ‘İslamcı’ ya da başka bir şey olarak kategorize edenlere şaşıyorum.
       <br/>
       <br/>
       -Liderinin sürüklediği bir parti var ama altta tam homojen bir yapı gözlenmiyor. Bir potada erime ne zaman sağlanacak?
       <br/>
       <br/>
       Bu sözüm aslında kendim dahil birçok arkadaşımadır. AK Parti’yi eski geleneklerle yorumlamaya kalkmak, düşünme tembelliğidir. Bir pratikle ortaya çıktık, Türkiye’nin ortalama değerlerini temsil ediyoruz. Bu değerlerin içinde bazen birbirleriyle çelişen unsurlar da vardır. Bunları bir harmoni içerisinde eritebilen bir yapı hedefliyoruz. Ne zaman kemâle ereceğini söyleyemem, belki hiç ermeyecek. Çünkü, Türkiye’nin ortalama değerleri de değişiyor.
       <br/>
       <br/>
       -Dışişleri Komisyonu Başkanınız Mehmet Dülger, partiyi ‘pişmemiş aşureye’ benzetti.
       <br/>
       <br/>
       Aşure belki hiç pişmeyecek. Zaten piştiği anda statikleşir, yeni arayışlar içine girilir. AK Parti, kendi dönüşümünü ve gelişimini toplumsal beklentiler ve dinamikler içinde yapabildiği sürece 15-20 yıl iktidarda kalır.
       <br/>
       <br/>
       -Zina krizi sırasında konuşanlar çıktı. Mesela, Dülger. Belediyecilik zihniyetinden bahsetti. İçteki sıkıntı fırsat buldukça dışa mı yansıyor?
       <br/>
       <br/>
       Bir siyasi partinin liderlik kadrosu, karar organlarında yaptığı istişarelerden sonra bir konuda pozisyon aldıysa, aykırı düşünenler olsa bile parti içi disiplin olmalı. Çünkü parti içi karar mekanizmaları çalışıyor. Zina krizi sürecinde, birtakım arkadaşların açıklamalarını doğrusu anlamış değilim. Liderlik kadrosunun belirlediği siyasetin aleyhine söz söylemeyi etik olarak doğru bulmuyorum. Herkes aynı fikirde olmak zorunda değil. Ama karar alındıktan sonra kamuoyunda farklı görüntüler sergilemek kurumsallaşma mantalitesine ulaşamamanın bir göstergesidir. Ama, bunun bir öğrenme süreci olduğuna inanıyorum.
       <br/>
       <br/>
       -17 Aralık’ta müzakere tarihi alınırsa, o havayla bir erken seçimi gündeme getirir misiniz?
       <br/>
       <br/>
       Siyasetin eski manevralarını bizde bulamazsınız. Halkın bir erken seçime ihtiyacı var mı? Yoksa -ki bence yok- bunu niye gündeme getirelim? Eski alışkanlıkları devam ettirseydik, yerel seçimleri erkene alırdık. 3 Kasım’da iktidar olmuşsun, birbuçuk yıl sonra yapacağın seçim risktir. Yıpranma ihtimalin var. Bu milletin talebi yoksa erken seçim olmaz. Sürekli olarak anketler yapıyoruz, artık o soruyu sormuyoruz. Talep zaten kendiliğinden doğar,  sokağa çıktığında anlarsın. Başbakan, ülkeyi dolaşıyor, halkla bire bir irtibat kuruyor. Gazetecilik yapma alışkanlıklarının değişmesinde de fayda var.
       <br/>
       <br/>
       -Yani, basın AK Parti’ye mi uyacak?
       <br/>
       <br/>
       Hayır, Türk toplumuna ve dünyaya uyacak. AK Parti, liderlik, siyasi önderlik de yapıyor. Sadece toplumsal değişimleri izlemiyor, toplumsal değişimleri yönetiyor, toplusal talepleri harekete geçiriyor. Dinamiklerin önünde engel değil, o dinamikleri realize eden bir parti.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16480&yorum=2097), [web.archive.org (arşiv bağlantısı)](http://web.archive.org/web/20050122212903/http://www.aksiyon.com.tr:80/detay.php?id=16480&yorum=2097)
