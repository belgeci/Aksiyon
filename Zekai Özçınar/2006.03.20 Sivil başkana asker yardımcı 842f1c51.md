# Sivil başkana asker yardımcı

*Zekai Özçınar 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Halil Şıvgın, başkanlık sistemine geçildiğinde genelkurmay başkanının başkan yardımcısı olabileceği görüşünde.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070701005643im_/http://www.aksiyon.com.tr/resim/589/42.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Art arda ortaya çıkartılan sivil-asker karışımı çeteler, Şemdinli iddianamesi, Kara Kuvvetleri Komutanı Orgeneral Yaşar Büyükanıt, Genelkurmay başkanının kim olacağı Türkiye gündeminin tansiyonunu yükselten konu başlıkları kuşkusuz. Eski Bakan ve Turgut Özal liderliğindeki Anavatan Partisi'nde (ANAP) uzun yıllar yöneticilik yapan Halil Şıvgın da, gerilimlerin perde gerisinde cumhurbaşkanlığı seçimini arayanlardan. Sürecin büyük krizlere dönüşmesinin sistem değişikliği ile önleneceğini belirtiyor tecrübeli politikacı, cumhurbaşkanının halk tarafından seçilmesini, ardından Genelkurmay başkanının başkan yardımcılığı görevini üstleneceği Türkiye'ye has başkanlık modeline geçilmesini öneriyor.
   <br>
    <br>
     ÖZAL'IN İNCE POLİTİKASI
     <br/>
     <br/>
     "Bu benim düşüncem" dediği ilginç formülünü Aksiyon'a anlatan Halil Şıvgın, ara rejimler dâhil siyasetteki büyük çalkantıların cumhurbaşkanlığı kavgalarından kaynaklandığını anılarını katarak anlatıyor. 27 Mayıs darbesini daha çok dış gelişmelere bağlayan Şıvgın, 12 Mart için "cumhurbaşkanlığı krizidir" diyor. Dönemin cumhurbaşkanı Cevdet Sunay'ın görev süresinin uzatılmasının Meclis'te reddedildiğini, Faruk Gürler Paşa'ya verilen sözün tutulmadığını hatırlatırken de ekliyor: "Siyasiler, yine asker olan Fahri Korutürk üzerinde ittifak sağladı. Muhsin Batur, Tekin Arıburun, Faik Türün paşalar yarıştı. Kargaşalı süreç iki yıl önceden başlamıştı."
     <br/>
     <br/>
     Şıvgın'a göre, 12 Eylül darbesine giden süreçteki ana krizlerden biri cumhurbaşkanının bir türlü seçilememesiydi. Askerler ile siviller arasında da görüş ayrılıkları çıkmıştı. Yine, ihtilal lideri 7. Cumhurbaşkanı Kenan Evren'den sonra kimin geleceğine ilişkin belirsizliği ise Turgut Özal'ın 'akıl, feraset ve ince politikası' çözmüştü. Eski bakan, bu süreçte Özal'a 'başkanlık sistemine geçecek yapıyı kuralım, Anayasa'yı değiştirelim' önerisini götürdüğünü açıklıyor: "300 milletvekiline ulaşmamız için transfer gerekiyordu. 'Şimdi erken' dedi. Eğer, Anayasa'yı değiştirecek çoğunluğa ulaşsa Evren'in baskısı artacaktı. Özal bunu gördü."
     <br/>
     <br/>
     ÖZAL’IN ÇEVRESİ
     <br/>
     <br/>
     Merhumun cumhurbaşkanı seçilmesi süreci de sancılıydı Şıvgın'a göre, "Özal'ın götürülmesi kafaya konulmuş ve etrafı da onu hatalara sürüklüyordu." Demirel, Ecevit, Erbakan ve Türkeş'in siyasi yasaklarının kaldırılmasının referanduma götürülmesi hatalardan biriydi. Keza, 1989 mahalli seçimleri öncesinde zam isteyen çalışanlara "Vermem" denilmesi de. Seçim sandıklarının açıldığı gece Başbakanlık Konutu'nda gördüğü manzarayı şöyle özetliyor Şıvgın: "Masanın üstünde baklava kutuları vardı. 'Bu ne, kaybedeceğimiz seçimi mi kutluyoruz? Bari kaldırın da gazeteciler görmesin' dedim. Güneş Taner itiraz etti."
     <br/>
     <br/>
     Özal Köşk'e adaylığını açıkladığında, parti içinde 'aday olmasın' tartışmaları körüklenmişti. Şıvgın, "Sırtında taşıdığı insanlar şu veya bu sebeplerle oy vermedi.  Zor muvaffak olduk. Gerçi, cumhurbaşkanı olunca da, partiyi iyi idare edemez hale geldik." diyor. Özal rahmetli olduğunda Süleyman Demirel Çankaya'ya gözünü dikmişti. Şıvgın, dönemin Meclis Başkanı DYP'li Hüsamettin Cindoruk'a "Bizim hatamıza düşmeyin; Demirel'i çıkarmayın Çankaya'ya. Ya siz ya başkası olsun." dediğini belirtiyor: "Cindoruk, Demirel'in önünü kesemeyeceğini, başbakan da olmayacağını söyledi. Demirel seçildi. Sonra, malum krizler. 28 Şubat, Demirel'in yeniden seçilme girişimi, Çevik Bir Paşa'nın cumhurbaşkanlığı niyeti. Bütün bu süreçler ekonomik krizi körükledi."
     <br/>
     <br/>
     Şıvgın, bugün yaşanan tartışmaları ise cumhurbaşkanlığı seçiminin öncü krizleri sayıyor. Ona göre, bu Meclis 5 yılı dolduracak ve cumhurbaşkanını seçecek. Ya Başbakan Erdoğan aday olacak ya da göstereceği bir isim seçilecek. Ancak, kendisi ısrarcı olursa hem krizler körüklenecek hem de AK Parti üzerinde oynanacak.
     <br/>
     <br/>
     Şıvgın, Erdoğan'ın önünde çözüm yolları bulunduğunu söylerken Özal'a götürdüğü öneriyi yineliyor: "Cumhurbaşkanını halk seçmeli, kimse itiraz edemez. Mevcut ve gelecekteki krizler böyle çözülür. Erdoğan kuşatma altında, çemberden bununla kurtulur. Anayasa değişikliği ile mümkün. Anavatan destek verir. CHP de vermeli. Burada, 'yüzde 65 Erdoğan'a karşı' görüşünü savunan Deniz Baykal'ın bile seçilme şansı var."
     <br/>
     <br/>
     TÜRKİYE'YE ÖZGÜ BAŞKANLIK
     <br/>
     <br/>
     Diğer yandan, cumhurbaşkanını halkın seçmesini sistem reformunun yani başkanlık sistemine geçmenin yumuşak yolu olarak görüyor Şıvgın, Türkiye şartlarına uygun başkanlık sistemine geçilmesinden yana. Önerdiği başkanlık modeli ise gerçekten özgün: "Başkan ve iki yardımcısı bulunacak. Yardımcılardan biri seçimle gelecek. Diğer yardımcı, o günkü genelkurmay başkanı olacak. Bu sıfatıyla, güvenlikten sorumlu olacak."
     <br/>
     <br/>
     Peki, böyle bir model sivilleşme yolundaki adımlarla nasıl uyuşacaktı? Şıvgın önce, "Bu benim tezim, tartışılsın" şeklinde karşılık veriyor, ardından da ekliyor: "Olağanüstü dönemlerde ordu zaten görev üstleniyor. Ülkenin olağanüstü durumlara düşmeden yönetilmesine kafa yoruyoruz. Ülke şartlarında başkan ile genelkurmay başkanı arasında aracı bulunmamalı. İkisinin yakın ilişkisi, demokrasi açısından da sağlıklıdır. Genelkurmay başkanı hukuken ve fiilen bugün de güvenlikten sorumlu. Bu modelde, başbakanın emirlerini takip edecek."
     <br/>
     <br/>
     Şıvgın, önerisinin garip karşılanacağını itiraf etse de, çözümü 'eninde sonunda başkanlık sistemine geçmekte' görüyor.
     <br/>
     <br/>
     <br/>
     <br/>
     İŞTE ŞIVGIN'IN REÇETESİ
     <br/>
     <br/>
     -Cumhurbaşkanını halk seçsin. Yüzde 51 oyu alan Çankaya'ya çıksın. İş ikinci tura kalırsa, en fazla oyu alan iki aday yarışsın.
     <br/>
     <br/>
     -Milletvekilli seçimleri de, dar bölge iki turlu olsun. Birinci tura katılan partiler, Türkiye genelinde aldıkları oy oranlarına göre milletvekili çıkartsın. Böylece bütün görüşler, bir iki milletvekiliyle de olsa Meclis'te temsil edilir. 600 sandalyeli bir parlamentoda bu şekilde seçilmiş 150 kadar Türkiye milletvekili olur. İkinci turda ise en fazla oy alan iki parti yarışır. Halk oy verdiği partiden istediği adaya da tercih kullanır. Böylece, başkanlık sisteminin altyapısı oluşur.
     <br/>
     <br/>
     EVREN: ÖZAL CİN GİBİ TOP ÇEVİRİYOR
     <br/>
     <br/>
     Halil Şıvgın, Özal'ın cumhurbaşkanlığı yolunda Kenan Evren engelini nasıl aştığını anekdotlar vererek açıklıyor: "1989'da Kenan Evren'in görev süresi bitiyordu. 1987'de 292 milletvekili kazandık. Özal, hükümeti kurma görevini almak için gittiğinde Evren, "Bu defa cumhurbaşkanı da seçilecek. Ne düşünüyorsunuz?" demiş. "Tabii ki, sizi düşünüyoruz." karşılığını alınca üstelemiş: "Nasıl yapacaksınız, Anayasa'da engel (cumhurbaşkanı ikinci kez seçilemez) var." Özal da, "Anayasa'yı değiştirerek." demiş. Hatta, Köşk'te görevli Muzaffer Başkaynak Evren'in talimatıyla yaptığı çalışmayı Özal'a getirmiş. Ancak, ses çıkmayınca Evren'e giderek, "Paşam zaman yaklaşıyor. Ne zaman yapılacak, Özal ile görüştünüz mü?" diye sormuş. Evren, şunu söylemiş: "Görüşmelerimizde cumhurbaşkanlığına yaklaştırıyoruz, o konuyu değiştiriyor. 'Ne yapıyorsunuz?' diye soramıyorum bir türlü. Cin gibi top çeviriyor. 'İkinci defa istiyor' düşüncesine kapılmasın diye söyleyemiyorum. Sıkıştım kaldım.' Yani, Özal sürekli konuyu değiştirmiş. Evren de net konuşamamış. Neticede süresi doldu, zaman kalmadı. Özal oturdu."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23639), [web.archive.org (arşiv bağlantısı)](http://web.archive.org/web/20070701005643/http://www.aksiyon.com.tr:80/detay.php?id=23639)
