# Dayağın hasını yurtta değil siyasette yedim

*Zekai Özçınar 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir 10 Kasım’da doğdu Mustafa Düz, ama iki kardeş daha vardı yanında. İsimler doğum gününe uygundu: Gazi, Mustafa, Kemal... Gazi, yaşamadı. Mustafa ile Kemal ise 6 yaşından itibaren ‘ne yaşar ne yaşamaz’ı oynadı. İkisi de yetiştirme yurdunda büyüdü. Mustafa Düz’ü yıllar sonra bütün Türkiye tanıdı. Aralıksız 10 yıl yurtlarda kalan Mustafa Düz, “Dayağın hasını yurtlarda değil, siyasette yedim.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070810051446im_/http://www.aksiyon.com.tr/resim/570/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Doğrusu, değişik alanlarda başarılara imza atmış bazı isimlerin ‘yetiştirme yurdu’ sakini olduğu, düne kadar pek bilinmiyordu. Hayatlarının bir dönemine ait sırlar, ancak ‘insanlık’ denen mefhumun ayaklar altına alındığı Malatya Çocuk Yuvası’ndaki skandal patlak verince aralanabildi. Şükriye Tutkun gibi tanınmış sanatçıların yanı sıra önemli makamlarda topluma hizmet veren kimileri, körpe yıllarında ‘aynı dramı yaşadıklarını’ açıklama cesaretini gösterdi. Kuşkusuz, ‘dehşete düşüren’ görüntülerin geçmişe götürdüğü doktor, hâkim, emniyet müdürü, işadamı, sanatçı ve daha niceleri dolaşıyordu aramızda.
   <br>
    <br>
     Anne bizi bırakma
     <br/>
     <br/>
     Eski DSP İstanbul Milletvekili Mustafa Düz, onlardan sadece biri. Tam 10 yıl yetiştirme yurtlarında kalan Düz, aynı zamanda yurtlardan Almanya’ya, oradan ticarete ve Meclis’e uzanan ‘hüzünlü’ bir hayat serüvenine de sahip. Malatya’da yaşananlardan etkilenmesi, elbette kaçınılmazdı. Nitekim, Aksiyon’a o ruh hâliyle konuştu.
     <br/>
     <br/>
     Aslında, hayata ‘bereketli’ sayılabilecek bir başlangıç yapar Mustafa Düz. Doğduğunda, yanında iki bebek daha dizilidir. Çünkü, annesi, üçüz doğum yapmıştır. Hem de, 1957’nin 10 Kasımı’nda; takvimin Atatürk’ün ölüm yıldönümünü gösterdiği gün. Aile, üçüzlere isim bulmakta zorlanmaz: Gazi, Mustafa, Kemal. Ancak, Gazi çok geçmeden ölür. Geriye, Mustafa ve Kemal kalır.
     <br/>
     <br/>
     Altı yaşına geldiklerinde, kader acı bir sürprizle karşılar onları. Bu kez, baba hayatını kaybedecektir. Üstelik, elde avuçta bir şey kalmaz. Acıya geçim derdi eklenir. Anne çaresiz, İş ve İşçi Bulma Kurumu’nun yolunu tutar. “Ancak yurtdışına giderseniz iş var. Başka türlü olmaz.” karşılığını alır. Beklediği karşılık bu değildir oysa. Öyle ya, yurtdışına gittiğinde, geride kalan iki çocuğu kime bırakacaktı? İlgililerin onun için de formülü hazırdı: “Devlet himayesine verebilirsiniz.” Anne için seçenek kalmamıştır. Almanya’da karar kılar. Mustafa ve Kemal’i ise Eskişehir Mahmudiye Yetiştirme Yurdu’na teslim eder.
     <br/>
     <br/>
     Daha altı yaşında olan iki kardeşin ‘yurt’ macerası böylece başlar. Tamamı erkek 200 çocuğun kaldığı yurtta, aile sıcaklığı artık çok uzaktadır. Gerçi, anne (hayattaki güvenceleri), senede bir yurda gelip bir aylığına da olsa onlarla kucaklaşmayı ihmal etmez. Ancak, her defasında dönmek zorundadır. Her ayrılış ise gözyaşı demekti: “Anne! Bizi bırakma.” Elde kalan, sadece rüyalarda giderilen özlem; bir de ‘anne-babasının verdiği çikolatayı yiyen çocuklara imrenip’ boynu bükük bakmaktı. Lafın özü, “O günler anlatılamaz, yaşanırdı.”
     <br/>
     <br/>
     Araya, bugüne tebessüm gönderen anılar sıkışmıyor değil. Hatta, bunlardan biri Mustafa’nın başından geçer. Yurtta gösterilen ‘Tarzan’ filminden diğerleri gibi o da etkilenir. Naralar atarak çıktığı ağaçtan ötekine sıçramaya çalışır ama yere düşer. Kolu iki yerden kırılmıştır. Kırıklar, ancak ameliyatla düzelir. Halen kolunda taşıdığı 10-15 santimlik ‘torba dikişi’ gibi iz de, o günün hatırasıdır.
     <br/>
     <br/>
     Milletvekilli oluyor
     <br/>
     <br/>
     Anaokulu ve ilkokulun ardından ortaokul çağına gelen Mustafa Düz ve kardeşi, bir yolculuğa daha hazırdır. Demiryolları Çıraklık Okulu’nu kazandıkları için 1969’da şehir merkezine, Eskişehir Yetiştirme Yurdu’na gönderilirler. Yine devlet himayesinde okulu bitirdiklerinde ise 16 yaşında yetişkindir ikisi de. 10 yıllık bir hasretin ardından aileyle yeniden kucaklaşma, işte bu dönemde olur. Anne ve çocukların imzasıyla, ‘devletin himayesinden çıkan’ Mustafa ve Kemal, Almanya’nın yolunu tutar.
     <br/>
     <br/>
     Yarım kalan eğitim burada tamamlanır. İş sahibi olur iki kardeş. Mustafa Düz, kendi işini kurar. 26 yıl sonra 1994’te Türkiye’ye döner. Hazır mutfak dolapları üreten bir firmanın mümessilliğini alır. Arçelik’in sattığı ‘nolse’ mutfak dolaplarını Türkiye’ye ilk getiren de odur. Düz, hayatının önemli dönüm noktalarından birini, bu dönemde yaşar. 1999 genel seçimleri gündemdedir. Muhasebecisinin DSP Kadıköy ilçe başkanı olan babasının zorlamasıyla milletvekilliği adaylık formu doldurur. Pek ilgilenmez ama bir süre sonra İstanbul 3. bölge 9. sıradan listeye konulduğunu öğrenir. Kendi ifadesiyle, “tesadüf eseri, tombaladan milletvekili çıkar.”
     <br/>
     <br/>
     Malatya’daki çocuk bendim
     <br/>
     <br/>
     Meclis’te geçen günleri de fırtınalıdır Düz’ün. Bir süre sonra parti yönetimi özellikle de DSP’nin o dönemdeki etkili ismi, eski başbakan yardımcısı Hüsamettin Özkan ile yıldızı bir türlü barışmaz. Halk Bankası’yla ilgili iddialar konusunda Özkan’a yüklenir. Af Kanunu’na muhalefet edince de DSP’den ihraç edilir.
     <br/>
     <br/>
     Talihsizlik, aktif siyaseti bıraktıktan sonra da peşini bırakmaz. Bugün bunu ifade ederken, “Vicdanım ve sorumluluğum gereği parlamenterliği en doğru şekilde yaptım. Bunun karşılığı, işim dahil çok şey kaybettim. Hayat standardım düştü. Milletvekilliği beni yıprattı, kıyma yaptı. Hayatta yemediğim dayağı, siyasette yedim.” diyor. İkinci eşinden de ayrılmış bu arada.
     <br/>
     <br/>
     Ancak, şimdilerde en fazla Malatya’daki olaya üzülüyor. Görüntüleri izlerken, ‘eski günlere kaydığını’ söylüyor: “Çocukluk günlerimi, o gün bir daha yaşadım. İnsan kopar gider ya, ambale oldum. Malatya’daki o çocuklardan biriydim sanki. Sonra, hâlime şükrettim. Beterin beteri varmış. Kim bilir, Türkiye’nin neresinde buna benzer neler yaşanıyor.”
     <br/>
     <br/>
     Dayak vardı ama...
     <br/>
     <br/>
     Düz, kötü örneklerin ortaya çıkmasının sorunun çözümü için fırsat olacağına inanıyor. ‘Bir musibet, bin nasihatten evladır’ sözünü hatırlatıyor. Ardından da, kendi dönemiyle bugünü kıyaslıyor: “1963’te yurda verildim. Şükrediyorum; devlet bizi sahiplenmiş. Sokağa, köprü altına bırakılmamışız. Şartlar, tabii ki zordu. Ancak, bugüne nazaran kalite varmış. Görevliler daha sorumluydu. Orada dayak yok muydu? 6-7 yaşlarında ele avuca sığmayan çocuklardık. Yani enerji var. Devamlı kavga eder, yaramazlık yapar, ağaç-cam kırardık. Tutamazsınız. Haliyle, cezalandırmak için tokat atarlardı, sopayla da döverlerdi. Ama, bu çağda olması dehşet verici.”
     <br/>
     <br/>
     Düz’e göre, çeşitli sebeplerle ortada kalmış çocuklara devletin kucak açması, sahip çıkması gerekiyor. Yetiştirme yurtları ise kanayan bir yaraya dönüştü ve bu yara bir an önce tedavi edilmeli. Bu çerçevede, yurtlar gözden geçirilmeli, yeniden düzenlenmeli, iyi denetlenmeli, iş yapan yöneticilere teslim edilmeli. Öncelikle toplumun bilinçlendirilmesini de isteyen Düz, çözüm yolunda en büyük görevin devlete düştüğü inancında: “Devlet dediğiniz, bir masa, bir sandalye. Masanın başında oturan sorumluluk taşıyan kaliteli bir insansa, aşağıdaki de iyi hizmet verir. Kalitesiz ve iş üretemeyen biriyse, bu alta yansır. Kaliteli devlet ve toplum için, kaliteli siyaset yapılması lazım.”
     <br/>
     <br/>
     Parçalanmış ailelerin çocukları
     <br/>
     <br/>
     Çocukların yetiştirme yurtlarına düşmesinin sebepleri arasında parçalanmış aileler başta geliyor. Mustafa Düz de, Türkiye’deki istatistiklerin bunu doğruladığına vurgu yapıyor. Ailelerin parçalanmasını ise ekonomik sıkıntılara bağlıyor. “Devlet tutuyor, koruyucu aileler için para veriyor. Aslında, ilk önce yapılması gereken, sosyal adaletin sağlanmasıdır. Ailelerin, insanca yaşayacakları gelir düzeyine ulaştırılması ve işsizliğe çözüm bulunmasıdır. Bizim ülkemizde ne yazık ki, hortumlardan, hırsızlıklardan devlet kendini toparlayamıyor.” diye yakınıyor. Bunun yanında, ekonomik darboğaza düşen insanların ‘bilerek boşanma’ yoluna başvurduklarına dikkat çekerek, “Göstermelik ayrılıklar sıkı yasal denetim ve ekonomik tedbirlerle önlenebilir” diyor.
     <br/>
     <br/>
     Düz, her şeye rağmen ailenin önemli olduğunu bir kez daha hatırlatıyor. Çocuğa en büyük ilgiyi anne ve babasının gösterebileceğini söylüyor: “Kimse çocuklara, annesi-babası gibi bakamaz. Aileleriyle sıcak yuvalarında olmaları en doğrusu. Kimsenin, yurtlara düşmesini istemem. Kolay değil. İnsanın, kendi anne-babasının elinde büyümesi farklı şey. Bir kızım var, okudu ve evlendi. Hiç ihmal etmedim. Ortada yaşadığım bir tecrübe vardı.”
     <br/>
     <br/>
     Balık tutmasını öğretin
     <br/>
     <br/>
     Yasalara göre, devletin iş bulmadan 18 yaşına gelen çocukları yurtlardan ayırmaması gerekiyor. Düz, iş güvencesine kavuşma bakımından olumlu bulmakla birlikte, bunun olumsuz etkilerine değinmekten geri durmuyor. Bu noktada, ilginç de bir öneri getiriyor: “İnsana balık tutmasını öğretmeniz lazım. Burada durmadan balık veriyorsunuz. Bu çocuk ister istemez almaya alışmış. Hep onu bekliyor, hayattan. Oysa, iyi eğitim verilirse, ‘Kendiniz başaracaksınız’ denirse, daha yerinde olur. Mesela, yurtlara yardım yapmak için gelenler var. Amaçları, çocukları sevindirmek. Yiyecektir, paradır. Müdüre güvenmiyor, kendi eliyle vermek istiyor. Çocuklar, gelenlere kollarını açıyor. Dışarı çıktıklarında da, herkes bir şey verecek diye umuyor. Bu yapılmamalı.”
     <br/>
     <br/>
     Yaşadıkları, Mustafa Düz’ü bir hayli yıpratmış. Şimdi, yeni başlangıç yapmak istiyor; yine ticareti düşünüyor. Geçmişiyle birlikte yürüyor, “yurtlardan, siyasetten sor beni” dercesine.
     <br/>
     <br/>
     YURTLARDAN CUMHURBAŞKANI DA ÇIKAR
     <br/>
     <br/>
     Mustafa Düz, yetiştirme yurtlarında büyüyüp belli makamlara gelenlerin çoğunlukla kendilerini gizlediklerini belirtiyor. ‘Aşağılanma’ korkusuyla böyle davranıldığına değinerek toplumu daha duyarlı olmaya davet ediyor: “Bu çocuklarımız yarın hayat kurtaran doktor, pilot, genel müdür olabilir. Onları, şimdiden aşağılamamalı, hor görmemeli.  Bilakis, ellerinden tutmalı. Kaldı ki, bu insanlar yarın milletvekili olabilir, başbakan da cumhurbaşkanı da.” Cumhurbaşkanlığı Köşkü’nde katıldığı kapalı bir toplantıda yetiştirme yurtlarında kalan çocuklara yıllar önce verdiği mesajları burada da tekrarlıyor: “Kendinizi açığa vurun. Bu, onurlu bir şey. Ben de sizin gibi yetiştirme yurtlarında yetiştim. Bakın, milletvekili oldum. İnancınızı asla yitirmeyin. Hedef belirleyin, sabırlı olun. Çok çalışın. İnanın, istediğiniz yerlere bir gün geleceksiniz. Kendinizi saklamayın, ifade etmekten çekinmeyin.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22809), [web.archive.org (arşiv bağlantısı)](http://web.archive.org/web/20070810051446/http://aksiyon.com.tr:80/detay.php?id=22809)
