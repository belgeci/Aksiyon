# Direndiğimiz için kuşattılar

*Zekai Özçınar Bilinmeyen-tarih*

<div>
 <font>
  <img border="0" height="1" src="/web/20050210174234im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050210174234im_/http://www.aksiyon.com.tr/resim/528/36.jpg" vspace="5"/>
  </p>
 </font>
 <font class="content">
  “Ben 16. Dereceden emekli memur Hüseyin Hilmi Efendi’nin oğlu Deniz. Biz paşa çocuğu, vali çocuğu değiliz; bu koltuklara mücadeleyle, kavgayla geliriz.” Çok değil dört yıl önce sarf etmişti CHP Genel Başkanı Deniz Baykal, uzun siyasi hayatını özetleyen bu sözleri. Şimdilerde yeni bir kavganın içinde. Hiddetli olduğu kadar iddialı da. İşi sıkı tuttuğu açıkça belli oluyor.
 </font>
 <br/>
 <p>
  <font class="content">
   Baykal, son 30 yıla 22 kurultay sığdırdı; kiminden galip kiminden başı eğik çıktı. ‘Kurultay kurdu’ sıfatı onu daha iyi tanımlıyordu ama ‘hizipçi’ ithamına maruz kaldı. 13. Olağanüstü Kurultay’a da işte böylesi birikimle giriyor. Kolay lokma olmadığı da, daha şimdiden belli...  ‘Siyaset işçiliği’ ile bezenmiş bir taktikle rakiplerinin karşısına çıkması bunu ortaya koyuyor zaten. Taktiğini ise en azından parti tabanı ve delegelerin teğet geçemeyeceği, bir o kadar da ciddi tezlere oturtuyor: “CHP, rüşvete ve Türkiye’nin kuşatılmasına direniyor.”
   <br>
    <br>
     Baykal’ın kurultay stratejisi ile geleceğe dönük hedeflerinin ipuçlarını, parti genel merkezinde, kurmaylarından alıyoruz. Bunun ışığında hemen belirtelim, kaybedeceğini düşünmüyor Baykal, kendisini hedef alanlara ‘pabuç bırakmaya’ da hiç niyetli değil. Görünürdeki en dişli rakibi Mustafa Sarıgül’ün ise ‘şişirildiği’ görüşünde. Bu görüşünü de, “Halk peşindeymiş! Yaptığı 4 mitingde topladığı 3-4 bin kişiyle mi buna karar veriliyor?” sözleriyle özetliyor yakın çevresine. Yine, ‘Sarıgül’ün Başbakan Recep Tayyip Erdoğan benzeri bir rüzgâr yakalayacağı’ yönündeki tahminlere gülüp geçiyor. Çünkü, ona göre, “Başbakan Recep Tayyip Erdoğan’ın yakaladığı rüzgâr, merkez sağ ve din kimlikli siyasi akımların çökmesiyle ilgili. Sarıgül olayı ise farklı sürece işaret ediyor.”
     <br>
      <br>
       Rüşvetle vuruyor
       <br/>
       <br/>
       Tabii ki, rakibini yok saymıyor Baykal, Sarıgül hakkındaki iddiaları kurultay sürecinde sıkça gündeme getirmesi bundan. “Kurultayın öncelikli görevi, rüşvetçileri partiden temizlemek.” şeklindeki çıkışıyla kemikleşen ‘rüşvet ve yolsuzlukla mücadele’ söyleminin, delegeleri etkilediği de bir gerçek. Yeri gelmişken, Baykal’ın yakın çevresine, “O yolsuzluk kanıtlanacak. Parti içinde süngüleri düştü, kamuoyunda da düşecek.” dediğini ekleyelim.
       <br/>
       <br/>
       Diğer yandan, Baykal, “1 Mart tezkeresine (Irak politikalarına) karşı çıktığı için CHP’nin dış kaynaklı bir tertibe maruz kaldığı’ iddiasını sıkça tekrarlıyor. Kıbrıs başta olmak üzere Avrupa Birliği ile ilgili bazı konulardaki direncin, bu süreci hızlandırdığını da işliyor: “CHP dünya siyasetinin akışıyla ilgili Türkiye’ye biçilen rolü reddetti; birdenbire muhalefet hareketi parti içinde alevlendi. Türkiye kuşatılıyor, buna direnen tek kale konumundaki CHP’yi kuşatmaya ve etkisiz kılmaya yönelik bir tezgâh kuruluyor. İç ve dış güçler, kendi çizgilerinde bizim de değişmemizi istiyorlar. Partiyi bölemediklerini anladılar, içerden işgal etme çabasındalar.”
       <br/>
       <br/>
       Aslında, Baykal’ın bu sözlerinin anlamı çok açık; ‘Tezgaha ortak oluyorsunuz.’ uyarısıyla yükleniyor parti içi muhalefete. ‘CHP’yi teslim alamazsınız; parti, özüyle, kimliğiyle kendini korumak zorunda’ yollu meydan okuyuşu da, zincirin halkalarına ekleniyor.
       <br/>
       <br/>
       Büyük hesaplaşma
       <br/>
       <br/>
       Kurultay, tartışmasız büyük bir hesaplaşmaya sahne olacak. Herkes eteğindeki taşı dökecek, ardından belki de ‘bölünme ve tasfiye’ tartışmaları gelecek. Merak edilen konulardan biri, Baykal’ın, kurultayı göğüslemesi durumunda, ‘tasfiye’ anlamında bir operasyona girişip girişmeyeceği. Boyutunun ne olacağını kestirmek şimdiden güç; ama ‘siyasette daima belli bir fire olacaktır, içteki cerahatı temizleyeceğiz’ yollu açıklamaları, muhtemel operasyonu kuvvetlice işaret ediyor. Parti Meclis’i ve tartışmaların odağındaki Yüksek Disiplin Kurulu’nda ise vitrin değişikliklerinin gündeme gelmesi kaçınılmaz. Öyle ki, Baykal, ‘parti organlarını yeniden seçerek taze bir başlangıç yapma’ niyetini gizlemiyor.
       <br/>
       <br/>
       Sarıgül ve ekibinin kurultayda umduğunu bulamaması durumunda yeni bir oluşum için partiden kopup kopmayacağı da, diğer bir bilinmezi oluşturuyor. Baykal’ın, buna ilişkin büyük endişe taşımadığını söyleyebiliriz. Çünkü, ona göre, “Muhalefet diye ortaya çıkanların bir sosyal ve siyasal tabanı yok.” Baykal, Zülfü Livaneli ve yandaşlarına da “Parti için bugüne kadar ne yaptığına bakarlar’ diyerek selam göndermeyi ihmal etmiyor.
       <br/>
       <br/>
       Kafalardaki CHP kimliği netleşecek
       <br/>
       <br/>
       İzlenimlerimiz, ilginç bir ayrıntıyı daha içeriyor. ‘CHP’nin bu süreçten biraz daha yıpranarak çıkacağı’ yönündeki görüşlerin aksine Baykal, partinin kurultay sonrasında rahatlayacağına ve durulacağına inanıyor. CHP’nin yeni yol haritasının kodları ise kafasında. Kodlar, ‘mevcut çizgide’ devam edileceğini gösteriyor: “Bu çalkantı, bir netleşmeye yol açacaktır. Vatandaş, CHP’nin kimliğiyle ilgili ne yapmak istediğini kurultayda daha iyi görecek. Biz, Türkiye’nin sahibiyiz; Türkiye’nin değerlerini tam bağımsızlığını, ulusal bütünlüğünü, çıkarlarını savunuyoruz. Geçmişte, yanlış algılamalar vardı. CHP’yle ilgili kimlik kafasında değişecek vatandaşın. Türkiyelilik çizgisine sahip çıkma duygusu yerleşecek.”
       <br/>
       <br/>
       Baykal, bunun sandığa yansıyacağı inancını da taşıyor. ‘Solun, sosyal demokrasinin, büyük insan yığınlarının savunduğu görüşlere yakın’ düşüncesinden hareket ediyor. “Sandığa gitmemiş veya çeşitli sebeplerle sağa oy vermiş yığınlar ne yaptığımızı görecek. Bütün tezgahlara rağmen, CHP’nin bir güvence olduğunu şimdiden anlayanlar var zaten.” diye de ekliyor.
       <br/>
       <br/>
       Görünen o ki, Baykal, kendisini ya da ‘koltuğu’ değil CHP’yi, hatta onu da aşarak Türkiye’yi koyuyor masaya. Cepheyi genişletiyor, kurultay sonrası girişeceği hesaplaşma operasyonunun alt yapısını oluşturuyor aynı zamanda. Ne diyelim, gittiği yola baş koymuş bir kere.
       <br/>
       <br/>
       MUHALİFLER: OLMAZSA, GELECEK KURULTAY
       <br/>
       <br/>
       Baykal kanadı gibi muhalif cephelerdeki hazırlıklar da dört koldan sürüyor. Samsun çıkarması, destekçilerine göre, Mustafa Sarıgül için moral oldu. Ankara Milletvekili Muzaffer Kurtulmuşoğlu, “Çoban, ateşini yaktı. 13 ille konuştum, karasızlar hariç delegenin yüzde 75’i destek veriyor.” iddiasını ortaya atıyor. Kemal Derviş’in desteklediği Zülfü Livaneli ise Sarıgül rüzgarının önüne geçmeye çabalıyor.
       <br/>
       <br/>
       Bir araya gelmeyi başaramayan iki cephenin hedefi de, tüzükten kaynaklanan engelleri aşmak ve adaylık için gerekli 261 delege imzasına ulaşmak. Sayıları bin 249 olarak açıklanan delegelere ulaşma çabası, bu kaygının sonucunda kendini ele veriyor.
       <br/>
       <br/>
       Hem Sarıgül hem Livaneli taraftarlarının kafasında, kurultay kaybedilse bile partiden kopma gibi bir düşünce şimdilik bulunmuyor. Ortak düşünce ise, ‘en azından bir yıl sonraki kongreye güçlü girmelerini sağlayacak bir neticeye ulaşmak.’ Zülfü Livaneli ekibinden bir milletvekili, “Sağlıklı bir muhalif yapı oturtmak kazanç olacaktır” derken buna işaret ediyor. Buna karşın, ‘Baykal’ın yeniden ihraçları gündeme getirebileceği ihtimali’ özellikle Sarıgül cephesinde, hiç de göz ardı edilmiyor.
       <br/>
       <br/>
       Kurultaya, Baykal’ın 1999 seçimlerinden sonra bıraktığı genel başkanlık koltuğuna tekrar uzandığı kurultayın yapıldığı Ahmet Taner Kışlalı Spor Salonu ev sahipliği yapacak. Bu, bazıları için hoş bir tesadüf sayılabilir. Ancak, işin aslı hiç de öyle değil. Nasıl mı? İki tribünüyle ancak 2 bin 400 kişi alabilen salonun, bir tribünü delegelere ayrılacak. Ortaya ise, gazeteciler dışında kimse alınmayacak. Seyirciler ise diğer tribüne oturtulacak. Salon hakimiyetinin Baykal’da olacağını söylemekle yetinelim.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19418), [web.archive.org (arşiv bağlantısı)](http://web.archive.org/web/20050210174234/http://www.aksiyon.com.tr:80/detay.php?id=19418)
