# Yeni soydaş vizonu

*Zekai Özçınar 2004.07.12*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118224256im_/http://aksiyon.com.tr/resim/501/34.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Başbakan Erdoğan, Sofya’daki soydaşlara ‘marjinelleşmeyin’ mesajı verdi. Bu, Erdoğan’ın daha önce söylediği ‘etnik ve dini kimliklere dayalı siyaset anlayışının terk edilmesi’ sözleri ile örtüşüyor
 </font>
 <p>
  <font class="content">
   ‘Bulgaristan’daki camilerin içkili mekanlara dönüştürüldüğü’ haberleri, Türkiye gündemine bomba gibi düşmüştü. Geçmişin kötü anıları canlanmış, Todor Jivkov döneminde soydaşlara uygulanan asimilasyon politikaları hafızalarda tazelenmişti. Acaba, “Belene Kampı ve isim değiştirme” günleri geri mi geliyordu?
   <br>
    <br>
     Başbakan Recep Tayyip Erdoğan’ın Bulgaristan ziyareti, tam da bu endişe yüklü soruların gölgesinde gerçekleşti. Neyse ki, gölgeden kriz değil, tarihi seyri sıkıntılarla dolu Türk—Bulgar ilişkilerinin farklı bir yol aldığının işaretleri çıktı. Bir de Türkiye’nin ‘yakın çevresi’ne artık çok farklı yaklaştığının sinyaleri...
     <br/>
     <br/>
     Komşunun ciddi bir kabuk değişimi yaşadığı görüldü gezi boyunca... 1990’ların başında son bulan, baskı ve gözyaşı dolu Jivkov döneminin izleri bir bir siliniyor. NATO’ya üye olan, Avrupa Birliği (AB) üyeliği için 2007 yılına randevu alan bir ülke artık Bulgaristan. NATO ve AB rüzgarını arkasına alan ülkede, soydaşlar açısından da iyi bir atmosferin olduğu görülüyor. Türklerin partisi Hak ve Özgürlükler Hareketi (HÖH), hükümet ortağı. Türkler, parlamentoda 20 milletvekili ve kabinedeki iki bakanlarıyla ülke yönetiminde söz sahibi konumunda.
     <br/>
     <br/>
     Dini faaliyetler önemli bir  boşluk dolduruyor
     <br/>
     <br/>
     Kuşkusuz, bu rahatlama sadece siyasi alanla sınırlı değil. Dini ve kültürel hayatta da serbestiyet görülüyor. Sofya İslam Enstitüsü önemli bir boşluğu dolduruyor mesela. Ülkenin değişik yerlerindeki camiler, imam hatip okulları, yatılı ve yaz Kur’an kursları, Türkiye’de eğitim alan öğrenciler, Diyanet tarafından gönderilen din adamları ve maddi yardımlar Bulgaristan’daki dini ve kültürel alanda önemli hizmetleri ifa ediyor. Cem Vakfı Başkanı İzzettin Doğan’ın daha geçen hafta ‘Bektaşi’ soydaşların bulunduğu bölgede ‘cemevi’ temeli atması da bu tür çalışmaların bir başka örneği.
     <br/>
     <br/>
     Ancak, sıkıntıların tam manasıyla ortadan kalktığından bahsetmek bugün için zor. Cami tartışması, derinlerde yaşanan sancıyı ele vermeye yetiyor. Soydaşlar, Çingenelere uyarlanan AB kriterlerinden nasiplenmek istiyor. Başmüftü seçiminin tescil edilmemesi, iki başmüftünün daha ortaya çıkması, din hizmetlerinde kaynak yetersizliği ve bankalardaki paraların kullanılamaması sorunlar zincirinin halkaları. Türk yetkililer, Vahhabiliğin değişik organizasyonlarla halkı böldüğünü, misyoner faaliyetlerin ekonomik gücü zayıf soydaşlara yöneldiğini belirtiyor. Dini alandaki canlanmadan yerli halk da nasibini alıyor. Nüfusun çoğunluğunu oluşturan Hıristiyan Bulgarlar, dine yöneliyor. Kiliselerde onarım seferberliği başlatılırken, insanlar hafta sonları ibadethanelere koşuyor.
     <br/>
     <br/>
     Erdoğan’a sunulan rapor
     <br/>
     <br/>
     Sayıları 1.5 milyon olarak ifade edilen soydaşların din hizmetleri alanında yaşadığı sorunlar Bulgaristan Müslümanları Başmüftüsü Fikri Salih tarafından rapor halinde Erdoğan’a da sunuldu. İki sayfalık rapor, sancının boyutları ile Bulgaristan’daki Müslümanların durumunu gözler önüne seriyor. Rapora göre, başmüftülükle birlikte, 12 bölge müftülüğü, Yüksek İslam Enstitüsü, 3 İmam Hatip Lisesi, Kur’an kursları, bin 500 civarında cami ve mescit, binin üzerinde Müslüman Encümenliği yerel teşkilat olarak faaliyet gösteriyor. Her camide bir imam görev yapıyor. Kur’an kurslarında çocuklara temel bilgiler veriliyor. Bu hizmetler, Bulgar hükümeti mali kaynak sağlamadığı için bağışlarla yürüyor. Diyanet İşleri Başkanlığı’ndan yani Türkiye’den de yardım alınıyor.
     <br/>
     <br/>
     Milli Müslüman Konferansı tarafından seçilen Başmüftü Fikri Salih, tescil sorunu yaşıyor. İlgili merciler, seçimi henüz onaylamış değil. Bu durum, raporda “Sofya Şehir Mahkemesi, birçok tutarsız bahane öne sürerek bizleri dava açmaya sevk etti. Davalar, kasıtlı olarak ileri tarihlere erteleniyor. Dini topluluğumuz, bu yüzden gayr—ı resmi duruma gelmiştir” şeklinde ifade ediliyor.
     <br/>
     <br/>
     Ata yadigarı vakıf malları
     <br/>
     <br/>
     Müslümanlar, ata yadigarı vakıf mallarından yararlanamıyor. Raporda, mali açıdan rahatlamanın vakıf mallarının iadesiyle mümkün olacağı vurgulanırken, uzayan davaların bunu engellediğinden yakınılıyor. Önceki dönemden kalan 45 bin euro borcun ödenmesi konusunda da  Türkiye’den yardım bekleyen başmüflülük, Diyanet ile yaptığı anlaşmanın Bulgar makamlarca geçersiz ilan edilmesini de eleştiriyor.
     <br/>
     <br/>
     Ramazan ayında Türkiye’den gönderilen vaizler ile Türkiye’ye din eğitimi için gönderilen gerçlerin sayısının artırılmasının istendiği raporda, sigortası olmayan imamlara ücret ödenemediği, Yüksek İslam Enstitüsü’nün yeni binası için 110 bin euro gerektiği, bazı yerleşim birimlerinde cami bulunmadığı, bir çok yerde camilerin harap olduğu da dile getiriliyor. Rapor, “Sorunlara köklü çözüm ancak Dinler Yasası’nda yapılacak değişiklikle mümkün olacaktır” tespitiyle son buluyor.
     <br/>
     <br/>
     Diplomaside yeni dil
     <br/>
     <br/>
     Başbakan Erdoğan, kendisine aktarılan sorunlara kayıtsız kalmadı. Mesajını açıkça Bulgaristan Başbakanı Simeon Sakskoburggotski’ye iletti. İstanbul ve Edirne’deki Bulgar kiliselerinin onarıldığını hatırlattı ve aynı duyarlılığı Bulgaristan’daki Osmanlı—Türk eserleri için de istedi. Nazik ve diplomatik dil kullanırken soydaşları da uyarmayı ihmal etmedi: “İnançlarınıza sahip çıkın ama bulunduğunuz toplumun tepkisini çekmeyin, gerginliklere yol açmayın. Siyaset yapın ama bütün Bulgaristan’a seslenin, marjinalleşmeyin”
     <br/>
     <br/>
     Bulgaristan’da camilerle ilgili olarak yaşanan sıkıntı yeni değil. Aslında, çok sayıda Osmanlı—Türk eserinin içkili lokantaya dönüştürülmesi gibi olaylar yıllar öncesine dayanıyor. Mesala, geçenlerde öne çıkan Filibe’deki Taşköprü Camii’nin mülkiyeti, önce bir Çingene’ye, sonra bir Bulgar’a, ardından da bir İtalyan’a satılmış. Hak iddiasıyla yargıya başvuran Müslüman cemaat, belgeler komünist yönetim tarafından yok edildiği için henüz sonuç alabilmiş değil. Soydaşların, “Toplanan 250 bin dolar karşılığında Taşköprü Camii’nin sahibi görünen şahıstan satın alınması” şeklindeki önerisini Başbakan Erdoğan pek sıcak karşılamadı.
     <br/>
     <br/>
     Erdoğan’ın kullandığı dil, AK Parti hükümetinin yerleştirmeye çalıştığı yeni dış politika konseptinin bir uzantısı aslında. Konsept, tarihi ve kültürel bağlar sebebiyle kayıtsız kalınamayacak unsurlara ilgiyi ‘içişlerine saygı ve karşılıklı çıkarlar’ ışığında sınırlıyor, ‘anayasal vatandaşlık’ kavramını öne çıkarıyor. Yani, “çağın şartları” gözetilerek bağ korunurken, bu unsurlar bulunduğu yerin demokratik mekanizmalarından yararlanacak. Konunun ‘anayasal vatandaşlık’ boyutu, Erdoğan’ın Türkiye içine dönük olarak daha önce verdiği “etnik ve dini kimliklere dayalı siyaset anlayışının terk edilmesi” yönündeki mesajıyla da örtüşüyor (Mesajın hedefi ise cezaevinden çıkan ve etnik siyaset yapan eski DEP’li milletvekilleri ile DEHAP’tı).
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=12302), [web.archive.org (arşiv bağlantısı)](http://web.archive.org/web/20060118224256/http://aksiyon.com.tr:80/detay.php?id=12302)
