# Kanseri yenen vekil Çernobil'in peşinde

*Zekai Özçınar 2005.07.11*

<div bgcolor="#FFFEF6">
 <font>
  <img border="0" height="1" src="/web/20051220021601im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051220021601im_/http://www.aksiyon.com.tr/resim/553/30.jpg" vspace="5"/>
  </p>
 </font>
 <font class="content">
  Karadenizli sanatçı Kâzım Koyuncu’nun kanserden ölmesi, 19 yıllık ‘Çernobil’ tartışmasını alevlendirdi. İki yıl önce yakalandığı lösemiyi yenen CHP Zonguldak Milletvekili Harun Akın hastalığını Çernobil’e bağlıyor. “İçkim, sigaram yok ama yakalandık.Çernobil’den şüpheleniyorum.” diyor. Şimdi Harun Akın, Meclis’te bir araştırma komisyonu kurulması için hazırlık yapıyor.
 </font>
 <p>
  <font class="content">
   CHP Zonguldak Milletvekili Harun Akın, memleketinden de belli ‘Karadeniz çocuğu’. Bölgesini kasıp kavuran o amansız hastalığa (lösemi-kan kanseri) yakalandığında, daha Meclis’e geleli bir yıl bile olmamıştı. Neyse ki, kansere karşı verdiği mücadeleyi kazandı 42 yaşındaki genç politikacı, şimdilerde malum tartışmanın tam ortasında; Çernobil’i sorguluyor. Sağlık Bakanlığı’na yönelttiği soruya tatmin edici bir cevap alamadığına inansa da ‘pes etmiyor’; Meclis’in konuyu enine boyuna araştırması yolunda ter döküyor: “Sigaram, içkim yok. Hâlâ, Çernobil’den şüpheleniyorum. Karadeniz’deki vakaların sebebi, bilimsel olarak ortaya konmalı.”
   <br>
    <br>
     Çernobil Faciası, 19 yıllık bir kâbus ve tartışmanın adı. Ukrayna’daki Çernobil Nükleer Santrali 1986’da arızalandığında, sızan radyasyon bulutlarından Türkiye de nasibini almıştı. En fazla da Karadeniz illeri. O iller ki, bugün artış gösteren ‘kanser vakaları’ ile çalkalanıyor. Gerçi, dönemin bakanı Cahit Aral, hâlâ “Korkulacak bir şey yok.” diyerek çayını yudumluyor. Ancak, kimilerine göre, ‘patlamanın’ sebebi Çernobil’di.
     <br/>
     <br/>
     Harun Akın da, bölge milletvekiliydi; ‘ölümün soğukluğunu’ bizzat yaşamıştı ayrıca. Özellikle Karadenizli genç sanatçı Kâzım Koyuncu’nun (33) kanserden ölümesinin ardından alevlenen tartışmaya kayıtsız kalamazdı. Nitekim, hastalığı sırasında yaşadıklarını iki yıl aradan sonra ilk kez Aksiyon’a anlatırken çarpıcı açıklamalarda bulundu.
     <br/>
     <br/>
     Meclis’te yakaladı
     <br/>
     <br/>
     3 Kasım seçimlerinde milletvekili seçilen Harun Akın, 8 ay sonra yaşacaklarından elbette habersizdi. Aslında, hiçbir sağlık sorunu yoktu; 5-6 ayda bir check-up’tan geçiyordu. Tam iki yıl önce (2003) bu aylarda, Meclis Genel Kurulu’nda aniden fenalaştı. Yolunu tuttuğu hastanede yaptırdığı tahlillerden çıkan teşhis ise uykularını kaçırmaya yetecekti. Doktorları ‘kanser’ dediğinde 24 saat kendine gelemez. Diğer yandan ‘ağlayıp sızlamanın’ bir fayda getirmeyeceğinin de farkındadır. Eşi ve Prof. Dr. Muhit Özcan’la birlikte ‘sonuna kadar mücadele’ kararı alır.
     <br/>
     <br/>
     Ankara Üniversitesi İbn-i Sina Hastanesi Hematoloji Bölümü’nde, aralıksız sekiz ay yatağa bağlı kalır. Hastalık kadar tedavi süreci de zorludur. İlaç, kemoterapi ve radyoloji seansları art arda gelir. Saçları dökülür, zayıflar, yemeden içmeden kesilir. Ama, zamanla, çektiği sıkıntıların karşılığını alır. İyileşmeye başlamıştır, taburcu olur. Tedavi, raporlu olduğu üç ay boyunca da evinde sürer. Bir yılın sonunda ise bu kez müjdeli haberi yine doktorlardan alır. Kanseri yenmiştir! Normal bir insan olarak hayata ve Meclis çalışmalarına döner.
     <br/>
     <br/>
     Aradan tam iki yıl geçti. Harun Akın, artık bir şikayetinin olmadığını, hiçbir şey olmamış gibi yaşamaya devam ettiğini söylüyor. ‘Yaşam ile ölüm arasında gidip geldiğini, direğin doksanından döndüğünü’ hatırlatırken de, bir yıl daha takip edileceğini belirtiyor: “Üç ayda bir kanımızı alıyorlar, değerlere bakıyorlar. Çünkü, bilime göre, bir riskimiz var. Belli bir süre, bu lanet şey insanı yakalayabilir. Bu ayın sonunda iki seneyi dolduracağım. Kan kontrolleri de altı aylık periyotlar halinde olacak. Ardından seneye çıkacak. Üç sene sonunda da bitireceğiz.”
     <br/>
     <br/>
     Moral çok önemli
     <br/>
     <br/>
     Peki, Akın, kanseri yenmesini neye bağlıyor? Cevaba geçmeden bir itirafta bulunuyor. “Röportaj taleplerini kabul etmiyordum. Şimdi, durum değişti. İnsanlar, Aksiyon’u okurken moral bulsunlar istedim.” diyor. İşin sırrını ise şöyle özetliyor: “Tedavisi mümkün. Yeter ki, modern tıptan şaşma ve moralini yüksek tut. Tabii ki, gerisi Allah’a kalıyor.” Akın’a göre, moral gerçekten önemli. “Duyar duymaz, (Ben bittim arkadaş) dersen, milletle vedalaşmaya başlarsan, o gün, öldüğün gündür arkadaş.” sözleri de ona ait.
     <br/>
     <br/>
     Moralini hep yüksek tuttuğunu anlatıyor Akın, “Hasta olduğuma elbette üzüldüm. Her şey Allah’tan ve hepimizin bir günü var. Ancak, bu mücadeleyi vereceksin. Ben, çok yüksek moralle yaptım mücadelemi. Bütün hastalar, son ana kadar moralini yitirmemeli.” diyor. Bu noktada, sıkıntısına ortak olan eşi ve 13 yaşındaki oğlunun özverisi ile Zonguldak halkının destek ve dualarını ise anmadan geçemiyor: “Hasta, sadece doktor ve hemşireye bırakılmamalı. Ne olursa olsun maddi ve manevi dosta ihtiyaç duyuyorsun. ‘Ben bu işi kotaramayacağım’ dediğin anlar oluyor. Çok sıkıntılı bir durum. İster istemez aklına geliyor, moralin bozuluyor. Hastalığın adı bile insanı ürkütüyor, korkutuyor. Tedavi sırasında hücrelerin sıfıra çıkıyor. O anda kalecisiz maç oluyorsun, her türlü mikroba açıksın.”
     <br/>
     <br/>
     Harun Akın, ‘ailesi, Zonguldak ve hocalarının gayreti, Allah’ın yardımıyla sağlığına kavuştu’; ama, kendi deyimiyle “Biz yırttık, gerisi tufan.” diyemiyor. Kanser ve kanser hastalarıyla ilgileniyor. O günleri tekrar hatırlamak istemese de, yardım isteyenlere, önerilerini almak için gelenlere kapıyı açık tutuyor. Hatta, 7 yaşındaki lösemili bir hastanın tedavisiyle bizzat ilgileniyor.
     <br/>
     <br/>
     Meclis’e taşımaya hazırlanıyor
     <br/>
     <br/>
     Akın, önümüzdeki günlerde de ciddi bir dosyayı yani Çernobil’i Meclis’e taşımaya hazırlanıyor. Amacı ise Karadeniz hattı boyunca artan kanser vakalarının sebebinin net olarak ortaya çıkarılması. Akın, “Karadeniz boyunca ciddi artış var. Bize de geliyor bunlar. Çernobil ya da başka bir şey, Sağlık Bakanlığı dahil kimse cevap veremiyor. Artık, konuyu Meclis araştırmalı. Bir önerge hazırlıyorum. Kurulacak komisyon, hem Çernobil’in etkisini hem de Türkiye’nin kanser haritasını ortaya çıkaracak. Kanser hastalarının karşılaştığı maddi ve manevi zorluklara çözüm üretecek.” diyor.
     <br/>
     <br/>
     Unutmadan belirtelim, Akın, kendi hastalığı için de Çernobil şüphesi üzerinde duruyor. Facia yaşanırken Zonguldak’ta olmasını ve o havayı solumasını buna dayanak yapıyor: “Ben de, Çernobil’den şüpheleniyorum. Şüphem devam ediyor. Sigara içmedim, içkim yok. Ona rağmen yakalandık. Demek ki, seçim dönemi gerginlikleri ve Çernobil birleşince vücut yenilmiş. Çernobil’i suçlamakta biraz haklıyım. Yine de, bunun bilimsel olarak ispatlanması taraftarıyım.”
     <br/>
     <br/>
     Son söz: Sevgi
     <br/>
     <br/>
     Kanser sözcüğü, adı üstünde, yakaladığını derinden sarsan bir süreci ifade ediyor. Harun Akın da, yaşadığı tecrübeden etkilenmiş. Sohbetin sonunda verdiği, ‘hayata’ dair mesajlar bunu gösteriyor. Hayatın ilginçliklerle dolu olduğunu, kötü dönemlerin insanlara farklı pencereler açtığını belirtiyor: “Maddiyat, para, makam... İşte, milletvekili de, başbakan da, vatandaş da kanser oluyor. Yenemeyen, ölüp gidiyor. Sevgi yönümüz eksik. Kaybettiğimiz insanları defnederken, duygularımız kabarıyor. Mezardan ayrılınca yine kötülükler başlıyor. Biraz evvel yolcu ettiğimiz kişinin yerinde olabileceğimizi, iki dakikada  unutuyoruz. Oysa, unutmayacaksın. Çevreme telkinim bu.”
     <br/>
     <br/>
     <br/>
     <br/>
     SAĞLIK BAKANI AKDAĞ: “ÇERNOBİL’İ TESPİT MÜMKÜN DEĞİL”
     <br/>
     <br/>
     <br/>
     <br/>
     Sağlık Bakanlığı’nın, Harun Akın’ın yazılı soru önergesine verdiği cevap da, Çernobil tartışmalarının süreceğini gösteriyor. Çünkü, Bakan Recep Akdağ imzalı cevapta, “vakaların Çernobil kazasına bağlı olduğunun tespit edilemeyeceği” belirtiliyor. İşte, bakanlığın görüşleri:
     <br/>
     <br/>
     “Kanser hastalıklarının çoğu, uzun yıllarda (15-20) ortaya çıkar. Çernobil kazasının üzerinden 19 yıl geçti. Radyasyon etkisine bağlı olarak tiroit kanseri, lösemi ve beyin kanseri gelişebilmektedir. Elimizdeki mevcut kayıtlara göre, bölgede ve diğer bölgelerde bu tür kanserlerin görülme oranında değişiklik yoktur.
     <br/>
     <br/>
     100 bin nüfus için 1 vaka
     <br/>
     <br/>
     Zaten, kaza sonrasında ülkemize ulaşan radyoaktif yüklü bulutların bıraktığı radyasyon miktarına göre 50 yıllık süreçte 100 bin nüfus için bir vaka beklenmekte. Şu anki tekniklerle, hangi kanser vakasının santral kazasına bağlı olduğunun tespiti de mümkün değildir. Mevcut kanser kayıtlarına göre, bölgede ülke genelinden farklı olarak bir kanser artışı gözlenmiyor. Bölgenin kanser dağılımı, diğer bölgelerimize paraleldir.
     <br/>
     <br/>
     Ülkemizdeki kanser vakaları, 1982’den itibaren toplanıyor. Her ilimize ait veriler mevcuttur. Kanser haritası dediğimiz olgu, her yıl değişen kayıtlardan oluşmaktadır. Elimizdeki veriler, Çernobil’le ilişkili bir kanser artışı olduğunu kanıtlamıyor. Artış, sigara kullanım artışı ile ilişkilidir. Karadeniz Bölgesi’nde akciğer kanseri ilk sırada yer alıyor.
     <br/>
     <br/>
     Ülkemizde, dünya ile paralel olarak bir kanser artışı gözleniyor. Artış, tüm bölgelerimiz için geçerlidir. Bakanlığımız, Karadeniz bölgesi için özel bir çalışma başlatmıştır. Çalışmaya üniversiteler dahildir. Trabzon ve Samsun illerimizde ‘Aktif Kanser Kayıt Sistemi’ne geçilmiştir. Bu merkezlerin toplayacağı verilerle, Karadeniz’deki kanser dağılımını en doğru şekilde görmek ve takip etmek mümkün olacak.
     <br/>
     <br/>
     Anlatmaya çalıştığımız gibi, hangi vakanın Çernobil’e bağlı olduğunun tespit edilmesi günümüz bilgilerine göre mümkün olamamaktadır. Bu nedenle, ‘hastalığa yakalanan vatandaşlar’ için bir fon ayrılması anlamlı olmayacaktır. Bakanlığımız, halk sağlığını ilgilendiren bütün konularda gerekli hassasiyeti göstermektedir.”
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22106&yorum_id=1), [web.archive.org (arşiv bağlantısı)](http://web.archive.org/web/20051220021601/http://www.aksiyon.com.tr:80/detay.php?id=22106&yorum_id=1)
