# Başbakan Erdoğan: ‘Derin devlet’i emekliler tartışsın

*Zekai Özçınar 2005.04.18*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117191750im_/http://www.aksiyon.com.tr/resim/541/34.jpg" vspace="5"/>
   <!--- Resim Burada ---------->
  </p>
 </font>
 <font class="content">
  <b>
   ÖZEL RÖPORTAJ
  </b>
  <br>
   Başbakanlık Konutu’nda gündemdeki konuları Aksiyon’a değerlendiren Başbakan Recep Tayyip Erdoğan, derin devlet tartışmaları için ilginç bir yorum yapıyor: “Derin devleti emekliler tartışsın.”
   <br>
    Türkiye, hassas bir süreçten geçiyor ve ‘acil çözüm’ bekleyen sorunlarla boğuşuyor.
   </br>
  </br>
 </font>
 <p>
  <font class="content">
   Hem iç hem de dış politikadaki baş döndürücü hareketlilik, tam da bunun üstüne geliyor. Kuşkusuz, ‘dalgalı sularda gemiye yol aldırma sorumluluğu’ ise AK Parti iktidarında; daha doğrusu Başbakan Recep Tayyip Erdoğan’ın omuzlarında. ‘Taşıdığı yükün ağırlığı’nın farkında; ama, bundan rahatsızlık duymuyor: “Benim tek derdim ülkem.” Sadece, ‘ülke için iyi şeyler yaparken karşılarına bazı engellerin çıkarıldığından’ yakınıyor. ‘Derin devlet’ tartışmalarını da, böyle değerlendiriyor: “Bayram değil, seyran değil meselesi. Biz onu emeklilere bırakalım, onlar tartışsın. Halkın gündeminde, derin devlet, kontrgerilla yok.”
   <br/>
   <br/>
   Erdoğan ile kabulleri için kullandığı Başbakanlık Resmi Konutu’nda görüştük. ‘Aslanlı’ tabir edilen salon, tüm göz alıcılığıyla önümüzde seriliyor; fiziki görünümüyle, antik eşyalarıyla ‘estetik’ duruyor. Devlet Bakanı Beşir Atalay, AK Parti Genel Başkan Yardımcısı Akif Gülle, danışmanları Adana Milletvekili Ömer Çelik, Yalçın Akdoğan ve Nabi Avcı ile Basın Danışmanı Ahmet Tezcan her zamanki gibi Başbakan’a eşlik ediyor. Gerçi, 2,5 saati aşkın sohbetimizde, ‘Allah vergisi sarı-lacivert’ gözleriyle ‘Fener Fener’ diye bakan Cansu’yu da aramadık değil. Belli ki, yine firardaydı Erdoğan’ın sevimli kedisi, ortalıkta gözükmüyordu.
   <br/>
   <br/>
   Erdoğan, sorularımıza ‘içten’ cevaplar verdi. Lafı, kendi tabiriyle “18’in içinde dolaştırmadan” konuştu. İç siyasetten dış gelişmelere, sokak hareketlerinden Abdullah Öcalan konusuna, futboldan gündelik hayatına kadar. Hemen belirtelim, Erdoğan’ın kafasında ‘arzuladığı bir Türkiye manzarası’ var. Önce, onu tasvir ediyor; en hassas konular dahil, ‘kolektif akıl, sosyal sorumluluk ve uzlaşmayla’ bezenmiş bir anlayışın yerleşmesini istiyor. Kısa süre önce resmi ziyaret gerçekleştirdiği Norveç’ten çok etkilenmiş ki, orayı örnek gösteriyor, ‘siyasal olgunluk’tan bahsediyor. Bu noktada, hükümetin üzerine düşeni yapmanın çabası içinde olduğunu belirterek, önemli mesafeler alındığını da savunuyor. Ekonomideki olumlu gelişmeleri, rakamlar vererek anlatıyor. Tam da bu sırada, uzatılan ve “yılın ilk üç ayında 7,2 milyar YTL’lik faiz dışı fazla oluştuğu” bilgisinin yer aldığı bilgi notunu okuyor. Yüzü gülüyor.
   <br/>
   <br/>
   Önümüze takoz koymasınlar
   <br/>
   <br/>
   Elbette, Erdoğan için ‘yakalanan siyasi ve ekonomik istikrarın’ korunması da önemli. Medya, siyasi partiler ve toplumun her kesimini sorumlu davranmaya çağırması; ‘adımların, piyasalara ve istikrara etkisi hesaplanarak atılması’ yollu bir uyarıya ihtiyaç duyması o yüzden.
   <br/>
   <br/>
   Gerçekten de, yerinde bir uyarı. Çünkü, bugünlerde ‘tehlikeli’ gelişmelere ev sahipliği yapıyor Türkiye. Bayrak yakma girişimi, oluşan öfkenin Trabzon ve Sakarya’da sokağa taşması, bazı grupların ‘tahrik’ girişimleri yabana atılacak cinsten bir tablo vermiyor elbette. Peki, Başbakan, bu gelişmeleri neye yoruyor? Erdoğan’a göre, yaşananlar ‘provokatif olaylar silsilesi ve geçmiş alışkanlıkları bugünlere devşirme hareketi’: “80 öncesini yaşatmak isteyenler var. Ama, halkımız daha duyarlı hareket etmeli ve olaylara alet olmamalı. Güvenlik güçleri üzerine düşüne yapıyor. Legal örgütler, kutlamalarını illegal operasyonlara asla kurban etmemeli. Legal yapı içine gizleniyorlar. Milli beraberliğimiz, bütünlüğümüz ve ülkenin geleceğiyle ilgili bir olay. Hızla gittiğimiz bir anda birileri önümüze takoz koymaya kalkarlarsa, kusura bakmasınlar gerekeni yaparız.”
   <br/>
   <br/>
   Avrupa İnsan Hakları Mahkemesi’nin (AİHM) bölücübaşı Abdullah Öcalan hakkında vereceği ‘yeniden yargılanma’ kararı da, gerginlik doğurmaya aday. Konuyu sokağa taşımaya niyetli gruplardan bahsediliyor ayrıca. Başbakan Erdoğan ise kararın açıklanmasının ardından ‘yasal prosedür’ün işletileceğini belirtiyor önce. Ardından da ekliyor: “Kimsenin yargıyı etkileme hakkı yoktur. Biz Anayasa’ya uyacağız. Ondan sonrası yargıya aittir. O zaman, niçin geriyoruz ülkeyi? Yargı, kararını bağımsız iradesiyle verir. AİHM’de buna uyar, yapacağı bir şey yoktur. Bu bilinç halkta oluşmalı.”
   <br/>
   <br/>
   Üst kimlik anayasal vatandaşlık
   <br/>
   <br/>
   Bu arada, AB sürecinde yükselen değer olarak endişeyle karşılanan ‘milliyetçilik’e değinmeden edemezdik. Milliyetçiliğe ülkenin milli değerlerine sahip olma noktasında yaklaşıyor Erdoğan; etnik, bölgesel ve dinî unsurlara dayalı milliyetçiliği reddediyor. Her etnik kökenden ve dinî azınlıklardan insanı tanımladığını belirttiği ‘Anayasal vatandaşlığı’ üst kimlik olarak koyuyor. “Son zamanlarda geliştirilen, maalesef milliyetçilik adına bir fanatizmdir, bir şovenizmdir.” diyor.
   <br/>
   <br/>
   Malum, gündemle anlam kazanan bir diğer tartışma da ‘derin devlet’le ilgiliydi. Önce, eski Cumhurbaşkanı Süleyman Demirel, ‘derin devletin siyaset zafiyet gösterdiğinde devreye girdiğini’ söyledi. Kenan Evren, ‘12 Eylül darbesine haklılık kazandıran’ benzer görüşler sarf etti. Ardından, ‘derin devlet kontrgerilladır’ diyen Bülent Ecevit, yaşadığı tecrübeler ışığında farklı bir mecraya çekti tartışmayı. Artık soruyu tahmin edeceksiniz: “Derin devletle tanıştınız mı, sizin tanımınız nedir?” sorusuna gülerek cevap veriyor Erdoğan, “Valla, elimde bunu ölçecek kumpas şu anda yok. Olduğu zaman söylerim. Böyle bir tanımın içerisine de, daha çok tabii emekli olanlar giriyor. Muvazzaflar pek girmiyor. Biz, onu bırakalım yine emekliler yapsın.” diyor.
   <br/>
   <br/>
   Ecevit’in ‘tartışmanın, hükümetin iyi gittiği bir dönemde gündeme getirilmesini yadırgadığını’ da hatırlatıyoruz Erdoğan’a. Çarpıcı bir cevap daha alıyoruz: “Doğru. Bayram değil seyran değil meselesi, lüzumsuz böyle bir şeyin gündeme getirilmesi... Türkiye, bunların 12 Eylül öncesinde bedellerini ağır ödedi. Daha sonra yine benzer gelişmeler oldu. Türkiye’nin önüne bu tür, insanımızı da huzursuz eden, piyasaları olumsuz etkileyen gündemler getirilmemeli. Bunlarla uğraşmanın anlamı yok zaten. Biz şu anda ülkemizin huzuruna, ülkemizin aydınlık geleceğine neler katabilirizi konuşmalıyız. Bakınız, bizi yıpratmak isteyenler, açlık-yoksulluk sınırından bahsediyor. Niye? Çünkü, insanoğlunun en hassas olduğu yer orası (Midesini gösteriyor). Onun için dert, büyük maişet. Gidin yoklamayı yapın, kimse ne derin devleti ne de kontrgerillayı konuşur, bilir.”
   <br/>
   <br/>
   Siyasi olgunluk vurgusu
   <br/>
   <br/>
   Sohbetimizin ilerleyen bölümlerinde ‘siyasi olgunluğa’ vurgu yapıyor Erdoğan, bu kültürün yerleştirilmesi gerektiğini ekleyerek. ‘Ermeni soykırımı’ iddiaları karşısında sergilenen birlikteliği buna örnek gösterirken de “Son zamanlarda oluşturulmak istenen olumsuz havalar karşısında da, milletimiz, siyasi partilerimiz birlik/beraberlik içinde olmalı. Şimdi eski senaryolar gündeme getiriliyor. Ama bu senaryolara tok olan, itibarı artan bir Türkiye var.” diyor.
   <br/>
   <br/>
   İNANCINA GÜVENEN İNANÇ HÜRRİYETİNDEN KORKMAZ
   <br/>
   <br/>
   Başbakan Erdoğan, gündemdeki diğer konulara ilişkin de çarpıcı açıklamalarda bulundu...
   <br/>
   <br/>
   -Eleştireler karşısında zaman zaman sertleşiyorsunuz. Neden?
   <br/>
   <br/>
   Eleştirilerden istifade ederiz. Kolektif aklımızın bir unsurudur bu. Ama, adeta belden aşağı vuruşlar oluyor ki, bunda ülkenin kaybı vardır. Şimdi, ‘başmüzakereci’, sürekli ‘sıkıntı varmış’ gibi gündeme getiriliyor. Bu, toplumdaki olumlu havayı negatif istikamete çeker.
   <br/>
   <br/>
   -’İş takipçisi’ medya mensuplarından bahsettiniz.
   <br/>
   <br/>
   Gönül arzu eder ki böyle bir gölge hiçbir medya grubunun üstünde olmasın. Siyasette kirlilikten bahsederiz. Parlamento, güvenirlilik noktasında ilk 5’e girdi. Medya da kendini sorgulamalı.
   <br/>
   <br/>
   -Bu arada, muhalefeti de eleştiriyorsunuz?
   <br/>
   <br/>
   Sayın Baykal, 3 Kasım’dan sonra iktidara sağolsun vurmaktadır. Prensip edindik, mecbur kalmadıkça bu tür şeylerin içine girmeyeceğiz Baykal’la. Güçlü muhalefet isteriz. Ama, sanki farklı bir ülkenin iktidarıymış gibi edep adap dışında ifadeler kullanılması yanlıştır.
   <br/>
   <br/>
   -İmam-hatipler ve başörtüsüne çözüm bulunabilecek mi?
   <br/>
   <br/>
   Sanayicim, meslek mezunu istiyor. Konuyu evirip çevirip imam-hatiplere indirgediler. Misyonerlik meselesinden niye feryat ediyoruz? İnsanımıza dinini legal olarak, gerçek yönüyle öğretirsek, endişemiz olur mu? İslam’ı bilen birinin misyonere cevabı bellidir: "Hadi, sen onu sakla rafına koy." Şimdi ben, İncil’i okumaktan çekinmem ki, zaten okumuşum. İnancına güvenen inanç hürriyetinden de korkmaz. Ama, korkaklar, güvenemiyor. Zaafı olduğu için ‘din elden gidiyor’ diye bağırıyor.
   <br/>
   <br/>
   -Başörtüsü için bir mutabakat uzak mı?
   <br/>
   <br/>
   Çözülmeyecek sorunlar değil, çözülecek. Bir defa ‘laiklik elden gidiyor’ endişesini gündemde tutmak tehlikeli. Toplum artık bunu sindirmiştir. Önemli olan, Anayasa’nın 82. Maddesinin gerekçesindeki gerçek laiklik tanımını hayata geçirmek. Diyanet İşleri Başkanlığı ile ilgisi alakası olmayan kurumlar, Diyanet üzerinde egemenlik, baskı kurmaya çalışırsa, olmaz. Dindar insandan ülkeye zarar gelmez. Halktaki mutabakat parlamentoda da sağlanmalı. Baykal bunu görmeli. Yasama bunun zeminini nasıl oluşturursa, yargı ve adalet ona göre hareket edecektir.
   <br/>
   <br/>
   -ABD’yle ilişkiler normalleşme sürecine mi giriyor?
   <br/>
   <br/>
   ABD’ye yapacağım gezinin siyasi ve ekonomik boyutu var. Irak, Ortadoğu ve Afganistan’ı görüşeceğiz. Dünyanın beşinci ekonomi bölgesi Kaliforniya’ya bölgesine gideceğiz işadamlarımızla. İncirlik’le ilgili spekülasyonlar uydurma. Türkiye bağımsız bir ülkedir. Egemenlik haklarımızı korumak suretiyle, NATO çerçevesinde atmamız gereken adımları atarız. Lojistik destek falan, zaten  NATO çerçevesinde olan şeyler. Ermeni meselesinde gereken adımları atıyoruz. Aleyhte karar bizi üzer ama, bunun hiçbir yaptırımı olmaz.
   <br/>
   <br/>
   ERDOĞAN SAHALARA DÖNÜYOR
   <br/>
   <br/>
   -Ağır gündem, yüksek tempo gerektiriyor. Performansınızı neye borçlusunuz?
   <br/>
   <br/>
   Yediğimize içtiğimize dikkat ediyoruz. Sadece Pervari balıyla beslenmiyoruz. Yeri geliyor, bakıyorsun Anzer balı geliyor. Adıyaman’dan, Erzurum’dan geliyor. Gıdalarımızda, tabii mümkün olduğu kadar dostlarımızın, doktorumuzun tavsiyelerine uyuyoruz. Sebzeye önem veriyorum. Kırmızı et değil de, daha çok balık türünü tercih ediyorum.
   <br/>
   <br/>
   -Kaç saat uyuyorsunuz?
   <br/>
   <br/>
   Son zamanlarda uykuyu 6 saatin altına düşürmemeye çalışıyoruz. 6 saatin altına düşünce, sıkıntı oluyor gerçekten. O gün verimsiz oluyorsun. Ama şimdi biraz spora başladık. Bunu haftada üç gün, en azından devam ettirebilirsem iyi olacak. Sadece yürüme bandı değil, diğer aletli jimnastik vs. onlardan da istifade ederek yapıyorum. Kaslarda ciddi tembelleşme olmuş. Şimdi onları çalıştırmamız, esnetmemiz lazım.
   <br/>
   <br/>
   - ‘Çıkıp bir top oynayalım’ diyor musunuz?
   <br/>
   <br/>
   Şimdi ona hazırlıyor hocamız bizi. O işi halletsin de, maça çıktığımda haber veririm. Onu da beraber yaparız.
   <br/>
   <br/>
   -Cep telefonunuzu, gece saat 2’den sonra yastığınızın ucuna koyuyorsunuz. Hiç arayan oluyor mu?
   <br/>
   <br/>
   2’ye kadar arayan var da; başbakanlığım döneminde, bir kez Bingöl depreminde hariç, hemen hemen 2’den sonra arayan olmadı.
   <br/>
   <br/>
   -O, numarasını verdiğiniz telefon mu?
   <br/>
   <br/>
   Yok. O telefon kilitlendi artık, out oldu. Bir hafta 15 gün dayandı. Kurduğum bir özel ekibe o iş için verdim. Sonradan, arayan çok oldu, kaldıramadı ve kilitlendi.
   <br/>
   <br/>
   -Kitap okuyor musunuz?
   <br/>
   <br/>
   Özet. Bana özeti veriliyor, öyle okuyorum. En son, Andrew Mango’nun ‘Modern Türkiye’nin Kuruluşu’ kitabını bu şekilde okudum.
   <br/>
   <br/>
   -Sinemaya gidiyor musunuz?
   <br/>
   <br/>
   Maalesef. Düşünmekle ilgili değil de, zamanla ilgili bir konu. Son olarak ‘Son Samuray’ filmini izlemiştim. Oradaki azim, bir de tabii sadakat... Beğendim.
   <br/>
   <br/>
   -’Çöküş’ filmini izlemek ister misiniz?
   <br/>
   <br/>
   O işleri (Danışmanı Ömer Çelik’e dönüyor) Ömer takip ediyor, zeminini hazırlıyor. (Bu sırada Çelik araya giriyor: Doğan Hızlan’ın yazısını oku; ‘Çöküş’ü seyredersen Kavgam’ı okuyamazsın, Kavgam’ı okursan Çöküş’ü seyredemezsin’ diyor.)
   <br/>
   <br/>
   -İstanbullular için ‘Ankara’ya ısınamazlar’ denir. Sizde de böyle oldu mu?
   <br/>
   <br/>
   Bu soruyu kendime haram addederim. Çünkü, bu yola çıkarken ‘ısınmak veya ısınmamak’ diye ikilemin içinde olmadım. Bu işi başarmak için geldim. Bu, tabii şehirle bir arada yaşamaktan öte ülkemle bir arada yaşamak. Ankara’da yaşamak Türkiye’de yaşamaktır. Burada, bunun özetini görüyorum. Onun için, 81 vilayetin hepsine aynı şekilde ısınma mecburiyetim var. Bu, Ankara’da da,  Hakkari, Edirne ve Hatay’da da böyle olmak durumundadır. Şimdi, inşallah onu başarırız.
   <br/>
   <br/>
   -Şampiyonluk yarışında ipi kim göğüsler?
   <br/>
   <br/>
   Futbol matematiktir. Matematiksel olarak şampiyon olmadığın sürece ‘ben şampiyon oldum’ diyemezsin. İpi göğüslemede, son finiş anında yapılacak atak önemli. Oraya güçlü giren işi bitirir, yoksa kaybeder. Fenerbahçe’nin önünde üç final var. Beşiktaş, Galatasaray, Trabzon. Derbi maçlarda hasar görmemesi gerekir. Galatasaray birinci, Trabzon ikinci, Beşiktaş üçüncü derecede önemli.
   <br/>
   <br/>
   -Hasar görme anlamında mı?
   <br/>
   <br/>
   Olabilir. Derbi maçlarda her şey olabilir. Trabzon geldi, İstanbul’da Galatasaray’ı yendi. Başarılı olan maçı alsın ama, gönlüm Fenerbahçe’nin şampiyon olmasını ister.
   <br/>
   <br/>
   -Milli Takım finallere gidebilecek mi?
   <br/>
   <br/>
   Önümüzde önemli maçlar var. Yunanistan’ı kesin yenmeliyiz. Çok önemli bir maç. Arkadan Danimarka var. Ülkemizde oynayacağımız bu iki maçı almamız gerekiyor. Ukrayna’ya gideceğiz, her halûkarda puan kapmamız lazım.
   <br/>
   <br/>
   -Almanya yolu zorlu ama.
   <br/>
   <br/>
   Bu bir hava meselesi. Havayı yakaladığın anda, o gün karşında ne olursa olsun ezer geçersin. Ne getirir ne götürür belli olmaz. Milli takımımız 5 tane final maçı oynayacak. İkincilik çantada keklik değil. Yunanistan da, Danimarka’da iyi takım. Zorlu maçlar var.
   <br/>
   <br/>
   -Ersun Hoca tartışılıyor, Hakan Şükür olayı var. Ne düşünüyorsunuz?
   <br/>
   <br/>
   Bir başbakan olarak benim, o işlere girmem yanlış olur.
   <br/>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20914), [web.archive.org (arşiv bağlantısı)](http://web.archive.org/web/20060117191750/http://www.aksiyon.com.tr:80/detay.php?id=20914)
