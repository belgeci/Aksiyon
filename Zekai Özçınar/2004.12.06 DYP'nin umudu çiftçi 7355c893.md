# DYP'nin umudu çiftçi

*Zekai Özçınar 2004.12.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      9. Cumhurbaşkanı Süleyman Demirel, Adalet Partisi'ne genel başkan oluşunun 40. yılını kutladı geçtiğimiz hafta. Çoğu AP kökenli -aynı zamanda partiden dışlanmış- dava arkadaşlarına seslenirken ilginç mesajlar verdi.
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Demirel, 'DYP çatısında toplanma' çağrısı yaptı. 'Siyaset kurdunun' her sözü, her çıkışı yorumlanmaya değerdi. Nitekim öyle oldu, farklı yorumlar geldi: "DYP-ANAP bütünleşmesine takoz koyuyor. DYP Genel Başkanı Mehmet Ağar'ı, inceden inceye uyarıyor. 'Bensiz hesap yapılmasın' mesajı veriyor." Aslında, ipucu, Danışmanı Türker Sanal'ın 'Çankaya Köşkü'ne çıktığında şapkası sağ elindeydi, yine sağ elinde." sözlerinde. Anlaşılan, Demirel bir misyon yüklenmiş, bakalım şapkanın altından ne çıkacak.
   <br>
    <br>
     Peki, DYP ne âlemde? Geleneksel tabanı tarım kesimindeki hoşnutsuzluktan puan çıkarıyor; AB'yle ilişkilerdeki son gelişmelere 'milli' tonu ağır basan bir tavır alıyor ve ANAP'ı bünyeye katmayı hedefliyor. Bir kenarda bekleyen eski isimler ile birleşme olmasa bile bazı ANAP'lılara kapı açılacağı da konuşuluyor. Reha Çamuroğlu'nun aralarında bulunduğu bazı yöneticilerin istifası ise parti içindeki sıkıntıların habercisi. Bu arada, Ağar'ın eski DEP'li Leyla Zana ve arkadaşlarıyla görüşmeye yeşil ışık yakmasına burun bükenler olmuş.
     <br>
      <br/>
      <b>
       ANAP'ta son tango
      </b>
      <br/>
      <br/>
      Gerçi, 'Yaşar ne yaşar ne yaşamaz' sözü durumunu özetliyor ama ANAP da hareketli. DYP'yle bütünleşme girişiminin mimarı Nesrin Nas'ın istifasının ardından yeni genel başkanını arıyor. Nejat Arseven ve Lütfullah Kayalar başta, çok sayıda isim telaffuz ediliyor edilmesine ama görünen o ki, ANAP, kendi fişini çekmeye artık razı. Bir şartı var yalnız: Merkez sağın yeni bir partide bütünleşmesi.
      <br/>
      <br/>
      <b>
       MHP'de sancı
      </b>
      <br/>
      <br/>
      AB'ye en net tavır koyan parti MHP, 17 Aralık sonrasına hazırlanıyor, AB karşıtı cephenin yöneldiği adres olmayı hedefliyor. Ülkücü camiadaki 'kurşunlama' iddialarına varan iç çekişmeler ise baş ağrıtıyor. Ümit Özdağ, Namık Kemal Zeybek ve Ramiz Ongun gibi isimler, Devlet Bahçeli'ye karşı taban desteği arıyor.
      <br/>
      <br/>
      <b>
       SP'nin hedefi AK Parti
      </b>
      <br/>
      <br/>
      ABD'nin Irak ve Felluce'de yaptıklarını protesto mitingi, Saadet Partisi'ni (SP) sahneye çıkarmaya yetti. SP, AB karşıtı cephede. Siyaset yasağından kurtulmaya çalışan Necmettin Erbakan'ın gözü, elbette AK Parti'nin içinde.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18889), [web.archive.org (arşiv bağlantısı)](http://web.archive.org/web/20060426190014/http://www.aksiyon.com.tr:80/detay.php?id=18889)
