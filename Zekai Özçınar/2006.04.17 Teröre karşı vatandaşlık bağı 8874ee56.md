# Teröre karşı vatandaşlık bağı

*Zekai Özçınar 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Terör ateşini söndürmeye yönelik arayışlar gündemde. Demokratikleşme sürecinin sürmesi ve vatandaşlık bağının güçlendirilmesinde uzlaşma var.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070630174524im_/http://www.aksiyon.com.tr/resim/593/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Nadastan' çıkan PKK terörü, yeniden Türkiye'nin gündemini esir aldı. Şimdi, herkes 'ülkeyi sarma' riski taşıyan bu ateşi söndürebilecek çarelere kafa yoruyor. Çözümün önünde ciddi engeller bulunsa da, 'demokratik sürecin yara almaması, vatandaşlık bağının güçlendirilmesi' ortak görüş.
   <br>
    <br>
     'Etnik teröre' karşı 22 yılda atılan, güvenlik ve demokrasi patentli onca adıma rağmen bir türlü sonuç alınamıyor. Bu defa kafalar karışık. Özellikle de, şehit cenazeleriyle kıskaca giren çözüm makamı siyasetin. Kuşkusuz, iş öncelikle AK Parti'ye düşüyor. Bunun farkında olan hükümet, Terörle Mücadele Kanun Tasarısı'nı (TMKT) gündeme aldı. Bir yandan da ekonomik ve sosyal paketler üzerinde çalışıyor. Güvenlik ve demokrasi ilişkisini dengelemeye çalışıyor. Radikal reformlar, şimdilik gündemde değil. Zaten, "Seçimin yaklaştığı, hassasiyetlerin öne çıktığı bir dönem için zayıf ihtimal" deniliyor. Ak Parti Genel Başkan Yardımcısı Nihat Ergün de, havayı özetliyor: "Demokrasi ihmal edilmeyecek ama bundan sonra yapılacak iş, demokrasi alanında gerçekleşen reformları hayatın parçası haline getirmektir."
     <br/>
     <br/>
     Başbakan Erdoğan'ın söylem bazında yürüttüğü strateji dikkat çekiyor bu arada. 'Kürt sorunu' ve 'Türk vatandaşlığı' çıkışlarına karşın, radikal taleplere sert çıkıyor Erdoğan; bir AK Partilinin ifadesiyle böylece "Anadolu'nun iki ucunun etnik siyasetlerin etkisinde kalmamasını, vatandaşlık bağında bütünleşmesini" hedefliyor. AK Partili Ergün'ün yaklaşımı bununla örtüşüyor: "Tarihten gelen vatandaşlık bağları güçlendirilmeli. İzlediğimiz politika, Türkiye'nin doğusu ile batısını vatanseverlik potasında eritmeye yöneliktir."
     <br/>
     <br/>
     <b>
      SİYASET BÖLGEDE GÜÇLENMELİ
     </b>
     <br/>
     <br/>
     Güneydoğu ve bazı Doğu illerinde, siyaset ayrı bir sancı yaşıyor. Siyasi partiler, neredeyse bölgeyi terk etmiş, gözden çıkarmış görüntü veriyor. Meydan, etnik kimliği öne çıkaran DTP'ye bırakılmış neredeyse. Bir de AK Parti var. 2002 ve 2004 seçimlerinde boşluğu AK Parti'nin doldurduğuna değinen Nihat Ergün, şu izahı getiriyor: "AK Parti, bölgede DTP'nin etkisini kırıyor. Halkın aşırılıklara yönelmemesi için diğer siyasi partiler de, orada olmalı. Bir parti, Doğu'dan da Batı'dan da oy alabilmeli." CHP Hakkari Milletvekili Esat Canan ise partisini eleştiriyor. Canan, "Bölgede hiçbir siyasi faaliyet yok. Sadece, DTP ve AKP var. Endişe verici bir durum." diyor.
     <br/>
     <br/>
     'Genel af' tartışılan diğer konu. PKK ve DTP’nin seslendirdiği af talepleri, aslında Meclis'teki bölge milletvekillerinin de arzusu. Sesleri kısık çıkıyor yalnız. Zaten, Başbakan Erdoğan, bazı vekillerin ağzından daha "Efendim! Genel af..." sözü çıkar çıkmaz kapıyı kapattı. Adı bu şekilde anılan AK Parti Bingöl Milletvekili Mahfuz Güler, böyle bir talepte bulunmadığını belirtiyor: "Bunları konuşacak durumda değiliz. Terör kan akıtmaya devam ediyor. Kimin hakkını kim affedebilir? Olmaz böyle bir şey."
     <br/>
     <br/>
     Affa, diğer partiler de karşı. DYP Genel Başkan Yardımcısı Mahmut Nedim Bilgiç, "Bugün için zor benimsenir. Türkiye henüz o noktada değil. Bölücü başının affı gündeme gelir ki, millet bu şartlarda hazmedemez." diyor. Arzulanan neticeyi vermeyen "eve dönüş" ve "pişmanlık" benzeri düzenlemelere de, artık mesafeli yaklaşılıyor. CHP Hakkari Milletvekili Esat Canan ise "Genel af şart." görüşünü savunuyor: "Çözüm daha fazla demokrasidir. Genel af da olmalıdır. Ülkeyi rahatlatır, olayı bitirir. Devletle entegrasyonu sağlar. Neredeyse her aileden bir çocuk, dağda. Eylemi yok ama gelemiyor."
     <br/>
     <br/>
     <b>
      EKONOMİK ADIMLAR
     </b>
     <br/>
     <br/>
     'Terörün ekonomik kaynaklarının kurutulması gerektiği', herkesin uzlaştığı görüş. Bölgenin kalkındırılması, işsizliğin önlenmesi, altyapı hizmetlerinin tamamlanması kuvvetli beklenti. Mahfuz Güler'e göre, sorunun temelinde yokluk ve yoksulluk var. Refahın yükseldiği yerlerde kimse dağa çıkmaz. Ekonomik ve sosyal tedbirler uygulamaya konulmalı. "İnsanımızın devletle sorunu yok. Taşeron örgütle, demokratikleşme süreci aksatılmak isteniyor." diyor Güler. AK Parti Hakkari Milletvekili Mustafa Zeydan, Kuzey Irak'taki ekonomik gelişmenin bölgeyi etkilediğine dikkat çekerken aslında uyarıyor.
     <br/>
     <br/>
     "Kuzey Irak" denilince sorunun dış boyutu hatırlanıyor. Bir milletvekili, ABD ve Barzani faktöründen bahsederken "ABD bizi bıraktı, küçükleri partner yaptı. Artık, ABD ve Kuzey Irak'taki liderlerin desteği alınmadan terör yuvalarına operasyon olmaz. Olsa bile, sonuç alınamaz." diyor. Burada, Barzani ve Talabani ile ilişki kurulmasını önerenler de çıkıyor. "Çözümü içeride arayacağız." diyen Mahmut Nedim Bilgiç'in konuyla ilgili görüşleri şöyle: "Sınır dışı bir olay olduğu belli. Dağdan geliyor, öncelikle bunu durdurmalı. Ekonomik, sosyal ve kültürel politikalar gerekli. Halkın kazanılması çok önemli. Kuzey Irak'ta, ön barikatımız kalmadı. Artık, kendi meselemizi içerde çözeceğiz. Çözecekse, hükümete yardımcı olmak lazım."
     <br/>
     <br/>
     Sıralanan görüşlerin yanında, 'manevi dinamikler' de unutulmuyor. Bölge halkının dinî değerlere bağlığına vurgu yapılıyor. AK Parti Van Milletvekili Hacı Biner, dikkati bu yöne çekiyor: "Halkın manevi yönü güçlüdür. Bu dinamikler de harekete geçirilirse sorun beş yılda biter."
     <br/>
     <br/>
     Bu badireden kısa vadede kurtulmak zor görünüyor. Terör bitmeden, onu bitirecek çözümleri üretmek kolay değil de ondan.
     <br/>
     <br/>
     <br/>
     <b>
      İhsan Arslan (AK Parti Diyarbakır Milletvekili):
      <br/>
      CİDDİ PROJE OLARAK ELE ALINMALI
     </b>
     <br/>
     <br/>
     Problem çözülmeli. Çözümü de mümkün. Ciddi bir proje olarak ele alınmalı. Şüphesiz, en önemli görev siyasetin. İnisiyatif ve sorumluluk alması gerekiyor, alıyor da. Esas güçlük şurada, en iyi niyetle çözüm önerilerini seslendirmek bile başka yönlere çekiliyor. Kırmızı çizgiler, dengeler, tabular... Bu çerçevede, iktidarın yapması gereken şeyler var elbette. Bugün için, Başbakan sorunun çözülmesine yönelik en doğrusunu söyledi, halkla terörü mutlaka ayıracaksınız. Sorunun yegâne çözümü daha çok demokraside ama ilk etapta terörün geriletilmesi şart. Bu sayede demokratikleşme sürecinin iyi devam etmesi halinde, her manada istikrar ortaya çıkabilir. Ve işte o zaman, çağdaş standartta yaşam arzusu, bölge insanının dikkatini ve ilgisini, refaha ve ortak mutluluğa yönlendirebilir.
     <br/>
     <br/>
     Halk asla bölünme istemiyor. Zaten Misak-ı Milli ve üniter yapı ile sorunu yok. Bu bile, tek başına sorunu çözmek için çok önemli altyapı olarak telakki edilebilir. Diyarbakır'daki olaylarda hükümet iyi bir sınav verdi. Aksi halde geçmişi çağrıştıracak olan şiddet, hiçbirimizin arzu etmediği kötü sonuçlar doğuracaktı. Sağduyulu tavır, bu olay için iyi bir sonuç; sorunun çözümü bakımından da iyi bir başlangıç olarak değerlendirilmelidir.
     <br/>
     <br/>
     <b>
      Nihat Ergün (AK Parti Genel Başkan yardımcısı):
      <br/>
      VATANSEVERLİK DUYGUSU AŞILANMALI
     </b>
     <br/>
     <br/>
     Vatandaşlık bağı zayıflamış. Kaybedilmiş halkı kazanmak gerekiyor. 'Türk milleti' kavramının, Anadolu'daki Müslüman bütün etnik unsurları içine alan tarihî seyri var. Kültürel ve inanç ortaklığı, beraber çekilen çileler de içinde. Bazı yaklaşımlar anlamından uzaklaştırdı. Şimdi, herkesi bir potada eriten anlamına kavuşturmalı. Vatanseverlik duygusunda bütünleştirmeliyiz ülkeyi. Vatandaşlık bağları yeniden güçlendirilmeli. Terör ehlileştirilirken, etnik aşırılıklar törpülenmeli. Demokratik reformlar, bölge insanını rahatlattı.
     <br/>
     <br/>
     Bundan sonra yapılacak olan, reformlara derinlik ve genişlik kazandırmak, hayatın bir parçası haline getirmektir. Çok da, ilave yapılacak şey yok. İçeriyi toparlarsak, terörün dış boyutu etkisizleşir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23931), [web.archive.org (arşiv bağlantısı)](http://web.archive.org/web/20070630174524/http://www.aksiyon.com.tr:80/detay.php?id=23931)
