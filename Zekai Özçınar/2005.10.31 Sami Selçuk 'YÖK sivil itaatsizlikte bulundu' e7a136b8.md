# Sami Selçuk: 'YÖK sivil itaatsizlikte bulundu'

*Zekai Özçınar 2005.10.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eski Yargıtay Başkanı Sami Selçuk, Yücel Aşkın’ın tutuklanmasının ardından yaşanan ‘yargı’ tartışmasını değerlendirdi. ‘YÖK hukukî girişimlerini yargı önüne getirmeli, yargının kararını beklemeliydi. Rektörler bildirisini yöntem ve içerik açısından doğru bulmuyorum.’ diyen Selçuk’a göre, Van’da yaşananlara, cemaatçi anlayışla, gösteri havası verildi. Sivil itaatsizliğe dönüştü. Ayrıca, rektörlerin eylemi TCY’nin 288. maddesine aykırı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060528212836im_/http://www.aksiyon.com.tr/resim/569/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Onursal Yargıtay Başkanı Doç. Dr. Sami Selçuk, ‘hukuk adamı’ sıfatını en fazla hak eden isimlerden biri. Yargının bağımsızlığını ve hukukun üstünlüğünü savunuyor yıllardır, demokrat çıkışlarıyla tanınıyor. İki yıldır Bilkent Üniversitesi’nde ‘ceza hukuku’ derslerine giren Selçuk, Van 100. Yıl Üniversitesi Rektörü Prof. Dr. Yücel Aşkın’ın tutuklanmasının ardından yaşanan tartışmayı Aksiyon’a değerlendirdi. Yüksek Öğretim Kurulu (YÖK), üniversite, hükümet ve yargının yıprandığına değinen Selçuk, “YÖK’ün eylemi sivil itaatsizliğe dönüşmüştür. Türk Ceza Yasası’nın (TCY) 288. maddesi (sonuçlanmamış bir davayı etkileyecek etkinlikleri suç sayıyor) çiğnenmiştir.” diyor. Yargı çevrelerinin sessiz kalmasını da eleştiriyor: “Ben Yargıtay Başkanı olsaydım, uyarı görevimi yapardım.”
   <br>
    <br>
     -‘Rektör’ tartışmasını nasıl değerlendiriyorsunuz?
     <br>
      <br/>
      Üzücü buluyorum. Türkiye’nin aynası olarak görüyorum. Bütün kavramlar birbirine karışmış durumda. Yöntemler yanlış. Kesin yargı oluşmadan, dosyayı incelemeden herkes konuştu.
      <br/>
      <br/>
      Yargıyı etkileyen yorumlar
      <br/>
      <br/>
      -YÖK ne yapmalıydı?
      <br/>
      <br/>
      Yorum yapmadan, hukukçularını yanına alıp, aksadığını düşündüğü konuları adliyeye intikal ettirmeli, adalete yardımcı olmalı, kararı beklemeliydi. Bu olmadı, durum vahimleşti. Bir gösteri havası verildi. Aralarında hukuk hocaları olan insanlar nasıl böyle bildiri hazırlar? Konuya, cemaatçi anlayışla yaklaşmak yanlıştır.
      <br/>
      <br/>
      -Yargıya müdahale mi söz konusu?
      <br/>
      <br/>
      Yargının bağımsızlığı, sadece yasama ve yürütme organına karşı değildir. Bir yargıç başka bir yargıca, sokağa ve hatta kendi ideolojilerine, inançlarına karşı da bağımsızdır. Yansızlık ancak bu şekilde gerçekleşebilir. Toplum için güvencedir bu. Budapeşte’de katıldığım bir uluslararası toplantının konusu, yargıcın kamuoyuna karşı bağımsızlığı ve yansızlığıydı. Medyanın ‘medya yargıçları’ yarattığı, yargının bağımsızlığını ve hukuka güveni sarstığı görüşü herkesçe paylaşılmıştı. Kesin yargıdan önce bunların önlenmesi istenmişti. TCY’deki maddeler (288) bu gereksinmeye yanıttır. Çünkü adalet çok duyarlı bir terazidir. Kefenin birinde değişmez ağırlıktaki hukuk vardır, öbüründe yargıcın vicdanı. En ufak yabancı öğe bile onu kirletir.
      <br/>
      <br/>
      -Türk Ceza Yasası, bunu güvence altına almış yani...
      <br/>
      <br/>
      Yargıyı etkileyen demeçler, yorumlar olmamalı. Yasamıza koyduk. Ama kimse hukuku, yasayı dinlemiyor ki.
      <br/>
      <br/>
      -Kamuoyu mu oluşturulmak isteniyor?
      <br/>
      <br/>
      Başvurulan merci kamuoyu; aslında yanlış olan bu. Ceza yargılamasında kamuoyu ve onun değerlendirmeleri ne kanıt kaynağıdır ne de kanıt. Tam tersine, yargıçlar ve savcılar yansız bir karar vermek istiyorlarsa, o değerlendirmelerden kendilerini soyutlamak zorundadır.
      <br/>
      <br/>
      Sezer devreye girmeliydi
      <br/>
      <br/>
      -Tablo, bu ilkeyi örseleyecek nitelikte.
      <br/>
      <br/>
      Bir rektörün tutuklanması kolay bir olay değil elbette. Gerçekten kuşku uyandıracak birçok iddia var. Sorgu biçimi, tutuklama koşulları, görev sorunu gibi. Bu konuda rektörlerimizin duyarlılıklarını anlıyor, hatta takdir ediyorum. Ancak bunların başvuru mercii kamuoyu değildir. İlgili yargı organıdır. Yanlışlıklar varsa, hep birlikte üstüne gidilir. Uzman hukukçular dosyayı incelemeli, yargıya yardım etmeliydi. Hukuk nesneldir, herkese eşit uygulanır. Beklerdim ki, hukukçu hocalarımız bu işe el atsın; “Yöntemimiz yanlıştır, başvuracağımız yer kamuoyu değil, adli mercilerdir.” desin. Bir yanlışlık da, hükümet kanadından geldi. Öç almak için Müsteşar Bey’e (Başbakanlık Müsteşarı Ömer Dinçer) böyle yapıldığını söylediler.
      <br/>
      <br/>
      -Sayın Cumhurbaşkanı’nın tavrını nasıl buldunuz?
      <br/>
      <br/>
      Devlet başkanının sessiz kalması, önemsediğim nokta oldu. Zaten hiç konuşmuyor ya. Aslında, devlet başkanlığı pek yapılmıyor; cumhurbaşkanlığı hiç yapılmıyor. Yargıdan gelmiş, anayasal kuruluşlar arasında dengeyi-eşgüdümü sağlayacağına ilişkin ant içmiş bir insanın, hemen devreye girip gerilimi gidermesi gerekirdi.
      <br/>
      <br/>
      -Rektörleri 29 Ekim resepsiyonuna çağırarak tutumunu belli etmedi mi?
      <br/>
      <br/>
      Buna inanmıyorum. Evet... kamuoyunda öyle bir izlenim bırakılması doğru olmamıştır belki. Ama bunu düşünerek yaptığını sanmıyorum. Rektörleri eskiden de çağırmıştır. Çağırması da gerekli. Zaten bu işi kendisi yapmaz, sekreterlik yapar. Siz cumhurbaşkanı olsanız, bu işlerle uğraşır mısınız?
      <br/>
      <br/>
      -Davetli listesine göz atıyordur efendim.
      <br/>
      <br/>
      Atıyor mu? Onu bilmem. Ben olsam uğraşmam.
      <br/>
      <br/>
      -Tartışmalar yargıyı etkiler mi?
      <br/>
      <br/>
      Açık konuşayım, Avrupa İnsan Hakları Mahkemesinin kararlarını göre, yargının yansız görüntü vermemesi bile adil yargılanma ilkesine aykırıdır. Bu konuda yargıya yardımcı olacak yerde, durmadan yorum yapıyoruz. Bir avukat, Sayın Rektörü tutuklayabilmek maksadıyla ‘suç işlemek için çete kurma’ diye uydurma bir suç yaratıldığını yazıyordu. Utanç verici bir tutum. Hem sessiz kalma ödevlerini çiğniyorlar, hem de yargıyı çirkin biçimde suçluyorlar. Bu toz duman içinde adalet görevi sağlıklı biçimde yerine getirilebilir mi? Bunlar bir insanı yargılayacak. Yargılama kolay bir iş değildir. Sonuçta aklanma kararı verilirse, “Rektörler bastırdı, bu sonuç doğdu.” denecek. Mahkûmiyet kararı verilirse, ‘Hükmet bastırdı’ olacak. Bu arada, YÖK, hükümet, en çok da yargı yara almış olacak.
      <br/>
      <br/>
      -Bunu bir uyarı olarak söylüyorsunuz.
      <br/>
      <br/>
      Özellikle yargının yıpranması, sizin-benim değil; Türkiye’nin yitirmesi demektir. Adliye gibi güvenmemiz gereken son değeri tüketme hakkımız yoktur. Sağlıklı biçimde ayakta tutma ödevimiz vardır. Avrupa’da olsa bağımsız yargıya sahip çıkılırdı. Bizde böyle bir bilinç gelişmiş olsaydı, davayı hep birlikte bu duruma sokar mıydık? Aslında hepimiz suçluyuz.
      <br/>
      <br/>
      Uyarı görevini yapardım
      <br/>
      <br/>
      -Yargı da sesiz kaldı, kendini savunamadı.
      <br/>
      <br/>
      Ben Yargıtay başkanı olsaydım, uyarı görevimi yapar, kendimle ve yansızlık ilkesini savunma ile çelişmezdim. Çıkardım, “Yanlış yapıyorsunuz, lütfen susun, sabredin” derdim. Yargının kararları elbette eleştirilir, eleştirilmelidir de. Yargıda en çok karşı oy yazanlardan biriyim. Ancak bir ilkesi var bu işin. Hüküm kesinleşinceye kadar yorum/eleştiri yapılmaz.
      <br/>
      <br/>
      -Yasanın ihlal edildiği görüşünde misiniz?
      <br/>
      <br/>
      Bu eylem, bir sivil itaatsizliğe dönüşmüştür. Ceza Yasasının 288. maddesini çiğneme pahasına bu olaylar yaşanmıştır. İş eninde sonunda durulacaktır. Yalnız, herkes de yıprandığıyla kalacaktır.
      <br/>
      <br/>
      -Bir de, olayın farklı yönlere çekilmesi söz konusu.
      <br/>
      <br/>
      Le Figaro, “Laikler ile anti laikler kapıştı.” diyor. Bu görüntüyü biz verdik. Gereği yoktu. Bir rektörümüz tutuklanmışsa, yargının doğru karar vermesinin yollarını açmalıydık. Hatta, kamuoyu tartıştığında buna ilkin rektörlerimiz karşı çıkmalıydı. Türkiye’de tartışma kültürü henüz oturmadı. Tartışma hemen akabinde sövüşmeye, sövüşme dövüşmeye dönüşüyor. Burada olduğu gibi.
      <br/>
      <br/>
      -İnsanların ideolojileri, suçlu ya da suçsuz sayılmasında belirleyici kriter mi?
      <br/>
      <br/>
      Hayır. Yargıç, cüppesini giydiği, salona girdiği andan itibaren kendi inançlarını, ideolojilerini eşikte bırakır. Benim karşımda sadece, suçu işlediği iddia edilen sanık vardır. O kadar. Ne onun inançlarıyla, milliyetiyle ne şusu busuyla ilgilenmem. İlgilenemem. Karşımda bir insan vardır; onu yargılarım. ‘Adam inanırmış inanmazmış, ben çok dindarım o dinsizmiş, ona göre yargılarım’ demek hukuka, adalete ihanettir.
      <br/>
      <br/>
      -Bu yapıldı mı, yapılıyor mu?
      <br/>
      <br/>
      Onu diyemem. Ben insanların iç dünyasına girmem. Ben, burada bir ilkeyi dile getiriyorum.
      <br/>
      <br/>
      -Son tartışmada, 28 Şubat’ın izlerini görüyor musunuz?
      <br/>
      <br/>
      Öyle bir bağlantı kurmuyorum. İnsanların iç dünyasına girerek keşfe çıkmayı düşünmüyorum. Sonuca bakıyorum. Yapılan eylemi nesnel mantıkla değerlendirmeye çalışıyorum. Yapılanları, hukuk ve yöntem açısından doğru bulmuyorum. Yargının önünde tartışılacak şey, kamuoyunda tartışılıyor.
      <br/>
      <br/>
      -Türkiye’de birileri dokunulmaz mı görüyor kendini?
      <br/>
      <br/>
      Dokunulmazlık konusu ayrı. Şimdi bazı kurumlar var; üniversite, yargı gibi. Dünyanın her yerinde, bunlar için özel yargılama usûlleri var. Bunun dokunulmazlık  kavramıyla ilgisi yoktur. Öyle denilerek çarpıtılıyor.
      <br/>
      <br/>
      YÖK gereğini yapmalıydı
      <br/>
      <br/>
      -Ancak, ortada, Meclis Araştırma Komisyonu’nun ciddi iddialar içeren raporu var. YÖK hiçbir işlem yapmadı, soruşturmalara izin vermedi. Van’da da.
      <br/>
      <br/>
      Türkiye’de hukukun oturduğunu ne yazık ki söyleyemem. Çok eksiklik ve kaba yanılgılar var. Düzeltilmeli. Burada iddialar ciddi ise YÖK’ün izin vermesi gerekirdi. Çünkü dava yeterli kanıtlarla açılır, kesin kanıtlarla değil. Diyelim ki, 9 kişi “Bu suçu işlemedi.” dedi. Bir kişi “İşledi.” dediyse, YÖK ona izin verecektir. 9’u mu, bir tanesi mi doğru söylüyor konusunu saptayacak organ YÖK değil, açık duruşmayı yapacak olan yargıçtır.
      <br/>
      <br/>
      -Yargıtay, ‘dava takibi, ideolojik kararlar’ gibi iddialara maruz kalmıştı. İlginçtir, rektörün eşi de ‘Yüksek mahkemelere güveniyoruz” dedi.
      <br/>
      <br/>
      Bunlar hep söylenmiştir. Yargıtay’ı en çok eleştirenlerden biriyim. Ancak meslektaşlarımın bu kaygılarla davrandıklarını hiçbir zaman düşünmedim. Önümüze siyasi, özellikle de memurlarla ilgili çok dava gelmiştir. Hep, şunu gözettik: Kamuoyu bununla ilgileniyorsa bir an önce kararı verelim ve bitsin. Çünkü, durmadan yoklanır, telefon edilir filan. Arkadaşlar telefonlara çıkmazlar, ama kamuoyu da sonucu öğrenmek ister. Onun için bu konularda arkadaşlar duyarlıdır. Tabii, yargının hukuk açısından yanlış karar verdiğini söyleyebilirsiniz. ‘Kasıtlı olarak yanlış karar verdi’ demek çok zor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Abdülsamet Güçlü, 05-Kasım-2005
> Yargı ihtimam ister: 
> Adalet herkes için gereklidir. Yargıya çok özen göstermeliyiz. Adalet mekanizması iyi işlemezse, o ülke için diğer alanlarda kazanılmış başarıların önemi yoktur. Adaleti tesis etmemiz gerekir. Normal bir vatandaş nasıl yargılanıyorsa, YÖK'teki yetkililer de aynen yargılanmalıdır. Ama yargılama bitmeden de bir insana suçlusun muamelesi asla yapılmamalıdır.

### Barış Katırcı, 04-Kasım-2005
> YÖK ve statüko: 
> Türkiye'de tüm kurumlar çağdaşlık, demokrasi ve insan haklarına önem verirken, YÖK statükonun merkezinde oturmaya devam ediyor. Önceleri TSK batı karşıtlığının simgesi olarak görülürken artık YÖK değişemeyen ender kurumlardan biri olarak bu pozisyonu dolduruyor.

### Mustafa Er, 01-Kasım-2005
> Neden kimse ses çıkarmıyor?: 
> Eğitimci gibi görünen şahısların Türkiye Cumhuriyeti’ni hiç yoktan gerilim içine çekmeye çalışmalarına hiç kimseden sağlam bir tepki gelmemesi bir YÖK mağduru olarak beni çok üzdü.

Kaynak: [www.aksiyon.com.tr](http://www.aksiyon.com.tr:80/detay.php?id=22759&yorum_id=6215), [web.archive.org (arşiv bağlantısı)](http://web.archive.org/web/20060528212836/http://www.aksiyon.com.tr:80/detay.php?id=22759&yorum_id=6215)
