# Sarıoğlan Karaoğlan'ın izinde

*Zekai Özçınar Bilinmeyen-tarih*

<div>
 <font>
  <img border="0" height="1" src="/web/20041015052430im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041015052430im_/http://www.aksiyon.com.tr/resim/505/48.jpg" vspace="5"/>
  </p>
 </font>
 <font class="content">
  Demokratik Sol Parti’nin yeni Genel Başkanı Zeki Sezer artık. Rahşan Ecevit’in “Sarıoğlan” dediği Sezer, bugünlerde Bülent Ecevit’in izinde yürüyor. Sarıoğlan, şimdilerde mütevazı ve sakin.
 </font>
 <p>
  <font class="content">
   “Emanet ehil ellerde” diyecek kadar da iddialı. Yakışıklılığına değil 17 yıllık demokratik sol birikimine, bir de Karaoğlan’ın desteğine güveniyor.
   <br/>
   <br/>
   Demokratik Sol Parti’nin (DSP) çiçeği burnunda genel başkanı Zeki Sezer, bir yandan Bülent Ecevit’ten devraldığı koltuğa, diğer yandan da Rahşan Ecevit’in isim annesi olduğu ‘Sarıoğlan’a ısınıyor. Şimdilik, parti amblemindeki ‘Ak Güvercin’ kadar sakin ve mütevazı. Ancak, “Emanet ehil ellerde” diyecek kadar da iddialı. Elbette, Yeşilçam’ın ‘Altın Çocuğu’ Göksel Ersoy’u andıran yakışıklılığına değil, ‘Ecevit okulunda’ edindiği 17 yıllık birikimine güveniyor. Bir de, sadakatte kusur etmeyeceği ‘Karaoğlan’ın desteğine.
   <br/>
   <br/>
   Zeki Sezer ile sohbetimize parti genel merkezinde başladık, çok sevdiği Ankara Kalesi’ne kadar uzanmayı da ihmal etmedik. Hemen belirtelim, kişiliğiyle, hedefleriyle ve beğenileriyle ‘Karaoğlan felsefesine’ denk düşen bir ‘Sarıoğlan’ portresi bulduk karşımızda. Ilımlı, nazik ve hitabeti düzgün bu portre, aynı zamanda, başlangıcı çocukluk yıllarına dayanan kader çizgisini de önümüze koyuyordu.
   <br/>
   <br/>
   Bir sigara parasına DSP’de
   <br/>
   <br/>
   Çiftçi, şeker fabrikasında geçici işçi ve sonradan malûlen emekli babanın oğlu Zeki Sezer. Şartların zorlamasıyla Ankara’nın, yatılı M. Rüştü Uzel Kimya Lisesi’nin yolunu tutuyor daha genç yaşta. Üniversiteyi, gündüz çalışıp gece okuyor. Siyasi kimliğinin şekillenmesi, Ecevit ile yollarının kesişmesi işte o zamana rastlıyor. 1973’te İsmet İnönü’nün cenaze töreninde hemen önünden geçen Ecevit’ten etkileniyor. Ecevit’in “Parti için bir sigara parası ver” çağrısına 1988’de karşılık veriyor ve aktif siyasete başlıyor. DSP’de ‘ailenin’ gözüne giriyor, basamakları yükseliyor. Milletvekili listelerinde yer bulmadığında bile Ecevit’ten kopmuyor. Sabrın karşılığını, sonradan milletvekili hatta bakan olarak alıyor.
   <br/>
   <br/>
   Bu testleri başarıyla geçen birinin, genel başkan arayışı gündeme geldiğinde beklentiye kapılması elbette yadırganamazdı. Sezer, bu yöndeki sorumuza önce, “Bekliyordum ya da beklemiyordumdan çok, pek düşünmemiştim” karşılığını veriyor. Ardından da birşeyleri sezdiğini açık yüreklilikle itiraf ediyor: “İşaret demeyim ama, bana çok sevgiyle yaklaştıklarını hissediyordum.” Teklif yapıldığında ilkin karmaşık duygulara kapılması; gururu, burukluğu, sorumluluk duygusunu aynı anda yaşaması bundan olsa gerek. Ecevit’in, “17 yıllık emeği, performansı ve davaya inancı” gözardı etmesi düşünülemezdi tabii ki. Üstelik, dolaştığı örgütlerden de sıcak ilgi ve elektrik almıştı Sezer.
   <br/>
   <br/>
   Sezer, ‘emanetçi’ nitelemesine haklı olarak itiraz ediyor. ‘Emanetin ne olduğunu izaha çalışmasındaki’ ısrarı o yüzden: “Demokratik sol felsefeyi yazan ve hayata geçiren Sayın Ecevit’tir. Emaneti ehil ellere teslim etti. Birçok arkadaşımla birlikte bana. O emanet en iyi şekilde korunup, geliştirilecek. O anlamda bir emanet. Yoksa, emanetçilik anlamında değil.”
   <br/>
   <br/>
   Sağlıklı bir miras aldık
   <br/>
   <br/>
   DSP’nin oy oranı yüzde 2’ler civarında. Tablo, Sezer’in işinin hiç de kolay olmadığını gösteriyor. Ancak, ‘Sarıoğlan’ın yaklaşımı farklı. O, ‘çok onurlu, sağlıklı ve dürüst bir miras, demokratik sol kültürü özümsemiş bir kadro devraldığına’ inanıyor. “Ecevit’in partiyi bıraktığı yer, son seçimde alınan oy değil” diyecek kadar da ileri gidiyor. Dayanağı ise “DSP’ye oy verememiş ancak başka bir partiye de eli gitmemiş 10—11 milyonluk seçmen kitlesi”. Bu oyların büyük bölümünün DSP’ye geleceğini düşünüyor. Çok çalışmak, ortaya hedefler koymak gerektiğini eklemeyi unutmuyor elbette.
   <br/>
   <br/>
   Ecevit aktif siyaseti bıraktı ancak partiyle ilgisini kesmeyeceğini açıkça ifade ediyor. Zeki Sezer, bundan rahatsız değil. Hatta, üstünde ‘bir gölge hissetmediğini’ belirtiyor. Ecevit’i partinin artısı görüyor. Onun katkılarını önemsediğini vurgularken de mesajını veriyor: “Parti yönetimi ve işleyişiyle ilgili değil, ülkeyi ilgilendiren konularda kendisine danışacağız.”
   <br/>
   <br/>
   Genel başkanlığı en iyi şekilde yapacağına inanan Sezer’in, liderlik konusunu zamana bıraktığı anlaşılıyor. “Orada iddialı olmuyor gözükmemem, aslında toplumun değerlendirmesine bırakmamdan kaynaklanıyor” diyor. Peki, Sarıoğlan, “başarısız olmaktan” korkuyor muydu? Karşılığı “Hayır” oluyor: Şu an yok, ama gelişen olaylarda çıkar mı onu zaman gösterecek. Çocukluğumda bir yükseklik korkum vardı, onu da yendim. Şimdi, düz duvarda yürürüm. Ayrıca, bugüne kadar yaptığım her işte başarılı oldum.”
   <br/>
   <br/>
   İnançlara saygılı laiklik
   <br/>
   <br/>
   Sezer’in, Ecevit’in izinden ve demokratik sol kültürden sapması tabii ki beklenmiyor. DSP’yi CHP’ye göre daha sıcak kılan ‘inançlara saygılı laiklik’ de önemini koruyacak ilkeler arasında yer alıyor. Sezer’in buradaki yaklaşımı oldukça net: “Bizim halkımızın sosyal düzenimizle sorunu yok ama, inançlarını da yaşamak istiyor. Laiklik cumhuriyetin temeli, devlet düzeninin ve bireysel anlamda Allah’a ulaşmanın güvencesi. Tartışmalarda yokuz. O yüzden, toplumun her kesimine yakın olma özelliği var DSP’nin. Hiç bir kesim, bizi kendisi için çok itici görmüyor.”
   <br/>
   <br/>
   Sarıoğlan, yakışıklılığıyla da gündemde. Bu özelliğiyle, sinema oyuncularına benzetilmiş sürekli. Yeşilçam’ın “Altın Çocuk” lakaplı oyuncusu Göksel Arsoy’u bunlar arasında sayıyor. Kendisi de, siyasetin “Altın Çocuğu” olmaya aday. Kendisini yakışıklı tanımlayanlara teşekkür ederken, yakışıklılığın siyasette tek başına bir anlam ifade etmediğinin de bilincinde. “Belki bir ilk etki olabilir. Ancak, yaptıklarınız, yapacaklarınız, söyleyecekleriniz ve çalışmalarınız önemli. Evet, yakışıklılık etkili olabilir ama, iş yapmıyorsanız neye yarar” diyor.
   <br/>
   <br/>
   Sezer, sohbetimizin kalan kısmını Ankara Kalesi’nde yapma önerimizi hemen kabul ediyor. İyi de oluyor, şehri tepeden gören surların üstünde ‘siyaset dışı Sezer’i yakalıyoruz. Kale, onun tutkuları arasında ve uğramak için hiçbir fırsatı kaçırmıyor. Yeni okuduğu Yakup Kadri’nin Ankara romanının kaleden başladığını da ekliyor. Okumayı seviyor. Tercihi, tarihî ve psikolojik kitaplar. Şimdilerde, hayranı olduğu Amin Maalof’un ‘Yolların Başlangıcı’ adlı kitabı elinde. Yahya Kemal Beyatlı’nın Biyografisi ‘Bozgunda Fetih Rüzgarı’ndan çok etkilenmiş, yazarı Beşir Ayvazoğlu’nu tebrik etmeyi unutmamış.
   <br/>
   <br/>
   “Sinemasız, operasız, tiyatrosuz olmaz” diyor Sezer, sanata ve estetiğe olan ilgisini aktarırken. İzlediği son film ise ilginç. Ünlü kadın ressam Frida’nın yaşam öyküsünün anlatıldığı “Frida” filmi. Resim, Sezer’in favorisi. Geçmişte karakalem çalışmış ancak kendisini ressam saymıyor. Beğendiği tabloları satın alıyor. Rahşan Ecevit’in ‘sarı güller’ adlı tablosuna da hayran.
   <br/>
   <br/>
   Şiir yazmak isterdim
   <br/>
   <br/>
   Ecevit gibi şiiri de seviyor. “Keşke yazabilseydim” diyor. Aynı zamanda, halk ve sanat müziğinden hoşlanıyor. Konuşmalarının arasına zaman zaman türkü sözlerinin girdiğini gülerek anlatıyor. Ardından, bir şarkının sözlerini mırıldıyor: “Beni kör kuyularda merdivensiz bıraktın / denizler ortasında bak yelkensiz bıraktın / öylesine yıktın ki ümitlerimi / beni sensiz, beni bensiz bıraktın.”
   <br/>
   <br/>
   Ayrıca, iyi bir sporcu ve profesyonel voleybolcu geçmişi var. Yüzme, futbol ve masa tenisiyle de ilgili. Artık, yürümeyle yetiniyor, ona da son zamanlarda ara vermiş. Eski fotoğraflarına bakan arkadaşlarının, ‘tığ gibi delikanlıya ne oldu’ yollu hatırlatmaları ise moralini bozuyor. Yeniden yürümeye, sebze ve zeytinyağlı ağırlıklı rejime niyetlenmesi bundan olsa gerek. Küçüklüğünde Fenerbahçeli ama, memleketinin takımı Eskişehirspor’u tuttuğunu da ekleyelim.
   <br/>
   <br/>
   Sigarayı bırakmak
   <br/>
   <br/>
   Ecevit, sigarayla anılan bir siyasetçiydi. Yıllar sonra tiryakiliğe veda etti. Sezer de sigara içiyor ancak arada sırada. Yani tiryaki değil. Zaten içmeye 38 yaşında başladığını ve bırakmaya niyetlendiğini anlatıyor. “İradeli bir insanım, yapmam dediğimi yapmayabiliyorum. Şimdiden tek sigaraya düşürdüm bile” diyor. Yeri gelmişken, Sezer, eşi ve iki çocuğunu da unutmuyor. Onlara eskisi gibi zaman ayıracağını belirtiyor.
   <br/>
   <br/>
   “Hayırlı olsun Zeki Bey”
   <br/>
   <br/>
   Sezer, kaleden ayrılırken patika yolları adımlıyor. Tam bu sırada fırsatı kaçırmıyor, halkla diyaloğunu test ediyoruz. Sakallı bir amca, “Hayırlı olsun Zeki Bey” diye sesleniyor, kendisine. Yanındaki genç başını sallayarak ona katılıyor. Nazikçe karşılık veriyor, Sezer. Esnafla selamlaşırken müdavimi olduğu Dadaş Çayevi’ni es geçmiyor. Çayını yudumlarken, üniversite öğrencisi oldukları belli gençlerin ilgisini hissediyor. Araya, çayevinin sahibi ve yılların ‘Ecevitçisi’ Hasan amca giriyor: “Seni Allah gönderdi, Zeki Bey.”
   <br/>
   <br/>
   “Sarıoğlan” kamuoyunun belleğinde yeni yeni yer ediyor. “Karaoğlan” olup olmayacağını ise zaman gösterecek.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=13999&yorum_id=1), [web.archive.org (arşiv bağlantısı)](http://web.archive.org/web/20041015052430/http://aksiyon.com.tr:80/detay.php?id=13999&yorum_id=1)
