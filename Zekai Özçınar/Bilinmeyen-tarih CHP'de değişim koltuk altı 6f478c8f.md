# CHP’de değişim koltuk altı

*Zekai Özçınar Bilinmeyen-tarih*

<div>
 <font>
  <img border="0" height="1" src="/web/20050130064841im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050130064841im_/http://www.aksiyon.com.tr/resim/527/34.jpg" vspace="5"/>
  </p>
 </font>
 <font class="content">
  CHP kongresi, genel başkanlık yarışına endekslendi. ‘Değişim fırsatını’ değerlendirme gibi bir niyet ise ortada gözükmüyor henüz. Oysa, CHP’nin asıl çıkmazı, değişime direnen geleneksel ideolojisi ve çizgisinde.
 </font>
 <br/>
 <p>
  <font class="content">
   Cumhuriyet Halk Partisi (CHP) geleneğini bozmadı, yeniden kongre sürecine girdi. CHP Genel Başkanı Deniz Baykal ve Şişli Belediye Başkanı Mustafa Sarıgül, kozlarını kongrede paylaşacak. Yüksek Disiplin Kurulu’na ifade vermek için CHP Genel Merkezi’nin merdivenlerini çıkarken, “İki ay içinde CHP’ye genel başkan olacağım.” diyen Sarıgül mü, yoksa onun için “magazin bunlar” diyen Baykal mı sandıktan galip çıkacak, şimdiden kestirmek zor. Ancak, ortada bir gerçek var: Gelişen olaylar hem CHP’yi bir kez daha hep o kurtulmak istediği “kurultay” gerçeği ile yüz yüze bıraktı; hem de partinin derinlerinde yatan açmazını, “tepeden tırnağa çağdaş sosyal demokrat partiye kapı aralayacak büyük bir zihniyet değişimi” isteklerini açığa çıkardı.
   <br>
    <br>
     Bugün CHP bir kitle partisi olarak toplumla kucaklaşamamanın ve toplumun beklentilerine cevap verememenin sıkıntısını yaşıyor. İzlediği politikalar ve geniş kitleleri rahatsız etmesine rağmen kullandığı üslup, “statükocu-devletçi parti” sıfatıyla anılmasına yol açıyor. Tek parti döneminden kalma ‘olumsuz imaj’ da cabası... Deniz Baykal’ın, 1992’de parti genel başkanlığına seçildiği ilk kurultayda “imam-hatiplere sıcak mesaj” vermesi, Şeyh Edebalı’nın ‘Osman Gazi’ye Öğütleri’ne atıfta bulunması, ‘Anadolu Sol’u söylemini dillendirmesi, ‘başörtülülerden de oy istiyorum’ demesi, aslında partinin yukarıda bahsedilen olumsuz imajını tersine çevirmeye yönelik adımlardı.
     <br>
      <br>
       Seçimden sonra farklı
       <br/>
       <br/>
       Ancak, ne olduysa, seçimlerden bir yıl sonra oldu. Bazı kesimlerin körüklediği ve AK Parti iktidarını hedef alan endişeler, CHP’yi dolayısıyla Baykal’ı da sardı. CHP, bu süreçte oldukça kötü bir sınav verdi. Neredeyse, ‘asker-CHP el ele’ geleneğine paralel gidildi, YÖK’ün demokratikleşmesi dahil sosyal demokratların öteden beri savunduğu bazı düzenlemelere karşı duruldu. ‘Darbeyi’ hatırlatan sözler bile duyuldu. ‘Muhalefet yapamıyorlar’ eleştirilerine, sadece ‘laiklik’ öne çıkarılarak karşılık verildi.
       <br/>
       <br/>
       CHP açısından irdelenmesi gereken bir başka husus ise parti tabanı ve teşkilatı. Katı bir görüntü veren ve tek parti döneminin anlayışını gösteren bu merkeziyetçi yapı, aynen meclisteki milletvekili profiline de yansıyor. Bu yüzden, “Taban ve örgüt bazında zihniyet değişimi gerçekleşmeden, CHP’deki dönüşüm taleplerinin sonuçsuz kalacağı” tespiti çok kolay taraftar buluyor. Dar kadroculuk, hizipler, dengeler üzerine kurulan ve bazı isimleri dışlayan yönetim yapısı, tabloyu tamamlayan diğer unsur olarak karşımıza çıkıyor.
       <br/>
       <br/>
       28 Mart milat
       <br/>
       <br/>
       Şüphesiz Deniz Baykal ve parti yönetimi, gidilen yolun doğruluğuna inanıyordu ama, ‘bu anlayışla iktidarın hayal olacağı’ görüşünü seslendirenler de yok değildi. Nitekim, parti içinden yükselen ‘değişim’ talepleri, 28 Mart yerel seçimlerinde gönülden geçen neticenin alınmaması üzerine ivme kazandı. Artık, lakilik anlayışı dahil, partinin geleneksel ideolojisi cesaretle sorgulanıyordu. Hem de içerden.
       <br/>
       <br/>
       İlk çıkışı yapan isim Kemal Derviş’ten başkası değildi. Çağdaş sosyal demokrasi tezini ortaya atan Derviş’e göre, “CHP, devletçi, merkeziyetçi, yasakçı, içine kapalı ve dünyadan uzak kalmaya yönelik bir model haline dönüştürülmüştü.” Derviş, bununla yetinmedi, yabana atılmayacak sözler de etti: “Özgür iradesiyle türban takıyorsa, bu arkadaşlarımızla problemimiz olmaz.”
       <br/>
       <br/>
       Ardından, CHP İstanbul Milletvekili Memduh Hocaoğlu konuştu. O da, başörtüsü yasağının kalkmasını savundu. “Biz Atatürkçülük ile Kemalizmin ayrı şeyler olduğunu Avrupa’ya anlatıyoruz. Kemalizm bir siyasi hareket, Atatürkçülük çağdaşlaşma hareketi” ifadelerini kullandı. Zülfü Livaneli başta, değişime yönelik talepleri seslendiren başka isimler de çıktı. CHP’ye katılan eski YTP Genel Başkanı İsmail Cem de ‘yenileşmeden’ bahsetti ve ‘solun çağdaş çoğulculuğunun, insanların başlarını örtüp örtmemeleriyle koşullandırılamayacağını’ vurguladı.
       <br/>
       <br/>
       DNA’mız değişmez
       <br/>
       <br/>
       Geleneksel solun alışık olmadığı bu ifadeler partiyi karıştırmaya yetti. Nitekim Deniz Baykal, “DNA’mız değişmeyecek, kimse beklemesin” sözleriyle eleştirileri yatıştırmaya çalıştı. Baykal, başörtüsüne ise kapıları kapadı. Ardından, sırf ‘Baykal’ı hedef alanlar partiden ihraç edilirken, değişim reçetesi sunanlar da dışlandı. Derviş, çareyi Baykal’la yollarını ayırmakta buldu.
       <br/>
       <br/>
       Mustafa Sarıgül’ün de bugün ‘halkla kucaklaşmaktan’ bahsettiğini, muhafazakar kitlelere selam gönderdiğini, karşılık bile bulduğunu unutmadan belirtelim. Öyle ideolojik derinliği olmayan, özde ‘değişim projesi’ sunmayan bu söylemlerin ‘ılımlı İslam solu’ eleştirilerine takılması dahi, CHP’yi anlatmaya yetiyor.
       <br/>
       <br/>
       Bu gelişmelerin ışığında toplanacak kurultaya Baykal’ın bir adım önde girdiğini söylemek mümkün. Parti içi muhalefetin parçalı görüntü vermesi, Sarıgül ya da üçüncü bir isim etrafında bütünleşme işaretlerinin verilmemesi Baykal’ın kozları arasında. Gerçi, Baykal, son güvenoyu kurultayında bin 200 delegenin 792’sinin desteğini almış ve önceki kurultaylara göre düşüş yaşamıştı. Ama, delege yapısı hâlâ Baykal ağırlıklı. Yine, artık Baykal’dan umudu kesenler içinde “Sarıgül olmasın da” diyenler de azımsanamayacak sayıda. Baykal, her türlü ihtimale karşı işi sıkı tutuyor, kurmayları Önder Sav ve Eşref Erdem’e talimatları bu yönde oluyor aynı zamanda.
       <br/>
       <br/>
       Sarıgül hızlı
       <br/>
       <br/>
       YDK kararının ardından güç toplayan Sarıgül ise muhalefeti yanına çekmeyi hedefliyor. Hakkındaki yolsuzluk iddialarına; ‘delegeyi de alır’ söylentilerine kulak asmıyor. Genç, dinamik ve toplumda karşılık bulan havasıyla, ‘CHP’nin oylarını artırır’ inancını yerleştiriyor. İlginçtir, şimdiden, oyunu alacağı delege sayısını da 810 olarak açıklıyor. Yalnız, Sarıgül dışında kalan “muhalifler”, “Biz de varız” diye ortaya çıktılar. Aday çokluğu kuşkusuz, Baykal’ın avantajı. Geçmiş dönemlerdeki çok adaylı yarışlarda bu görüldü.
       <br/>
       <br/>
       Bunun dışında üçüncü bir ismin netice alıp almayacağı da merak konusu. Hurşit Güneş, adaylığını açıkladı. ‘Ne sarıgül ne Baykal’ diyen Ertuğrul Günay’a bağlı 100-120 civarındaki delegenin tavrı da önemli. Delege gücü olmayan Kemal Derviş sessiz; ama Zülfü Livaneli ismine sıcak baktığı konuşuluyor. Derviş’e yakın bir isim konumlarını şöyle özetliyor: “Bu delege bizi seçmez. Kemal Bey’i isteyenlerin, 50 milletvekilinin desteğini sağlamaları gerekiyor.” Livaneli ise adaylığa yakın duruyor. Üzerinde bir mutabakat sağlanmadan çıkma niyetinde değil, bu yöndeki sorumuza da “Partinin çıkaracağı irade ve konsensüse bağlı.” karşılığını veriyor.
       <br/>
       <br/>
       Yine, grupların dışında kalmakla birlikte tercihleri sonucu etkileyebilecek ‘ağır toplar’ı es geçmemek gerek. Hasan Fehmi Güneş, Altan Öymen, Abdülkadir Ateş, Ali Topuz, Adnan Keskin ve Haluk Koç, bunlar arasında.
       <br/>
       <br/>
       Bakalım, 29 Ocak’a kadar köprünün altından hangi sular akacak? Baykal’ın rüşvetin ‘R’si kazınacak dediği kurultayda, değişimin ‘D’si ne kadar hayata geçirilebilecek.
       <br/>
       <br/>
       LİVANELİ: DEĞİŞİM KADROYLA OLUR
       <br/>
       <br/>
       Kongre’nin salt genel başkanlık yarışına endekslenmesini eleştirenler elbette var. Öyle ki, CHP kitabını iyi okuyanlar, sürekli ‘değişim’ yolunu açacak adımların atılmasından bahsediyor. Kulak tıkansa da.
       <br/>
       <br/>
       CHP İstanbul Milletvekili Zülfü Livaneli, bunlardan. ‘CHP yenilenmeli’ başlıklı ve ‘manifestoyu’ çağrıştıran iki yazısında partinin gerçek gündemini hatırlatan Livaneli, kurultay sürecini Aksiyon’a değerlendirdi. Livaneli, CHP’nin temel sorununu “yeniden yapılanmak; çağdaş, demokrat ve özgürlükçü solu yaratmak” ifadeleriyle açıklıyor. Kurultayın bu açıdan değerlendirilmesini isterken de ekliyor: “Genel başkan önemlidir ama değişim gereklidir. Bu da, kadro işidir. Dünya solu olmaya götürecek kadro gelirse sorunlar aşılabilir. Kongreden böyle bir kadro çıkabilir, çünkü, birikimi var partinin. O, harekete geçip yönetimi devralırsa, CHP yaralarını sarar. Aksi halde sorunlar devam edecektir. Değişim reddedildiği için neredeyse durağan bir görüntü veriliyor.”  Değişim projesinde, hassas konu ‘laikliğin’ yerini ise “İnançlara saygılı ve en çok İslam dinine saygılı, onu kucaklayan sol anlayış tercihimizdir. Laiklik anlayışı budur” sözleriyle aktarıyor.
       <br/>
       <br/>
       CHP İstanbul Milletvekili Memduh Hacıoğlu da değişim taraftarı.  CHP’deki sorunun tek başına ‘genel başkanlık’ olmadığı görüşünde: “Bir parti başarılı olamıyorsa toplumu da kucaklayamıyor demektir. CHP, statükoculuktan uzak, çağdaş sosyal demokrat bir parti olmalı. Sorunlar ilkesel; lider rekabeti önemli değil. Buna cevap verecek bir ekip olacak mı olmayacak mı?”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19365&yorum_id=1), [web.archive.org (arşiv bağlantısı)](http://web.archive.org/web/20050130064841/http://www.aksiyon.com.tr:80/detay.php?id=19365&yorum_id=1)
