# AK Parti’de ‘gömlek’ operasyonu

*Zekai Özçınar 2006.06.05*

<div>
 <p>
  <font>
   AK Parti, yolsuzluk iddiaları ve dinî içerikli yayınlarla gündeme gelen belediyeleri mercek altına alıp “gömlek” genelgesini yayınladı.
   <br/>
   <br/>
   ‘Hiçbir AK Partili, kendisine giydirilmek istenen o farklı gömleklere giremez, girmemelidir.” Başbakan Recep Tayyip Erdoğan, bu önemli uyarıyı boşuna yapmamıştı. Hem merkezî hem yerel iktidarı elinde bulunduran AK Parti, zaten ‘laiklik-rejim’ eksenli bir kuşatmaya maruzdu. Bazı belediyelerin faaliyetleri de, neredeyse buna zemin hazırlıyordu. Kadın-erkek ilişkilerinden kız çocuklarının evlilik yaşına, başörtüsünden trafik kazalarına kadar uzanan tartışmalı konuyu işleyen yayınlar söz konusuydu.
   <br>
    <br>
     Bütün bunlar, oturtulmaya çalışılan ‘muhafazakâr-demokrat’ kimliği sorgulatırken, bir milletvekilinin deyimiyle ‘parti hakkında arzu edilmeyen hukuki süreçlerin başlatılmasına’ kaynaklık edebilirdi. Nitekim belediyeler, parti tüzüğü ve programının hatırlatıldığı genelgeyle bir kez daha uyarıldı. Genelgede imzası bulunan AK Parti Yerel Yönetimlerden Sorumlu Genel Başkan Yardımcısı Nihat Ergün, belediyelerin durumunu ve gündemdeki tartışmaları Aksiyon’a değerlendirdi:
     <br>
      <br>
       -Neden böyle bir uyarıya ihtiyaç duyuldu?
       <br>
        <br>
         Partinin temel ilkelerine uymadığı, öncelikli hizmetler arasında yer almadığı halde, bazı belediyelerin bu tür faaliyetleri itinasız şekilde sürdürdükleri görüldü. Dikkatli davranmaları, partinin temel ilkelerini, Anayasa ve yasaları, Siyasi Partiler Kanunu’nu, toplumdaki hassasiyetleri dikkate almaları gerektiğini ifade ettik. Belediyelerin siyasi içerikli faaliyet ve dinî içerikli neşriyatları her zaman tartışmaya sebebiyet verebilir. Toplumun bütün kesimleri tarafından tasvip edilmeyebilir.
         <br/>
         <br/>
         -O kitap ve broşürlerin içeriğine de itirazınız var.
         <br/>
         <br/>
         Parti tüzel kişiliğinin tavrını ortaya koyuyoruz. Dinî içerikli yayınların önemli bir bölümü, içeriği itibariyle güncelliğini kaybetmiş eski bilgilerle doludur. Kaldı ki, bu işi yapacak kurumlar belli. Diyanet İşleri Başkanlığı, ilahiyat fakülteleri ve din âlimleri. Belediyelerin, toplumu yanlış bilgilendiren, tartışma meydana getiren bu işleri sosyal faaliyet adı altında yapmaları yanlış. Uyarılarımıza rağmen “Müstakil hareket ederim.” diye düşünen varsa gereken yapılır.	-Bugüne kadar yapılan var mı?
         <br/>
         <br/>
         İşleme tâbi tutulabilecek nitelikte üç dört tane oldu. Parti hukuku açısından inceliyoruz. Parti tüzüğünde disiplin cezaları belli. Uyarı, kınama, geçici ihraç, kesin ihraç. Bu tür hadiselerin tekerrürü halinde, disiplin kurulu karar verir. Yasal yönden de mahzurları varsa, kuşkusuz yetkili merciler gereğini yapar.
         <br/>
         <br/>
         -Neticede, işi sıkı tutuyorsunuz.
         <br/>
         <br/>
         Hem belediyelerin hem hükümetin o bir sürü olumlu icraatı varken, partimiz neden böyle konularla anılsın? Hem asli göreviniz değil hem son derece tartışmalı ve eksik-yanlış bilgilerle dolu. Sanki bu mevzularla uğraşan bir partiymiş gibi imaj oluşturmaya kimsenin hakkı yok. Zaten siyaset steril bir ortamda yapılmıyor. Muhalif organizasyonların sizinle alakalı değerlendirmeleri beklediğiniz gibi olmayabilir. Onlar, “Gizli gündemi, ajandası var.” diyebilir.
         <br/>
         <br/>
         -Gizli ajanda meselesi neden gündemden düşmüyor?
         <br/>
         <br/>
         Bilginin bu kadar hızlı dolaştığı, herkesin her konuştuğunun ve hareketinin takip edildiği bir dünyada gizli ajandanız olamaz. Böyle bir şey yok ama yapmış olduğunuz bu faaliyetler ifade edilmesine sebebiyet verir. Bir müddet sonra kamuoyundaki imajınız, size zorla giydirilmek istenen gömlek olur. Giymek için kolunu neden uzatıyorsun? Muhalefet, hiçbir hukuki dayanak olmadığı halde ‘Ali Dibo şirketi’ diyor. “Anayasa’yı içselleştiremedi” gibi haksız ithamlarda bulunuyor. Buna çanak tutulmamalı.
         <br/>
         <br/>
         -Bu faaliyetler, parti hakkında hukuki süreçlerin işletilmesine dayanak olur mu? Bu yönde duyumlar aldınız mı?
         <br/>
         <br/>
         Hayır, almadım. Türkiye bu sorunları aşmış durumda. Siyasi partilerle ilgili hangi esaslarla işlem yapılabileceği sıkı bir hukuki kurala bağlanmış durumda. Bunun yanında, siyasetle ilgili tartışmalar çoğu zaman siyasetin kendi zemininde kalmıyor. Bazen siyaset, çok dürüst ilkelerle yapılmıyor. Kolayca iftira atılıyor. Muhalefet, buna takılıyor. Belediye başkanları bu takılmalara fırsat vermemeli.
         <br/>
         <br/>
         -Bazı belediyelerle ilgili yolsuzluk iddiaları konusunda neler yapıyorsunuz?
         <br/>
         <br/>
         Soruşturması devam eden yerler var. Neticelenmeden, kimse itham altında bırakılmamalı. Ancak, her ihbarı, her şikâyeti değerlendiriyoruz. Ciddi bulduklarımızda hemen harekete geçiyoruz. Bize ulaştığında, İçişleri Bakanlığı’ndan derhal soruşturulmasını talep ediyoruz. Bu şekilde üç-dört tane yer var. Neticesini bekliyoruz. Soruşturmalara göre, kimsenin gözünün yaşına bakmayız. Bu tür problemler halının altına süpürülemez. Millet, hizmet için destek verdi. Bu güveni zedeletmeyiz.
         <br/>
         <br/>
         -AK Parti, genelde ve yerelde iktidar olmanın zorluklarını mı yaşıyor?
         <br/>
         <br/>
         Hem hükümet hem belediyelerimiz büyük icraatlara imza atıyor. Bocalama günleri bitti, işler rayına oturdu. Türkiye’nin sorunları, ama kaynakları kısıtlı. Öncelikleri iyi belirlenmiş çalışmalara odaklanmalıyız. Ne yazık ki, en ufak konularda bile iktidar mücadelesi bir anda sertleşiyor. Çekişme ve gerilim ön plana çıkıyor.
         <br/>
         <br/>
         -Gerilim, son günlerde ivme kazandı. Binbir türlü senaryo revaçta.
         <br/>
         <br/>
         İşte bu, iktidar mücadelesinin çizgiden çıkmış halidir. Mücadele, demokratik zeminde yapılır. Korunması gereken zemin budur. Cumhuriyeti, laikliği güçlendirmenin en etkin yolu demokratik zemini güçlendirmektir. Cumhuriyet asla tehlikede olamaz. “Bir Osmanoğlu bulsak da başımıza padişah-halife etsek” diyen kimse yok. Türk milletinin, egemenlik hakkını ne bir krala ne de oligarşik güç merkezlerine devretmeye niyeti var. Bir CHP yöneticisi, “Laiklik demokrasi olmadan da olabilir ancak demokrasi laiklik olmadan olamaz.” dedi. İlk bakışta doğru. Çünkü bazı yerlerde laik diktatörlükler var. Ama, demokrasi olacaksa mutlaka laiklik olur. Orada, dinî ve laik bir diktatörlük kuramazsınız.
         <br/>
         <br/>
         -İktidarınızın Türkiye’yi yönetemez hale geldiği yönündeki eleştirileri nasıl karşılıyorsunuz?
         <br/>
         <br/>
         Türkiye kurumlar ve kurallar devleti. Devletin, ülkenin yönetilemez hale gelmesi için şu parlamentonun çalışmıyor olması lazım. Parlamento yasama faaliyetini yapıyor. Mahkemeler çalışıyor, güvenlik güçleri işinin başında. Birileri, bazı şeylerin peşinde olabilir ama mekanizmalar işliyor.
         <br/>
         <br/>
         -Cumhurbaşkanı seçimine kadar bu gerginlik sürecek gibi.
         <br/>
         <br/>
         Tartışmalar, sadece gereksiz gerginlikler meydana getirmeye yarıyor. Bu açıdan baktığımızda bu yaz daha sıcak geçebilir. Tartışmalar, politik hareketlilik daha fazla olur ve geçmiş yazlara göre daha sıcak siyasi bir atmosfer olabilir. Arkasından kış gelir. Kış da, daha sert geçebilir geçen kışa göre. Türkiye bu sıcak yazı, önümüzdeki sert soğuk kışı nihayetinde geçirecektir. Ve önümüzdeki baharda Türkiye mevsim normallerine döner.
         <br/>
         <br/>
         -Görev, herkesten fazla size düşmüyor mu?
         <br/>
         <br/>
         Bakın, başbakanımız, “Biz birçok önemli konuda uzlaşmadan yana olduk ve aklın yolunu takip ettik. Burada da aklın yolunu takip ederiz.” diyor. Sürekli bu yaklaşımı sergiliyor. Bu açık mesajlar varken, siyasi tartışmayı buraya kilitlemenin kime ne faydası olacak. Atatürk, yakın siyasi tarihimizde en çok haksızlığa uğrayan kişilerden biridir. Haksız yere eleştirilenler ile istismar edenler tarafından. Atatürk’ün kurduğu cumhuriyeti demokrasi ile taçlandırmak istemediğini kim söyleyebilir? Atatürk’ü 1930’lu yılların dünyasına hapsederek bir statüko oluşturmayı hedefleyenler bunu görmek istemez.
         <br/>
         <br/>
         -Ama, CHP lideri Baykal, “cumhuriyeti bu kez kurumların değil, halkın size karşı sandıkta koruyacağını’ söylüyor.
         <br/>
         <br/>
         Geçmiş darbeler cumhuriyete sahip çıkmak için mi yapılmış? Böylece, darbeleri meşrulaştırmak mı istiyor Deniz Bey? Aynı şeyi Sayın Demirel yapıyor. “Seçimler yapılsaydı 1960 ve 1980 darbeleri olmazdı.” diyor. Şimdi, darbeleri yapanların suçu yok ama seçim yapamayanlar suçlu. Darbe yapmanın hiçbir meşruiyeti olamaz.
         <br/>
         <br/>
         -Erken seçime zorlandığınızı düşünüyor musunuz? Ya da erken seçim çözüm olabilir mi?
         <br/>
         <br/>
         Seçimlerin erken olarak yapılmasının koşulları var. Ülkenin yönetilemez hale gelmiş olması, siyasi istikrarsızlık, büyük ekonomik bunalım, çok başlılık, koalisyonlar şunlar bunlar... Bütün bunlar, zaman zaman erken seçimi dayatmıştır. Rahmetli, Turgut Özal tek başına iktidarken 1987’de fırsatçılık yapmıştır. Oysa, bugün böyle bir durum yok ortada. Bu tartışmalardan, mesela Danıştay saldırısından dolayı erken seçim biraz fazla telaffuz edildi. Cumhurbaşkanı seçimine yönelik olarak da yapılıyor bu tartışmalar. Eğer saldırılar, bir iki terör olayı, siyaseti erken seçime yönlendiriyorsa, terör amacına ulaşıyor demektir.
         <br/>
         <br/>
         -O zaman Anayasa’daki “5 yılda bir” şartı, “teröre göre yapılır” diye değiştirilir.
         <br/>
         <br/>
         (Gülüyor)Cumhurbaşkanı seçimine endeksli düşünmek, parlamentonun meşruiyetini, cumhurbaşkanının konumunu tartışmaya açmak doğru değil. Şimdi, sayın cumhurbaşkanımızı seçen irade bugün parlamentoda yok. O zaman kendisi şöyle mi düşünmeliydi: “Beni seçen iradeden parlamentoda hiç kalmadı. Dolayısıyla, yeni irade kendine uygun bir cumhurbaşkanı seçsin.” Görüşüyorsunuz, erken tartışmaların ucu nerelere gidiyor.
         <br/>
         <br/>
         -5+5 dahil, cumhurbaşkanının seçimi ve yetkileriyle ilgili bir anayasa değişikliği gündeme gelebilir mi?
         <br/>
         <br/>
         Bunların hepsi tartışılabilir. Keşke, makul bir zeminde tartışabilsek. Eğer niyetiniz sorun çözmekse, üslubunuz ona göre olmalı. İşte muhalefet, hakarete, sövmeye varan cümleler kullanıyor. Kavgayı biz de biliriz ama bunun Türkiye’ye faydası olmaz ki.
         <br/>
         <br/>
         -Bu süreçte AK Parti’de çözülme bekleyenler var.
         <br/>
         <br/>
         Kurulduğumuzdan beri, bir sürü senaryo yazılıyor, komplo teorisi üretiliyor. AK Parti, iktidarında çok kritik süreçler aşmıştır. Bu süreci de aşarız. Gücümüzü, grubumuzun bütünlüğü ve toplumun desteğinden alıyoruz. Zaten, birilerinin gayreti toplumun bize olan itimadını azaltmaya yöneliktir. İşte, başbakanımızın gömlek uyarısı bunun içindir.
         <br/>
         <br/>
         ÇETELERE KARŞI KURUMSAL İŞBİRLİĞİ
         <br/>
         <br/>
         -Derin devlet tartışmaları alevlenirken, Susurlukvari oluşumlar bir bir gün ışığına çıkarılıyor. Neler oluyor?
         <br/>
         <br/>
         Devletin bütün kurumlarının işbirliği, bu işlerin çözümünde en etkili yoldur. Sadece şu kurumun, şu organın istiyor olması kâfi gelmez. Kurumlar içerisindeki yasadışı hiçbir örgütlenme o kuruma fayda vermez. Evvela kurumun kendisini tahrip eder. Siyasete, siyasetçinin verdiği kadar kimse zarar veremez. Orduyu kim yıpratabilir? “Efendim! Ordu düşmanları.” Ordu düşmanlarını bertaraf etmek, tahribatlarını gidermek mümkündür. En büyük zarar, varsa yanlış kişiler kendi içinden gelir. Her kurum kendi içindeki eksiği gediği görecek performans sergilemeli. Kapsamlı mücadele olursa, yanlış organizasyonlar, örgütlenmeler, ülkeyi zora sokan bu tür girişimler önlenir. Yanlış yapılanmalardan, provokatif eylemlerden, şunla bunla bağlantılardan söz ediliyorsa, hemen kurumların işbirliği lazımdır.
         <br/>
         <br/>
         DANIŞTAY’A SALDIRI HESAPLI
         <br/>
         <br/>
         -Danıştay’a yapılan saldırı bütün yönleriyle aydınlatılabilecek mi?
         <br/>
         <br/>
         Danıştay’a yapılan hain saldırıya en fazla biz üzüldük. Çünkü, iktidar partisiyiz. Olay önemli ölçüde aydınlanmıştır. Yargı, soruşturmayı derinleştirecektir. Basit bir hadise değil. Sonuçları düşünülmüş, hesap edilmiş; toplumda bir infial meydana getirmeye matuf eylem sayılabilir. Saldırgan kiminle bağlantılı olursa olsun, demokratik zeminin tahrip edilmek istendiğini herkes fark etmeli. Anti-demokratik süreçlerde kimin nefesinin kesileceği tahmin edilemez. Derin nefes alacağını zannedenler bile nefes alamaz hale gelebilir.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2695 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=24469), [web.archive.org (arşiv bağlantısı)](http://web.archive.org/web/20070711204414/http://www.aksiyon.com.tr:80/yazdir.php?id=24469)
