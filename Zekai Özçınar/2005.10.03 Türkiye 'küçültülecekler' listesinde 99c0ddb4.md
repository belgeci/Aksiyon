# Türkiye ‘küçültülecekler’ listesinde

*Zekai Özçınar 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Siyaset ve diplomasinin tecrübeli ismi Kamran İnan, son dış ve iç gelişmeler hakkında Aksiyon’a çarpıcı açıklamalarda bulundu.  Türkiye’nin, Avrupa’ya karşı en büyük teminatı ABD ile kavga ettiğini belirten İnan, böylece hem AB’nin baskısını artırdığı hem de ‘bölünecekler’ listesine girdiğini düşünüyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606085652im_/http://www.aksiyon.com.tr/resim/565/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Türkiye’de hain boldur ve itibarlıdır. Dosyaları da MİT’te vardır. Kıbrıs harekâtımızı protesto eden, Yunanistan’ın tezlerini savunan büyükelçiler çıktı. Avrupa Konseyi’nde devleti aleyhine rapor dağıtan şahıs, yüksek makamlara geldi.” Tüyleri diken diken eden bu sözler, elbette sıradan bir insana ait değil. Son gelişmeleri Aksiyon’a değerlendiren siyaset ve diplomasinin tecrübeli ismi eski ANAP Milletvekili Kamran İnan’ın ağzından çıktı. Bununla da sınırlı kalmadı İnan, Avrupa Birliği’nden (AB) ABD ile ilişkilere, terörden ‘Kürt sorunu’ tartışmalarına ve de iç siyasete ilişkin çarpıcı açıklamalarda bulundu.
   <br>
    <br>
     -Gelinen noktada, AB sürecini nasıl görüyorsunuz?
     <br/>
     <br/>
     İşte, böyle 10-15 yıl süründürecekler. Eski Fransa Cumhurbaşkanı Giscard d’Estaing ne dedi? “Bunların hiçbiri Türkiye’ye karşı samimi değil. İstemiyor, ister gözüküyorlar.” Avrupa, tarihi unutmaz. Müslüman ve gelişen Türkiye’yi tehdit görüyor. Saraybosna’da Miloseviç’in “Balkanlar’dan İslam’ı temizleyeceğiz.” diyerek 260 bin insanı katletmesini kabullenen Avrupa, 80 milyonluk Türkiye’yi içine alır mı?
     <br/>
     <br/>
     -Kopma bekliyor musunuz?
     <br/>
     <br/>
     Böyle sürer. Daha taviz alacağı için AB tam koparmıyor. Bizim hükümet ise oradan aldığı gücü iç dengelerde kullanıyor. Aslında, Türkiye, tam manasıyla kıskaca girdi. Dünyanın bir numaralı kuvveti ile kavga edildi. Avrupa’ya karşı en büyük teminatımız Washington’du. Bizzat bulunduğum toplantılarda Avrupalılara “Türkiye’yi size ezdirmeyeceğiz.” diyen Amerika idi. Şimdi, Avrupa’ya karşı o fren kalktı. AB, zaafları yakaladı, baskısını artırdı.
     <br/>
     <br/>
     -Son dönemde, sokakların hareketlenmesi, ‘Kürt-Türk’ ayrışmasının öne çıkması sizi endişelendiriyor mu?
     <br/>
     <br/>
     Türkiye’de bu alanda ciddi bir mesele yoktur. Ancak, “Türkiye’de mesele var.” derseniz, dış dünya bunu çok kurnazca kullanır. Avrupa’nın, zaten Türkiye’yi istikrarsızlığa götürme, üniter yapıyı bozma politikası var. Tahrikler devam ediyor. Sağduyulu bütün insanlar buna karşı çok dikkatli olmalı. Dış ve iç yıkıcı güçler bugünkü zaafı değerlendiriyor.
     <br/>
     <br/>
     -12 Eylül öncesini hatırlatan bir zemin mi oluştu?
     <br/>
     <br/>
     Burada farklı bir şekilde yürütülmek isteniyor. Şimdi bakın, ABD, teröristbaşını paketleyip verdi. Bugün, neden Kuzey Irak’takilere karşı hareket etmeyi kabullenmiyor, yan çiziyor? Siz ona ayak oyunu oynarsanız, o da size başka türlü oyun oynar.
     <br/>
     <br/>
     -ABD ile ilişkilerin seyri çok mu belirleyici?
     <br/>
     <br/>
     Kuzey Irak’taki hâkim kuvvet ABD. Hâkim olduğu topraklar üzerinde, müttefiki Türkiye’ye karşı hareket eden çevrelerin varlığı düşündürücüdür. 1 Mart tezkeresi, güven bunalımı. Neticesi Irak’taki gelişmelerdir. Ankara, ABD ile 60 yıllık stratejik ortaklığı gümüş tepsi üzerinde iki tane aşiret reisine (Barzani, Talabani) verdi. Onlar da bunu kurnazca kullandı.
     <br/>
     <br/>
     -Ve birdenbire PKK eylemleri geldi.
     <br/>
     <br/>
     Birçok devlet, milletlerarası terörizmi dış politikasının aracı olarak kullanıyor. “Bütün bu hareketler sadece bir avuç insanın işidir.” diye bakamazsınız.
     <br/>
     <br/>
     -Doğru değerlendirme nedir?
     <br/>
     <br/>
     Büyük güçler, kendilerine ileride rakip olabilecek bir memlekete tahammül etmez. Devlet sayısı kendiliğinden buraya gelmedi. Ne kadar küçültürseniz, dünyanın yönetimi o kadar kolay olur. Türkiye, Amerika’yla 60 senelik yakın ilişkilerinden dolayı bu hesapların dışında tutuluyordu. ABD’nin güvenini kaybettiği andan itibaren listeye girdi.
     <br/>
     <br/>
     -Başbakan’ın “Kürt sorunu” çıkışına itiraz ediyorsunuz.
     <br/>
     <br/>
     Sorun yok. Sorunu icat edenler var. Wilson Doktrini vardı. Birinci Dünya Savaşı’ndan sonra Kürt devletinin kurulmasını reddeden bunlar (bölge halkını kastediyor). Atatürk, Samsun’a çıktı, ama asıl gücü Erzurum’dan aldı. Rusları onlar durdurdu. Urfa, Maraş, Antep; üçü de Fransız ve İngiliz ordularına “Burası Türkiye” demedi mi? Onlar, Çanakkale’de, Kıbrıs’ta şehit vermedi mi? Nasıl, ‘sorun var’ dersiniz. -Peki, yaşanan gerginliği nasıl izah edeceğiz?
     <br/>
     <br/>
     Memleketini tanımayanlar, İstanbul’dan ahkâm kesiyor, Ankara’da konforlu odalarından reçeteler hazırlıyor. Aslında, rahatsız edilen, o insanların bağlılığı ve sadakati. Ondan rahatsız olan bazı çevreler var. Hainler, Türkiye’de hep itibarlıdır. Kıbrıs harekâtımızı protesto eden, “Kıbrıs Yunanın” diyen büyükelçiler çıktı. Avrupa Konseyi’nde sosyalist gruba kendi devleti aleyhine rapor dağıtıp da, bize orada mücadele yolunda kan ter döktüren şahıs, Türkiye’de yüksek makamlara geldi.
     <br/>
     <br/>
     -Kim bu hainler?
     <br/>
     <br/>
     O millî emniyetin (MİT) işi. Hepsinin, orada dosyası var.
     <br/>
     <br/>
     -Olaya, kültürel ve siyasi haklar dışında yaklaşıyorsunuz.
     <br/>
     <br/>
     Üniversite sınavlarında son 10, Doğu ve Güneydoğu illeri. Her seferinde de Şırnak sonuncu. Bu insanlar geri zekâlı mı? Devlet özür dilemeli. Hastane, doktor yok. İş, altyapı yok. Böyle bir sosyal yapıya sahip memlekette huzur ve istikrar bekleyemezsiniz. Sürgün ettiğiniz memurlar oraya. Sonra, hıncını o insanlardan çıkarıyor. Düşünün, hâlâ şark hizmeti var.
     <br/>
     <br/>
     -Asıl sorun Ankara’da mı?
     <br/>
     <br/>
     Daha derinleştirirsek, bölücülük İstanbul ve Ankara’da var. Doğu ve Güneydoğu’da yok. Bakın, Amerikalı Jonethen Tower, Suriye sınırına gitmiş. Makalesinde (Herald Tribune’de) şunu yazdı: “Buradaki hiç kimse ayrı bir devlet, bölücülük istemiyor. İstedikleri, devlet hizmetlerinin ulaşması.”
     <br/>
     <br/>
     -Özetle, yönetimin zaafları mı?
     <br/>
     <br/>
     En müsrif ve en lüks yaşayan yönetim Türkiye’dedir. Devleti yöneten birimler gettolaştı, koptu milletten, yabancılaştı. Beyler yukarıda, vatandaş aşağıda. Aslında, Türkiye’nin gelişmesinin önündeki en büyük engel, verimsiz ve sırt üstü yatan bürokrasidir. Daha seçilmişlerin üstünlüğünü kabullenmiş değildir. Sakatlıklarımız o kadar çok ki, böyle bir bedenin ayakta durmasına şaşmak lazım. Neyse ki, milletin tükenmeyen gücü ve bir de devlete sadakati var.
     <br/>
     <br/>
     -Yine de, gerginlik endişeyle izleniyor.
     <br/>
     <br/>
     Türkiye’yi kardeş kavgasına götürmek isteyen çevreler var. Hem de ciddi şekilde. Makyevelli, “Türkiye’yi içerden ele geçirirseniz her şeyi yaptırırsınız.” diyor. Yani, dış güçler kendi emellerini gerçekleştirme yolunda yine Türk kanını kullanıyor. Ve müthiş bir tahrik, provokasyon var. Maalesef, dışarıdan uzatılan hain elleri, içerde tutan eller bol.
     <br/>
     <br/>
     -Bölgeye hitap eden bir siyasi parti (DEHAP) ile bir grup eski DEP milletvekilinin tavırları da, bahsettiğiniz ‘hainlik’ kavramına giriyor mu?
     <br/>
     <br/>
     Oyları, yüzde 6.
     <br/>
     <br/>
     -Ama, ‘bölgenin temsilcisiyiz’ iddiasındalar.
     <br/>
     <br/>
     Kimse kimsenin temsilcisi olamaz. Her ülkede, sessiz çoğunluk ve onlar hesabına çığırtkanlık yapanlar vardır. Yüzde 6 oy sahibi olduğu bile şüpheli birkaç insanın sesi çok çıkıyor diye, herkesi bunların sesi ile mahkum edemezsiniz. Genel seçimlerde hangi partiler oy alıyor, ona bakmak lazım. İçinde yaşadığınız topluma sadık olacaksınız. Beğenmiyorsanız! Dünya geniş. Kimse sizin kolunuzdan tutmuyor. Ama hem içinde yaşayacaksınız toplumun, hem onun nimetlerinden yararlanacaksınız, hem de işinize geldiği zaman ihanet şeysi çıkaracaksınız. Kimsenin buna hakkı yok. Söyledim, Türkiye sadıklarına pek iltifat etmeyen, hainlerini çok defa el üstünde taşıyan bir davranış içinde oldu. Ondan dolayı da bugün baş edemeyeceği kadar haini çıktı.
     <br/>
     <br/>
     -“Kürt-Türk” ayrışması noktasında bir mesajınız olur mu?
     <br/>
     <br/>
     Bir defa bu lafı kullanma, itirazım var. Anayasamız, “Türkiye Cumhuriyeti vatandaşı.” diyor. Bu söylediğiniz ifadeleri kullanırsanız ABD diye bir güç kalmaz. Amerika, dünyanın en milliyetçi toplumu. Türkiye’nin iç dayanışmaya, barışa ihtiyacı var. Dış tahriklere karşı uyanık olmalı. Teröre karşı millet ve devlet el ele vermeli. Ama, evvela devlet adil ve insanının yanında olmalı. Bir insan için en önemli hadise güvenliktir, güvendir. Kendi toprağınızda mutlu olmamanız, çok acıdır. İnsanınız neden mutlu değil, aramak lazım.
     <br/>
     <br/>
     <br/>
     <br/>
     BENİM TEK PARTİM TÜRKİYE
     <br/>
     <br/>
     <br/>
     <br/>
     Kamran İnan, farklı platformlarda ülke meselelerine kafa yorsa da aktif siyasetin dışında artık. 76 yıllık hayatının neredeyse tamamında, ‘devlet’ var. Dedesi, devletle daha doğrusu bölge (Bitlis) yöneticileriyle sorun yaşadı. Bursa’daki sürgün hayatı belki de hayatının seyrini değiştirdi. “Evlad-ı Resul” bilinen babası Gaydalı Şeyh Selahattin, DP’den milletvekili seçildi. İnan, hukuk eğitiminin ardından Cenevre’de siyaset okudu. Okulu 13 ayda, doktorasını ise 3 yılda bitirdi. Bu, Cenevre Üniversitesi için bir ilkti. Dışişleri’ndeki büyükelçilik görevinden ayrılarak 1973’te girdiği siyasette milletvekili ve bakan olarak uzun süre boy gösterdi. Kuralcılığı ve iş disipliniyle bilinen İnan ile geçmişe de gittik:
     <br/>
     <br/>
     -Hayatınızda Bursa’nın önemli yeri var.
     <br/>
     <br/>
     Ondan şikâyetçi değilim. O sayede okudum, yetiştim. Bitlis’te okul yoktu. Ortaokul birinci sınıftaydım, dönemin Başbakanı Şükrü Saraçoğlu geldi. Adımı sordu, “Kamran İnan.” dedim. Devam etti: “Evladım neye inanırsın?”  Karşılığım, “Cumhuriyetin bütün prensiplerine inanırım, efendim.” oldu.
     <br/>
     <br/>
     -Bir başka anınız.
     <br/>
     <br/>
     Yine ortaokulda iken, Başbakan Recep Peker ile görüşmek için Ankara’ya gittim. Yaveri, “Evladım, Türkiye’de görecek başka kimseyi bulamadın mı?” dedi. “Madem ki, baba durumunda, göreceğim.” diye ısrar ettim. İçişleri Bakanı Şükrü Sökmensüer ile görüştüreceğini belirtince, şart koştum: “Ama, beni kabul edecek.” Görüştüm de. Ertesi gün, bakana telefon ettim ve işimin olduğunu söyledim. Güldü ve “Evladım, iki ayağımızı bir pabuca sığdırdın.” dedi. Talebim, durumumuzla ilgiliydi. Bitlis’te el konan mallarımızın Bursa’da karşılığı verilmemişti.
     <br/>
     <br/>
     -Adınız, yıllarca Dışişleri Bakanlığı için geçti ama olmadı. Neden?
     <br/>
     <br/>
     Söyleyemem onu. Meclis’te karşılaştığım emekli bir vatandaş, “Sizi aldıkları çember içinde, yaşlandırdılar” dedi. Yalnız bir noktada rahatım. Devletin dış kavgasında, her yerde mevcudum. Yunanlı bir gazeteci, “Nedir sizden çektiğimiz, dünyanın her yerinde karşımıza çıkıyorsunuz.” diyerek üzerime yürüdü. Çok sevindim, bunu hep yaptım. Ama içeride tam bir Waterloo, kazanamadım.
     <br/>
     <br/>
     -Neden Waterloo?
     <br/>
     <br/>
     Kimsenin değil, devletin adamı olmaya çalıştım. Tek partim Türkiye’ydi. Tek düşüncem devlet ve millet hizmetiydi. Devlete borcumu ne sahada mümkünse ödemek için millî mücadeleye son nefese kadar devam. Bu düşünceyle de onuncu kitabım çıktı: İnce Uzun Yol. AB hakkında.
     <br/>
     <br/>
     -Süleyman Demirel’e rakip olduğunuz AP kongresinde, karşı taraf  “Bu liste bizim, bu da Kürtlerin” demiş.
     <br/>
     <br/>
     Öyledir...
     <br/>
     <br/>
     -Bu da engellerden biri miydi?
     <br/>
     <br/>
     Sadece onunla kalmadılar. Kendini bilmez bir grup, “Bizden olmayanlar başkan olamaz.” diye bağırıyordu.  Ben de, bakıyordum; kimdir, bizden olmayanlar.
     <br/>
     <br/>
     -Oysa, Kürt kökenli cumhurbaşkanı ve dışişleri bakanlarımız oldu.
     <br/>
     <br/>
     ‘Kökenli’ yok. Türkiye vatandaşı ve Türk insanı olur. Kimse bu ayrımı yapmasın.
     <br/>
     <br/>
     -Bakanlığınız sırasında telefonlarınızın dinlendiği ortaya çıktı. Rahatsız olmadınız mı?
     <br/>
     <br/>
     Devlet güvenliği bakımından herkesin telefonu dinlenebilmelidir. Cumhurbaşkanının da. Eliza Sarayı dinlendi, KGB bağlantısı çıktı. CIA Beyaz Saray’ı dinlemiyor mu? Gocunursanız, yaş tarafınız var demektir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22598), [web.archive.org (arşiv bağlantısı)](http://web.archive.org/web/20070606085652/http://aksiyon.com.tr:80/detay.php?id=22598)
