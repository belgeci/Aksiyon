# Ankara kulisi

*Zekai Özçınar Bilinmeyen-tarih*

<div>
 <p>
  <font>
   <b>
    Arkadaşları Mesut Yılmaz'ın yolunu gözlüyor
   </b>
   <br>
    Seçim yenilgisinin ardından 'aktif siyasete' ara veren Mesut Yılmaz, uzun süre Ankara'nın siyasi atmosferinden uzakta durdu. Kendi ifadesiyle "AB'ye" yoğunlaştı.
    <br/>
    <br/>
    Ancak, AB İlerleme Raporu'nun açıklanmasıyla televizyon kanalları ve gazetelerde boy göstererek değerlendirmelerde bulundu. Tecrübesini konuşturdu. Raporun Türkiye açısından olumsuzluklar içerdiğini, Helsinki Zirvesi'nden geriye gidildiğini, hükümetin 17 Aralık'a kadar diplomatik atağa geçerek olumsuz maddeleri ortadan kaldırması gerektiğini anlattı. Ayrıca, "Türkiye, gerekirse masadan kalkmalı" görüşünü ortaya attı.  Bu görüşler, hükümeti bir hayli kızdırırken, bazı çevrelerde yankı buldu. Kulislere yansıyan bilgiye göre, Yılmaz pek çok tebrik telefonu aldı. Yılmaz’ı arayanlardan biri DYP lideri Mehmet Ağar'dı. MHP'li eski Meclis Başkanı Ömer İzgi de Yılmaz'ı arayanlar arasındaydı. Yılmaz'ı en fazla, 'arayış içindeki' ANAP'lı arkadaşları etkiledi. Bir kısmı bizzat yanına kadar gitti bir kısmı telefonla aradı. Doya doya yaşanan, eski günlere dönüş umudunu da barındıran bir nostaljiydi aslında. Yılmaz'ın eski çalışma arkadaşlarıyla sohbetimizde, bu havayı kokladık.
    <br>
     <br>
      <b>
       Sigara içen 3 bakan kaldı
      </b>
      <br>
       Sigara ile arası olmayan Başbakan Recep Tayyip Erdoğan'ın, sigara içerken gördüklerine, hemen paketin üzerine tarih ve 'sigarayı bıraktım' notunu yazdırarak imza attırdığı basına yansımıştı. Telkinde bulunduğu milletvekili, bakan, bürokrat ve partili sayısını biz unuttuk. Yakın çalışma arkadaşlarından yine de sigara içmeye devam edenler var. Ama sayıları giderek azalıyormuş. Kabine'deki sayı üçe düşmüş: Erkan Mumcu, Beşir Atalay ve (bırakıp yeniden başlayan) Abdüllatif Şener. Çalışma Bakanı Murat Başesgioğlu ise bu ekiple yollarını daha yeni ayırmış.
       <br>
        <br>
         <b>
          Şener'e G.O.R.A'nın fragmanı bile yetti
         </b>
         <br/>
         Başbakan Yardımcısı Abdüllatif Şener'in, Cem Yılmaz'ın G.O.R.A filminin 'kurtulmasında'ki emeği büyük. Cüneyt Arkın'ın 'Dünyayı Kurtaran Adamı'nı saymazsak, Türkiye'nin ilk bilimkurgu-komedisi. 12 Kasım'da vizyona girecek. Önceden izleme imkanını kullanmayarak keyfini çıkarmayı sinemaya bıraktığı G.O.R.A'nın fragmanını bir film için gittiği sinemada gören Şener bir hayli gülmüş. Bakan'a göre, film öngördüğü gibi rekor kıracak.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 581 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17911), [web.archive.org (arşiv bağlantısı)](http://web.archive.org/web/20050221220417/http://www.aksiyon.com.tr:80/yazdir.php?id=17911)
