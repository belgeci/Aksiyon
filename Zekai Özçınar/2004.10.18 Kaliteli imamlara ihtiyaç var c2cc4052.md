# Kaliteli imamlara ihtiyaç var

*Zekai Özçınar 2004.10.18*

<div bgcolor="#FFFEF6">
 <font>
  <img border="0" height="1" src="/web/20060103205427im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060103205427im_/http://www.aksiyon.com.tr/resim/515/48.jpg" vspace="5"/>
  </p>
 </font>
 <font class="content">
  “Alevilik, ezan, Diyanet’in varlığı, dinin çağa uygun yorumlanması”, Ramazan ayının süslediği gündeme damgasını vuruyor. Din alanında en üst otorite konumundaki Diyanet, böyle bir ortamda klasik sessizliğini bozarak kendinden sıkça söz ettiriyor.
 </font>
 <p>
  <font class="content">
   Belki de tarihinde hiç olmadığı kadar tartışmaların içine girerek.
   <br>
    <br>
     Bu hassas konuları Diyanet İşleri Başkanı Prof. Dr. Ali Bardakoğlu ile konuştuk. Görüşlerini genelde çekinmeden ifade ediyor Bardakoğlu. “AB sürecinde Diyanet’in yapısı ne olacak?” sorusunu önemsiyor meselâ. Dönüşümden, yeniden yapılanmadan bahsediyor. Bugün için tehlikeli bulduğu “din hizmetlerinin sivilleşmesi” önerilerini baştan reddetmiyor; “toplumsal alt yapısı oluşturulursa uzun vadede mümkün olabilir” diyor.
     <br/>
     <br/>
     Bizde mezhep hanesi yok
     <br/>
     <br/>
     Ali Bardakoğlu, dinin siyasete malzeme yapılmasından rahatsız. Diyanet’in müftülüklere gönderdiği Ramazan genelgesinde “Ezanlar okunurken ses cihazlarının lüzumundan fazla açılmamasının” istenmesinin alevlendirdiği ezan tartışmasına da böyle yaklaşıyor. “Hepten kesilsin, daha çok açılsın” inatlaşmasından yakınıyor ve ezan sesini kesmeyi akıldan bile geçirmediklerini belirtiyor. Amacın “ezanın doğru ve kulağa hoş gelecek şekilde okunması” olduğunu vurguluyor: “Yüksek binalar ezanı hapsetti. Öyle bir ses ayarı getirelim ki, hem uzaklara ulaşsın hem de yakın komşular rahatsız olmasın. Ezan, duygularımızı titreten sanat harikasına dönüşsün. Merkezî sistemle ezan okunmasında ise çok da ısrarcı ve dayatmacı olmayız, halkın talepleri doğrultusunda esneklik sağlanacak.”
     <br/>
     <br/>
     AB İlerleme Raporu’nda ‘Aleviler’den azınlık olarak bahsedilmesi ve bazı ‘Alevi’ liderlerinin “İslam’ın dışındayız” yollu açıklamaları, bitmeyeceği anlaşılan tartışmalara kapı araladı. Diyanet,  ‘Aleviliğin bir mezhep sayılmasını’ tarihî ve bilimsel veriler ışığında doğru bulmuyor. Niketim, Bardakoğlu da, “İslam’ın içinde, kültürel öğesi fazla bir alt oluşum, eğilim” şeklinde bir tanım getiriyor. Peki “Alevilik de Diyanet’te temsil edilmeli” talepleri ne olacak? İslam’ın ortak paydasında vatandaşlık esasına göre hizmet verdiklerini hatırlatıyor Bardakoğlu, ardından “Bizde mezhep hanesi yoktur. Anlattığımız din, Sünniliğin simgesi değildir. Üzerinde ittifak edilen, İslam’ın 14 asırlık geleneğinde olan sahih din budur” diyor. Vatandaşları alt dini kimliklerine göre ayırmayı sakıncalı buluyor,  “inançlar manipüle edilmeye çok yatkındır, bazen bir küçük kıvılcım onu alevlendirebilir” uyarısını yapıyor.
     <br/>
     <br/>
     Buna karşın, Bardakoğlu, “insanlara tek tip dindarlık giydirilemeyeceği” görüşünde. İnsanların dinin ortak paydaları üzerine farklılıklarını inşa etmelerine de karşı değil. Bu yönüyle, “Aleviliği” yok saymıyor: “Cami ortak mekandır. Alternatif değiller ama cemevi de Mevlevihane de olmalı. Bunlar zenginliklerimiz.”
     <br/>
     <br/>
     Sivilleşmeye yatkınım ama
     <br/>
     <br/>
     “Diyanet’in lağvedilmesini” isteyenlere ise katılmıyor Bardakoğlu, “din işlerinin bazı gruplara kalmasının kargaşa doğuracağından” hareketle. O halde, “AB’ye girilecekse, Diyanet gibi bir devlet kurumu kendini nasıl dizayn etmeli?” Bu soru Bardakoğlu’ndan geliyor, hem de “Evet çok ciddi bir sorudur bu” diyor. Cevaptan önce Türkiye ile Avrupa’yı karşılaştırıyor: “Din-devlet işleri ayrılsa da Avrupa’da kilise ve devlet iç içedir. Kilise bir bakıma dini belirleyen konumdadır. Batı’da sivilleşme, demokratik değerler ve birlikte yaşama tecrübesi oturmuş, özgürlükler kolay kolay istismar edilen alanlar olmaktan çıkmıştır. Hıristiyanlığın dünya hayatına ilişkin mesajları Batı’nın siyasal yapısına çok uygundur. İslam dünyasında ise din adamları ve camilerin din üzerinde belirleyici bir konumu yoktur. Özgürleşme ve demokratikleşme yenidir. İstismarı önleyecek sağlıklı bir kamu vicdanı ve refleksi henüz oluşmamıştır. İslam’ın içerdiği mesaj da, Hıristiyanlık’tan çok farklıdır.”
     <br/>
     <br/>
     Bardakoğlu, bu tespitlerinin ardından “din hizmetlerinin, bugünkü şartlarda sivil oluşumlara bırakılmasının, Diyanet otoritesinin zayıflamasının” getireceği sıkıntıları sıralıyor. “Sivilleşmeye ve özgürleşmeye yatkın bir insanım. Ama, onun alt yapısını oluşturmanız lazım. Aksi halde kaos olur, başımıza çorap örer. Şu safhada, Diyanet’in lağvedilip, din işinin insanların inisiyatifine bırakılmasını tehlikeli görüyorum. Sağlam taban oluşturulduktan sonra, uzun vadede sivilleşme mümkün olabilir” diyor. Diyanet İşleri Başkanı, Avrupa müktesebatına uyum çerçevesinde Diyanet’in yeniden yapılanmasının söz konusu olabileceğini kabul ediyor, 10-15 yılın çok iyi değerlendirilmesini ve sağlam taban oluşturmasını arzuluyor.
     <br/>
     <br/>
     Bardakoğlu, cami sayısının fazla olduğu görüşüne katılmıyor. Yeni yerleşim yerlerinin çoğunda cami olmadığını, camilerin halk tarafından yapıldığını, devletin sadece imam verdiğini belirtirken de “AB, bu konuları daha anlayamıyor” diyor. Bu süreçte, din adamlarının rolü de önemli. Bardakoğlu, kaliteli kadrolara ihtiyacı vurgularken, “imamın dediğini yap, yaptığını yapma” sözünü geçersiz kılacak bir öncülükten bahsediyor: “İmam, camide anlattığı dinin güzelliklerini gerçekleştirmede de cemaate öncülük etmeli, söylediğini amel eden insan olmalı. Halkımız, haklı olarak kendinde göremediği bir çok güzelliği din görevlisinden bekliyor. Onun için sözlerimizin, davranışlarımızın iyi bir inanlık örneği sunması lazım. Saatine bakarak namaza giden, namazdan çıkan, ‘cemaat dağılsa da kendi işimize dönsek’ diyen din görevlisi sayısı gittikçe azalmalı. Küçük tartışmalara, hesap ve çıkar ilişkilerine girmemeli.”
     <br/>
     <br/>
     Din adamlarının özlük haklarının iyileştirilmesini de isteyen Bardakoğlu, “insanları sosyal konumlarına göre ayıran” bazı uygulamaların kaldırıldığını haber veriyor. Zengin biri öldüğünde, salâların ardından “büyük insan, hayırsever insan” şeklinde yüceltici anonslar yapılması, şikayete konu oluyormuş meğer. Bardakoğlu, “Artık, herkes aynı şekilde anons edilecek, sadece ad-soyad gibi kısa bilgiler olacak. Garip de eşrâf da aynı olacak. Orada herkes eşittir, sivildir” ifadelerini kullanıyor.
     <br/>
     <br/>
     MGK’ya hiç gitmedim
     <br/>
     <br/>
     Devletin dini “kendi haline bırakmayacak kadar önemsediği” öteden beri tartışma götürmeyen bir gerçek. Devletin dini kontrol altında tutarken kullandığı en önemli mekanizmanın, Milli Güvenlik Kurulu (MGK) olduğu da bilinir. Peki, “son tartışmalarda bu kurum nerede duruyor?” Hemen belirtelim, Bardakoğlu, başkanlığa komşu MGK binasına göreve başladığından beri hiç gitmemiş. “Gitmedim ama herhangi bir konuda görüş istenirse, elbette gider anlatırız” diyor.
     <br/>
     <br/>
     AB sürecinde, Diyanet’i de zorlu bir sınav bekliyor. Bardakoğlu’nun vurguladığı gibi, “tartışmaların sağlıklı bir zeminde yapılması, siyasete alet edilmemesi ve kutuplaşmalara yol açmaması” önemli.
     <br/>
     <br/>
     “ELİNE, BELİNE, DİLİNE SAHİP OL” VAAZLARI
     <br/>
     <br/>
     Diyanet’in bu yılki Ramazan genelgesinde, camilerin kadınlara ve çocuklara açılması, hızlı teravih kıldıran jet imamların takip edilmesi gibi ilginç konular bulunuyor. Genelgede, biraz da Aleviler’e yönelik olduğu anlaşılan başlıklar dikkati çekiyor. Burada, “Hz. Ali’nin (r.a.) şehit ediliş yıldönümünün hatırlanması, Peygamberimizin övücü sözleri ışığında Hz. Ali’nin şahsiyetinin halka anlatılması” isteniyor. Yine, vaazlarda ele alınacak konuları içeren bir başka dokümanda ise “eline, beline ve diline sahip olma bilinci” konu başlığı olarak veriliyor. Hacı Bektaş Veli’ye ait olan bu söz, hem Aleviliği hem de son zina tartışmalarını hatırlatıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Alaattin Çankaya, 19-Ekim-2004
> Hoporlörün sesini açmayın: 
> Hayata estetik penceresinden bakan birisi olarak diyorum ki; sayın diyanet yetkilileri, hoporlörün sesini açmayın, cami içerisine düğün salonlarındaki gibi yüksek ses vermeyin, rastladığınız herkese ezan okutturmayın.

Kaynak: [www.aksiyon.com.tr](http://aksiyon.com.tr:80/detay.php?id=16913&yorum_id=2115), [web.archive.org (arşiv bağlantısı)](http://web.archive.org/web/20060103205427/http://aksiyon.com.tr:80/detay.php?id=16913&yorum_id=2115)
