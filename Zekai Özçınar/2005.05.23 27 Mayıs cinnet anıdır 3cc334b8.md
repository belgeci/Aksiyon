# 27 Mayıs cinnet anıdır

*Zekai Özçınar 2005.05.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Aydın Menderes, 27 Mayıs’tan 45 yıl sonra Aksiyon’a çarpıcı açıklamalarda bulundu: “27 Mayıs, eski efendilerin, dış odakların diş geçiremeyeceği bir Türkiye’ye karşı yapıldı. Menderes’i asmak cinnettir. Birileri, Milli Birlik Komitesi’nin zavallı üyelerine idamlar için baskı yaptı.”27 Mayıs ve Adnan Menderes’in idamı, bir travmaydı; siyaset ve toplum üzerinde hâlâ silinmeyen izler bıraktı. 45 yıllık dramı iliklerine kadar sabırla taşıyan ise ‘Menderes ailesi’ idi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609160312im_/http://www.aksiyon.com.tr/resim/546/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kuşkusuz, en fazla da oğlu Aydın Menderes. “Babamı rüyalarımda görüyorum, gülümsüyor.” diyor Menderes,  27 Mayıs ve idamlar için ‘cinnet’ tabirini kullanıyor. Kin tutmadığını belirtirken de ekliyor: “İş öfkeyi tutmakta.”
   <br>
    <br>
     Menderes, daha 14 yaşında iken Yassıada, İmralı ve idam günlerini yaşadı. Türk siyasetinin etkili ve sözü önemsenen siması hâlâ. Menderes, Aksiyon’a çarpıcı açıklamalarda bulundu. “Eleştirmiyorum, tecrübelerim ışığında tespitlerde bulunuyorum.” demeyi de ihmal etmeden.
     <br/>
     <br/>
     -İdamlar için, ‘cinayet’ tabirini kullandınız. Sorumlusu kim bu cinayetin?
     <br/>
     <br/>
     Türkiye’de, 1961 Haziranı’ndan itibaren devlet tamamen ortadan kalkmıştır. Milli Birlik Komitesi (MBK) de iktidar değildi. Tam bir ‘fetret devri’dir. Böyle bir boşluk meydana gelmeseydi, Menderes’le ilgili bir aklıselim çizgisi ortaya çıkabilirdi. Kim oldukları bilinmeyen birtakım insanlar, MBK’ye idamların onaylanması için baskı ve tehditte bulundu. “İdam cezasına karşı mısın?” diye sorulduğunda, “Hakim, hukuk, suç, suçlu, idam yok; cinayet var.” dedim. Kim yaptı sorusunun pratik bir değeri yoktur. Mesele, arkada ne vardır, sonra ne olduğudur.
     <br/>
     <br/>
     -Sizce, 27 Mayıs neden yapıldı?
     <br/>
     <br/>
     27 Mayıs, birçok sebebin bileşkesidir. Hem DP’nin başarılarına hem de halkın sözünün o derecede etkili hale gelişine karşı haset ve çekememezlik vardı. Muhalefet mi iktidar mı haklıdır, bunun tartışması sürer. Ancak, ilk defa söylüyorum, o günkü muhalefet sandıkta bir çözüme, bir askeri müdahaleyi yeğlemiştir.
     <br/>
     <br/>
     -Evet...
     <br/>
     <br/>
     Yine, “Kıyma makinalarında gençler öldürülmüş!” Kimin aklına gelir? 27 Mayıs’ı yapan zavallı MBK üyeleri uydurmadı bunu. Bir merkezi var. Üçüncüsü, DP’nin iddiaları ve halk desteği, eski yerli buyurganları/efendileri ile dış odakların diş geçiremeyeceği bir Türkiye ortaya çıkarmıştı. DP’nin Ortadoğu politikası tutsaydı, bugün Irak ve bölücülük meselesi olmazdı.
     <br/>
     <br/>
     -Türkiye kabuğunu mu kırıyordu?
     <br/>
     <br/>
     Türkiye’nin vizyonu ve iddiası Menderes’le birlikte değişmiştir. Bu da, yerli/yabancı birçok odağı rahatsız etti. Kalkınmasıyla, iç ve dış politikasıyla. Menderes, 1071’den 1918’e kadar geçen dönemi tekrar almıştır tarihimizin içine. Bu büyük iddia, rahmetli Atatürk’ün zihninde mevcuttu. Tek partide ise yoktu.
     <br/>
     <br/>
     -Darbe, bu süreci kesti öyle mi?
     <br/>
     <br/>
     27 Mayıs, önünü kesti; iddiasızlığı, anarşiyi ve iç çekişmeyi tekrar getirdi. Yani, hiçbir şey kazandırmadı, götürdükleri ise muazzamdır. Bugünkü sıkıntılarımızın ana kaynağı da budur. 27 Mayıs ve devamı ikiyüzlülüktür. Cumhurbaşkanı yolunda engellenen Ali Fuat Başgil “Ben çekilirim, ama ülkeye demokrasi gelmez.” dedi. Gelmiyor işte.
     <br/>
     <br/>
     -DP’nin hataları yok muydu?
     <br/>
     <br/>
     Haklı veya haksız hapse girmiş gazeteciler var. Olmasaydı. Ancak, o zamanki demokrasi ve hürriyetler fotoğrafı anlatılanlardan farklı. Aradan yıllar geçti, basın özgürlüğü hukuk ve tazminat davalarıyla şimdi sınırlanıyor. Menderes için çizilenlerin yanında, Tayyip Erdoğan’ı incitecek hiçbir karikatür yoktur. 50-60 arası, siyasi amaçla idam sehpası kurulmadı; faili meçhul, terör, bölücülük, kapkaç ve suikast yoktu. 60’tan bu tarafa Türkiye, bir kan denizinin üzerinde oturmakta. Devlet hâlâ kendini toparlayamadı. Sorunların temelinde 27 Mayıs’ın yol açtığı yaralar var.
     <br/>
     <br/>
     - “Ezan, Tahkikat Komisyonu vs.” hâlâ konuşuluyor. DP, gücünü gövde gösterisine mi dönüştürdü?
     <br/>
     <br/>
     Eğer, bugün için bir ışık tutacaksa şunu söyleyebiliriz: Devlet idaresinde her dönem için bir yumuşaklık, ceza veya engellemenin istisnası olmalı. Sükûnet, itidal, orta yol ne kadar lazım? Olduğu kadar.
     <br/>
     <br/>
     -CHP ezanda sessiz kalmış ama, DP’li hatipler kızdırmış.
     <br/>
     <br/>
     O konulardan mutlaka kaçınmalı. Bugünkü iktidar için de gerekli. Sadece ‘değiştik, muhafazakar demokrat’ olduk filan. Bunun, içselleştirilmesi lazım. Karşıdaki mukavemeti yok saymamalı. Kör parmağı kör gözüne gibi olmamalı.
     <br/>
     <br/>
     -Bugün, yaşananlar ışığında 27 Mayıs’ı hatırlatanlar çıkıyor.
     <br/>
     <br/>
     Allah korusun, DP’nin başına gelen bir daha yaşanmayacak. Böyle bir benzetmeyi kabul etmem. Bir daha askeri müdahaleler yaşanmaz. Bugün, millete ait olmuş birtakım isteklere, birtakım çevrelerin karşı çıkıyor olması AK Parti’yi tümüyle milli iradenin savunucusu haline getirmez. AKP, ya statükoya tamamen boyun eğecek ya da milletin isteklerine dönecek. Böyle bir çıkmazla karşı karşıyadır.
     <br/>
     <br/>
     -Bunu aşabilir mi?
     <br/>
     <br/>
     ‘AK Parti nedir?’ sorusuna açık yüreklilikle cevap vermeli. Neden değiştiğini, ne yapmak istediğini de anlatmalı. Aksi halde, kendini ve Türkiye’yi tanımlayamaz. Her gün, bunun bedelini öder. Yüksek yargı konuşur, birileri konuşur. Bu, hükümete karşı safları sıklaştırır, oy götürür. Fakat, netice alınamaz.
     <br/>
     <br/>
     -AB süreci işini kolaylaştırır mı?
     <br/>
     <br/>
     Demokrasi, Brüksel’den uçağa binip mi gelecek? Derme çatma ittifaklarla demokrasinin önünü bir santim bile açamazsın. Böyle bir ittifak, AKP’yi korur; onun için sigorta olur. Millete gerçek hürriyeti getirmez. Yavaş tükürük hem sakala hem bıyığa bulaşır. Milletin hayal gücünü doldurması iç kanama yapar. Parti, ehven-i şer olmaya talipse karışmam.
     <br/>
     <br/>
     -AK Parti ne yapmalı?
     <br/>
     <br/>
     Büyük yanlışlıkları var. Hükümetin gitmesiyle, Türkiye’nin meseleleri ortadan kalkmaz. Yalnız, samimiyet işin başıdır, bunu doldurmak lazım. Bir bedeli de olabilir. İktidarı ve  milleti durduk yerde ateşe atmamak önemli.
     <br/>
     <br/>
     -Zorlu bir süreç
     <br/>
     <br/>
     27 Mayıs’ı, AP değil 12 Eylül ortadan kaldırdı. 27 Mayısçılar çıkıp konuştuklarında, oluşan siyasi rant AP’ye akıyordu. Bunu, okuyan anlar. Hiçbir siyaset ve devlet adamı, Menderes kadar sevilmedi. 15 ay çeşitli manevi işkencelerden sonra güpegündüz idam edildi. Siyaset, 45 yıldır bunun şokunu şuuraltından atamadı. Meseleyi, sadece bir cesaret, yeterlilik yetersizlik haline getiremeyiz. Birçok insan demiştir ki, ‘Menderes’in kıymeti bilinmedikten sonra kimin kıymeti bilinecek bu dünyada.’
     <br/>
     <br/>
     -12 Mart, 12 Eylül ve 28 Şubat tecrübeleri de yaşandı. Gündem ne zaman rahatlayacak?
     <br/>
     <br/>
     Her türlü askeri müdahaleye karşıyım. Asker siyasetin içine girerse, siyaset de askerin içine girer. Müdahalelere karşı olmazsak, yönümüzü kaybederiz. Önce, siviller demokrat olacak. Her müdahalenin arkasından, birtakım sivil şahıslar, medya çıkıyor. Bir de, cebelleşme, durduk yerde çekişme... Anlamsız. Sayın Demirel söyledi; iktidar,  kansız/darbesiz değişecek. Efendim, asker hiçbir şeye karışmasın. Hayır, kimin nerede, ne kadar karışacağı yazılmış anayasada.
     <br/>
     <br/>
     -Kurumlar arası uyumdan bahsediyorsunuz.
     <br/>
     <br/>
     Milletin iradesini içimize sindirelim. Devletin kurumları da vardır. Demokratik uzlaşma gerekli. Hakem millet; o getirecek o götürecek. Ben tek başıma iktidarı alayım. Hayır, her seçim bir referandum olmaz. Bu iktidarın, bazı konularda temkinli davranmasını, başbakanın ‘tabana dönük politika yapmayacağız’ sözünü doğru buluyorum. Şu değişim işi, samimiyetle ortaya konursa, birçok şey yerine oturur. Devlet geleneği ve milli egemenliği, bir yolunu bulup aynı anda yürüteceğiz.
     <br/>
     <br/>
     -Yani, tartışmaların bir yana bırakılmasını mı öneriyorsunuz?
     <br/>
     <br/>
     “Batı’yla takışalım” demiyorum ama, Batı bize yar olmaz. Sayın genelkurmay başkanı ‘Türkiye ılımlı İslam olmaz’ dedi. Katılıyorum. Ardından, ‘İslam ülkesi de değildir’ dedi. Ne manada kullandı, bilmiyorum ama, Türkiye İslam diyarıdır. Olmasa, ne Çanakkale, ne milli mücadele olur. Cevap verme anlamında söylemiyorum. Laiklik, ılımlı İslam, ‘efendim şeriat gelecek’... bunlar benim konularım değil, çatışma gerekçeleri. Bir tarafa koyacağız.
     <br/>
     <br/>
     Menderes, ‘babası’yla anılarda yaşıyor
     <br/>
     <br/>
     -En son ne zaman görüştünüz?
     <br/>
     <br/>
     Ağustos’un ortalarıydı, 1961’de iki abim, annem ve ben Yassıada’da son kez görüştük. Yüzüne baktım ve dedim ki: “Ya, bu güzel, ipekten yumuşak, veli mizaçlı insanın, hizmet dervişinin boynuna kim, nasıl yağlı ilmiği geçirebilir.”
     <br/>
     <br/>
     -Rahmetli babanızı rüyalarınızda görüyor musunuz?
     <br/>
     <br/>
     Rüyamda görüyorum. Hep gülümsüyor. En güzel haliyle görüyorum. Hep etrafında kalabalık var. Kürsülerde görüyorum. Bir de, İstanbul’da Yıldız Parkı’nda, açılan yollarda onun yanındaydım. Onlar, zaman zaman rüyama giriyor. Sadece rüyada değil, her dakika anıyorum. Aklımda ve gönlümde daima vardır ve var olacak.
     <br/>
     <br/>
     -Zihninizdeki Menderes.
     <br/>
     <br/>
     Çok hizmet etti. İyi, alçak gönüllü bir insandı. Büyük acılar çekti. Bunun mükafatının, Cenab-ı Hakk’ın katında mutlaka olduğuna da, 17 Eylül 1961’den beri inanıyorum. Hiçbir şüphe ve huzursuzluğum yok. “İnşallah, beni de yanına çağırır, kavuşuruz.” diye dua ediyorum. Her gün özlemim artmıştır. Sadece bir babaya değil, liderime, mürşidime ağlıyorum. Bu duygularımı da iletmiş olayım size.
     <br/>
     <br/>
     -Babanıza layık olabildiniz mi?
     <br/>
     <br/>
     Hayat boyu haksızlık, arsızlık ve haramdan kaçındım. Dürüst kalmamı engelleyecekse, siyasetin makam ve mevkilerini istemedim. Menderes ismini, bu manada yüksekte tuttum.
     <br/>
     <br/>
     -Kimseye karşı kin, intikam duygusu beslediniz mi?
     <br/>
     <br/>
     Hayır, olmadı. Biz hepimiz askeriz; zaten, ya er ya yedek. Müesseselere kızamayız. Tartışmalar sürse de, gerekli olan müesseseler yaşayacaktır. Bir eksik, bir yanlış varsa, o kendi şartlarında çözülecektir. Padişahlara sövenlere karşıydım. Bilir bilmez orduyu eleştirenlere de karşıydım. Milletin istekleri ile devletin kurumları arasında birtakım uyumsuzluklar ortaya çıkabilir. Bunu çözecek, siyasettir.
     <br/>
     <br/>
     -Hep bu çizgide mi oldunuz?
     <br/>
     <br/>
     Yani, rahmetli idam sehpasında “devlete, millete ebedi saadetler diliyorum” dedikten sonra, bir şey söyleme hakkı en azından bana doğmaz. Benim için mesele kolay. Bizden büyük Türkiye var. “Benden büyük Türkiye var demeseydi” Menderes niye idam sehpasına gitsin? 60 yaşındaydı, fevkalade sağlıklı bir insandı. Muhtemelen çok uzun bir ömrü de olurdu. Atmış yaşındaydı, otuz yaşındaki insanlar yürürken ona yetişemezdi. İş öfke duymakta değil, öfkeyi yutmakta. Biz değil, Cenab-ı Hak öyle diyor.
     <br/>
     <br/>
     - ‘Yaşadım ve yendim’ diyorsunuz.
     <br/>
     <br/>
     Evet. İlelebet Türkiye, cumhuriyet, onun kurumları, millet var olacak. Ve hep İslam diyarı olacak Türkiye. Ölsek bile olacak ümidini, sonsuza kadar kaybetmeyiz.
     <br/>
     <br/>
     -Darbede aktif görev alanlardan size pişmanlık ileten oldu mu?
     <br/>
     <br/>
     Çok oldu. İsim vermek istemem. Çok oldu, çok. MBK üyelerinden herkes geldi diyemem. Ama birçok insan geldi. Zaten facia orada. Menderes’i asmak cinnet anıdır... Ertesi gün, onun yükü tüm Türkiye’nin üzerine çöktü. Gerekçe yok. E, birtakım insanlar Menderes’e karşı olmayı, buna inandıkları için değil, bir yerde kendi güvenlikleri addettikleri için sürdürdüler. Facia buradadır. Cinnettir, bir cinnet anıdır. Üç kişi, beş kişi, on kişi. Kişisel öfke vs. bunların üzerinde durmam. Türkiye’nin ekseriyeti için söylüyorum, idamları hiç kimse tasvip etmemiştir. Birçok solcu dostum, ahbaplık yaptığım MBK üyesi oldu. Türkiye devam ediyor, onun parçasıyız.
     <br/>
     <br/>
     -Bu felsefe babanızdan mı miras?
     <br/>
     <br/>
     Müdahaleye iki gün kala, bir milletvekili ‘Durma git, kendini kurtar’ diyor. Rahmetli şu karşılığı veriyor: “Sen ne diyorsun. Bizim topuklarımız Danton gibi bu vatana çakılıdır, vidalıdır. Buradan nereye gideceğiz?” diyor.
     <br/>
     <br/>
     MEHMET AĞAR, DYP’Yİ İKTİDARA TAŞIYAMAZ
     <br/>
     <br/>
     Aydın Menderes, 14 Mayıs kongresi sonrası DYP’de yaşanan tartışmalara değinirken sert bir dille eleştirdiği Mehmet Ağar’a bayrak açıyor. “Seyis olamadı ki Kırat’ın binicisi olsun. DYP’nin ayağına diken batmıştır. Bu çıkarılır.” diyor.
     <br/>
     <br/>
     -DYP’de göremediğinizi açıkladığınız ‘ruhu’ kongre sonrasında yakaladınız mı?
     <br/>
     <br/>
     ‘Dağ fare doğurmasın’ dedim. Görüyorum ki, ‘dağ’ fare de doğuramadı. Genel başkanın iki taksitte gerçekleştirdiği konuşmayı, ümitle/can kulağıyla dinledim. Bir vizyon, çözüm yok. Beylik laflarla bir yere gidilmez. Önemli meseleler var, ne düşünüyorsun? Millet, AKP’ye oy vermeyecek, DYP’ye neden versin? Cevap yok. Bir söz söyleyin, konuşma yapın, sade suya tirit olmaz. Kimlik, kişilik yok ortada. Beylik laflar. Geçen sene, ‘devlete sadık muhalefet doğru bir şeydir ama, iktidara sadık muhalefet olmaz’ dedim.
     <br/>
     <br/>
     -Ümidinizi kaybettiniz mi?
     <br/>
     <br/>
     Önce, konuşmada kaybettim. Arkasından bir Genel İdare Kurulu (GİK) listesi geldi. Ben meşgul değilim onunla ama, kamuoyu ve parti tatmin olmadı. Az buz infial doğmadı. İnfial, sokaklara, meydanlara ve medyaya taşacaktır. Mehmet Ağar, ‘seçtiririm, olur biter’ diyemez. Öyle bir karizması, lüksü, hakkı yok. DYP iki buçuk sene, masallarda çocuklarını yiyen dev anası gibi ha bire kendi teşkilatlarıyla uğraşmıştır.
     <br/>
     <br/>
     -Kimlikten bahsettiniz...
     <br/>
     <br/>
     DP’nin devamıysan, ‘dörtlü takrir’ parti içi demokrasiden bahsediyor. Parti, bunun neresinde duruyor. Ağar, bu listeyi savunamaz. Ben eleştirmiyorum, benim işim değil. Falan yıpransın, sıra bana gelsin. İktidarı nöbete mi koymuşlar? Muhalefet zor ve çetin bir iştir. Öyle sakız çiğner gibi konuşarak muhalefet olmaz. Bunlara kulak verilmeli. Kendini öveceksin, kendini kendin takdir edeceksin, bu kolay değil. Nazım Hikmet’in, ‘Üç telli sazla konmaz, üç sıska bülbülle bu orkestra çalınmaz’ diye bir şiiri var. Bu genel başkan ve GİK ile DYP, asla iktidar alternatifi oluşturmaz.
     <br/>
     <br/>
     -Fırsat kaçırıldı mı?
     <br/>
     <br/>
     Bir büyük fırsat kaçırıldı. Ama, siyaset istasyon gibidir, trenin biri gider, biri gelir. Söylediğim gibi büyük infial vardır, bu taşacaktır. DYP, Mehmet Ağar’dan önce de vardı, sonra da olacak. Son anda partiye kazandırılmış, bugüne kadar oy verip vermediği belli olmayan insanlarla devam edebileceğini hiç kimse düşünmez. Kongre, yeni gelişmelere, yeni değişimlere kapı açtı. Kısa vadede iktidar alternatifi, ancak DYP zemininde oluşabilir. Mehmet Ağar ve ekibi, bu yolu tıkıyor.
     <br/>
     <br/>
     -Şimdi ne olacak?
     <br/>
     <br/>
     Devrilmiş bir tır gibi o ana yolu tıkıyor. Bu kaldırılacaktır. Tabii ki, DYP kaldıracak. Ve Mehmet Ağar’dan, DYP’ye yani Kırat’a seyis olup olmayacağı tartışılır. Nereden ona binici olsun? Kongre günü ortaya çıkmıştır; bunun çaresini Doğru Yol bulacaktır.
     <br/>
     <br/>
     -Partiden ayrılmayı düşünüyor musunuz?
     <br/>
     <br/>
     Ayağına diken battıysa, bunu çıkartır DYP. Pek çok sefer yaptı. Burada gecikmezdi. Gecikince, bir bedel ortaya çıkıyor. DYP’de devam edeceğim. Düşündüklerimi söylemeye devam edeceğim. Kimse ayrılmamalı. Kırat yadigardır, ona sahip çıkılacaktır. Elimizden geldiği kadar çalışacağız. Kendi payıma da söylüyorum.
     <br/>
     <br/>
     -Genel Başkan Danışmanlığı’ndan ayrılacak mısınız?
     <br/>
     <br/>
     ‘Başdanışman’ dendi. Bir odam var. Ancak, resmen böyle bir göreve getirilmediğim için, bana ‘getirildi’ denmediği için ne kabullendim, ne tekzip ettim. Yine aynı durumdayım. Partimle ilgimi sürdüreceğim. Yani sevinecek varsa sevinmesin; üzülecek varsa da üzülmesin. Uzun soluklu bir parti içi muhalefete dönüşse de dönüşmese de, bu yürütülecektir. Ben de, bir parçası, bir yerinde olacağım. Bu kesindir. Doğru Yol Partisi bu çözümü bulmak mecburiyetindedir. Genel başkan tercih etti ama, DYP’nin misyonunu ıskalayamaz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Rıza Gani, 28-Mayıs-2005
> Gerginliğin lüzumu yok!: 
> Yaşadıklarımızdan neden ders çıkaramıyoruz. O kadar basiretsiz miyiz? “Ordu göreve” pankartı açılmıştı. Sanki ordu görevini bunlardan öğrenecek. Başbakan üniversiteye gidiyor, rektör protesto edip gelmiyor. Olacak iş değil. Gerginlik meydana getirmenin ne lüzumu var? Hem de krizi atlattık, işler yolunda gidiyor derken…

Kaynak: [www.aksiyon.com.tr](http://www.aksiyon.com.tr:80/detay.php?id=21625&yorum_id=1), [web.archive.org (arşiv bağlantısı)](http://web.archive.org/web/20070609160312/http://www.aksiyon.com.tr:80/detay.php?id=21625&yorum_id=1)
