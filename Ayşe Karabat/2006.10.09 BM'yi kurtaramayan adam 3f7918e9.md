# BM’yi kurtaramayan adam

*Ayşe Karabat 2006.10.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Görevi süresince hep yapıcı rol oynamaya çalışan, ancak gerektiği zamanlarda da sertleşememekle suçlanan BM Genel Sekreteri Kofi Annan’ın portresi…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080109014812im_/http://www.aksiyon.com.tr/resim/618/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Dünya kupasını imrenerek izliyorum; çünkü bu oyunda herkes takımının nerede durduğunu ve oraya nasıl ulaştığını biliyor. Golü kimin, ne zaman, hangi şartlar altında attığı, penaltıyı kimin kurtardığı biliniyor. Keşke, uluslararası ilişkilerde de böyle olsaydı.’ diyor Birleşmiş Milletler'in görev süresi dolan genel sekreteri Kofi Annan.
   <br>
    <br>
     Değişen dünya dengelerine ayak uyduramamakla itham edilen BM'de bir memur olarak başladığı çalışma hayatını, örgüt içinden çıkmış ilk genel sekreter olarak tamamlayan Annan, kimilerine göre, ordusu olmayan, yaptırımları sınırlı, ama etkisi büyük "Laik Papa". Kimileri onu Irak savaşına karşı çıkmasıyla anacak, kimileri de oğlu nedeniyle adının yolsuzluk iddialarına karışmasıyla ve örgüt içindeki skandallarla.
     <br/>
     <br/>
     DİPLOMASİNİN ROCK STARI
     <br/>
     <br/>
     Diplomatlığının püf noktasını, "Yalnızca ne söylendiğini değil, söylenmeyeni de dinlemek zorundasınız, ki genellikle söylenmeyenler, söylenenlerden daha önemlidir." diye özetliyor Annan. Onu yakından tanıyanlar bir konuda müttefik; Annan, hep korumaya çalıştığı iyimserliğiyle, sorunların ikna yoluyla çözülebileceğine olan inancıyla ve muhatap olduğu herkese gösterdiği nezaketiyle kendisine takılan lakabı hak ediyor: Diplomasinin Rock Starı.
     <br/>
     <br/>
     "Onların 207, bizim 191 üyemiz olduğu için de FIFA'ya imreniyorum." diyen BM'nin ilk Afrikalı siyah genel sekreteri Annan, 8 Nisan 1938'de Gana'da ileri gelen bir ailenin çocuğu olarak doğdu. Hem anne, hem baba tarafından dedeleri aşiret reisiydi. Geleneklere uygun olarak, doğduğu günün adını aldı: Kofi, yani Cuma. İkinci adı da, yine geleneklere uygun olarak ailenin kaçıncı çocuğu olduğuna göre belirlendi; Annan, yani dördüncü. Cuma Dördüncü'yü, Gana'daki yerel inanışlara göre özel kılan bir doğum işareti de vardı: 1991'de ölen ikiz kız kardeşi.
     <br/>
     <br/>
     Gana'nın İkinci Dünya Savaşı’ndan hemen sonra başlayan, bağımsızlığını kazanma mücadelesine tanıklık ederek büyüyen Annan, ilk gençlik yıllarını şöyle tanımlıyor: "Genç bir adam olarak etrafımda birçok değişikliğe şahit oldum. Sömürgeci güçler, ülkeyi bizim özgürlük savaşçısı dediğimiz insanlara bıraktı. Bunlar hapisten çıkıp, başbakan ve başkan oldular. Dolayısıyla değişimin mümkün olduğuna; her şeyin mümkün olduğuna inanarak büyüdüm; yeter ki değişiklik yapmak isteyin."
     <br/>
     <br/>
     Gana'nın bağımsızlığa kavuştuğu 1957, Annan'ın da üniversite öncesi eğitimini bitirdiği yıl oldu. Karşılıklı etkileşimle olgunlaşmayı öngören, doğruluğu temel erdem olarak kabul eden, aşırılıklardan kaçınan, özellikle hastanelerde ve hapishanelerde misyonerlik faaliyetlerinde bulunan Protestan Metodist bir okulda yatılı eğitim aldı. Daha o yıllarda pasif bir eylemci olacağı belliydi. Okulda yemeklerin iyileştirilmesi için açlık grevi başlatıp sonuca ulaştı. Annan bu okulda şu temel ilkeyi öğrendiğini anlattı sonraları: "Dünyanın her hangi bir yerindeki acı, bütün insanlığı ilgilendirir."
     <br/>
     <br/>
     Gana'daki Kumasi Bilim ve Teknoloji Üniversitesi’nde Ekonomi bölümüne devam ederken, Öğrenci Birliği Başkan Yardımcısı sıfatıyla Sierra Leone'de katıldığı Afrikalı Öğrenci Liderleri Toplantısı Annan'ın hayatını değiştirdi. Bu toplantıda Ford Vakfı'nın "yetenek avcıları" tarafından fark edildi. Amerika St. Paul'de Macalester Koleji'nde öğrenimini tamamlamak için, vakıftan tam burs aldı.
     <br/>
     <br/>
     ATLETİZM TAKIMININ YILDIZI
     <br/>
     <br/>
     Annan, soğuk havasıyla ünlü St. Paul'a geldiğinde, kış şartlarına uyum sağlayıp, kendisine kalın bir palto edindi. Yine de "çirkin ve hiç de şık olmayan görünümleri" nedeniyle, kulaklarını koruyacak kulaklıklar kullanmayı reddetti. Ama kulaklarının donmasına neden olacak bir kış yürüyüşünden sonra, bulabildiği en büyük kulaklıkları aldı. Annan, bu kulaklıkların kendisine öğrettiği dersi, BM'de çalışırken hep kulağına küpe yaptığını söylüyor: "Yabancısı olduğun bir yerdeki şartları yerlilerden daha iyi bildiğini asla düşünme."
     <br/>
     <br/>
     Kumasi'de, okuluna şampiyonluk getiren atletizm takımının yıldızıydı. Macalester'de de, Amerikalı ve uluslararası öğrenciler arasındaki dostluğu geliştirmeyi amaçlayan Cosmopolitan Kulübü’nün başkanlığını yaptı. Hitap yarışmasında eyalet şampiyonu oldu ve 1961'de mezun olduktan sonra ülkesine döndü. Daha sonra Cenevre'de geleceğinin belirlenmesinde önemli bir etki yapacak olan uluslararası ilişkiler mastırına başladı.  Annan, BM sistemine Dünya Sağlık Örgütü'nde çalışmaya başlayarak katıldı. Üç yıl süren en alt seviyedeki memurluktan sonra Afrika Ekonomi Komisyonu'na geçti. Bir süre Addis Ababa'da yaşadı ama lisanüstü eğitimine devam etmek için ABD'ye döndü ve  Massachusetts Institute of Technology'ye yerleşti.
     <br/>
     <br/>
     BM'deki ilk önemli ve göze batan görevini 1990’da Irak'ın Kuveyt'i işgal etmesiyle aldı. Görevi Irak'ta rehin tutulan 900 BM görevlisinin ve Batılının serbest bırakılması için müzakere etmekti. O yıllarda Irak ile ilgili gelişmelerin kariyerinde bir dönüm noktası olacağını tabii ki bilemezdi Annan.
     <br/>
     <br/>
     AĞZINDAN ÇIKAN EN SERT SÖZ!
     <br/>
     <br/>
     Bir süre Genel Sekreter Yardımcısı olarak çalıştıktan sonra daha çok ekonomist olarak görülen ve ağzından çıkan en sert sözün "Oh Gosh" (Aman Tanrım!) olmasıyla bilinen, "Sert olmak için masaya vurmak ve bağırmak gerektiğini düşünenlerden değilim" diyen Annan'ın 1993'te barış gücü operasyonlarının başına atanması, BM içinde şaşkınlıkla karşılandı. Aynı dönemde BM'nin barış gücü operasyonlarını genişletmesi, Ruanda ve Somali'deki başarısızlıklara rağmen yıldızının parlamasına sebep oldu. 1995 yılına gelindiğinde Annan'ın emrinde 77 ülkeden 70 bin askerî ve sivil personel vardı ve BM dünya genelinde 17 barış gücü operasyonu yürütüyordu.
     <br/>
     <br/>
     O yıllarda BM koridorlarındaki dedikodulara göre, dönemin genel sekreteri Butros Butros Gali, Annan'ı kendisine rakip olarak görmeye başlamıştı. 1995'te Yugoslavya'daki BM operasyonlarını başarısızlık olarak gören Amerikan yönetimi, işin NATO'ya devredilmesini isteyince, Butros Butros Gali, yine dedikodulara göre, Annan'ın kariyerini zedeleme fırsatı bulduğunu düşünerek onu Özel Temsilci sıfatıyla Yugoslavya görevine atadı. Ancak, Annan, Bosna Hersek'teki BM barış gücü operasyonunun NATO kuvvetlerine devrini kazasız belasız gerçekleştirmeyi başardı. Bu dönemde, Butros Butros Gali'ye karşı çıkan Amerikan yönetiminden ileride kendisini destekleyecek dostlar edindi.
     <br/>
     <br/>
     Annan'ın özel hayatı da kariyeri gibi dalgalı oldu. İlk evliliğini Nijeryalı köklü bir aileden gelen Titi Alajka ile 1965'te yaptı. Bu evlilikten Ama adında bir kızı ve daha sonra adını bazı yolsuzluk iddialarına karıştıracak olan oğlu Kojo doğdu. Çiftin yakın dostları bu evliliğin çok da iyi gitmediğini hatta bir keresinde Annan çiftinin birlikte tatile gidip, ayrı odalarda kaldığını anlatıyor. Çift, 1970'lerin sonunda ayrı yaşamaya başladı. Bununla birlikte Annan, iyi bir baba olmaya çalıştı. yakın bir arkadaşı anlatıyor: "Kojo, ilkokulda bir toplantıya babasını çağırmıştı. Babası ona gelemeyeceğini, çünkü o saatte resmî bir toplantıda olması gerektiğini söyleyince, Kojo'nun cevabı şu oldu: Ama bütün anneler orada olacak!"
     <br/>
     <br/>
     Annan, 1984'te İsveçli avukat Nane Lagergren ile evlendi. Soykırımından en az 20 bin Yahudi'yi kurtaran diplomat Raoul Wallanberg'in yeğeni olan Nane Lagergren de BM'de çalışıyordu. Dostlarıyla bir arada olmaktan, uzun yürüyüşlere çıkmaktan hoşlanan ve dans pistini en son terk eden çift olarak bilinen Annan çiftinin evliliği başlangıçta kültürlerarası çatışmalara sahne oldu. Kofi Annan, bu çatışmalardan birini şöyle anlatıyor: "İsveçlileri yemeğe saat 8’de çağırırsanız erken gelseler bile, dışarıda bekler ve tam 8’de kapıyı çalarlar. Oysa Afrikalılar dokuz buçukta bile gelebilir."
     <br/>
     <br/>
     Örgütün sorunlarını bilen ve içyapısını iyi tanıyan Annan'ın 1997'de Butros Butros Gali'yi destekleyen Fransa'ya rağmen genel sekreter seçilmesi, BM'de sevinçle karşılandı. Uzun yıllardır, Lübnan'daki BM barış gücü UNIFIL için çalışan Türk diplomat Timur Göksel'e göre, Annan, birlikte çalıştığı personelin aileleriyle bile ilgilenen, kibar bir yönetici: "Barış gücü operasyonlarının başındayken, tanışmıştık. Ailemle New York'a kısa bir ziyaret yapıyordum. Annan da Japonya'daydı. Beni aradı ve çocukları ofise getirmemi istedi, çünkü onlar için Japonya'dan oyuncak getirmişti. Annan, bu tür jestleri bütün çalışanları için yapardı."
     <br/>
     <br/>
     ANNAN’A YÖNELİK ELEŞTİRİLER
     <br/>
     <br/>
     Annan'ın genel sekreterlikteki ilk yılı, iflas noktasına gelen örgütün idarî ve malî yapısını değiştirmekle geçti. 6 bin kişilik kadroyu 5 bine indirdi, daha etkili bir bütçe yaptı ve sonunda Amerikan yönetimini BM'ye olan borçlarının bir kısmını ödemeye ikna edebildi. Yine de bazıları onun bu reformlarda yetersiz kaldığını, gerektiği kadar ileri gidemediğini ve BM'nin hantal yapısında yaptığı değişikliklerin reform olarak adlandırılamayacağını düşünüyor.
     <br/>
     <br/>
     "Vahşetin ve kötü insanların olduğu bir dünyada yaşıyoruz. Kimse bunu inkâr edemez. Ama benim yaptığım işte, hayat kurtarabilmek için bazen saldırganı dinlemek ve el sıkışmak zorundayız." diyen Annan'ın BM Genel Sekreterliğinde ilk karşılaştığı kriz, 1988'de Irak Devlet Başkanı Saddam Hüseyin ile yüz yüze müzakerelerde bulunmak oldu. O dönemde, Saddam Hüseyin yönetimi, BM denetçilerinin Irak'a girmesine izin vermiyordu. Annan, BM denetimcilerine getirilecek bazı kısıtlamaları kabul etme karşılığında Saddam Hüseyin'i ikna etmeyi başardı. Bu çözüm çok uzun süreli olmasa da, Annan'a duyulan saygıyı artırdı. Saddam Hüseyin, "cesur" olarak tanımladığı Annan'ı, tatil için Irak'a davet etti.
     <br/>
     <br/>
     Kofi Annan, ilk genel sekreterlik döneminde dünya kamuoyunun dikkatini AIDS sorununa çekebilmeyi başardı. Afrika için kalkınma projeleri uygulamaya koydu. Bu dönemdeki çalışmaları nedeniyle 100. Nobel Barış Ödülü’nü aldı. Ödül törenine katılmak için uçağa binmeden önce, bir TV programı çekimlerine katıldı: Susam Sokağı. Annan'ın konuk oyuncu olduğu bölümde, Susam Sokağı'nın kuklaları alfabe şarkısını kimin söyleyeceği üzerine tartışmaya başlıyorlardı. Bu tartışmayı da, "Hep beraber söyleyelim" diyerek çözen Annan, çekimlerden sonra şunları söyledi: "Siyasetçilerin de Susam Sokağı kuklaları gibi olması gerek. Kuklalar, ne düşünüyorlarsa, doğrudan söylüyorlar."
     <br/>
     <br/>
     HEM SESİNİ HEM ARKADAŞLARINI KAYBETTİ
     <br/>
     <br/>
     Annan, 2001'de tekrar oybirliğiyle genel sekreterliğe seçildi ama bu dönem hiç kolay olmadı. Irak, bütün çabalarına rağmen işgal edilince, işgali "yasadışı" olarak tanımlamaktan çekinmedi. Savaş başladığında sağlığı bozuldu. Birdenbire sesini kaybetti. Toplantılarda, fısıltıyla konuşur oldu. Doktorlar birçok test yaptılar ama ses kısıklığının sebebini bulamadılar, sonunda "stres" teşhisi koydular. O günden beri, Annan'ın sesi, zaman zaman kısılmaya devam ediyor.
     <br/>
     <br/>
     Annan, Irak savaşı nedeniyle yalnızca sesini kaybetmedi. Yakın arkadaşlarından biri, BM'nin Irak'taki temsilcisi Vierra de Mello, 22 çalışma arkadaşıyla birlikte 19 Ağustos 2003'te BM'nin Bağdat'taki binası havaya uçurulunca öldü. Annan, arkadaşlarını hâlâ acıyla anıyor: "Kaçınılabilecek bu savaşı engellemek için her şeyi yaptım, bu harika insanları yardım için gönderdim;  ama havaya uçuruldular. Eşlerini, çocuklarını tanıyorum. Hayatları için kendimi sorumlu hissediyorum."
     <br/>
     <br/>
     Annan'ın görevdeki en zor günleri oğlu Kojo'nun soyadını kullanarak çıkar sağladığı iddiaları ortaya atılınca başladı. BM çalışanları o günlerde Annan'ın, iyimserliğini yitirip melankolik bir kişiliğe büründüğünü anlatıyorlar. İddialara göre oğlu Kojo Annan, Irak için uygulanan gıda karşılığı petrol programından ihaleler kazanan İsviçreli bir firmadan para almıştı. Babası yılda 227 bin 253 dolar kazanan Kojo'nun sağladığı maddi çıkarın 400 bin dolar olduğu öne sürüldü. Konuyu araştırmak için kurulan bağımsız komisyon, baba-oğlu temize çıkardı ama Annan'ı gerekli soruşturmayı daha erken yapmamakla itham etti. Annan'ın başını ağrıtan ve BM çalışanları arasındaki prestijinin sarsılmasına neden olan bazı skandallar da yine o yıllarda yaşandı. BM Mülteciler Yüksek Komiserliğinin o dönemdeki başkanı Ruud Lubbers'in cinsel tacizde bulunduğu iddialarına karşı, Annan'ın harekete geçmek için 10 ay beklemesi, kadın hakları savunucusu olarak bilenen Annan'ın pozisyonunu zayıflattı.
     <br/>
     <br/>
     Bu yılın sonunda görevinden ayrılacak olan Annan, ülkesi Gana'ya dönüp eşiyle birlikte bir çiftlikte yaşamak istediğini dile getiriyor sık sık. İki dönem süren Genel Sekreterliği döneminde yapmak isteyip de yapamadıkları arasında terörün tanımlanması, BM'nin gerçek bir reform sürecinden geçirilmesi de var. Bir de dünya kupasına olan imrenmesi: "Keşke ülkeler, insan haklarına en çok saygıyı gösterme konusunda mücadele etseydi. Çocuk ölüm oranlarını düşürmek, orta eğitime devamı artırmak için yarışsaydı. Devletler, bu konulardaki başarılarını dünyaya göstermek için resmigeçit töreni yapsaydı. Ama en çok, amacı için imreniyorum dünya kupasına; Takımlar, dünya kupasına sadece kazanmak için katılmıyor; asıl amaç, orada bulunmak, uluslararası ailenin parçası olmak ve insanlığımızı kutlamak."
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25528), [web.archive.org (arşiv bağlantısı)](http://web.archive.org/web/20080109014812/http://www.aksiyon.com.tr:80/detay.php?id=25528)
