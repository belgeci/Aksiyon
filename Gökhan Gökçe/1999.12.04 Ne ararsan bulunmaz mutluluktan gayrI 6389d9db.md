# Ne ararsan bulunmaz mutluluktan gayrI

*Gökhan Gökçe 1999.12.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İki bölmeli yuvarlak evin, daha doğrusu kulübenin ikinci bölmesini gösteren rehber 'Burası ebeveyn yatak odası' diye işaret ediyor. Şaşkın bir vaziyette 'Yatak nerede?' diye soruyorum.
  </font>
 </div>
 <div id="newsText">
  <font class="detail-text">
   Eliyle, yerde duran düzgün kesilmiş ve yan yana getirilmiş iki metre boyunda, 1520 cm. genişliğinde, üç dört adet tahta parçasını göstererek 'İşte bu' diyor.
   <br/>
   <br/>
   Odanın penceresi yok. Evin duvarlarını da 23 cm. kalınlığında ağaç dalları oluşturuyor. Ottan bir dam çatı niyetine örtüyor üst kısmı. En azından bir hasır arıyor gözlerim yerde ama nafile.
   <br/>
   <br/>
   Afrika içlerindeki bu yerli köyünde hemen her evi bir avlu çevreliyor. Bahçede et ve sütünden istifade için beslenen küçükbaş hayvanlar göze çarpıyor. Yine her evin önünde kurutulmaya bırakılmış baklagiller var. Temel besin maddesi ise, çorbası bile yapılan muz! Ekmek olarak, tahıllardan bu iklime uygun olan mısır yetiştiriliyor. Kurutulmuş mısır taneleri içi oyularak genişletilmiş bir ağaç kütüğünün içine konuyor. Sonra iki kişi ellerindeki balyoz benzeri kütükleri sırayla bir indirip bir kaldırıyorlar kütüğün üstünde. Bu zahmetli öğütme işleminden sonra çıkan undan ekmek pişiriliyor.
   <br/>
   <br/>
   Refah arttıkça mutluluk artmıyor
   <br/>
   <br/>
   Medeniyet adına hiçbirşey yok burada. Sanki tarih öncesi bir mekandasınız. Ne elektrik, ne motorlu taşıtlar. Doğal olarak, kol gücü dışında hiçbir enerji kaynağının olmadığı bu yerde, hiçbir alet ve makina da yok. Onsuz yaşayamayacağımızı düşündüğümüz yüzlerce temel ihtiyaç maddesi çok uzaklarda. Yoklar listesi o kadar uzun ki var olanları saymak daha kolay.
   <br/>
   <br/>
   Medeniyet adına bu kadar 'yok'un arasında inci gibi dişlerle gülümseyen insanları görmek felsefi çağrışımlara neden oluyor. Asrın hastalığı 'stres'e, gürültüye, çevre kirliliğine, teknoloji geliştikçe daha da fazla maruz kalıyor insanoğlu. Sanki sonsuza dek yaşayacakmış gibi maddeyle yatıp maddeyle kalkan, sonra da sömürdüğü dünyanın altında kalan insanlık... Her türlü konfora, lükse rağmen binbir dertle ezilen, şu zencinin yüzündeki gülümsemeye muhtaç insanlık...
   <br/>
   <br/>
   'Maddi imkan, refah, lüks eş oranda mutluluk kaynağı mıdır?' sorusunun cevabı çok netleşiyor burada. Bu insanlar, yaratılışın gayesini tekrar hatırlatırken, her zaman tartışılan mutluluk kavramının da hayatın içinde aranması gerektiğini fısıldıyorlar. Birer amaç gibi önümüze dikilen ihtiyaçların aslında bir araç olduğunu haykırıyorlar adeta.
   <br/>
   <br/>
   Tekerlek parçasından ayakkabı,
   <br/>
   <br/>
   turistten gömlek
   <br/>
   <br/>
   Bu düşüncelerle yerli evlerinin arasında gezerken göze çarpan manzaralar bazan yürek burkuyor. Hemen hiç bir yerlinin ayağında ayakkabı yok. Bazen eski bir motosiklet tekerleğinin bir parçasını iplerle ayağına bağlayıp ayakkabı gibi kullanan gençlere rastlıyorsunuz. Giysilerin çoğu eski ve yırtık. Çoğunun da turistlerden alındığı hemen anlaşılıyor.
   <br/>
   <br/>
   Dönüş yolunda boyu ancak belime varabilen çelimsiz bir çocuk yaklaşıyor yanıma. Elindeki ustaca işlenmiş tahta heykelciği bana doğru kaldırıp, tişörtümü işaret ederek "Change? (Değişir misin?)" diye soruyor. Teklifine pek sıcak bakmadığımı görünce kirlenmiş çoraplarımı gözüne kestirip sorusunu tekrarlıyor.
   <br/>
   <br/>
   Ah güzel çocuk! Bin çorabım olsa da sana ve senin gibilere versem. Sen yüzyıllardır horlanan siyah derili insanın sömürülen ve yüzüstü bırakılan kıtasında bir mahcubiyet sembolüsün. Ne yazık ki 300 yıldır uyuyan Müslüman dünyasının suratına atılan acı bir tokatsın. Önce tek dişi kalmış canavarın büyüsüyle uyutulup sömürüldün. İçindeki karşı koyma gücü, 'sağ yanağına tokat atana sol yanağını çevir' fikrini bayraklaştıran İsevilikle boşaltıldı. Bu dünyanı kaybettiğin gibi, sonsuz dünyanı da kaybediyorsun Ve gündelik dertlerimizle boğuşmaktan senin imdadına koşamayan bizlerin sırtında ne büyük bir kambursun.
   <br/>
   <br/>
   Bir gün, elbet senin de imdadına koşacak yüreği İlahi rahmetle dolu evrensel sevginin temsilcileri çıkacaktır. O gün, umarım bizi bağışlarsın!
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5598-ne-ararsan-bulunmaz-mutluluktan-gayri.html), [web.archive.org (arşiv bağlantısı)](http://web.archive.org/web/20130513104519/http://www.aksiyon.com.tr:80/aksiyon/haber-5598-ne-ararsan-bulunmaz-mutluluktan-gayri.html)
