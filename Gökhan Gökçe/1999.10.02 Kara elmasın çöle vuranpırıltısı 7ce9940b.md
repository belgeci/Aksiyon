# Kara elmasın çöle vuranpırıltısı

*Gökhan Gökçe 1999.10.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Uçsuz bucaksız bir çöl. Üstünde canlılık adına hemen hiçbirşey yok ancak altındaki madenin değerini, birazdan varacağınız şehrin zenginliğini ve ihtişamını görünce daha iyi anlayacaksınız.
  </font>
 </div>
 <div id="newsText">
  <font class="detail-text">
   Çok değil bundan yüzyıl önce bu kıyılarda tatlı su bulunur umuduyla hemen hergün başka bir kuyuya kazma vurulur, akşam kızıllığı ufukta belirmeye başladığında da yüksek ihtimalle 'su' yerine 'kirli ve acı bir yağ' ile karşılaşılır ve yorgun bedenler hayalkırıklığı içinde kuyuyu kapatırlardı, temiz su bulma umudunu yarına taşıyarak.
   <br/>
   <br/>
   Bu kirli yağ, sanayi devrimi ile birlikte dünyanın en önemli enerji kaynağı haline geldi. Kömür giderek önemini yitirirken, bir başka 'kara altın' ülkelerin kaderini değiştirmeye başladı. Uğruna savaşlar yapıldı, binlerce insan hayatını kaybetti. Bugün kazmayla değil modern sondaj aletleriyle yerin binlerce metre altından çıkartmaya çalıştığımız, komşu Müslüman ülkelerin ellerindeki muhteşem kıymetin farkında değilmişçesine müsrif davrandıkları, ekonomik dengeleri bir günde değiştirebilecek güce sahip oldukları halde bu kozu kullanamamalarıyla hayıflandığımız bu madenin, özellikle Arap ülkelerine kazandırdığı zenginlik hepimizin malumu. Ancak Arap Yarımadasının güneydoğusundaki emirlikler bu zenginliğin kaynağının sonsuz olmadığını ve bir gün doğal olarak tükeneceğini anlamış görünüyor. O gün gelip çattığında, yüzyıl önceki bedevi yaşantılarına dönmemek için dünya çapında ticari çekim merkezi olabilecek bir şehir kurmuşlar çöle: Dubai.
   <br/>
   <br/>
   Yakın Doğu'nun Hong Kong'u
   <br/>
   <br/>
   Gerçekten de 500 bin nüfuslu bu şehrin ticaret hacmi dev boyutlara ulaşmış durumda. Bugün artık yakın doğunun 'Singapur'u ya da 'Hong Kong'u olarak anılıyor. Petrolden kazanılan paralara ticaretten kazanılanlar da eklenince şehrin ihtişamı iyice artmış. Yüzlerce birinci sınıf otel, onlarca ülkenin damak lezzetini sunan restoranlar zinciri, golf sahaları ve tabii ki dev alışveriş merkezleri dünyanın her yerinden gelecek ziyaretçileri bekliyor. Bu amaçla her yıl mart ayında büyük bir alışveriş festivali düzenleniyor. Şehrin adı için bile kafiyeli bir slogan bulunmuş: 'Fly and buy Dubai' (Uç ve Dubai'yi satın al). Bu çöl şehrinden etkilenmeniz ve tekrar gelmenizi sağlamak için herşey en ince ayrıntısına kadar düşünülmüş. Uçaklar genellikle gece karanlığında şehre varıyor. Lazerlerle aydınlatılmış gökdelenler, otobanlar, çölün içine doğru kıvrılıp giden haliciyle büyüleyici bir halı gibi seriliyor altınızda Dubai. Gündüz gözüyle baktığınızdaysa sadece üç şey görebiliyorsunuz; çöl, şehir ve Hint Okyanusu. Havaalanı, dünyanın en büyükleri arasında ve midye kabuğuna benzeyen yapısıyla hayranlık uyandırıyor.
   <br/>
   <br/>
   Türkiye'de makam arabası olarak kullanılan taksilerle otelinize ilerlerken uluslararası büyük firmaların reklamları göze çarpıyor. Sayıları yirmiye varan çok katlı dev alışveriş merkezlerinde kampanyalar, çekilişler, promosyonlar zaten ucuz olan fiyatların ateşlediği alışveriş isteğinizi iyice körüklüyor. Ancak Dubai bir alışveriş kenti olmasının ötesinde bir emirlik. Bu, havaalanında elinize tutuşturulan broşürlerde, otelinizdeki rehberlerde hemen göze çarpıyor. Büyüleyici fotoğraflar çölün vahşi doğasına çağırıyor sizi. Dilerseniz jip safariyle çölün gizemine doğru yolculuk yapabilir, sizin için hazırlanmış otantik kıl çadırlarda geceleyebilir ya da uçakla havadan manzaranın tadını çıkarabilirsiniz.
   <br/>
   <br/>
   Yüz yıllık tekneler ve gökdelenler
   <br/>
   <br/>
   Amacınız alışverişse dev merkezlere gitmeden önce ElFahidi Caddesine uğramalısınız. Burada pazarlık serbest. Ama Arapların pazarlıkta usta olduğunu bilmeniz gerekir. Daha ucuza alacağım derken daha da pahalı almak, yani 'kazıklanmak' her zaman mümkün. Her şeye rağmen fiyatlar Türkiye'dekinden daha ucuz. Bütün çöl ülkelerinde olduğu gibi, burada da öğle saatleri 'kaylule' vakti. Yani açık dükkan bulmak mümkün değil. Bu vakti orijinal bir dekora sahip Dubai Müzesini ziyaret ederek değerlendirebilirsiniz. Ya da halicin kıyısındaki pazarları ve limanı gezebilirsiniz. Yüz yıllık teknelerin yanında yükselen gökdelenler sizde garip bir tezat duygusu uyandırıyor. Bu bir tür sihirbazlık gösterisi adeta  Büyünün kaynağı ise petrol. Halicin iki yanında çalışan ahşap teknelerle yarım dirheme karşıdan karşıya geçmek mümkün. Bu işi akşam saatlerinde yaparsanız ufukta gurub eden güneşin kızıla boyadığı manzaranın tadını çıkarabilirsiniz.
   <br/>
   <br/>
   Çöldeki büyünün kaynağı bir gün tükense de Dubai ihtişamını kaybetmeyecek  Kimi çölü keşfetmek, deve ya da at yarışlarını seyretmek, kimi de alışveriş yapmak için gelmiş zengin turistlerin yüzlerinde memnuniyet ifadesi okunuyor çünkü.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5427-kara-elmasin-cole-vuranpiriltisi.html), [web.archive.org (arşiv bağlantısı)](http://web.archive.org/web/20131213075930/http://www.aksiyon.com.tr:80/aksiyon/haber-5427-kara-elmasin-cole-vuranpiriltisi.html)
