# Kendını arayan ada: Zanzıbar

*Gökhan Gökçe 1999.09.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Zümrüdün yeşiliyle göğün maviliği karışımı bir deniz duruyor karşınızda.Aslında bu bir okyanus; Hint Okyanusu.
  </font>
 </div>
 <div id="newsText">
  <font class="detail-text">
   Göz alabildiğine uzanan beyaz kumsallara dalgaların bembeyaz köpükleri nazire yapıyor. Kıyıda yüzmekte olan bir kaç zenci bu beyazlıkla tam bir tezat teşkil ediyor.
   <br/>
   <br/>
   Rüzgar şiddetlendikçe sahildeki palmiyelerin yapraklarının çıkardığı hışırtıya dalgaların bir artıp bir azalan melodisi ekleniyor. Palmiyelerin gövdelerine otlardan şemsiye tarzında yapılmış gölgeliklerde dinlenen insanların konforuna imrenebilirsiniz. Burası zamanın yitip gittiği, doğası bakımından Komor ve Seyşel adaları kadar güzel ama tarihi ve kültürel açıdan onlardan daha zengin bir tropikal iklim kuşağındaki okyanus adası: Zanzibar. Tanzanya Birleşik Cumhuriyeti'ne bağlı bu adanın ismini telaffuz etmeniz bile kulağınızda gizemli çağrışımlar yapıyor. Aslında yerli dilinde ismi Unguja. 80 kilometrelik boyu, 20 kilometrelik eniyle bizim Tuz gölünden biraz daha büyük. Nüfusun %70'ini Müslümanlar oluşturuyor. Bağlı olduğu Tanzaya'da ise durum tam tersi. Orada nüfusun %70'i Katolik Hıristiyan. Her ne kadar dinleri, dilleri ve ırkları farklı olsa da (Müslümanların çoğu Arap ve Hint kökenli) bu insanlar niçin Türkiye'de ve Balkanlarda sık sık ırk ve din kavgası olduğunu anlayamadıklarını ifade etseler de, artık onlar da anakıtadan kopma sözünü sıkça ağızlarına alıyorlar. Yüzlerce yıl boyunca sömürülen, özgürlükleri ellerinden alınıp esir  edilen insanlar için bilinmeyene ve ebedi tutsaklığa yolculuğun başladığı yer olan Zanzibar'da 'özgürlük' istekleri garip bir tezat duygusu oluşturuyor insanda. Yıllarca söylenmiş; 'Zanzibar'da flüt çalınınca Tanganika'da dans başlar' sözünün heybetinden çok uzak günümüzün Zanzibar'ı
   <br/>
   <br/>
   9. yüzyılın sonlarında adaya gelen Araplar burayı İslamlaştırmışlar. 400 yıl süren hükümranlığa Portekizliler son vermiş. Ancak iki yüzyıl sonra Ummanlı emirler adayı kontrolleri altına almışlar. 19. yüzyıl adanın karakıtayı yönettiği, zenci esir ticaretinin inanılmaz boyutlara ulaştığı, meşhur Taşkent'in göz kamaştırdığı yıllar olmuş. Binlerce zenci 'avlanıp' adanın hapishanelerine tıkıştırılmış. Gemiler ağzına kadar 'ucuz kol gücü' taşımışlar arkalarında hasreti, acıyı, korkuyu bırakarak 'Yeni kıtaya' varabilenler yoldaki kayıplardan sonra şanslı bile sayılmışlar. Bugün bile müzeleştirilmiş toplama kamplarını gezerken dehşet hissine kapılıyorsunuz.
   <br/>
   <br/>
   Yüzyıllık İngiliz hakimiyetinden sonra anakıtadaki Tanganika'nın küçük 'ada'ya el koymasıyla tüm dengeler değişmiş. 1964'ten itibaren Birleşik Tanzanya Cumhuriyeti adını alan ülkede adalılar yönetilen pozisyonuna düşmüşler. Girişte Tanzanya vizenizin altına 'Zanzibar Göçmen Ofisi' mührünü vuran görevlinin yüzünde bir tür 'iç' bağımsızlık gururunu sezseniz de insanların çoğu mutlu değil. Bu hem geçmişlerinden gelen birikimden hem de anakıtadan daha zengin olmalarından kaynaklanıyor.
   <br/>
   <br/>
   Girişte Taşkent karşılıyor insanı, tüm çarpıcılığı, güzelliği, tarih soluklayan yapılarıyla. Beytel acaip, Halk Sarayı, Ağa Han Camisi, St. Joseph Katedrali ve Köle Pazarı bunlardan sadece birkaçı. Hamamı görmek içinse daracık sokaklara girip kaybolmanız gerekiyor. Zira hiçbir kroki yön kavramının alt üst olduğu bu daracık  sokaklarda işe yaramayacaktır. Ama endişelenmeyin, hem iklimi hem de insanları sıcak, üstelik Müslüman bir ülkedesiniz. Kaybolma endişesini bırakarak insanları ve kültürü daha yakından tanımaya bakın. Tüm tropikal iklimlerde olduğu gibi gecelerin çok daha renkli yaşandığı Taşkent sokaklarında ulaşım kamyonetlerle yapılıyor. Kasanın her iki yanına tahtadan sıralar yerleştirilmiş ve siz bunlara oturarak, adeta doğal klimalı bu taşıtta rüzgarı hissederek yolculuk ediyorsunuz. Ama asıl sürprizler kentin daracık sokaklarında ve buraya yürümeniz gerekiyor. Gizenga caddesinde yürürken sokaklarda sere serpe uzanmış televizyon izleyenlere şaşırmadıysanız, Şanga pazarına uğrayın. Yüzlerce insan bir karnaval havasında alış veriş ediyor. Kimi hiç görmediğiniz büyüklükte portakalları soymaya uğraşırken kimi de bizdeki ayçiçeği saplarını andıran sonradan şeker kamışı olduğunu öğrendiğim bitkiyi acayip bir aletle sıkarak suyunu servis yapan satıcıların önünde sıraya girmiştir. Bulutsuz bir gecede pırıl pırıl yıldızlar altında okyanusun müziğini dinlerken bu mahşeri kalabalığın içinde kendinizi hayal âleminde hissedersiniz. Hele uzaklarda yankılanan ezan sesi içinize öyle bir inşirah verir ki! Ezanı Muhammedi'nin ülkenizden binlerce kilometre ötede okunması sizi coşturur ve aklınıza geliveren tüm dünyada ezanın ulaşmadığı yer kalmayacağı mealindeki Hadisi Şerif'le kanatlanırsınız adeta!
   <br/>
   <br/>
   Dönüş yolunda son karelerinin oynadığı anlaşılan filmde kahramanın iç sarsıcı haykırışıyla tatlı rüyamdan uyanıyorum: 'Özgürlük'
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5351-kendini-arayan-ada-zanzibar.html), [web.archive.org (arşiv bağlantısı)](http://web.archive.org/web/20121229213857/http://www.aksiyon.com.tr:80/aksiyon/haber-5351-kendini-arayan-ada-zanzibar.html)
