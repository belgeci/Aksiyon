# Savaşmadan elde edilen topraklar

*Teoman Turan 1999.07.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı ve Türkiye ne çektiyse hep iyi niyetinden çekmiştir yıllar boyu. Sınır komşusu Yunanistan, Osmanlı ve Türkiye Cumhuriyeti'nin iyi niyetini her zaman suiistimal etti.
  </font>
 </div>
 <div id="newsText">
  <font class="detail-text">
   Yunanistan'ın Türkiye'ye karşı hasmane tutumu, birbuçuk asır önce başladı. Türkiye'ye karşı terör örgütlerini destekleyen, son olarak bebek katili Öcalan'a Rum Yönetimi'nin pasaportunu vererek dünyayı elini kolunu sallayarak dolaşmasını sağlayan Yunanistan, kendisini, kurulduğunda ilk tanıyan, NATO'ya yeniden dönmesini sağlayan Türkiye'ye karşı düşmanca tutumundan hiç mi hiç vazgeçmedi yıllarca.
   <br/>
   <br/>
   Atina'nın Türkiye politikasına genel olarak bakıldığında, uzlaşmazlık ve mutlaka Yunanistan lehine çözüm esasına dayandığı açık bir şekilde görülür. Yunan politikaları, Türkiye'nin egemenlik hakları başta olmak üzere, güvenlik ihtiyaçlarının, siyasi, sosyal ve ekonomik haklarının gasp edimesi, aşındırılması sonuçlarına yöneliktir her nedense.
   <br/>
   <br/>
   Tarihi Yunan yayılmasının durdurulduğu en büyük olay, Kurtuluş Savaşı ve bunun sonucu sağlanmış olan Lozan dengesi. Lozan dengesinin Türkiye aleyhine bozulmuş olması, TürkYunan sorunlarının başlıca kaynağını oluşturuyor. Bu nedenle de sorunların tamamında Türkiye aleyhinde bir durum halen devam ediyor.
   <br/>
   <br/>
   Geçmişini bilmekte fayda var
   <br/>
   <br/>
   Komşumuz Yunanistan'ı iyi tanıyabilmemiz için Yunan yayılmacılığının tarihini, ayrıntılarını, Yunan aldatmasının örneklerini çok iyi bilmemiz gerekiyor.
   <br/>
   <br/>
   Yunanlılar'ın Türk toprakları üzerinde yayılma süreci 170 seneyi aşkın bir süreden beri devam ediyor. Bu süre içinde TürkYunan orduları arasında üç kez meydana gelen savaşlardan ikisini Türkler, birisini ise Balkan Müttefik orduları kazanmıştı. Yani Yunanlılar Türkler'e karşı tek bir savaş bile kazanmış değiller. İşte Yunanlılar bunları bir türlü içlerine sindiremiyor.
   <br/>
   <br/>
   Tarihi olayları incelediğimizde, Yunanistan'ın kazandığı toprakların, büyük devletlerin isteği ile kendilerine sunulduğu bir gerçek olarak duruyor ortada. Yunan yayılmasında zamanlama en önemli konulardan birisi; Osmanlı devletinin zayıf bir anı, diğer devletlerle bir savaş öncesi, savaş hali ve sonrası en elverişli zamanlar oldu. Bu çok hassas dönemlerde Yunanistan; isyanlar çıkararak bu bölgelerde egemenlik istedi, Osmanlı Devletinin savaştığı ülkeye yanaşarak toprak talep etti, girmediği bir savaşın sonunda akıl almaz ikna kabiliyeti ile toprak kazandı. Kurulduğu 1830 yılından Lozan Antlaşması'na kadar, bu şekilde safha safha yayıldı.
   <br/>
   <br/>
   Savaşmadan ganimet
   <br/>
   <br/>
   Yunan yayılması, Osmanlı Devleti'nin 24 Nisan 1830'da Yunanistan'ın bağımsızlığını tanımasıyla başladı. Mora, Eğriboz Adası, Kuzey Sporat ile Kiklat adaları, PrevezeLamia hattının güneyinde kalan bölge bu ülkeye verildi ve böylece yüzölçümü sadece 47 bin 516 kilometrekare olan bir devlet ortaya çıkmış oldu.
   <br/>
   <br/>
   1853 Kırım Savaşında İngiliz ve Fransız baskısı ile Rusya'ya karşı bir tutum izlemesi, Rusya ile ilişkilerinin zayıflamasına neden oldu Yunanistan'ın. Rus güdümünden çıkmasıyla birlikte, İngiltere Osmanlı Devleti'ne ait olan yedi adayı 1864 yılında Yunanistan'a armağan etti. Yedi adanın kendisine verilmesi ile Yunanistan'ın yeni yüzölçümü 50.211 kilometrekare oldu.
   <br/>
   <br/>
   Türk topraklarına göz diken Yunanistan bununla yetinmedi ve Ege adalarının tümünü ele geçirmek için elinden gelen herşeyi yaptı. 18771878 OsmanlıRus Harbinin sonucunda Balkan ve Kafkas cephelerinde mağlup olan Osmanlı Devleti büyük toprak kaybına uğradı. Balkanlar da da Bulgaristan, Sırbistan ve Karadağ gibi yeni devletler ortaya çıktı. Bu savaşa katılmayan Yunanistan, savaş esnasında öteden beri göz diktiği Epir ve Teselya'yı işgal etti. Ancak büyük devletlerin baskısı ile kuvvetlerini geri çekmek zorunda kaldı. Savaş sonunda Berlin Konferansı başladı. Osmanlı Devleti Rusya'ya karşı güvence olarak Kıbrıs'ı İngiliz himayesine devretmişti. Osmanlı Devletinin bu zayıf durumundan yararlanmak isteyen Yunanistan barış konferansına katılmak için büyük çaba harcadı ancak bunda başarılı olamadı. Yunanistan bunun üzerine çabalarını konferanstan Epir ve Teselya ile ilgili açık bir madde çıkarmaya yöneltti, bunda da başarılı oldu.
   <br/>
   <br/>
   1878 Berlin Antlaşması'nın 24'üncü maddesine göre, Epir ve Teselya ile ilgili sınır düzeltmesi konusunda Türk ve Yunan yetkililer arasında görüşmeler yapıldı. Büyük devletlerin elçilerinin sürekli müdahalesi altında geçen 3 yıllık görüşme maratonu 2 Temmuz 1881'deki İstanbul Elçiler Konferansı ile sona erdi. Buna göre Teselya ile Epir'in Narda kısmı Yunanistan'a verildi. Savaşa girmeden ganimeti alan Yunansitan'ın yeni yüzölçümü de 67.270 kilometrekare oldu.
   <br/>
   <br/>
   En çok toprak aldıkları dönem
   <br/>
   <br/>
   Epir'in tamamını alamayan Yunanistan bir türlü tatmin olamadı. Zaman zaman patlak veren, her defasında da bastırılan Girit isyanı yeniden gündeme getirildi. 1888 yılında Yunanlılar Girit'te çok büyük isyan başlattı. 1897'ye kadar devam eden isyan bastırılamayınca Osmanlı ordusu Yunanistan'a yürüyerek Teselya'yı geri aldı ve Atina yolu açıldı. Ancak büyük devletlerin araya girmesiyle Osmanlı ordusu Teselya'yı boşalttı. Böylece Yunanistan, doğuşundan bu yana ilk defa Türk ordusu ile karşı karşıya geldi ve ilk mağlubiyetin tadını da tatmış oldu. Ama bu mağlubiyete rağmen hiçbir toprak kaybı olmadı.
   <br/>
   <br/>
   İtalya, Osmanlıİtalya savaşından yararlanarak 1911 yılında Rodos, Meis ve Menteşe adalarını işgal etti. Bu gelişme Ege adaları üzerinde Osmanlı ve Yunanlılar'dan sonra üçüncü bir ülkenin hakimiyet dönemini başlattı.
   <br/>
   <br/>
   1913 yılında cereyan eden I. Balkan Savaşında Sırp, Karadağ, Bulgar ve Yunan orduları ile savaşan Osmanlı ordusu MidyeEnez hattına kadar çekilmek zorunda kalınca Osmanlı'nın Balkanlar'daki tüm toprakları elden çıkmış oldu. I. Balkan Savaşı sonunda imzalanan 30 Mayıs 1913 Londra Barış Antlaşması ile Yunanistan'a; Selanik, Güney Makedonya'nın bir kısmı ve Girit verildi.
   <br/>
   <br/>
   Böylece Yunanistan yüzölçümünü 97 bin 237 kilometrekareye çıkardı ve yüzde 44.6 oranında en büyük yayılmayı gerçekleştirdi.
   <br/>
   <br/>
   II. Balkan Savaşı, Osmanlı Devleti'ni Balkanlar'dan çıkaran diğer devletlerin toprak paylaşımı için çıkardıkları savaş olarak tarihe geçti. Balkan savaşları sonunda galip devletlerin kendi aralarında imzaladıkları 10 Ağustos 1913 tarihli Bükreş Antlaşması'na göre Yunanistan Epir'in tamamını, Selanik, Drama, Kavala ile Güney Makedonya'nın büyük kısmını topraklarına kattı.
   <br/>
   <br/>
   II. Balkan Savaşının sonunda kazandığı 5 bin 493 kilometrekarelik yeni topraklarla Yunanistan'ın yüzölçümü 102 bin 730 kilometrekareye ulaştı.
   <br/>
   <br/>
   Osmanlı cephedeyken işgal
   <br/>
   <br/>
   Balkan savaşlarından önce Ege'de Osmanlı donanmasına karşı üstünlük sağlayan Yunan donanması Ilımlı, Semadirek ve Sakız adalarını işgal etti. Amacı Balkan Savaşına girmeden kârlı çıkmaktı. Nitekim bu işgaller kırılamayınca İkinci Balkan Savaşı sonunda 13 Şubat 1914 Londra Büyükelçiler Konferansı ile bu adalar Yunanistan'a verildi. Balkan savaşlarında ağır yenilgiye uğrayan ve I. Dünya Savaşına sürüklenen Osmanlı Devleti bir defa daha "Yunan oyunu" ile karşı karşıya kaldı. Bu yayılma ile Yunanistan yüzölçümünü 108 bin 321 kilometrekareye ulaştırdı.
   <br/>
   <br/>
   Balkan savaşları sonunda Bulgaristan Batı Trakya'ya sahip oldu. I. Dünya savaşını sona erdiren Neuilly Antlaşması 1919 yılında imzalandı ve Batı Trakya Bulgaristan'dan alınarak Yunanistan'a verildi. Bu şekilde Yunanistan 21 bin 569 kilometrekare genişliğindeki Batı Trakya'nın yeni sahibi oldu ve yüzölçümünü de 129.880 kilometrekareye ulaştırdı.
   <br/>
   <br/>
   "Hasta Adam" yeniden can buldu
   <br/>
   <br/>
   Yunanistan Batı'dan aldığı destekle Anadolu'yu istila hareketine girişti. Ancak Türk ordusundan aldığı dersle Anadolu'yu terk etmek durumunda kaldı. Buna rağmen 10 Şubat 1947 Paris Antlaşması ile Menteşe Adaları, Rodos ve Meis Adası Yunanlılara verildi. Böylece Yunanistan topraklarını 132 bin 562 kilometrekareye çıkarmış  oldu.
   <br/>
   <br/>
   Balkan Savaşının bitiminden bir yıl sonra I. Dünya Savaşına giren Osmanlı, beş cephede çetin savaşlar verdi. Bu cephelerden yalnız Çanakkale'de düşmanı durdurmayı başaran Osmanlı Devleti, harbin sonunda çok büyük maddi ve manevi kayıplara uğradı.
   <br/>
   <br/>
   Şimdi sıra Osmanlı devletinin parçalanması ve pay edilmesine gelmişti. Tarih yine tekrarlandı, Yunanistan için inanılmaz bir fırsat doğdu. Megali İdea hedeflerinin ele geçirilmesi için galip devletler ile çok yakın işbirliğine giren Yunanistan, Trakya ve Batı Anadolu'nun işgali konusunda onları ikna etti.
   <br/>
   <br/>
   Yunanistan 15 Mayıs 1919'da müttefiklerin desteği ile ordularını İzmir'e çıkarmaya başladı. Ancak onları Anadolu'da büyük bir sürpriz bekliyordu. Başlangıçta işgale karşı büyük bir tepki göremeyince cesareti artan Yunanlılar, giderek artan Türk direncini ve Çanakkale'nin büyük askeri Yarbay Mustafa Kemal'i general olarak karşılarında bulunca neye uğradıklarını şaşırdı. Yeniden doğan Türk milleti ve ordusunun gücü karşısında duramayan Yunanlılar, hayal kurmanın bedelini çok ağır ödedi. Yunanlılar büyük maddi ve manevi kayıplar verdiler, Yunan yayılması böylece durduruldu.
   <br/>
   <br/>
   Bu yenilgi Yunanlılara, karşılarında yayılmaya dur diyecek bir gücün bulunduğunu ve daima bulunacağını öğretmiş olması açısından tarihi bir ders olarak değerlendirilmeli. Türk Kurtuluş Savaşı sonunda Yunanistan'da cereyan eden iç hesaplaşma tüm boyutları ile incelendiğinde bu yenilginin çok büyük sarsıntılar meydana getirdiği açıkça görülür.
   <br/>
   <br/>
   1974 darbesi
   <br/>
   <br/>
   Son olarak Yunanistan, göz koyduğu Türk topraklarındaki aşırı histerisini sürdürdü. 1952'de NATO'ya birlikte girdiği Türkiye ile yumuşak ve dostane ilişkileri iyi bir fırsat olarak gören Yunanistan, bu kez emeline ulaşamadı.
   <br/>
   <br/>
   1954 yılında hiç vakit kaybetmeyerek, BM'ye başvurarak halkının çoğunluğu Rum olan Kıbrıs'ta olaylar çıkarmaya başladı. Rumlarla birlikte Kıbrıs Türkleri'nin sindirilmesi, göçe zorlanması, haklarının elinden alınması suretiyle İngilizler'in gözü önünde yeni yayılma oyunları sergilemeye başladılar.
   <br/>
   <br/>
   Yakın dönemde meydana gelen ve halen sıcaklığını devam ettiren Kıbrıs olayında, 1974 Nikos Samson girişimi ile Yunanistan'ın yayılma planı gerçekleştirilecekti. Olayı hassasiyetle takip eden Türkiye, özellikle Türklerin katlini durdurmak için birkaç kez hava harekâtı düzenledi.
   <br/>
   <br/>
   Türkiye kararlı tutumunu sürdürerek 1959 ve 1960 Antlaşması ile oluşturulan dengelere son darbeleri vuran RumYunan ikilisine dersini verdi ve adaya 1974 yılında barış getirdi. Oldubittiyi kabul etmeyen Türkiye, Türk İstiklal Savaşı'ndan bu yana ilk defa aktif bir şekilde Yunan yayılmasını durdurdu.
   <br/>
   <br/>
   Kıbrıs'ta bir darbe ile gerçekleşen ve adanın tamamını kapsayan siyasi işgalin yüzde 34'lük bir alanda durdurulmuş olmasını "işgal" olarak nitelemek ancak Yunan standartlarına uygun bir davranış türü. Üstelik çözüme bağlı bir çekilme açıkça deklare edilmişken bunun saptırılması da yayılma politikalarının ince noktalarını oluşturmakta.
   <br/>
   <br/>
   Politikada değişiklik yok
   <br/>
   <br/>
   Kıbrıs Barış Harekatı, Yunanistan'ın bütün adada yayılmasını durdurmakla yalnız Türkler'in değil, Rumlar'ın topraklarının da Yunanistan'ın eline geçmesini önledi. Bu son yayılmanın durdurulmuş olmasına tahammülü olmayan Yunanistan, içinde bulunduğumuz dönemde siyasi oyunlarla yayılmanın devamını sağlamak için yoğun bir gayret içine girdi. Rum Yönetimi'nin Avrupa Birliği'ne üyeliğe müracaat süreci bunun bir göstergesi. 1996 yılı başlarında Ege Denizi'ndeki Türk kaya parçalarına bile göz dikmesi Yunanistan'ın yayılma politikalarında hiçbir değişiklik olmadığını gösteriyor.
   <br/>
   <br/>
   Yunan yayılmasının ideolojik temeli olan Megali İdea, Türk topraklarının ele geçirilmesini öngörüyor. Genel hatları ile bugünkü Marmara, Batı ve Orta Karadeniz, Ege ve Batı Akdeniz bölgelerini içine alan topraklar Yunan Megali İdeası'nın gelecekteki hedefini oluşturuyor.
   <br/>
   <br/>
   Yıllardır teröre destek veren Yunanistan'daki yasa dışı örgüt faaliyetlerinin yüzde 90 oranında Türkiye'ye yönelik olduğu da inkar edilemez bir gerçek.
   <br/>
   <br/>
   TürkAB ilişkilerini, "Kıbrıs sorununun Yunan istekleri doğrultusunda çözümü" şeklindeki önşarta bağlayan Yunanistan, bu şekilde sonuç alabileceğini umuyor. Ancak ikibinli yılların Türkiye'si, tarihte büyük devletlerin paylaşma planları yaptığı ve bazı aslan paylarının Yunanistan'a hediye edildiği "Hasta Adam" değil. Yunanistan'ın oyunları, Türk halkı tarafından bütün çıplaklığı ile biliniyor; büyük Türkiye'nin sakin davranışının sebebi de bu.
   <br/>
   <br/>
   Bağımsızlığını ilan ettiği 1830 yılında sadece 47 bin 516 kilometrekare yüzölçümüne sahip olan ancak çeşitli ayak oyunlarıyla yaklaşık 133 bin kilometrekareye ulaşan Yunanistan'a göre Türkiye hep "işgalci", ama bakıldığında hiç savaşmadan Batılı devletlerin de desteğiyle yüzölçümünü büyüten Atina...
   <br/>
  </font>
 </div>
 <div>
 </div>
 <div>
 </div>
</div>


## Yorumlar

### fatih kazmaz, 30 August 2010, 00:00
> Yunanistan İzmir çıkarmasıyla Anadolu’ya yayılmayı başarabilseydi onlara her zaman destek veren Avrupa devletleri ellerinde hazır tuttukları İstanbul’u Yunanlara hediye ederek hem hegemonyalarını kuracaklar hem de Yunanları ihya etmiş olacaklardı.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5258), [web.archive.org (arşiv bağlantısı)](http://web.archive.org/web/20140903170055/http://www.aksiyon.com.tr:80/aksiyon/newsDetail_getNewsById.action?newsId=5258)
