# Pamuk fiyatlarını Amerika belirliyor

*Mustafa Güner 1999.08.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sağlıksız suni elyaflar ısrarla piyasaya sürülmeye çalışılsa da, insanların çoğu tercihini tabii olandan yana kullanınca tekstilin hammaddesi olan pamuk önemini yitirmiyor.
  </font>
 </div>
 <div id="newsText">
  <font class="detail-text">
   Yemek içmek gibi giyinmek de insan için asli bir ihtiyaç olduğuna göre pamuk bu önemini herhalde hiç yitirmeyecek.
   <br/>
   <br/>
   Güçlü ülke olmanın getirdiği üstünlüklerden olsa gerek, Amerika pek çok sahada sözsahibi olduğu gibi, dünya pamuk fiyatlarının oluşmasında da tek belirleyici ülke konumunda. Türkiye, Mısır, Pakistan, Suriye ve Orta Asya Türk cumhuriyetleri gibi Müslüman ülkeler dünya pamuk üretiminin yaklaşık üçte birini gerçekleştirdiği halde fiyat belirlemede hiçbir rolleri olmazken, diğer üçte birini yetiştiren Çin ve Hindistan da bu konuda Amerika'ya boyun eğmiş durumda. Özetle söylemek gerekirse bugün dünya pamuk fiyatları pamuk üretiminin yüzde 15'ini gerçekleştiren Amerika tarafından belirleniyor ve geriye kalan yüzde 85 de ona uymak zorunda kalıyor.
   <br/>
   <br/>
   Uzmanlar, Amerika'nın bu konudaki tekelinin kırılması için Türkiye gibi Asya ve Avrupa'nın orta noktasında bulunan bir yerde Vadeli İşlemler Piyasası'nın kurulmasının kaçınılmaz olduğunu belirtiyorlar. Bu piyasa kurulduğu zaman bölgemizdeki pamuk üreticisi ülkelerinin ürünleri de işlem görecek ve Amerika'nın fiyat politikasına karşı bir denge unsuru oluşturulacak.
   <br/>
   <br/>
   Vadeli İşlemler Piyasası'nın kurulacağı yer olarak gerek ulaşım kolaylığı, gerekse pamuğun çok üretildiği yerlerden birisi olan Ege'nin merkezinde olması sebebiyle İzmir uygun görülmüş ve bu piyasanın kurulması için gerekli adımlar da atılmış. Ancak, pekçok konuda tıkanıklığa sebep olan yasal yetersizlikler bu konuda da kendisini göstermiş. Yürürlükteki SPK Kanunu bu tür bir oluşumu ancak devletin gerçekleştirmesine izin veriyor. Devletin böyle bir yatırımı gerçekleştirmesi de bugünkü bürokrasi çarkı içinde ve istikrarsız hükümetler döneminde pek mümkün görünmüyor. Bu tür piyasaların Avrupa ve Amerika'daki benzerleri ise tamamen özel şirketler tarafından işletiliyor. İzmir'de Vadeli İşlemler Piyasası'nın kurulması için gerekli bütün altyapı hazırlıkları hazır durumda. Sadece SPK yasa tasarısı içinde yeralan İzmir Vadeli İşlemler Piyasası(İZVİP)'nın kurulmasına izin veren teklifin yasalaşması bekleniyor.
   <br/>
   <br/>
   İzmir Ticaret Borsası Yönetim Kurulu Başkan Vekili Şadi Katırcıoğlu, birkaç defa Meclis gündemine gelen sözkonusu yasa tasarısının istikrarsız hükümetler yüzünden kadük kaldığını belirtiyor. Tasarı en son 55'inci hükümetin son günlerinde gündeme gelmiş. Katırcıoğlu, "55. hükümetin 10 günlük ömrü daha olsaydı tasarı yasalaşacak ve İZVİP kurulmuş olacaktı" diyor.
   <br/>
   <br/>
   İZVİP ne getirecek?
   <br/>
   <br/>
   İzmir Vadeli İşlemler Piyasası kurulduğu zaman üretici nasıl etkilenecek. Amerika'ya karşı nasıl denge unsuru olacak bu piyasa? Bunu Şadi Katırcıoğlu şöyle anlatıyor: "İZVİP, manevi bağlarımız olan ancak pazarlarına giremediğimiz ülkelerin piyasalarının gelişmesini sağlayacak. Ülkemizdeki pekçok pamuk üreticisi aldığı kredilerle ekim yapar. Yetiştirdiği andan itibaren de ürününü satar, borçlarını kapatır. Hasadın olduğu eylülekim ayında arz fazlalığı meydana gelir ve bu durum fiyat düşmelerine sebep olur. Halbuki tekstilin talebi 12 aydır. 12 aylık ihtiyacını birden alan tekstilci yoktur. Piyasası olmadığı için bu dengesizlikler devam eder. Arz talep dengesini 12 aya yaymak için İZVİP'in biran önce kurulması zaruridir."
   <br/>
   <br/>
   Mısır ve Suriye'yle birlikte dünyanın en kaliteli pamuğunu üreten ülkeler arasında ön sıralarda yeralan ülkemizde bu ürünün gerektiği gibi değerlendirilmesi için bu piyasanın kurulması kaçınılmaz gibi görünüyor. Tabii bu durumda top siyasilerin elinde.
   <br/>
   <br/>
   Amerika tarımımızı vuruyor
   <br/>
   <br/>
   ABD Tarım Bakanlığı'na bağlı Emtia Kredi Kooperatifi tarafından organize edilen ve Amerikan tarım ürünlerinin denizaşırı ülkelere satışını finansa etmek üzere uygulanan program, aralarında Türkiye'nin de bulunduğu birçok ülkenin tarımını olumsuz etkiliyor. GSM kredileri adı verilen ve sadece tarımsal ürenlerde geçerli olan bu kredilerle Amerika, bir yandan kendi üreticisini korurken, diğer yandan da kredinin verildiği ülkelerin tarım sektörlerini zora sokuyor. Bu program çerçevesinde Amerika'dan alınan tarım ürünlerine 3, hatta 7 yıla kadar vade tanınıyor. Bu uzun süreli kredinin cazibesiyle ülkelere giren ürün miktarı artarken, bundan yerli üretim zarar görmüş oluyor. ABD'nin tarım ürünü ihracatına hız verdiği ülkelerin Türkiye, Arjantin, Mısır, Endonezya, Jamaika, Polonya, Filipinler ve Rusya gibi henüz ekonomilerini rayına oturtamamış ülkelerin olması da ilginç bir ayrıntı.
   <br/>
   <br/>
   Amerika tarafından dağıtılan GSM kredilerinin pamuktan canlı hayvana kadar çok geniş bir yelpazeyi içerdiğini belirten İzmir Ticaret Borsası Yönetim Kurulu Başkanı Hasan Özmen, bu olayda Amerika'nın temel amacının çeşitli stratejik ürünlerde bazı ülkeleri kendisine bağımlı hale getirmek olduğunu söylüyor. "Korkarım yakında pamuk, pirinç, buğday, soya ve yağlı tohumlar üretimimiz son bulabilir" uyarısında bulanan Özmen, bu uygulamanın can çekişmekte olan Türkiye tarımına bir darbe daha vuracağına işaret ediyor: "GSM kredilerini uygun şartlarda yapılmış bir iş anlaşması olarak görenler mutlaka vardır. Ancak bu krediler sebebiyle iyice artan tarımsal ürün ithalatı, ürününü satmakta zorlanan ve giderek fakirleşen Türk çiftçisinin büyük şehirlere göç etmesine sebep olacaktır. Bu da Türkiye'nin sosyoekonomik yapısında büyük tahribata yolaçabilir."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5304-pamuk-fiyatlarini-amerika-belirliyor.html), [web.archive.org (arşiv bağlantısı)](http://web.archive.org/web/20140131091559/http://www.aksiyon.com.tr:80/aksiyon/haber-5304-pamuk-fiyatlarini-amerika-belirliyor.html)
