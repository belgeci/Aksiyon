# Sauna başkenti terletiyor

*Selim Yurtsever 2006.03.06*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060317115450im_/http://www.aksiyon.com.tr/resim/587/14.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Ankara Emniyeti’nin Küre Operasyonu ile ortaya çıkarılan Sauna Çetesi başkenti terletmeye devam ediyor. Çetenin fişlemeleri siyasilerden sonra bürokratlara da uzandı. Son itiraf ise askerî savcıya ifade veren Kasım Zengin’den geldi: Emirleri üst düzey komutandan aldık.
 </font>
 <p>
  <font class="content">
   Çete lideri Zengin’in telefon görüşmelerinde organize suç örgütü lideri Sedat Şahin’in hapisten kurtarılmasına ilişkin ifadeler yer alınca yargı çevreleri de ayağa kalktı. Lale Operasyonu ile Sauna Çetesi’nin irtibatını Aksiyon hafta başında duyurmuştu. Zengin’in Tayfun isimli bir kişi ile arasında geçen telefon görüşmelerinde çeteden yargılanan Şahin’i kurtarmak amacıyla Yargıtay aşamasındaki davaya müdahale edebilecekleri yönünde konuşmalar yer aldı. Konuşmada milyon dolarlardan bahsediliyordu. Yargıtay yazılı bir açıklama yaparak “Olmayan bir dava ile var olmayan bir bağlantı tamamen soyut ve varsayıma dayalı bir konuşma, Yargıtay ile ilişkilendirilmiştir.” denilerek telefon görüşmelerinin yayınlanmasına tepki gösterdi.
   <br>
    <br>
     Arkasından Yüzbaşı Nuri Gökhan Bozkır’ın hazırladığı CD’lerden birisinde devletin zirvesindeki tüm imam hatipli bürokratların raporu (listesi) çıktı. CD’lerde yer alan imam hatip kökenli bürokratlar da mezun oldukları okuldan şu anki görevlerine kadar geçen süreçte detaylı şekilde anlatılmıştı. Hatta tarikat bağlantıları bile vurgulanıyordu. Kimilerinin siyasilerle akrabalığı bile raporlar içine girmişti. Halen askerî cezaevinde tutulan Bozkır’ın askerî bilgileri sızdırması ile ilgili dosyası ana soruşturma dosyasından ayrılarak Genelkurmay Askerî Mahkemesi Başsavcılığı’na gönderildi.
     <br/>
     <br/>
     Çete lideri diye kayıtlara giren Kasım Zengin’in askerî savcıya verdiği ifadede “Özel Kuvvetlere bağlı görevimizi yaptık” demesi ise herkesi şaşırttı. ANKA’nın haberine göre askerî savcılık bunun üzerine zanlı Zengin ile özel güvenlik şirketi sahibi Mustafa Aksoy’a devlete ait sır kapsamındaki belgelere sahip olmak ve çoğaltmaktan soruşturma başlattı. Haber, çete ile irtibatlı sadece Yüzbaşı Bozkır’ın bulunmadığı tezlerini de güçlendirdi.
     <br/>
     <br/>
     Zengin ve Aksoy’da Ankara Emniyeti’nin yaptığı operasyonda tutuklanan Özel Kuvvetler Komutanlığı’nda görevli Yüzbaşı Bozkır’dan aldıkları öğrenilen üç doküman CD’si bulunmuştu. Binlerce yazılı dokümanın bulunduğu CD’lere ilişkin inceleme yapan Ankara Cumhuriyet Başsavcılığı da daha önce, belgelerin ‘devlet sırrı’ kapsamında olduğunu belirleyerek, Zengin ve Köroğlu Güvenlik Şirketi’nin sahibi Aksoy hakkında dava açmıştı. Zengin’in, cumhuriyet savcılığında verdiği ifadeyi tekrarladığı ve çok yüksek makamlardaki askerî yetkililerin emirleri çerçevesinde görev yaptığını, Özel Kuvvetler Komutanlığı’na bağlı çalıştığını, toplumsal hareketleri incelediğini, raporladığını ve yönlendirdiğini söylediği de öğrenildi. Zanlıların elinde Türkiye’nin Irak’taki tüm operasyonlarından, ülke içindeki askerî kuvvetlerin yaptığı psikolojik harekat ve yapılanmalara ilişkin 2000-2006 yılları arasındaki tüm dokümanların bulunduğu da kaydedildi.
     <br/>
     <br/>
     Öte yandan Geyşan Sauna’nın sahibi Zeliha Tüfekçi’nin ifadesinde suçladığı 3 polis amirine geçen hafta içinde soruşturma açıldı. Tüfekçi’nin dolaylı yollarla çıkar sağladıklarını iddia ettiği eski Ankara Emniyeti Asayiş Müdür Yardımcısı Turgay Karabulak, Ahlak Büro Amiri Mahmut Çetin ve Yardımcısı Akın Güneri hakkında Ankara Cumhuriyet Savcılığı soruşturma başlattı. Biri emniyet müdürü 3 polis amiri önümüzdeki günlerde sauna sahibinin iddiaları çerçevesinde sorgulanacak.
     <br/>
     <br/>
     Sauna Çetesi ile ilgili sessizliğini koruyan hükümet kanadının da önümüzdeki günlerde harekete geçeceği konuşuluyor. Üç CD’deki binlerce doküman, rapor ve devrim bildirileri ile Ankara’yı terleten Sauna Çetesi’nin cunta yapılanması önümüzdeki günlerde Türkiye’yi de terletmeye devam edeceğe benziyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23530&yorum_id=1), [web.archive.org (arşiv bağlantısı)](http://web.archive.org/web/20060317115450/http://www.aksiyon.com.tr:80/detay.php?id=23530&yorum_id=1)
