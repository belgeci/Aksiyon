# 5 bin çocuk tuzağa düşmüş

*Selim Yurtsever 2006.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      8 aylık operasyonla ortaya çıkarılan çocuk pornosu çetesi, 5 bine yakın çocuğa ulaşmış. Çocukların bir kısmına fiili livata, cinsel baskı yapılmış.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080207010401im_/http://www.aksiyon.com.tr/resim/602/22.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ankara'da bir haftadır süren Sanal Tuzak 1 operasyonu, çocuk pornografisi ile birlikte psikolojik bir sapkınlık olan pedofiliyi de gündeme getirdi. Bir yetişkinin ergenlik dönemine girmemiş çocuklara cinsel ilgi duyması olarak tarif edilen pedofili ruhsal bir hastalık. Sadece ABD'de son 2 yılda 6 bin kişi pedofili yüzünden gözaltına alındı. Son operasyonda Türkiye'de gözaltına alınan ve tutuklananların tamamı bu hastalığın esiri.
   <br>
    <br>
     Türk çocuklara ait fotoğraf ve görüntülerin Japonya'daki bir internet sitesinde yayınlanmasıyla başlatılan operasyon sonucu 10 kişi gözaltına alındı. Bunlardan 5'i "15 yaşını tamamlamamış çocukları örgütlü olarak tehdit, hile ile cinsel yönden istismar etmek ve müstehcen görüntü üretiminde çocukları kullanmak" suçlamasıyla tutuklandı. Çocuklara kurulan iğrenç tuzakların sadece internetle sınırlı olmadığı, bazı okul ve internet kafelerle şahısların evlerinin de kullanıldığı ortaya çıktı.
     <br/>
     <br/>
     Operasyonu yapan üst düzey bir emniyet yetkilisinin verdiği bilgiye göre, Ankara, İstanbul, İzmir, Hatay, Antalya, Burdur, Bilecik ve Eskişehir'in yer aldığı 10 ilde 5 bine yakın çocuk, çetenin tuzağına düştü. 9 ayrı ülkede aynı anda yürütülen operasyonların Türkiye'yi ilgilendiren en yakın ayağı ise Gürcistan. Ankara polisinin 8 aylık bir çalışma sonucu ortaya çıkardığı 'çocuk pornosu' çetesinin içinde Hatay'da özel İngilizce ders veren Amerikalı Robert J.M.J de yer aldı, ancak şahıs tutuksuz yargılanmak üzere serbest bırakıldı. Polisin tespitine göre çetenin Ankara ve İstanbul ile bağlantılı Gürcistan ayağı çocuk kaçakçılığı, insan kaçakçılığı ve organ mafyası ile de irtibatlı. Bu yüzden Gürcistan'dan ülkemize gelen bu şahıs/şahıslarla ilgili operasyon derinleştirildi.
     <br/>
     <br/>
     Polisin bir başka tespiti olayların sanal ortamda cereyan eden boyutunun da ötesine geçtiği yönünde. Yani çetenin işleri çocukların sadece kamera görüntülerinin çekilip sanal ortamda yayınlanmasıyla sınırlı değil. Operasyonda görev yapan aynı yetkilinin tabiriyle çetenin suç dosyası fiili livata, zorla ilişkiye girme, fuhuş sektöründe kullanma, internet kafe ve okullarda kamera tuzağı kurmaya kadar uzanıyor. Bir başka önemli bilgi ise çetenin çocukları 'fakir', 'zengin', 'dindar' diye sınıflandırması. Tuzağa düşürülenler çocuklar arasında Ankara ve İstanbul'da görev yapan 25 bürokratın çocuğu da var.
     <br/>
     <br/>
     Bu olayın ortaya çıkardığı bir gerçek ise bilişim ve çocuk suçlarıyla ilgili uzmanlaşmış polis sayısının çok sınırlı olması. Çocuk polisi, çocuk şubeleri çok yakın zamanda açıldı. Öğretmen ve okul müdürlerinin de bu tip ruh hastası kişilere karşı duyarlı olması, öğrencilerle direkt ilgilenerek bu tip olayları önceden tespit etmeleri gerekiyor. İnternet kafelerin kullanılması, tuvaletlere kamera yerleştirme, ilaç ve cinsel etki artırıcı ilaç verme gibi binbir yöntemin yanında çete çocukları internette çocuk kılığına girerek tuzağa düşürmüş. Özellikle erkek çocuklara karşı kız çocuklarının müstehcen görüntüleri yayınlanmak ve karşı taraftan da aynı şeyi yapmasını istemek suretiyle çocukların görüntüsü çekilmiş.
     <br/>
     <br/>
     AK Parti Siirt Milletvekili Öner Ergenç, "Çocukların cinsel amaçlı istismarı polisin operasyonlarıyla çözülmez, ailelerin çocuklarına sahip çıkması gerekir." diyor. Ergenç, sosyal hizmetlere ait yurtlardan sokak çocuklarına kadar uzanan zincirde cinsel amaçlı suiistimale uğrayan çocukların sayısında ciddi artış tespit ettiklerini dile getiriyor. UNICEF Türkiye Temsilcisi Edmond McLoughrney, dünyada 2 milyon çocuğun bu tip suiistimallerden etkilendiğini söylüyor. Türkiye, 1992 ve 2005'te oluşturulan çocuk işçilik ve pornografisini önleme deklerasyonlarına imza koyan ilk ülkelerden biri.
     <br/>
     <br/>
     Psikiyatrist Ayhan Akcan ise başka bir noktaya dikkat çekiyor: "Polisin tespitiyle bu çete 5 bine yakın çocuğa ulaştı ve cinsel amaçlı suiistimal içinde bulunduysa durum vahim. Bütün bu çocukların travma tedavisinden geçirilmesi lazım." Akcan, aksi halde cinsellikten soğuma, evlenmeme, içine kapanma, depresyon, okul ve aileden kaçma gibi olumsuz şartlar oluşacağı, hatta çocukların bunu gurur meselesi yapıp toplumdan kendilerini tamamen soyutlayarak daha kötü yollara düşebileceği uyarısını yapıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24595), [web.archive.org (arşiv bağlantısı)](http://web.archive.org/web/20080207010401/http://www.aksiyon.com.tr:80/detay.php?id=24595)
