# Eşkıya'dan hükümdar olur mu?

*Muhsin Öztürk Bilinmeyen-tarih*

<div>
 <p>
  <font>
   Celali İsyanları, Kuyucu Murat Paşa ve binlerce insan telefatı... Tarih kitaplarında Osmanlı maddesinden aklımızda kalan birkaç kelime. Osmanlı"yı olumsuzlayan bir tarih anlayışının yorumuyla Celali isyanları bir anlamda sivil halkın merkezi otoriteye karşı baş tutması gibi "asil" bir davranışı simgeliyor.
   <br/>
   <br/>
   Kuyucu Murat Paşa"da simgelenen ise Osmanlı"nın "gaddarane" tutumu. Dolayısıyla iyi bir "malzemeydi"; dolayısıyla daha da ileri gidilerek Sünni-Alevi karşıtlığının tarihi arkaplanı olarak bu isyanlar gösterilmiş, dini aidiyetleriyle resmi dini anlayışa karşı isyan ettikleri söylenen Celaliler de özgürlük savaşçıları olarak lanse edilmişti. Fakat bugün anlıyoruz ki bu isyanlar dini değil bazı sosyo-ekonomik gerçekliklere dayanıyor, isyan edenler de özgürlük savaşçıları değil bildik bir deyimle "bir kısım çapulcu"ydu. Tabii hiç bir tarihi olay birkaç kelimeyle bu kadar kolay izah edilemiyor.
   <br>
    <br>
     Yer yer meddah üslubuyla anlattığı Osmanlı tarihini halkın geniş kesimlerine açan ve sevdiren bir popüler ve güvenilir tarihçi olmasıyla tanınan Reşad Ekrem Koçu, bütün bu isyanları ve isyanların kahramanlarını anlattığı hikayeleri Dağ Padişahları adı altında topluyor. Bir kaç dağı zapteden eşkıyanın para bastırması, vergi salması "padişahlık" özlemini yansıtıyor. Karayazıcı Abdülhalim Bey, Deli Hasan Paşa, Kalenderoğlu Mehmet, Gürcü Abdünnebi... Bu isyanların her birinin nasıl teşekkül ettiğini, nasıl kısa bir sürede büyüdüğünü, bölge halkı üzerinde kurduğu hakimiyeti ve sonrasında payitahtla kanlı hesaplaşmaları okuyoruz. Pek çok isyanın giriş, gelişme ve sonuç hikayesi böyle. Osmanlı taşrasındaki iktidar kavgalarını yansıtan bu olaylar, zaman zaman Osmanlı "yerel" yöneticilerinin kendi elleriyle altın tepsi içinde sundukları yabani meyveler olsa da çoğunlukla hükmetme arzusuyla yanıp tutuşan "bedevi" görünümlü eşkıyaların, bazen de "padişah" olma hayalleri kuran "paşa"ların eseri olduğu görülüyor.
     <br>
      <br>
       Dağ Padişahları, Osmanlı"nın üç kıtada uzun yıllar nasıl bir hakimiyet kurduğu sorusuna tam cevap teşkil etmese bile bu hakimiyetin ne kadar zor bir iş olduğunu gösteren bir kitap. Zaman zaman yazarın dünyaya bakış açısından etkilense de Osmanlı tartışmalarında bîtaraf kalmış bir tarihçinin gördüğünü yazma uğraşı içinde olduğunu görüyoruz. "Sol" perspektiften Osmanlı"ya bakan kişilerin tezlerini büyük ölçüde çürüten, muhafazakârı da zaman zaman rahatsız eden çıkarımlarla birlikte tarihi olduğu gibi görmek isteyenlere yardımcı olacak bir yaklaşım sergiliyor.
       <br>
        <br>
         Eğer beni bahsi edilen tarih tezleri hiç ilgilendirmiyor, ben sadece tarihi hikayeler okumak istiyorum diyenlerdenseniz, içinde gerilimden harp meydanlarına, entrikalardan kahramanlık öykülerine kadar pek çok küçük küçük hikayeleri bir araya getiren bu kitap için, zevkle okunacak akıcı bir "roman" da diyebiliriz. Sadece geleneksel kültürümüzün anlatım zenginliğini görmek için bile okunmaya değer bir kitap.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 88 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1790), [web.archive.org (arşiv bağlantısı)](http://web.archive.org/web/20050301173120/http://www.aksiyon.com.tr:80/yazdir.php?id=1790)
