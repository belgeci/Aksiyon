# İslâm ve demokratik normlar

*Muhsin Öztürk 2001.02.24*

<div>
 <p class="spot">
  Kitap, Norman Barry, Ömer Çaha, Chandran Kukathas gibi seçkin yerli ve yabancı yazarların kaleminden, İslam ülkelerinin sivil toplum, demokrasi ve piyasa ekonomisi hedefine İslam'a rağmen değil, İslam ile birlikte ulaşabileceğini ortaya koyuyor.
 </p>
 <p class="metin">
 </p>
 <p class="metin">
  Sözü edilen kavramların İslam ülkelerinin hemen hemen hiçbirinde Batı ülkeleri seviyesinde görülmemesinin kaynaklık ettiği bazı sorulara cevaplar aranıyor. Gerçekten, neden İslam ülkelerinde sivil toplum geleneğine ve işlek demokrasilere rastlanmıyor? İslam dininde ve Müslümanların ağırlıkta veya çoğunlukta olduğu ülkelerin kültürel alt yapısında sivil toplum, liberal demokrasiyi ve piyasa ekonomisini besleyecek ve destekleyecek unsurlar var mı? Daha net bir şekilde sorulacak olursa, İslam ile sivil toplum, demokrasi ve piyasa arasında birbirlerini dışlayan bir tecih yapmak zorunda mıyız? Kitap bu soruların cevaplarını arıyor.
 </p>
 <p class="metin">
  İslam, Sivil Toplum, Piyasa Ekonomisi
 </p>
 <p class="metin">
  Derleme
 </p>
 <p class="metin">
  Liberte
 </p>
 <p class="metin">
  129 sayfa
 </p>
 <p class="metin">
  0 312 230 37 19
 </p>
 <p class="metin">
 </p>
 <p class="arabaslik">
  Öykü var, öykü var...
 </p>
 <p class="metin">
  Türk Edebiyatından Öykü Antolojisi
 </p>
 <p class="metin">
  Der: Metin Celal
 </p>
 <p class="metin">
  Alfa
 </p>
 <p class="metin">
  403 sayfa
 </p>
 <p class="metin">
  0 212 511 53 03
 </p>
 <p class="metin">
  Edebiyatın en önemli türlerinden biri olan öykü, edebiyat geleneğimizde hatırı sayılır bir yere sahip. Metin Celal'in derlediği "Öykü Antolojisi" ülkemizde kuvvetle akan öykü ırmağının bir göstergesi. Halit Ziya Uşaklıgil'den Murathan Mungan'a uzanan pek çok edebiyatçının öykülerini toplu halde bu kitapta bulmak mümkün. Çağdaş öykücülüğümüzün gelişimini anahatlarıyla, 20. yüzyıl başından itibaren izlemek ve Türk edebiyatında isim yapmış 50 yazarın kitapta yer alan öyküleri, bu yazarları tanımak isteyenler için bir ön okuma imkanı sunmak şeklinde açıklanıyor. Elbette, Türk edebiyatında kitapta yer almayan öykücülüğü ile tanınmış pek çok yazar var. Derleyenin "sol" tandanslı olması öykü ve yazar seçimini belirlemiş gözüküyor. Yeni öykü antolojilerine vesile olacağı da...
 </p>
 <p class="metin">
 </p>
 <p class="arabaslik">
  Necip Fazıl; "Kendi Sesinin Yankısı"
 </p>
 <p class="metin">
  Kendi Sesinin Yankısı; Necip Fazıl Kısakürek
 </p>
 <p class="metin">
  Orhan Okay
 </p>
 <p class="metin">
  Ufuk Kitapları
 </p>
 <p class="metin">
  312 sayfa
 </p>
 <p class="metin">
  0 212 232 17 10
 </p>
 <p class="metin">
  Necip Fazıl Kısakürek, sanatı, şiirleri, fikir ve düşünceleri ile 20. yüzyıla damgasını vuranlardan. Bu çerçevede Ufuk Kitapları tarafından, 20. Yüzyılda Türk Kültürüne Yön Verenler Dizisi'nden çıkan bu kitapta onunla ilgili çok şey bulacaksınız. Yakın dostu ve öğrencilerinden olan Orhan Okay, bu konuda Necip Fazıl'ın şair ve edebi kişiliği hakkında söz söyleyebilecek en yetkin kalemlerden biri. Necip Fazıl'la ilgili daha önce çıkmış bir kitabı da bulunuyor. Okay "Kendi Sesinin Yankısı" başlığını verdiği kitabında Necip Fazıl'ın eserlerinden hareketle onun eşya ve hadiselere bakışını ortaya koyuyor. Kitap, metafizik sancı, medeniyet tragedyası, derin tarih, toplumla hesaplaşma, ayağa kalk Sakarya, din ve tasavvuf, ahlak, kültür—sanat—edebiyat alt başlıklarından oluşuyor.
 </p>
 <p class="metin">
 </p>
 <p class="arabaslik">
  Yemek "kültürü"
 </p>
 <p class="metin">
  Tarih Boyunca Yemek Kültürü
 </p>
 <p class="metin">
  Murat Belge
 </p>
 <p class="metin">
  İletişim
 </p>
 <p class="metin">
  387 sayfa
 </p>
 <p class="metin">
  0 212 516 22 60
 </p>
 <p class="metin">
  Yemek yemek de başlı başına bir kültür, bir yaşam biçimi aslında. Hani, bana ne yediğini söyle, sana kim olduğunu söyleyeyim" denecek kadar belirgin farklılıklar var hep toplumun yemek kültüründe. İnsanoğlu var olmaya başladığından itibaren gördüğü her canlıyı nasıl yiyeceğe dönüştürebileceğinin hesabını yapmış sanki. Zehirli bitkileri zehirlerinden arındırıp yemenin yolunu bulmak için insanoğlunun gösterdiği inat da ihtimal büyük bir zayiata sebep oldu. Ama sonuçta, binbir yol deneyerek, her kültür bugünkü zengin yemek yeme alışkanlıklarımızı oluşturdu. Murat Belge, "Yemek Kültürü" kitabında milletlerin mutfaklarından bahisler açtığı gibi, tek tek bazı yemeklerden ve mekanlardan söz açıyor. İştah açıcı, eğlendirici bu arada da bilgilendirici "kültürlü" bir yemek kitabı.
 </p>
 <p class="metin">
 </p>
 <p class="arabaslik">
  Râbia Hâtun vakası
 </p>
 <p class="metin">
  Râbia Hâtun, Enis Batur, YKY,
 </p>
 <p class="metin">
  174 sayfa, 0 212 252 47 00
 </p>
 <p class="metin">
  Râbia Hâtun, edebiyatımızda 40'lı yıllar boyunca esmiş hatırı sayılır bir "fırtına"nın ve gazete ve dergilerde kopmuş "tuhaf bir kıyâmeti"n; kimliği uzun tartışmalar sonunda ortaya çıkarılmış kahramanı... Yaşanan; yayımlanan şiirleri ile, bunların sunuluş biçimiyle, yapılan tartışmalar ve tartışmaların taraflarıyla tam bir edebiyat olayı... Derleme ise her şeyi değilse bile yazılanların pek çoğunu yeniden günmede getirerek "fırtına" ve "kıyamet" belgelerini bugüne taşıyor.
 </p>
 <p class="metin">
 </p>
 <p class="arabaslik">
  Yedinci Şehir;  Amasya...
 </p>
 <p class="metin">
  Yedinci Şehir, Özkan Yalçın,
 </p>
 <p class="metin">
  Ötüken, 136 sayfa, 0 212 251 03 50
 </p>
 <p class="metin">
  Yedinci Şehir, son dört bin yılı net olarak hatırlanan bir yerleşim birimiyle, o beldeye hayat emziren ve dünyanın kurulduğu günden beri hep bunu yapmaya çalışan bir ırmağın hikayesi; içli ve kırık... Kitap sohbetin sınırlarını yoklayan çoğunluğu "deneme" olan yazılardan oluşuyor. Yer yer şiirler nesirlere eşlik ediyor. Kitap bir "şehir" kitabı; Ahmet Hamdi Tanpınar'ın "Beş Şehir" ve Ahmet Turan Alkan'ın "Altıncı Şehir"ine telmihle "Yedinci Şehir" adı verilmiş.
 </p>
 <p class="metin">
 </p>
 <p class="arabaslik">
  Köyüm, "Divriğim"...
 </p>
 <p class="metin">
  Kainatın Başşehri,
 </p>
 <p class="metin">
  Ahmet Mahir Pekşen, 0 346 223 22 21
 </p>
 <p class="metin">
  Kitap, Sivas Divriği'de yaşayan yazarın kendi öyküsüyle birlikte harmanladığı şehrin yani "Divriği"nin kitabı. Kitabı süsleyen resimlerse yazarın eşi Fatma Pekşen tarafından çizilmiş. Bir insan, bir aile, bir şehir...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020520145217/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/325/kitaplik/1.htm), [web.archive.org (arşiv bağlantısı)](http://web.archive.org/web/20020520145217/http://www.aksiyon.com.tr:80/2001/325/kitaplik/1.htm)
