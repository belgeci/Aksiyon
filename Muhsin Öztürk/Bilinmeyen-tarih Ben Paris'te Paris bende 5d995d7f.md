# Ben Paris'te Paris bende

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20041226003121im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041226003121im_/http://www.aksiyon.com.tr/resim/478/72.jpg" vspace="5"/>
  </p>
 </font>
 <font class="content">
  Ortaya koydukları eserlerden hareketle edebiyatçıları tanımak her zaman mümkün değil. Bir söyleşi ya da kendisine ait bir açıklama bu fırsatı verirken, son yıllarda revaçta olan şehir yazıları yazarların özeline ait çok şeyi ele veren bir tür olarak karşımıza çıkıyor.
 </font>
 <p>
  <font class="content">
   Şehirleri yazarken aslında kendilerini anlatıyorlar. Yani sadece o şehri değil, eğer merak ettiğiniz bir kişilikse, yazarı da tanımış oluyorsunuz. “Paris, ecekent” böyle bir eser. Enis Batur’u tanımak, istiyorsanız onun yazılarına dünya görüşüne insani ilişkilerine dair bir merakınız varsa “Paris, ecekent” sizin için. “Gittim, gördüm, yazdım” değil, “oradaydım, yaşadım” kitabı.
   <br/>
   <br/>
   Bir şehri yazmak oraya âşık olmakla da ilişkiliyse; bu, sırların, itirafların, nefretlerin, tutkuların ortaya saçılması demektir. Yanıbaşında olmanın tarif edilmez mutluluğu, her ayrılığın bir sonraki kavuşmasını hayal ettirir... Şüphesiz hayran olduğunuz, biraz da âşık olduğunuz bir şehri yazmak, özele dair bazı ifşaatlar yapmaya hazır olmak demektir. Enis Batur, bunu yapıyor. Sadece yaşadığı Paris’i değil eski Paris’i, edebiyatçıların ve aydınların şehrini, eski hatıraları, Türk edebiyatının Paris’e bakan yüzünü, ilk gençlik ve olgunluk çağının değişen kentini anlatıyor.
   <br/>
   <br/>
   Ancak, yazar, okurun Paris’i bildiğini varsayıyor; sokak isimleri, Fransızca isim bolluğu ister istemez “Paris’i bilseydim daha iyi olurdu” fikrini doğuruyor. Bir kültür adamının yaklaşımı öne çıkıyor; küçük ayrıntılar önemli ve değerlidir, yeni ve farklı bir pencere açar; bir sokağın, kırık bir heykelin, hatta bir kafenin başka bir biçimde anlatılabilirliğini öğretir. Batur, sonradan kapatılmış bir pencereye, iyi giyimli olmasına rağmen çöpleri karıştıran bir kent sakininin hikayesine iki üç sayfa ayırabiliyor. “Şehri tanımak biraz da insanlarıyla hemhal olmaktır” diyor, garsonlar bahsine giriyor. Paris’in her adım başında karşısına çıkardığı ‘sanatsal’ sürprizlerini seviyor. Dolayısıyla elinizde turistik bir rehber kabilinden şehir turuna çıkacağınız bir kitap değil “Paris, ecekent”. Okura değil de yakın bir dostuna anlatıyormuşçasına teklifsiz konuşan, başta yabancılaştıran ancak okudukça bu özel sohbete dahil olma isteği uyandıran bir kitap.
   <br/>
   <br/>
   Enis Batur, bir süredir şehirlerle kurduğu ilişkileri bir bir kağıda döküyordu. Bu ilişkinin oldukça subjektif ve yazarın o kentteki ‘yaşantısı’yla sınırlı olduğunu ve kitaplara da böyle yansıdığını söylemekte yarar var. “Şehr’enis”te bir Avrupa yolcuğunda uğradığı şehirlerle ilgili, amatörce çekilmiş fotoğrafların eşliğinde izlenimlerini aktarıyordu. Eğlenceli, özellikle Akdeniz’e sahili olan kentlerden hoşlanmadığını buradan biliyoruz. “Paris, ecekent”teki fotoğraflar oldukça iyi. Enis Batur’un Paris’i, yazarın kendi beğenilerini yansıtsa da bir şehirle insani bir ilişki kurmuş olan kişinin kızgınlıklarını, kıskançlıklarını ve sevgisini yansıtıyor. Enis Batur, kitabını Selçuk Altun’a ithaf etmiş, ancak Fatma Tülin’in katkıları kitabın her sayfasında kendini gösteriyor.
   <br/>
   <br/>
   <br/>
   Paris, ecekent
   <br/>
   Enis Batur
   <br/>
   YKY
   <br/>
   280 sayfa
   <br/>
   0 212 252 47 00
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11105), [web.archive.org (arşiv bağlantısı)](http://web.archive.org/web/20041226003121/http://www.aksiyon.com.tr:80/detay.php?id=11105)
