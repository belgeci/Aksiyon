# Kıtap okuyamıyoruz!

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050227161751im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161751im_/http://www.aksiyon.com.tr/resim/336/58.jpg" vspace="5"/>
  </p>
 </font>
 <font class="content">
  Olay iletişim fakültesinde geçiyor... Ders, sinemada kamera kullanımı ile ilgili. Hoca “Bu dersten sonra izlediğiniz hiçbir filmden zevk alamayacaksınız” diyor. Öğrenciler bu ne olabilir ki diye merakla bekliyorlar.
 </font>
 <br/>
 <p>
  <font class="content">
   Hoca, sinemada keyifle izlediğimiz filmlerin yapılış aşamalarını, kamera hareketlerini ve kamera hilelerini anlatıyor. Artık bütün filmleri, “Acaba nerede hata yapmışlar, acaba nerede kamera hilesi vardı” demeden  zevkle izlemek bu bilgiden sonra mümkün değildir adeta.
   <br>
    <br>
     Kitap dünyasında da bizzat işin içinde bulunan profesyonel yayıncıların yaşadığı benzer bir sorun bu. Kitapçı raflarından seçip aldığımız ve bir solukta okuduğumuz kitabın çıktığı mutfakta bulunanlar çoğu zaman o kitabı pek zevkle okuyamıyor maalesef. Can Yayınları Sahibi ve Yöneticisi Erdal Öz’ü dinleyelim: “Ahmet Altan’ın bugünlerde çıkacak olan “İsyan Günlerinde Aşk” kitabının ilk okumasını ben yaptım. Okuduğunuz metnin imlasına, noktasına, virgülüne dikkat ediyorsunuz; dikkatin başka noktalarda toplanması doğal birşey. Bu ister istemez kitap okumanın zevkini kaçırabiliyor. Ama kitap çıktıktan sonra tekrar okuyacağım tam olarak kendimi verebilmek için.” İlginç değil  seri ve titiz kitap okumak zorunda olmayan genel yayın yönetmeni dahi kaçınılmaz durumla yüzyüze. Yüzyüze oldukları problem sadece mesleki olarak okudukları kitaplardan zevk alamamakla sınırlı kalmıyor üstelik.
     <br>
      <br>
       Keyifle okuyamıyorum
       <br/>
       <br/>
       Bir de Yapı Kredi Yayınları’nda kısım editörlüğü yapan Ömer Faruk Şerifoğlu’na kulak verelim: “İş için okumaktan keyif için okumaya vaktim kalmıyor, kalsa dahi gücüm kalmıyor. O kadar şeye dikkat ediyorsun ki değil kitap, gazete okurken bile okuma keyfi diye birşeyi unutuyorsun. Kullanılan dil ve imla konusunda dikkati açılmış bir insanın bunu unutması için herhalde dağa çıkması, aradan 10 yıl falan geçmesi gerekir.”
       <br/>
       <br/>
       Belki biraz “Yayınevi editörleri ne yapar?”ı konuşmak gerek. Çoğu zaman yayınevlerinde birden fazla editör bulunur. Yapı Kredi, İletişim gibi yerlerde onun üzerinde faal editör çalışıyor. Az sayıda editörle çok sayıda kitap çıkarmaya çalışan yayınevlerinde çalışan editörlerin içinde bulundukları durumu anlatmaya bile gerek yok. Hiç ilgisini çekmeyen ve kötü yazılmış/çevrilmiş metinleri okumak zorunda olmak en büyük çiledir onlar için. İletişim Yayınları yöneticisi Nihat Tuna’nın söylediği gibi “ zevk alınmadan okunan metnin/kitabın, pek çok hatayla çıkması muhtemel.” Peki yayınevi editörleri sadece imla kurallarına mı dikkat ederler metni okurken. Hayır? “Editörler dile dikkat ederler daha çok. Kitap önerme kitap takip etmek, araştırma incelemek yapmak vs..” Metnin tümüyle ilgili mantık, dil, konu hatalarıyla ilgilenirler ve bu konuda yazara tavsiyelerde ve yönlendirmelerde bulunurlar. Kitabın mantık, dil, konu editörlerine ayrı ayrı okutulduğu durumlarda mükemmel metinler ortaya çıkıyor fakat böyle durumlar artık neredeyse yok. Bazı yayınevlerinde ise editör bir kitabın yayınlanmasına karar veren konumunda olur ve o kitabın ürün olarak piyasaya çıkmasına kadar bütün aşamalarıyla ilgilenir. Şu anda Türkiye’de “musahhih” editörler olduğu gibi kitabın yayınlanma kararından içeriğine kadar pek çok şeye müdahale eden ve kitaba şekil veren fonksiyonel editörler de var. Her nasıl olursa olsun sözünü ettiğimiz sorun hepsi için geçerli.
       <br/>
       <br/>
       Kafamı boşaltmak için polisiye okuyorum
       <br/>
       <br/>
       “Bütün gün kitap okuyoruz. Son aşamada bütün kitapları okumaya çalıştığım için eve gittiğimde kitap okumaya mecalim kalmıyor. Kafayı boşaltmak için polisiye okuyorum daha çok” diyor Doğan Yayınları Başeditörü Tankut Gökçe. Bugünlerde son okumalarını yaptığı dört kitabın zevkli ve akıcı olduğunu, bunun da işini kolaylaştırdığını söylüyor. Meslek ve profesyonel okuma dışındaki okumalarda ise durum farklılaşmıyor; “Okur gibi okuyamıyorsunuz. Tashihlere, çevirilere, gereksiz cümlelere takılıyorsunuz, metne “düzeltmen” gözüyle bakıyorsunuz.” Literatür Yayınları editörlerinden Öner Cıravoğlu’na göre evde iş dışı bir kitap okusanız dahi kendini editör gibi görme eğilimi devam ediyor. “Ben editör olsaydım şunu yapmazdım, bunu yapardım vs...” Hayat Yayınları editörlerinden Rahime Demir “Okuduğunuz her kitaba eleştirel yaklaşmaya başlıyorsunuz” diyor. İş dışında roman okumayı seven Demir, dikatinin teknik ayrıntılara kaymasından dolayı adaptasyon sorunu yaşıyormuş. “ Çok sürükleyici olursa ilk 30–40 sayfadan sonra adapte olabiliyorsunuz. Sanki mesleki olarak okuyormuş gibi hissediyorsunuz kendinizi.”
       <br/>
       <br/>
       Yayıncılık hobi meslek
       <br/>
       <br/>
       Editörün yayınevindeki konumu ve işlevi önemli. Eğer editör “musahhih” konumundaysa, kitabın yayınlanma karar sürecine müdahil değilse ve bütün yük onun üzerindeyse bu tam bir işkence olabiliyor. Yayıncılık zaten zor bir iş; İletişim Yayınları yöneticisi Nihat Tuna’nın dediği gibi “Yayıncılık bir gönül işi, “hobi meslek” olduğu zaman çekilebilir. İletişim Yayınları’nda 12 editör çalışıyormuş. Nihat Tuna, bahsi geçen sakıncaları kendileri için en aza indirgemek için gerekli ortamı oluşturmaya çalıştıklarını söylüyor. Editörler ilgi alanlarına göre çalışıyorlar, mesai zorunlulukları yok, “yayınlansın” gibi bir söz söyleme “inisiyatifleri” var; eğer yayıncının kitapla bir gönül ilişkisi varsa ancak bütün bu çalışmalar keyifli hale gelebiliyor. Nihat Tuna, editörün ancak yaptığı işi keyifle yaptığı zaman “profesyonel” iş çıkartabileceğine inanıyor. “Aksi halde kötü iş ve editörün memurlaşması sözkonusu.” Tabii ki burada editörün mesleki yeterliliğini var sayıyoruz.
       <br/>
       <br/>
       Nihat Tuna’nın sözünü ettiği “hobi” üzerinde durmak gerekiyor belki. Sözgelimi İnsan Yayınları Başeditörü Seyyit N. Erkal’ın mesleki çalışması ile ‘hobi’si çakışmış. “Yayınevi editörleri ancak ‘hobi’ olarak takip ettiği eserleri okuyabiliyorlar. İnsan Yayınları tasavvuf ağırlıklı yayın yapıyor. Benim için tasavvufi eserler ‘hobi’ eserler kategorisine giriyor. Zaten tassavvufi metne nesne olarak bakamıyorsunuz, aksi halde bu dünyaya giremiyorsunuz.” Seyyit N. Erkal, editörün bütün metinlere ‘nesne’ olarak yaklaşma alışkanlığını ‘hobi’yle mesleki çalışmasının çakışmasıyla kendince çözmüş gibi. Tabii ‘hobi’sine vakit ayırabildiği sürece. Sözgelimi Ömer Faruk Şerifoğlu, ilgi alanında editörlük yapıyor ve bundan da büyük keyif alıyor. Buna karşılık ayda 8–10 kitap almasına rağmen birisini ancak okuyabildiğini söylüyor. Literatür’den Öner Cıravoğlu’na kulak verirsek mesai ve gücü yetme problemi ni anlayabiliriz herhalde. “Edebiyat araştırmalarına çok ilgiliyim. Yeni çıkan kitapları topluyorum fakat okuyamadan yığılı bir şekilde kalıyor. Ayrıca editörlerin çoğu yazıp çizen insanlar. Dolayısıyla çok vakit bulamıyorlar okumaya.”
       <br/>
       <br/>
       Mesleki olarak kitap okumak diğer okumaları ister istemez etkiliyor. “Değil kitap okumada, konuşmada bile etkisi oluyor. “Konuşurken bile noktaya virgüle dikkat ediyorsun” diyen var. Dikkat edilirse edebiyat eleştirmenlerine hiç girmedik. Türkiye’nin en ünlü edebiyat eleştirmeni “ Bu işten nefret ediyorum” cümlesini sarfetti yakınlarda. Sadece eleştirmenlik yapmayan, pek çok kitaplarıyla tanınan bir yazar “Sanki biz okurken zevk alıyor muyuz? Neredeyse yazmak için okur hale geldik” diyor.
       <br/>
       <br/>
       Siz siz olun okumanın keyfini çıkartın.
       <br/>
       <br/>
       Hem sahibi hem editörü
       <br/>
       <br/>
       Editörlük uğraşı yayın dünyasının vazgeçilmez bir aşaması. Çoğu uğraş gibi ülkemizde henüz meslek olarak görülmeyen bir alan. Bu mesleğin bizde kurumlaşamamasının asıl nedeni, sanırım kitap okunurluk oranıyla ve rekabet ortamıyla biraz ilintili. Kitap satışlarının düşük seviyelerde kalması, bu alana yatırım yapacakların heveslerini bastırmaya devam ediyor. Rekabet olmaması da yarışmayı engelliyor. Yazarların peşinde koşan yayıncılara yeni yeni raslıyoruz. Bizde bu iş şimdiye değin tiyatro için söylenen bir deyim gibi “iki kalas bir heves” olarak yürütüldü… Yayıncı bir büro kiralar, cebindeki harçlıkla bir yazarın eseri üzerinde “şifahi” olarak anlaşırlar ve doğruca bir matbaaya gidilir. Gerekli düzeltmeleri de yazarın kendisi yapar, kapak düzeni basımevinde yapılır ve kitap piyasaya sunulur. Artık gerisi satışa kalmıştır. Uzun süre böyle sürdü bizde yayıncılık.… Hâlâ böyle çalışanlar var. Hâlâ editör de neymiş, eseri yazar yazıp bitirmiyor mu, diye söylenenlere rastlanıyor.
       <br/>
       <br/>
       e-mail: m.ozturk@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13034), [web.archive.org (arşiv bağlantısı)](http://web.archive.org/web/20050227161751/http://www.aksiyon.com.tr:80/detay.php?id=13034)
