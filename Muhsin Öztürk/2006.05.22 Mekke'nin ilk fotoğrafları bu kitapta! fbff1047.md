# Mekke’nin ilk fotoğrafları bu kitapta!

*Muhsin Öztürk 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sultan 2. Abdülhamid’in ‘Yıldız Albümleri’ olarak arşivlerde saklı kalan 911 kitaplık 36 bin fotoğraf gün ışığına çıkıyor. İlk albüm, Mekke-Medine.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070310034750im_/http://www.aksiyon.com.tr/resim/598/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   2. Abdülhamit şüphesiz Osmanlı padişahları içinde hayatı en çok didik didik edilen, en çok tartışılan kişi. Yitik Hazine Yayınları'ndan çıkan "Yıldız Albümleri Mekke-Medine" yeniden Sultan Abdülhamit'in farklı bir yönünü gündemimize soktu. Bizzat kendisi tarafından çektirilen ve bugün İstanbul Üniversitesi arşivlerinde yer alan Yıldız Albümleri 911 kitap ve 36 bin fotoğraftan oluşuyor. İç ve dış tehditler, giderek artan güvenlik hassasiyeti ve sultanın nev-i şahsına münhasır kişiliği eklendiğinde nadiren Saray'dan çıkan ama dünyadaki gelişmeleri en ince ayrıntısına kadar izleyen bir padişah profili  çıkıyor karşımıza.
   <br>
    <br>
     Sultan Abdülhamit için fotoğraf, onun gören gözü işiten kulağıdır. Dünyada olup bitenleri tanımanın, hatta çok uzak coğrafyalarda yaptırmakta oldukları eserlerin inşaatları takip etmenin yoludur. Sözgelimi Mekke'de yaptırdığı bir misafirhanenin ilk inşaat durumu, binanın tamamlanmış fotoğrafı ve teşrifatının bitmiş hali ayrı ayrı belgelenir. Yıldız Albümleri bu nedenle seçkinler ve güzel yerler fotoğrafları olarak adlandırılamaz; sözgelimi 'affedeceği' mahkûmları daha yakından tanımak için içerideki bütün mahkûmların elleri önde fotoğraflarını çektirir. Hem simalarından hem de baş parmak uzunluğundan (eğer uzunsa suça meyyal olduğu düşünülür) mahkûmların suçlu olup olmadığını görmek, insan fizyolojisinin suçu ele verdiği düşüncesini bizzat fotoğrafların dilinden test etmek ister.
     <br/>
     <br/>
     OSMANLI’NIN MEKKE’Sİ!
     <br/>
     <br/>
     Yıldız Albümlerinde binalar, şehirler, yollar, hastaneler, askerî okul öğrencileri, talim yapan askerler gibi pek çok farklı konuda fotoğraflar var. Yayınevi, birincisini bastığı Mekke-Medine fotoğraflarından sonra sırasıyla arşivde kalmış, aynı zamanda tarihsel belge niteliği taşıyan Yıldız Albümleri'ni kadife kaplı kitaplarda basmayı planlıyor. Bu albümlerde sadece Osmanlı coğrafyası yok; Amerika'dan Japonya'ya Avrupa'dan Çin'e kadar ülkelerin fotoğrafları çektirilmiş. Sultan, yakını da uzağı da, özel istihbaratın bilgi notlarının yanısı ra fotoğraf kareleriyle de tanımak istemiş.
     <br/>
     <br/>
     Kitabın giriş bölümünde Osmanlı'da fotoğrafçılığın gelişimine dair kısa bir bölüm yer alıyor. Osmanlı'nın ilk fotoğrafçıları gayrimüslimler olup, aynı zamanda sarayın da fotoğrafçılarıdır. İçlerinde Müslümanlığı seçip kendi cemaatinde dışlanan Vincent Abdullah (Abdullah Şükrü Efendi) gibi fotoğrafçılar da var. Kutsal beldelerin fotoğraflarını ancak Müslüman bir kişi çekebileceği için Müslüman fotoğrafçılar yetiştirilir. Mekke-Medine'nin ilk fotoğraflarını Mısır asıllı Albay Sadık Bey çeker. Ayrıca Kara Mühendishanesi'nde fotoğraf dersleri konulması bu dala verilen önemi göstermektedir.
     <br/>
     <br/>
     Fotoğrafların bize anlattığı en önemli şey, Osmanlı dönemindeki Haremeyni resmetmesi ve bugüne kadar nelerin değiştiğini göstermesi. Kitabı hazırlayan Salih Gülen, Mekke'deki Osmanlı eserlerinin üç başlık altında toplanabileceğini ifade ediyor. Hint, Ecyad, Fülful kaleleri gibi koruma esaslı yapılar; hastaneler, imarethaneler ve haccın istişare boyutunu hatırlatan büyük misafirhaneler. Fotoğrafın bulunuşundan 40 yıl sonra 1880'de çekilen Kabe fotoğraflarında Osmanlı yapımı kütüphane, dört mezhebin makamları, zamanı gösteren muvakkithane, zemzem kuyusu gibi bölümler bugün artık yok.
     <br/>
     <br/>
     İlki Evliya Çelebi’nin babası tarafından yaptırılan, son olarak Sultan Abdülmecid'in yaptırdığı Altınoluklar yerli yerinde durmaktadır halen. Geçen yıllarda Suudi yönetimince yıkılmasıyla gündeme gelen Ecyad kalesinin Osmanlı döneminde değişimini, kaleden tabyaya dönüşümünü fotoğraflarda izleyebiliyoruz. Elbette Mekke'ye ait bütün fotoğraflar aynı kareye sığmıyor. Kitabın sonunda yer alan Mekke'nin panoramik görüntüsü 8 fotoğrafın birleştirilmesinden elde edilmiş. Bu manzarada Peygamber Efendimiz’in (s.a.s) evini, şehir içindeki yerini ve Kabe'ye uzaklığını net olarak görmek mümkün. Ne bu evden, ne de fotoğraflarla belgelenen Hz. Peygamber'in (sas) yakınlarına ve arkadaşlarına ait kabirlerin bulunduğu Medine'deki Cennetü'l Baki Mezarlığından bugün eser yok.
     <br/>
     <br/>
     Mekke-Medine albümünde yol üstü fotoğrafları babında Lübnan'a ait fotoğraflar da yer alıyor. Ayrıca Hicaz Demiryolu'nun yapım çalışmaları ve istasyon açılış merasimlerini de görüyoruz. Kitap çalışmasıyla ilgili manidar son bir anekdot da Salih Gülen'den. Gülen, albümle ilgili çalışmaların hızla sona yaklaştığı bir zamanda yana yakıla Haremeyn ile ilgili yazılmış ilk ve en kapsamlı eser olan Eyüp Sabri Paşa'nın Miratü'l Haremeyn'i aradığı bir sırada yakın bir arkadaşı telefonda bir sahafın bıraktığı 5 ciltlik bu eserle ilgilenip ilgilenmediğini sormaktadır. "Mekke ve Medine'nin ilk fotoğraflarını Albay Sabri Bey tarafından çektirildiğini buradan öğrendik." diyor Salih Gülen.
     <br/>
     <br/>
     <img src="/web/20070310034750im_/http://www.aksiyon.com.tr/resim/598/80A.jpg"/>
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24302), [web.archive.org (arşiv bağlantısı)](http://web.archive.org/web/20070310034750/http://www.aksiyon.com.tr:80/detay.php?id=24302)
