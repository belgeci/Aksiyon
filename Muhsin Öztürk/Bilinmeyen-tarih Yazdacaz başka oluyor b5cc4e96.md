# Yazdacaz başka oluyor

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050302230229im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302230229im_/http://www.aksiyon.com.tr/resim/293/63.jpg" vspace="5"/>
  </p>
 </font>
 <font class="content">
  İstanbul yaşanılır olmaktan çıktı bir süredir. Kavurucu yaz sıcağını eklersek dışarıya çıkmanın bile tehlike arzettiği bir durumun da var olması, İstanbul’u daha çekilmez kılıyor.
 </font>
 <br/>
 <p>
  <font class="content">
   Bu şartlarda çalışmaya devam eden bizler için önümüze gelen bazı seçeneklerin içinde güzel bir konserin olması Allah’ın bir lutfu değildir de nedir? Hele hele sazıyla—cazıyla birbirinden önemli grup ve simalarıyla bizi kendimize getirecek bir dizi etkinlik ise sözkonusu olan...
   <br>
    <br>
     Arp, darbuka, düdük
     <br>
      <br>
       İşte böyle bir etkinlik için Cemil Topuzlu Harbiye Açıkhava Tiyatrosu’ndayız. Dışarıda biriken kalabalıktan müzikseverlerin konsere gösterdiği ilgiyi anlayabiliyoruz. Bazı kişilerin ezilme tehlikesi geçirdiği Buena Vista Social Club konserindeki gibi ezici kalabalığın olmamasına sevinerek giriyoruz içeriye.
       <br/>
       <br/>
       Az rastlanan serin esintiler yüzümüzü okşayadursun, arpı okşarmış gibi çalan Andreas Vollenweider sahneye çıkmış, daha ilk dakikada tavlamıştı bizi. Arpın bu kadar maharetleri olabileceğini ve böylesine güzel kullanılabileceğini hiç düşünmemiştik. Ki, biraz sonra sahneyi dolduran virtiozler, davulun, trompetin, darbukanın, “düdük”ün olağanüstü melodileri ile bizi esir alacaklardı. Dünyanın en iyi vurmalı çalgılar ustası Burhan Öçal, her zaman olduğu gibi yetkinliği kadar darbuka şovuyla seyircinin ilgi odağıydı. Burhan Öçal kadar alkış alan başka bir sanatçı, Türkiye’de ilk kez sahneye çıkan Civan Gasparyan’dı. Körfez Savaşı müziği ile “solo”suna başlayan Gasparyan, kayısı ağacının köklerinden yapılan arkaik bir çalgı olan “düdük”teki virtiozitesiyle tek kelime ile ‘büyüledi’. Davul, gayda ve “Çin kemençesi(!)”, arp ve bağlama ancak bu kadar uyumlu bir birliktelik sağlayabilir. Civan Gasparyan’ın “bütün ruhları çağıran” mistik solosu, Burhan Öçal’ın “darbuka vardır darbuka içre” dedirtecek performansı ve sempatik arp sanatçısı Vollenweider’in enstrumanla yaşadığı aşkı onlarla beraber yaşadık.
       <br/>
       <br/>
       Sözünü ettiğimiz konser 7. Uluslararası İstanbul Caz Festivali çerçevesinde gerçekleşen Anreas Vollenweider/Civan Gasparyan/Burhan Öçal konseriydi. Dergi piyasaya çıktığında artık sonuna gelinmiş bir kaç konserle “hâlâ devam etmekte” olduğunu söyleyebileceğimiz bir festival bu. Caz festivali her yıl olduğu gibi bu yıl da en çok ilgi gösterilen ve basında en çok yer alan organisazyon. Caz müziğinin hatırı sayılır bir takipçisinin oluşması seyirci potansiyelini giderek büyütüyor. Bir de cazın yükselen değer olmasından medet umarak ‘trend’lerden uzak kalmak istemeyen azımsanmayacak sayıdaki seyirciyi eklersek binlerce kişinin konserden konsere koştuğunu söyleyebiliriz. Dikkat edilirse caz çoktandır bir etiket oldu ve bu etiket oldukça pahalı.
       <br/>
       <br/>
       Gün “ihtiyar delikanlılar” günü
       <br/>
       <br/>
       Festival izleyicisi Nicholas Payton Bif Band ve Louis Armstrong Centennial Project gibi dünyaca ünlü klasik caz grupları yanında, Natacha Atlas ve Cehp Mami, Kübalı grup Buena Vista Social Clup gibi “rai” den Latin müziğine, oradan Uzakdoğu’ya uzanan renklilikte ve çeşitlilikte bir seçenekle karşılaştı.
       <br/>
       <br/>
       Yeniden uyanış hikayesiyle ilgi çeken ve festivalin en ‘izdiham’lı konseri ihtiyar delikanlılar topluluğu Buena Vista Social Clup’un konseri, bizim de en beğendiğimiz konserlerin arasında yer aldı. Grup, caz müziği icra etmemekle beraber her caz sanatçısı gibi “kulağı delik” bir Amerikalı caz müzisyeninin keşfetmesi ile hatırı sayılır bir üne kavuşmuş Kübalı müzisyenlerden oluşuyor. Pek çok genç müzisyenin veremediği enerjiyi ve coşkuyu onlarda çok açık olarak gördük. Bütün sıcaklığı, hareketliliği ve müzik kalitesi ile müzikseverleri kendilerine hayran bırakan topluluk, konser alanına giren ve giremeyen tutkulu bir seyirci topluluğu tarafından izlendi. Konser çıkışında içeriye girememiş ve son dakikada bile olsa girmek isteyen gençlerin “Abi bizi içeri alın bu müzik nasıl dinlenirmiş, nasıl alkışlanırmış gösterelim bunlara” gibi serzenişlerinden klasik müzik modunda latin müziği dinleyen seyircinin “liyakatsız” ve “durağan” olarak nitelendirildiğini anlamış olduk. Seyirciyi bilemeyiz fakat 82’lik Ruben Gonzales’in piyano tuşlarına dokunuşu ve çaldığı müziğe tempo tutuşu, Küba’nın yaşayan en büyük tarihi bolerio kraliçesi 70’lik Omara Portuondo’nun mükemmel sesi ve Küba halk ezgilerine getirdiği yorum, İbrahim Ferrer’in buğulu sesi unutulmazların arasına çoktan girmiştir herhalde. İbrahim Ferrer aynı zamanda bu yaşlılar grubunun direği oluyor. Biletlerin satışa başlanmasından itibaren 2 saat içinde tükendiğini ve karaborsaya düşen biletlerin zaman zaman 100 milyondan alıcı bulduğunu da aktaralım. Buena Vista Social Club büyük bir müzik kültürünü mükemmel şekilde yansıtan bir gruptu, geldi geçti.
       <br/>
       <br/>
       Rock’un babası olarak lanse edilen Lou Reed, seyirciye yokmuş gibi davranarak fazla “cool” takılan bir sanatçı oldu. 1930’lara romantik dönüş yapmak isteyenler için Bryan Ferry birebirdi. Derginin basılma aşamasında gerçekleşecek olan Natacha Atlas ve Cehp Mami konserini dinleyememiştik. Umarız Burhan Öçal ve Jameladen Tacuma ile birlikte çıkarttıkları “Grove Alla Turca” albümünden tanıdığmız Natacha Atlas’ı ve Sting’in albümünden hatırlayacağımız “Cezayir’in yanık sesi” Cehp Mami’yi kaçırmamışsınızdır. Burhan Öçal festivalde üç ayrı grupla beraber çıkıyor. Burhan Öçal’ın ev sahipliğini yaptığı proje 14 Temmuz’da Yıldız İbrahimova ve Iva Papasov’la birlikte sahnelediği performansta Anadolu ve Balkan müzikleri yer aldı. Caz festivalinin mekanları ise yabancımız değil; Açıkhava Tiyatrosu, Lütfi Kırdar, Babylon, Roxy.
       <br/>
       <br/>
       Öncelikle İstanbul’da yazın gelmesiyle hareketlenen uluslararası müzik festivallerinin şimdilik sonuncusu gibi gözüküyor caz festivali. Akbank’ın Akl—ı Selim, İstanbul Kültür ve Sanat Vakfı’nın müzik festivali ve İstanbul Büyükşehir Belediyesi himayesinde gerçekleşen CRR’nin organize ettiği 3. Boğaziçi Festivali bundan önceki festivallerdi. Bu festivaller İstanbul’lu seyircinin önüne geçen yıllarda bulamayacakları ve tahmin edemiyecekleri kadar dünyaca ünlü müzisyen ve grupları getirdiği gibi, seyircinin tercih yapmasını da zorlaştırdı. Kaçırmamalıyım dediğimiz grupları bir diğerinin cazibesinden dolayı izleyemediğimiz çok oldu bu sene.
       <br/>
       <br/>
       İstanbul hâlâ çok sıcak.
       <br/>
       <br/>
       E—mail: muhsinozturk@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14188), [web.archive.org (arşiv bağlantısı)](http://web.archive.org/web/20050302230229/http://www.aksiyon.com.tr:80/detay.php?id=14188)
