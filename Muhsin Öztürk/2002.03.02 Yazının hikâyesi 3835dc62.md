# Yazının hikâyesi

*Muhsin Öztürk 2002.03.02*

<div>
 <p class="spot">
  Şair Georges Jean, yazının tarih içindeki serüvenini anlattığı bu kitapta farklı kültürlere, farklı ifade biçimlerine doğru bir yolculuğa çıkarıyor bizi.
 </p>
 <p class="metin">
 </p>
 <p class="metin">
  Yazı İnsanlığın Belleği
 </p>
 <p class="metin">
  Geoges Jean
 </p>
 <p class="metin">
  YKY
 </p>
 <p class="metin">
  224 sayfa
 </p>
 <p class="metin">
  0 212 252 47 00
 </p>
 <p class="metin">
  Bilindiği kadarıyla yazının tarihi Sümer'de başlıyor tam 5 bin yıl önce. Sümer ülkesinde ve Mezopotamya'da yalnızca insan belleğine yardımcı olması için kullanılan yazı, çivi yazılarından Mısır hiyerogliflerine, Müslüman dünyasının hat sanatından Ortaçağ yazmanlarının kaligrafi çalışmalarına ve Çin'in düşünce yazılarına dek zaman içinde çok farklı biçimler alıyor. 15. yüzyılda matbaanın icadıyla birlikte yazının tarihi basımcılığın tarihiyle birleşiyor. Yazı genelleşiyor, yaygınlık kazanıyor. Kutsal imgelerden müziğe, dil oyunlarından edebiyata ve bilimsel formüllere kadar çok farklı alanların ortak ifade aracına dönüşüyor. İşte zengin bir görsellikle birlikte yazının hikayesi...
 </p>
 <p class="metin">
 </p>
 <p class="arabaslik">
  17. yüzyılda İngiliz-Osmanlı ilişkileri
 </p>
 <p class="metin">
  Osmanlı İmparatorluğu'nda İngilizler         (1642—1660)
 </p>
 <p class="metin">
  Daniel Goffman
 </p>
 <p class="metin">
  Sabancı Üniversitesi
 </p>
 <p class="metin">
  286 sayfa
 </p>
 <p class="metin">
  Kitap, yazarın, 17. yüzyılda ekonomik açıdan İstanbul'un denetiminden kurtulan ve Batı Avrupalıların Osmanlı topraklarına yönelmelerinin en önemli nedeni haline gelen İzmir kenti konusunda yaptığı bir çalışmaya dayanıyor. İzmir'i incelemesi sonrasında yazar, Osmanlı Hıristiyanları, Müslümanları ve Yahudilerinin ve bu insanlarla ilişkide olan Flemenk, İngiliz, Fransız ve Venediklilerin, Doğu Akdeniz'in kültürel sınırlarında birbirlerini nasıl gördüklerini ve birbirlerini nasıl biçimlendirdiklerini incelemeye yöneliyor. Bu noktadan hareketle Goffman, sadece 1642—1660 yılları arasında Osmanlı İmparatorluğu'nda, İngiliz konsolos ve tüccarları sayesinde iki ülke arasında meydana gelen siyasi, iktisadi ve kültürel etkileşimlere yoğunlaşıyor. Osmanlı toplum ve yönetim sisteminin işleyişini ve Batı dünyası ile kültürel farklılıklarını ele alıyor.
 </p>
 <p class="metin">
 </p>
 <p class="arabaslik">
  Bir Doğu romanı
 </p>
 <p class="metin">
  Fergana Güzeli Cihan Hatun
 </p>
 <p class="metin">
  Corci Zeydan
 </p>
 <p class="metin">
  Nesil
 </p>
 <p class="metin">
  309 sayfa
 </p>
 <p class="metin">
  0 212 551 32 25
 </p>
 <p class="metin">
  Beş ciltlik "Medeniyet—i İslamiye Tarihi'nin de yazarı olan Corci Zeydan, "Cihan Hatun" adındaki bu eserinde Abbasiler döneminde, özellikle halife Mu'tasım devrinde meydana gelen önemli olaylara ışık tutuyor. Kitapta, İranlıların ve Bizanslıların İslam ülkelerine gerçekleştirdikleri hücumlar gözler önüne serilirken, Türklerin tarihte oynadığı önemli rol de ortaya çıkıyor. Yazar, tarihçi kimliğini yadsımaksızın bu romanı kaleme almış. Eserin asıl kahramanı olan Cihan Hatun ile Türk komutan Aydoğru arasında geçen aşk, usta bir romancı üslubuyla dile getiriliyor. Corci Zeydan, aslında Hıristiyan kökenli bir Arap gazeteci ve yazar. Arap tarihi, İslam medeniyeti tarihi gibi çalışmaları bulunuyor. Kitabı Türkçe yayına hazırlayan kişi de kültür tarihçisi olarak bilinen Dursun Gürlek.
 </p>
 <p class="metin">
 </p>
 <p class="arabaslik">
  Sıradan derinlikler
 </p>
 <p class="metin">
  Bana Sen Söyle
 </p>
 <p class="metin">
  Necati Tosuner
 </p>
 <p class="metin">
  Doğan Kitap
 </p>
 <p class="metin">
  370 sayfa
 </p>
 <p class="metin">
  1996 yılında reklamcılıktan emekli olduktan sonra zamanını tümüyle edebiyata ayıran Necati Tosuner, geçen süre içinde yazdığı Bir Tutkunun Dile Getirilme Biçimi, Güneş Giderken, Yalnızlıktan Devren Kiralık adlı kitaplarından sonra, şimdi de yeni romanı Bana Sen Söyle'yi tamamladı. Bana Sen Söyle, sanki bitmemiş gibi sona eren Yalnızlıktan Devren Kiralık'ın kaldığı yerden başlıyor. Ama yalnızca bir "devam romanı" değil; kendi başına bağımsız olma özelliğini de taşıyor. Tosuner'in özgün bir dili ve içtenlikli bir anlatımı var. Yaşamı yaşanılır ve çekilmez kılan sevinçler ve hüzünler; bilinen, sıradan gibi görünen derinliklerde, insanlık durumlarına içten içe yolculuklar onun eserlerine rengini veren özellikler.  Almanya'ya göç eden işçileri konu ettiği "Sancı... Sancı..." romanı 8. baskısına ulaşmış.
 </p>
 <p class="metin">
 </p>
 <p class="arabaslik">
  5 kıtadan
 </p>
 <p class="metin">
  devlete bakış
 </p>
 <p class="metin">
  Dünyada Din—Devlet İlişkileri, Ülkeler Arası Karşılaştırmalar,
 </p>
 <p class="metin">
  Gazeteciler ve Yazarlar Vakfı Yay.,
 </p>
 <p class="metin">
  271 say., 0 212 232 17 10
 </p>
 <p class="metin">
  Üç yıl önce İstanbul'da sessiz sedasız yapılmıştı "Dünyada Din Devlet İlişkileri Sempozyumu." Çok ses getirmese de aslında İstanbul'da son yıllarda gerçekleşen önemli toplantılardan biriydi. Sempozyuma 5 kıtadan bilim adamı ve düşünürler katılmış, üzerinde çalıştıkları ülkeler veya coğrafyaların din—devlet ilişkilerini ve bu ilişkinin tarihi sürecini ortaya koymuşlardı. Hali hazırda geçerli olan din—devlet ilişkileri son bir—iki asırda Batı modernleşmesinin damgasını vurduğu bir olgu. Fransa, başka bir deyişle Kara Avrupası ekolü ile Anglo—Sakson ekolün çok farklı referanslardan hareketle din—devlet ilişkilerini belirledikleri görülüyor. Fransa, İtalya, İspanya, Portekiz, Almanya ile Belçika, Hollanda ve ABD iki ayrı kategori içerisinde tek tek ele alınıyor. İsrail, Çin, Lübnan, Güney Afrika bu konuda ilginç hikayelere sahipler ve hikayeleri kitapta okuyabileceksiniz. Kitapta iki önemli tebliğ yer alıyor: Mehmet S. Aydın'ın Sünni İslamda din—devlet ilişkilerini anlattığı tebliğ ile Hüseyin Hatemi'nin "İslam Siyaset Felsefesinde Din ve Devlet İlişkileri" başlıklı tebliği. Şerif Mardin'in sempozyumda irticalen yaptığı konuşma muhtemelen kayıtlara geçmediği için kitapta yer alamıyor. Çağdaş devlet olgusuyla ilgilenen herkesin edinmesi gereken bir kitap bu.
 </p>
 <p class="metin">
 </p>
 <p class="arabaslik">
  Harbi delikanlı sendromu
 </p>
 <p class="metin">
  Harbi Delikanlılar, William Pollack,
 </p>
 <p class="metin">
  Dharma, 720 sayfa, 0 212 512 81 21
 </p>
 <p class="metin">
  Kitap "Oğullarımızı delikanlılık efsanesinden nasıl koruruz?" sorusunun cevabını arıyor. Erkek çocuklarının yetiştirilmesi konusuna ağırlık verdiği aşikar. Fakat temel olarak anne babaların çocuk yetiştirme olgusuna ne kadar hazırlıklı olduğunu sorguluyor. Kitap gerçek olayları ve gerçek hikayeleri içeriyor. Genç erkek çocuklarının hayat karşısında nasıl bir tavır takınacağına ilişkin ailelerin nasıl bir eylem içerisinde olmaları gerektiği konusunu olaylardan hareketle açıklamaya çalışıyor.
 </p>
 <p class="metin">
 </p>
 <p class="arabaslik">
  Aman aklınıza mukayyet olun!
 </p>
 <p class="metin">
  Kod Adı Kılıçbalığı,
 </p>
 <p class="metin">
  Mustafa Aydın—Aydoğan Vatandaş,
 </p>
 <p class="metin">
  Karakutu Yayınları, 200 sayfa, 0212 482 42 31
 </p>
 <p class="metin">
  Dünya tarihinin dönüm noktalarından olan 11 Eylül'den sonra yazılan—çizilenlerle neredeyse bir 11 Eylül kitaplığı oluştu. Bu kitaplığa son günlerde katılan bir kitap ise 11 Eylül'e çok farklı boyutlardan bakıyor. Kod Adı Kılıçbalığı, araştırmacı gazeteci Mustafa Aydın ve Aydoğan Vatandaş tarafından 'tarihe not düşmek amacıyla' hazırlanmış bir eser. 11 Eylül'ün perde arkasını sorgulayan çalışmada, farklı zamanlarda birbirinden bağımsız uluslararası uzmanlarca dile getirilen çarpıcı açıklamalar yer alıyor. Kitabın yazarlarının, çarpıcı bir gerçeği ilk kez ortaya koymak gibi bir iddiaları yok aslında. Değişik zamanlarda söylenmiş ancak gün yüzüne çıkamamış ya da hak ettiği ilgiyi görememiş gerçekleri bir araya getirerek bir tablo ortaya koyuyorlar. Ortaya koydukları tablo o kadar açık ve net ki, yazarlara da söyleyecek çok bir şey kalmamış. Peki bu kitabın okunmaya değer tarafı nerede? Çok zahmetli ve toplanması zor malzemelerden güzel bir yemek yapılıp önünüze konmuş. Yemesi kolay ama yedikten sonra sindirim konusunda aynı şeyler söylenemez. Zaten yazarlar da aynı şeyi söylüyor: Siz siz olun aklınıza mukayyet olun.
 </p>
 <p class="metin">
 </p>
 <p class="arabaslik">
  Her an "tarih" olmaktayız
 </p>
 <p class="metin">
  Geçmişin İzleri, Esra Danacıoğlu, 214 sayfa,
 </p>
 <p class="metin">
  Tarih Vakfı Yurt Yayınları, 0 212 233 21 61
 </p>
 <p class="metin">
  Yakın çevresindeki tarihi izlerin, yaşadığı mahallenin, sokağın ve evin, bitirdiği okulun tarihini araştırmak isteyenler, topluluklar arası ilişkilerin, ailelerin, bir yerleşim yerinin toplumsal—etnik mozayiğinin peşine düşenler ve benzerleri için kaleme alınan bu kitap, tarihi bize yaklaştırmayı ve aslında her yanımızın bir şekilde tarihle çevrili olduğunu göstermeyi amaçlıyor. Türkiye'deki baskın tarih yazımı geleneğinin dışarıda bıraktığı sözlü tarih, fotoğraf—tarih ilişkisi ve edebiyat alanlarına yer veriyor. Kentlerin, göçlerin, ailelerin tarihi gibi çeşitli mikro alanlarda çalışmak isteyen geniş bir kesime kılavuzluk eden bu çalışma yazılı, sözlü ve görsel kaynaklar hakkında yönlendirici, pratik bilgiler içeriyor. Bu kitap, bildiğimiz tarih alanlarından farklı bir yere işaret ediyor. Tarihi; soyutlanmaların, uzak alanların ve zamanların konusu olmaktan çıkarıp tanıdık, bildik, yanıbaşımızdaki bir değere dönüştürüyor. "Kendinizin de tarihin bir konusu olabileceğini düşündünüz mü hiç?" diye sesleniyor adeta.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325041418/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/378/kitaplik/1.htm), [web.archive.org (arşiv bağlantısı)](http://web.archive.org/web/20020325041418/http://www.aksiyon.com.tr:80/2002/378/kitaplik/1.htm)
