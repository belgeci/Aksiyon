# Bilderberg’de konuşulanlar gerçekleşiyor galiba

*Muhsin Öztürk 2005.12.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Üçüncü romanını yazdığı halde ‘romancı’ payesine kavuşamadığını söylüyor gazeteci-yazar Cüneyt Ülsever. “Sol entelijansya sağ tandanslı diye ayak diretiyor. Böyle bir alınganlığım var.” diyor. Geçen yıl Bilderberg toplantılarına katılan Ülsever’e göre, orada konuşulanlar bir bir gerçekleşiyor galiba...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405213812im_/http://www.aksiyon.com.tr/resim/574/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cüneyt Ülsever’i sadece Yavuz Gökmen’in ölümüyle devraldığı Hürriyet’teki köşesinden takip edenler bu yazıyı mutlaka okumalı. O, Turgut Özal’ın prenslerinden, eski bankacı, insan kaynakları uzmanı, köşe yazarı... Ve artık romancı. Üçüncü romanı piyasada, dördüncü romanını yazıyor, beşinci romanının konusu da belli, okumalar yapıyor ama kimse ondan roman yazarı Cüneyt Ülsever olarak bahsetmiyor; “İstiyorum ki insanlar beni, ama iyi ama kötü, romancı olarak hatırlasınlar.”
   <br>
    <br>
     Neredeyse ‘taktığı’ bu konu üzerine sadece temennilerle yetinmemiş, kendi çevresinde sebepleri üzerine kısa bir soruşturma bile yapmış. Pozitif yaklaşım şöyle: “Diyorlar ki sen fikir yazarı ya da köşe yazarı olarak öyle yer edindin ki, liberal görüşün kanaat önderleri arasında anılmaya başladın. Bu damganın üzerine sana yeni bir damga vurmak çok zor geliyor. Bir de yazdığın romanlar siyasi tahlillerinin bir uzantısı gibi algılanıyor.” Kendisi romancı kelimesinin ‘esirgenmesi’nin bir diğer sebebi olarak da köşe yazarlığı günlerinden başlayan, “sağcıdan aydın olmaz, sen liberalim dolayısıyla sağcıyım diyorsun, o halde ya sağcı olmayı ya da aydın olmayı seçmelisin.” baskına bağlıyor: “Anladığım kadarıyla Türk basınında Türk enteljansyasında tekel mantığı var. Bu iş bize aittir, biz yaparız. Türk basınının önemli isimleri sol gelenekten geliyor ve bugün temsil ettikleri fikirler ne olursa olsun sanki o sol geleneği koruma güdüleri var.” Ülsever yine de kesin yargıya varmak istemiyor, ‘böyle bir alınganlığım var’ demekle yetiniyor.
     <br/>
     <br/>
     Yeni romanı Topal Devrimci Cinayeti  (Everest) her ne kadar Turgut Özal’ın ölümü üzerinde odaklanıyormuş gibi gözükse de Birinci Körfez Savaşı ile varlık göstermeye başlayan El Kaide’nin dünyada ve Türkiye’deki gelişimini anlatıyor. Aslında başlığa çekilen Turgut Özal’ın ölümü bir perdedir. Olaylar örgüsünü ilgi çekici bir kurguyla anlatmak için Özal Cinayeti kullanılır. “Bu bir mizansen. Esas amacım içinde yaşadığımız döneme tanıklık etmek.” diyor. Ülsever, romanlarının siyasi analizlerinin bir uzantısıymış gibi algılanmasına son vermek için yazmakta olduğu romanını tamamen cinaî bir roman olarak kurguluyor. Kendi tarzını polisiye içinde değerlendirirken, eskiden beri gazetelerin üçüncü sayfa haberlerini meraklı bir gözle okuduğunu ilâve ediyor: “İyi polisiye yazarları bana zeka kıvrımları çok yüksek insanlar gibi geliyor. Herhalde onlara özeniyordum. Keşke ortaya bir mesele atsam da, millet bunu nasıl çözelim diye tartışsa diyordum. O bakımdan cazip geliyor.” Günümüzde sözün estetiğine dayanan romanların arka plana itilmesi, polisiyenin edebiyat âlemindeki itibarının yükselmesi onun bu ilgisinde etkili olmuş. Topal Devrimci Cinayeti’nin en ilginç tarafı kitabın sonunda yer alan kaynakça bölümü. “Dönemin analizini yapacaksam o dönem hakkında epey bilgi sahibi olmaya çalışıyorum. Ayrıca bilinen olaylar ve kişilerle ilgili her şeyi doğru yansıtmaya çalıştım.” diyor.
     <br/>
     <br/>
     Üç romanından ikisinin Özal üzerine olmasını iki şeye bağlıyor. Birincisi, Atatürk’ten sonra en önemli liderdir ve büyük değişimlere imza atmıştır. Romanlarında bu döneme tanıklık etmek ister. İkincisi, Özal’ın şahsının, ailesinin, doğruları ve yanlışlarının bir romancıya fazlasıyla malzeme vermesi.
     <br/>
     <br/>
     Kırılma noktası…Cüneyt Ülsever’e “İslami kesimle gerilimli bir ilişkiniz mi var, yoksa bize mi öyle geliyor?” şeklinde bir soru yönelttiğimizde kendisi bu ifadeyi kullanmasa da biz cevabı “Hem evet hem hayır” şeklinde algıladık. Hayır kısmı: “Arkadaşı olmaktan gurur ve şeref duyduğum İslamcı veya İslami hassasiyeti olan arkadaşlarla aramda hiç bozukluk olmadı. Onlarla bugün halen görüşüyorum. Bu esnada ben görüşlerimi ifade ediyorum onlar da bana... Galiba, benim sıkıntım entelektüellerle değil de siyasilerle.” Evet ve ‘siyasi’lerle ilgili kısmı: Cüneyt Ülsever, 28 Şubat döneminde sürece muhalif kalan çok az gazeteciden biridir. Bu tavrından dolayı hakkında 6 dava açılır, “kendine acımıyorsan şu adreste oturan oğluna da mı acımıyorsun” gibi tehdit telefonları almaktadır. Gazetesinin yayın yönetmeni Ertuğrul Özkök’ün “Hizbullah’ın ortaya çıkışı 28 Şubat’ın haklılığını gösterir” içerikli bir yazısı üzerine “28 Şubatçıların, Sincan’daki tankları niye önce Hizbullah’ın üzerine sürmediklerini, niye hiçbir MGK toplantısında Hizbullah’ın adının geçmediğini” sorgulayan bir yazı kaleme alır. Yazısı isim verilmeden Saadet Partisi lideri Recai Kutan tarafından parti grup toplantısında aynen okunduğunda Türkiye’de pek alışık olmadığımız türden bir gelişme yaşanır; dört komutan ortak bir ‘ültimatom’ verir.
     <br/>
     <br/>
     Her şey Kutan’ın bu sözlerin aslında Ülsever’in yazısından alıntı olduğunu açıklamasıyla başlar. Ülsever yazısından dolayı 7 yıl hapis istemiyle yargılanırken Kutan ve partisine yönelik bir kovuşturma olmaz. Üstelik dava günü gelen “Avukata ihtiyaç var mı?” sorusu işin tuzu biberi olur. Ülsever için bu olay bir kırılma noktasıdır. “Ben onlara sahip çıkarken bir ültimatom nedeniyle onların bu kadar kolay insan satabildiklerini görünce hayal kırıklığına uğradım. O meşhur televizyon programında (Reha Muhtar-Atv) onların demokratlığını ağır dille eleştirdiğimde hiç kastetmediğim insanlar üzerine alındı. Onun için ayrıca bir yazı yazdım, benim kastım “İslam üzerinden siyaset yapanlara.” diye.
     <br/>
     <br/>
     Bilderberg’den önce Bilderberg’den sonra
     <br/>
     <br/>
     Evinin duvarında asılı olan Oğuz Aral’ın Ülsever’i Başbakan Recep Tayyip Erdoğan’ı “aklamakla” eleştiren karikatürünü göstererek “Bu beyefendiyle benim aram çok kötü. Yasaklı olduğu dönemde dostuydum, herkes benim onun uçağından inmeyeceğimi, Ankara’ya taşınacağımı söyledi. Ama o gün bana öyle diyenler o uçaktan inmiyor bugün.” diyor. Başbakan Erdoğan’la eski dostluğunun siyasetini eleştirmeye mani olmaması gerektiğini ama Türkiye’de işlerin böyle gitmediğini söylüyor. “Allah göstermesin” diyerek ilk demokrasi arızasında kendisinin yine onun yanında olacağını ama bugün etrafını çeviren köşe yazarlarından eser kalmayacağını iddia ediyor; “İlginç olan bir adamın kötü günlerinde yanındayım, ikbal günlerinde yanında değilim. Kötü günlerinde karşısında olup da ikbal günlerinde peşinden koşan gazeteci arkadaşları da teker teker tanıyorum.”
     <br/>
     <br/>
     Hemen belirtelim bu sene Bilderberg toplantısına katılan ‘şanslı’ kişi olduğu için ne genel yayın yönetmenliği ne genel müdürlük ne de bakanlık teklifi almış. Hürriyet’te kaleme aldığı iki Bilderberg yazısı nedeniyle gizli bilgileri sızdırdığı gerekçesiyle uyarılmamış; çünkü isimler dışında bütün tutanaklar zaten yayımlanıyormuş. Gerekçesi de zaman zaman kırıcı olabilecek derecede sert geçen konuşmaların olması ve dolayısıyla polemiklerin dışarıya sızmasının önlenmesi isteği imiş. Toplantıyla ilgili gözlemi şu: “Amerikalıların ciddi bir ağırlığı var. Kraliçe de başbakan da olsan birey olarak katılıyorsun, kendi fikrini söylüyorsun ve yemek kuyruğuna giriyorsun.” Etkili insanların katıldığına inanıyor ama dünyayı yönetenlerin toplantı yeri lafını ‘zırva’ olarak niteliyor. Öte yandan, “Bu sene konuşulanlar bir bir gerçekleşiyor galiba.” demekten de kendini alıkoyamıyor. En büyük temennisi Fehmi Koru’nun da bir Bilderberg toplantısına katılması.
     <br/>
     <br/>
     Bilderberg’e katılım daveti elektronik postayla gelmiş. “Çok şaşırdım. Açık söyleyeyim dünya entelektüellerinin çağrıldığı bir yer olarak takdim edildiği için hoşuma gitti. İnsanım, gurur duydum. Sonra eşim dostumla paylaştım. Bir yönüyle kendimle gurur duyarak bir yönüyle o kadar münakaşa yapılan bir toplantı olduğu için merakla gittim. Dünyanın ileri gelen insanları bir aradalar. Otelin etrafı tanklarla falan sarılmış vaziyette. El Kaide’den çok ürküyorlar. Onun o havasına girmemek mümkün değil. Hoş tarafı münakaşalar başlayınca herkesin et ve kemikten ibaret olduğunu, herkesin aklının belirli bir limiti olduğunu görmek. Neo-conların hemen hemen en ileri gelenleri oradaydı. Toplantı başladığında herkes kendi adına konuşuyor ve fikir ayrılığı olduğu zaman acımadan girişiyorlar birbirlerine. O tarafı çok hoşuma gidiyor. Herkes kapalı kapılar ardında eteğindeki taşları döküyor. Oradan da herkes algılamalarına göre bir sonuç çıkarıyor.”
     <br/>
     <br/>
     Peki uzun araştırmalar yaptığı, üzerine roman yazdığı Özal’ın ölümünü neye bağlıyor? “Eceline...”
     <br/>
     <br/>
     BANA DA DERLER DRAMALI HASAN
     <br/>
     <br/>
     Cüneyt Ülsever, “Üslubunuzun sert olduğunu ve bundan çok çektiğinizi düşünüyor musunuz?” şeklindeki sorumuza şöyle cevap veriyor: “Bu bir karakter galiba. Ünlü Rumelili Dramalı Hasan benim akrabam. Ben çocukken çok yaramaz ve haşindim. Dedem bu türküyü Türkçe ve Rumca söylerdi. Anneannem bana kızdığı zaman ‘bunun üzerine gitme onda Dramalı Hasan’ın kanı var’ derdi. Yani çeteci kanı, kavgacı bir kan var demek istiyor. Evet üslubumun kavgacı bir üslup olduğu çeşitli vesilelerle bana söyleniyor. Eksiklikse bu benim karakter eksikliğim. Yapabileceğim bir şey yok. Ama müsaade ederseniz bazı konuların ancak kavgayla tartışılacağına inanıyorum. Örneğin elektronik posta yollayan okurlar hangi dille benimle konuşurlarsa ben onlara o dilde cevap veriyorum. Nezaket kuralları esastır, ama karşı taraf bana haksızlık ediyorsa ben ona karşı bütün silahlarımı çekerim. Dediğim gibi benden mesela çok nazik bir beyefendi yaratılabilir mi, onu da zannetmiyorum. Karakter olarak böyle bir adam olamam. Herhalde çok kötü bir diplomat olurdum. Ninemi ‘bu çetecinin kanını taşıyor’ dediğinde ben herhalde 5-6 yaşındaydım. Ağaç tepelerinde koşan, mahallede devamlı kavga eden, hem döven hem dövülen bir çocuktum. Ortaokulda da “sen hemen kavgaya hazır bir adamsın” derlerdi. Lise ve  üniversiteye geldiğimde, dediğin doğru, çok kavgacı ideolojileri seçtim. Öyle bir üslubum var ama o üslubun bir başkasının hakkını yiyip yemediği konusunu tartışırım. Bir de şey var galiba; aklıma geleni tutamıyorum.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22960), [web.archive.org (arşiv bağlantısı)](http://web.archive.org/web/20070405213812/http://www.aksiyon.com.tr:80/detay.php?id=22960)
