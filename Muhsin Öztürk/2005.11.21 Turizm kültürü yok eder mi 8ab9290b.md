# Turizm, kültürü yok eder mi?

*Muhsin Öztürk 2005.11.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Safranbolu, Türkiye’de UNESCO tarafından ‘Dünya Miras Şehri’ olarak kabul edilen iki şehirden (diğeri İstanbul) biri. Dünyada bu statüyü elde etmiş toplam 28 şehir bulunuyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070406021203im_/http://www.aksiyon.com.tr/resim/572/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Geçen hafta Dünya Miras Şehirleri Organizasyonu (OWHC), Avrasya toplantısını Safranbolu’nda gerçekleştirdi. Henüz kongre açısından arzu edilen altyapıya sahip olmayan Safranbolu, soğuk kış günlerinde bütün imkanlarını seferber ederek bu kongreye ev sahipliği yaptı. Zaten sahip olduğu tarihî doku her şeyi kolaylaştıran bir unsurdu. Avrasya Uluslararası Turizm Semineri’nde sadece Safranbolu konuşulmadı. Çin’den Endonezya’ya, Yemen’den Kazan’a kültürel miras çalışmaları dile getirildi. Sözgelimi Çin’de kültürel mekanları ziyaret etmek adettenmiş, bu nedenle Çin’e kültür turizminin gelecekteki merkezi gözüyle de bakılıyor. Vietnam yaşadığı savaş felaketinin bir karşılığı olarak çok sayıda turist ağırlıyormuş.
   <br>
    <br>
     Toplantının Safranbolu’da yapılıyor olması her şeyden önce kentin tanıtılması amacını güdüyor. 18 ülkeden gelen kültür mirası uzmanları içinde kiminle konuşursak konuşalım şehre ilk defa geldiklerini ve çok memnun kaldıklarını gördük. Diğer çarpıcı bilgi ise Türkiye’ye ilk defa geldiklerini söyleyen Rusyalı ve Kazanlı (Tataristan’ın başkenti) katılımcıların birkaç sefer Antalya’ya gitmiş olmalarıydı. Birleşmiş Milletler Avrasya Bölüm Uzmanı Amina Khamitova onlardan biri... “Türkiye denince deniz, kum, güneş akla geliyor. Böyle bir yeri görünce şoke oldum.” diyor. Ona göre Safranbolu çok iyi bir mimari örneği sergiliyor. Ayrıca Safranbolu’nun internet ortamında iyi duyurulamamış olması ciddi bir eksiklik: “İnternette Safranbolu hakkında çok bir şey bulamadım. Gelmeseydim burası hakkında hiçbir şey bilemeyecektim.” Bu görüş, o kadar çok dile getiriliyor ki iyi bir web sitesinin kurulması temennisi sonuç bildirgesine kolaylıkla giriyor.
     <br/>
     <br/>
     Keşke burada kalabilsem
     <br/>
     <br/>
     Turizmin kültürel şehirler için hayır mı şer mi olduğu bir başka tartışma konusu. Şehirlerin ihyası için turist gelsin isteniyor, bunun için restorasyon çalışmaları yapılıyor, tanıtım bütçeleri çıkartılıyor; sonra da o şehirdeki yaşayan dokuyu ve tarihî eserleri turistten nasıl koruruz sorusu gündeme geliyor. OWHC Genel Sekreteri Denis Ricard, daha önce UNESCO kültür mirası şehirlerine giren bir Fransız şehrinin zamanla kültür mirası niteliğini kaybettiği için bu listeden çıkartıldığını hatırlatıyor. “Turizm bazen iyi değildir. Kentlerin gerçek sahibi yerli fakirler gider yerine zengin yabancılar gelir. Ve oradaki yaşam altüst olur.” diyor. Viyana’da bir toplantıda turist sayısını nasıl azaltabiliriz şeklinde bir soruyla bile karşılaşmış. Hamasi bir söylemle “Madem dünya kültür mirasına dahildir o zaman bütün dünyanındır.” dense bile Türkiye’de kültürel ‘koruma’nın altın adamı Prof. Dr. Metin Sözen’e göre “Kent önce hemşehrilerinindir.” Kentin ruhunu delecek sayıda turistin gelmesini bir tehlike sinyali olarak görüyor Sözen. Aslolan ise, somut eserleri korumak kadar, soyut, görünmeyen gelenek ve göreneklerin kısacası ‘yaşayan kültürün’ sürdürülmesinin sağlanması. Yoksa yaşamsız binalar bir süre sonra insanlara bir şey ifade etmemeye başlayacaktır.
     <br/>
     <br/>
     “Kaymakamlar Evi’ne hayran kaldım. Hiçbir ev diğerinin önünü kapatmıyor.” diyor Rusya’nın İvonova kentinden katılan Aliya. Toplantıya katılış sebebini “tecrübe kazanmak, sistemin nasıl çalışıldığını görmek.” şeklinde açıklıyor. Geldiği kentin bir tekstil şehri olması sebebiyle ‘bezlerle’ fazlasıyla ilgilenmiş. Çin’den katılan Jiong Li, ayağını ilk bastığı andan itibaren her şeye şaşırdığını söylüyor: “Evler çok iyi korunmuş, özellikle dış yapıları çok ilgimi çekti. Yörükköy’deki Osmanlı İmparatorluğu eserlerini inanılmaz buldum. Keşke burada kalabilsem.” Endonezyalı Salen Mun Andi için kazanılmış eserlerin yeni nesillere aktarılması babında toplantı çok önemli. Ayrıca, ülkesinde olduğu gibi rahatça ibadet edebildiği bir ülkede bulunmak çok güzel.
     <br/>
     <br/>
     Kültür mirası olabilmenin olmazsa olmazı nedir diye sorduğumuzda Kazan Üniversitesi Tarih Bölümü Başkanı Prof. Dr. Pavel Kuleshov’un cevabı, insan ve eser uyumu oluyor. Öncelikle insanlara karşı davranış şekilleri, oradaki sosyal hayat önemlidir. “St. Petersburg’da ve Kazan’da o atmosferi hissedebilirsiniz.” İkincisi ise görülebilecek tarihî yerlerin olması. En önemlisi ise müze, kütüphane, mimari vs. gibi eserlerin insanların davranışlarıyla iç içe ve uyum içerisinde olması bu şehri ortaya çıkarıyor. “Safranbolu görebildiğim kadarıyla eşi olmayan bir yer. Rusya’da bunun benzeri bir yer düşünemiyorum. Benzeri olabilir ama çok az.” Kuleshov’un sözlerini “insan yaşadığı yere benzer” şeklinde algılamak mümkün. Benzemiyorsa da orası şehir olmuyor zaten.
     <br/>
     <br/>
     OWHC toplantısına Safranbolu Belediyesi ev sahipliği yaptı. AK Partili Belediye Başkanı Nihat Cebeci’nin yetkililiğinden öte ilgililiği dikkat çekti. Ayrıca eski Safranbolu belediye başkanlarının milletvekili ya da kamu kurumunun yöneticisi olarak Ankara’da olduklarını gördük. Bu da şehrin Ankara’yla sıkı ilişkileri olduğunu gösteriyor.
     <br/>
     <br/>
     Artık safran bol değil
     <br/>
     <br/>
     Safranbolu adını kendi ağırlığının yüzbin katı kadar sıvıyı sarıya boyayabilen safran bitkisinden alıyor. Bu bitki çok değerli. Kilosu yaklaşık 8 bin YTL. Şehir safranın bol olmasından dolayı bu adı almış fakat bugün sadece iki küçük bahçeden yıllık 1 kilo safran elde edilebiliyor. Safranbolu, Anadolu içlerinden gelen ve Sinop’ta denize ulaşan önemli bir kervan yolunun üzerinde  konaklama yeri olmanın bütün nimetlerini devşirmiş. Bugün olduğu gibi kalmasında Karabük Demir Çelik Fabrikası’nın büyük rolü var. Fabrikada çalışan bölge halkı eski evlerini olduğu gibi terk edip daha iyi şartlarda yaşamak için şehrin dışında yeni yapılara taşınmış. Böylelikle eski yapılar olduğu gibi kalmış. Şehir bugün dünyada benzerine az rastlanır ölçüde nadide bir plato hüviyetinde. Eski eserlerin pek çoğu restore edilmiş ve pansiyon olarak hizmet veriyor. Türk Evi ve Türk Şehri örneklerini en iyi burada görüyoruz. Cami, han, hamam, çeşme, konak gibi bir Türk şehrini oluşturan bütün bileşenleri en sahici halleriyle görmek farklı bir duygu. Birkaç kilometre ötesindeki Yörükköy’ün hikâyesi ise bir hayli ilginç. Bu Bektaşi köyü Osmanlı sarayına pek çok fırıncı vermiş ve oradan gelen zenginlikle bugün herkesin hayranlıkla gezdiği haneler ortaya çıkmış.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22870), [web.archive.org (arşiv bağlantısı)](http://web.archive.org/web/20070406021203/http://www.aksiyon.com.tr:80/detay.php?id=22870)
