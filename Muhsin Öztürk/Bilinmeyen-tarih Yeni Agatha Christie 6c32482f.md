# Yeni Agatha Christie

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20030904094131im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030904094131im_/http://www.aksiyon.com.tr/resim/40/30.jpg" vspace="5"/>
  </p>
 </font>
 <font class="content">
  Kahramanımız komiser Çetin İlkmen. Mekan Balat, Sultanahmet, Haliç, Sariyer... Bu tanıdık yerler onun da romanlarının mekanı. İngiltere’de en çok okunanlar listesine İstanbul Polisiyeleriyle oturan İngiliz yazar: Barbara Nadel, yazmakta olduğu altıncı romanı için Türkiye'deydi. Barbara Nadel... O, kendi ülkesinde ve pek çok ülkede popüler bir İngiliz polisiye yazarı.
 </font>
 <p>
  <font class="content">
   Bütün romanları İstanbul’da geçiyor. Kahramanı komiser Çetin İlkmen. Halen altıncısını yazmakta olduğu Maceraperest dizisinden çıkan serinin adı ise İstanbul Polisiyeleri. İlk romanının mekânı Balat, ikincisinin Sultanahmet, üçüncüsünün Haliç. Ona yeni Agatha Christie deniliyor. Sık sık Türkiye’ye geliyor, romanlarının mekanlarında dolaşıyor. Sadece yazdıklarına malzeme olsun diye değil merakından Cumhuriyet ve Osmanlı tarihi okuyor. Romanlarında Ermeni emniyet görevlisi kurgulamasını açıklarken Osmanlı barışının oluşturduğu toplumsal yapıya duyduğu hayranlığı gizlemiyor.
   <br/>
   – İstanbul’un romanlarınızın vazgeçilemez şehri olmasını neye bağlamalıyız?
   <br/>
   İstanbul’la tanışmam çok eskilere dayanıyor. İlk gençlik yıllarımda da sık sık geldim. Bir akrabam vardı İstanbul’da oturan.  Dolayısıyla o zamandan beri bir yakınlığım var bu şehre.
   <br/>
   <br/>
   – İstanbul Polisiyeleri dışında polisiye romanınız var mı? Hayır. Bu polisiyelerden başka tek yayınladığım psikoloji üzerine yazdığım akademik yazılar. Ruh sağlığı ile ilgili bir enstitüde sağlık servisinde çalışıyorum çünkü.  – İlk roman Balat, ikincisi Sultanahmet merkezli. Daha tarihsel ve daha kozmopolit yerler buralar. Kozmopolitlik bir polisiye için ne kadar önemlidir? Bu tip yerler ve kozmopolit tema belki o ülkenin insanları için çok önemli olmayabilir ama eğer Avustralya, Amerika gibi uzak ülkelerde yayınlamayı düşünüyorsanız onların da aşinalık duyabileceği yerler ve temalar olarak seçiyorsunuz. Aynı zamanda buraları kendi başına çok enteresan yerler. Ben İngiltere’de böyle bir yer düşünecek olsam, Londra Kulesi gibi hem tarihi hem de modern yaşantısı olan yerleri tercih ederdim.  – Deniliyor ki; polisiye kent kültürüne ait bir olgudur. İnce ince planlanmış cinayetler modern şehre özgüdür. Kentleşme sürecini tamamlamamış yerlerdeki cinayetler çok ortada ve yalın bir şekilde gerçekleşir, dolayısıyla polisiye romanı beslemez. O anlamda polisiye Batı’ya özgü bir durum ve Türkiye’de gelişen kentleşmeyle paralel yeni yeni ilerliyor...  Bu fikre katılabilirim. İngiltere’de kırsal kesimde Türkiye kırsalında olduğu gibi iki komşu sınır kavgasına tutuşuyor, pat pat birbirini vuruyor, polis alıp götürüyor falan. Benim yazdığım şeylerde ise —biraz da geçmişim ve çalışmalarım psikoloji ve psikiyatriyle ilgili olduğu için— uzun bir zaman içinde insanların içinde oluşan duyguların sonunda ortaya çıkması sözkonusu. İnsanların birbirleriyle çok yakın temaslarda yaşadıkları ve yaşamlarının çok çevrelendiği şehir gibi yerlerde bu uzun zaman alabiliyor. Ve bu tip cinayetlerin failleri genellikle zeki ve entelektüel kişiler olabiliyor. Dolayısıyla entelektüel faaliyetlerin arttığı mekanlarda başka etkenler de karışarak bu tip cinayetler olabilir. Bir de İngiltere’de de bu tip cinayetler çok sık olan şeyler değildir. Beş yılda bir. Ayrıca bu tip cinayetlerde ilgili şahıslar hakkında şuna inanıyorum; beyinde bir hasar olmuşsa yani yapısal bir bozukluk, bir travma oluşmuşsa siz ne yaparsanız yapın sonucu engellemek imkansızdır. Sonunda böyle bir cinayet çıkabilir. Bunu ya akıllıca yaparlar, keşfedilmesi zor olur ya da uluorta yaparlar.  Osmanlı tarihi okuyorum – Romanlarınızda sadece bugünün Türkiye’sini ve İstanbul’unu değil Cumhuriyet’in ilk dönemi ve Osmanlı ile ilgili ancak ‘okumuş’ bir kişiden çıkabilecek değerlendirmeler yer alıyor. Osmanlı tarihini okuyor musunuz? Okuyorum tabii. Bu konuda İngilizce çok iyi kitaplar var. Çok eskiden beri babamın bir yere seyahate gitmeden önce uyguladığı çok zarif bir kuralı vardı. Gitmeden önce o yerle ilgili bulabildiğiniz bütün kaynakları okuyun derdi. Ve ben bunu hep yapardım. Tabii internetten de bakıyorum, filmler, videolor oluyor, her türlü kaynak kullanıyorum geçmişle ilgili olarak.  – Bu okumalar ve çalışmalar romana malzeme olsun diye mi yoksa meraktan mı?  Tabii daha önceden de ilgiliydim. Zaten yeterince bir ilgi olmasa sürekli o konularda yazmak çok zor.  – İstanbul Polisiyeleri dizisinde Ermeni polis karakterine yer veriyorsunuz. Hatta Türkçe’ye çevrilen son romanın arka kapak yazısında bu kurgunun ilginçliğine vurgu yapılıyor. Böyle bir karakter kullanmak polisiyede olması gereken kozmopolitliğin bir gereği mi? Burada değişik etnik gruplar yaşıyor. Benim yaşadığım ülkede de çok azınlıklar var. Bir de, bir roman yazarken karakterler arasındaki tansiyonları, gerilimleri, birliktelikleri işleyebilmek için değişik yerlerden gelen karakterleri kullanmak bir yol. Bana çok ilginç gelen bir şey daha var burada. Belki şu anda bu derece değil ama imparatorluk döneminden yakın bir geçmişe kadar çok değişik etnik kökenli insanların hep birlikte, birbirlerini mümkün mertebe serbest bırakarak yaşadığı bir şehir İstanbul. Osmanlı İmparatorluğu deneyimi bizimkinden çok farklı ve ilginç geliyor bana. İngiliz İmparatorluğu, içine giren insanları değiştiriyor. Osmanlı’da ise serbestlik var. Herkes dilini kullanabiliyor, dinini yaşayabiliyor, yani kendi kimliği ile kabul edilebiliyor.  Casus değilsen zor! – Polisiye yani cinayet romanı yazmakla hafiye romanı yazmak arasında ne fark var? Ya da niye casus romanı değil de polisiye yazıyorsunuz?  Özellikle İngiliz casus romanlarından konuşacak olursam, İngiliz casus romanlarının yazarlarının çoğu kendileri casustu. John Le Carr gibi. Ve bunların çok daha dikkatli yazmaları gerekiyor. Çünkü bir gizlilik anlaşması yapmışlar. Herhangi bir şey çıkarsa ebediyyen hapisteler. Casusluk yapmamışsanız bunu tamamen hayalinizden ortaya çıkarmak epey zor. Çünkü bir sürü gizli şeyler var ve onları bilmemeniz lazım normalde. Casus olarak o biliyor, dolayısıyla zorlanmıyor. Cinayet romanları ise bana çok daha yakın geliyor. İşimden dolayı bir sürü cani tanıdım. Çok daha kişisel olabiliyor. Bazen çok kötü cinayetler olabiliyor, mesleki bir nedeni oluyor. Yine de nedenini kavrayabilmek şahsım için daha ilgi çekici geliyor bana. Anlayabiliyorsunuz, çünkü insani bir neden oluyor. Casusluk romanında ise casus değilsen anlaman çok zor.  Üsküdar’ı çok seviyorum – Yazar şehirde nasıl yaşar sorularına benzer bir şey sormak istiyorum. 20 yıldır İstanbul’a gelip gidiyorsunuz. İstanbul’u nasıl ve nerelerde yaşıyorsunuz?  Genelde kilometrelerce yürüyorum İstanbul’da. İlk zamanlarda turistlerin gittiği belli başlı yerlere gittim, şimdi yine gidiyorum ama çok daha az miktarda. Genelde kıyıda köşede kalmış yerlere ve mahallelere gidiyorum. Dün Sarıyer’e gittik. Biraz da yazacağım kitapla ilgili gezmelerim oluyor. Dolaşırken Tarlabaşı’nın aşağısında bir sinagogda buluyorum kendimi. Üsküdar’ı çok seviyorum. Karşıya geçip Üsküdar’a ve Büyük Mezarlığa gidiyorum. Çok sakin, duru bir yer orası. Genelde tek başıma olduğumda ve acıktığımda sokakta bulduğum şeyleri yiyorum. Yani damak zevki konusunda bir problemim yok. Yine tek başıma olduğumda Sultanahmet’te takılıyorum. Orada insanlar beni tanıyorlar.  6. romanını yazıyor – İstanbul Polisiyelerinin altıncısını yazmaktasınız herhalde. Okuyucu son romanda neyle karşılaşacak?  Üzerinde çalışmakta olduğum kitap sanatla ve sanatçılarla ilgili. Çıkış noktam İngiltere’deki bir sergi oldu. Sergide plastik kalıplar içinde ölü vücutlar sergileniyordu. Orada düşünmeye başladım. “İnsanlar sanat için ne kadar ileriye gidebilirler. Cinayeti de bir sanat formu olarak, bir sanat şekli olarak görmeye kadar vardırabilirler mi?” diye. Teması bu olan bir roman üzerinde çalışıyorum şimdi.  – Peki bu sefer nerelerde geçiyor hikaye? İki yer var. Balat ve Sarıyer. – 20 yıldır İstanbul’a gelip gidiyorsunuz. İstanbul’un değişimi ile ilgili gözleminiz nedir? Daha çok yollar, daha çok şehir dışı yerleşim merkezleri, daha çok yüksek binalar, McDonald’s gibi zincirleme birtakım ticari kuruluşlar... Ekonomik olarak çok iyi olduğu dönemlerde de çok kötü olduğu dönemlerde de geldim bu ülkeye, dolayısıyla insanların davranışlarındaki farklılıkları görebiliyorum. Şimdi yepyeni ve farklı bir hükümetiniz var. Bu yeni bir yön katıyor. Bunun nasıl gelişeceğini görmek çok ilginç. Bununla birlikte 20 sene önce köylüler dışında kapalı insanlar görmüyorduk, şimdi daha çoklar. Dindarlaşma görüyorum.  – Madem bahsettiniz ben de sorayım; yeni hükümeti nasıl buluyorsunuz? Sizinki değil de kendi hükümetim adına birşey söyleyebilirim. Onu da söylemek istemiyorum çünkü çok iyi şeyler düşünmüyorum. Ama örneğin şu anda İstanbul’da düzenlenmekte olan (Irak zirvesini kastediyor) toplantıyla ilgili gelişmeler çok olumlu. Çok ümit verici ve ölçülü bir yaklaşım dünya olaylarına. Dün ailemle konuştuğumda böyle bir toplantı olduğunu İngiltere’de bir haber olarak bile geçmediklerini öğrendim. Amerika’nın ya da Irak’ın yanındayız demeyip neler yapabiliriz diye bakmaları çok olumlu.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2343), [web.archive.org (arşiv bağlantısı)](http://web.archive.org/web/20030904094131/http://www.aksiyon.com.tr:80/detay.php?id=2343)
