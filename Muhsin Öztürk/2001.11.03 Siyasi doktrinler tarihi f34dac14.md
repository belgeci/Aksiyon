# Siyasi doktrinler tarihi

*Muhsin Öztürk 2001.11.03*

<div>
 <p class="spot">
  Brian Redhead'ın hazırladığı, Hikmet Özdemir'in editörlüğünde oluşturulan bir heyet tarafından Türkçe çevirisi yapılan "Siyasal Düşüncenin Temelleri", tarihten bugüne Batı siyasal düşüncesinin kilometre taşlarını ele alıyor.
 </p>
 <p class="metin">
 </p>
 <p class="metin">
  Siyasal Düşüncenin Temelleri
 </p>
 <p class="metin">
  Derleyen: Brian Redhead
 </p>
 <p class="metin">
  Alfa
 </p>
 <p class="metin">
  279 sayfa
 </p>
 <p class="metin">
  0 212 511 53 03
 </p>
 <p class="metin">
  Platon, Aristotales, St. Agustinus, St. Thomas Aquinas, Machiavelli, Calvin, Thomas Hobbes, John Locke, Rousseau, Adam Smith, John Stuart Mill, Karl Marks ve modernlerden Alan Ryan, Marcuse, Arenth. Devlet olgusuna kafa yoranların, siyasetin teorisini merak edenlerin ilgilenebilecekleri bir derleme. Türkiye'de siyasi tartışmaların ne kadar yüzeysel geçtiğini düşündüğümüzde bu ve benzeri eserlerin daha iyi okunma gerekliliği ortaya çıkıyor. İçinde "düşünce" olmayan siyasetin iflasını gördüğümüz bu günlerde otoriter, totaliter, oligarşik, sosyalist, liberal demokrasi gibi akımların doğuşunu ve teorisyenlerini okumakta fayda var.x
 </p>
 <p class="metin">
 </p>
 <p class="arabaslik">
  Sahici insan manzaraları
 </p>
 <p class="metin">
  Bayram Hediyesi
 </p>
 <p class="metin">
  Mehmed Niyazi
 </p>
 <p class="metin">
  Ötüken
 </p>
 <p class="metin">
  184 sayfa
 </p>
 <p class="metin">
  0 212 251 03 50
 </p>
 <p class="metin">
  Mehmed Niyazi'nin işlediği tipler bizim insanımız; öğrencisine, köylüsüne, kentlisine her köşe başında rastlamamız mümkün. Kimileri tanıdığımız, hatta dostumuz, renkli ve çabuk ısınılacak tiplemeler. Bayram Hediyesi, hiç bir şekilde medyaya yansımayan, sevinçleriyle—hüzünleriyle kendi hallerinde olanca zenginliğiyle hayatlarını sürdüren, Anadolu insanının hikayesi aslında. Mehmet Niyazi'nin yalın anlatımıyla, romana olduğu gibi yansıyan bir yaşam sözkonusu. "İki Dünya Arasında", "Var Olmak Kavgası", "Ölüm Daha Güzeldi"ve "Çanakkale Mahşeri" gibi romanlarıyla tanınan Mehmet Niyazi "Bayram Hediyesi"nde 70'li yıllarda yazdığı hikayelere yer veriyor. İyi bir romancının serüveninin ipuçlarını bu hikayelerde bulabilirsiniz.
 </p>
 <p class="metin">
 </p>
 <p class="arabaslik">
  Dönme âdeti ve alâmetleri...
 </p>
 <p class="metin">
  Dönmeler Adeti
 </p>
 <p class="metin">
  Ahmed Safi
 </p>
 <p class="metin">
  Zvi—Geyik Yayınları
 </p>
 <p class="metin">
  104 sayfa
 </p>
 <p class="metin">
  0 212 511 55 26
 </p>
 <p class="metin">
  Dünyanın bir çok merkezinde bulunan, halk arasında "Dönme" olarak anılan Sebataycılar hakkında son yıllarda dikkate değer araştırmalar yapılıyor. Bu arada Osmanlı toplumunun Dönmeler hakkındaki bilgisine ve düşüncelerine dair, şimdiye kadar ciddi bir eser bulunmuyor. Zamanının tanınmış yazarlarından Ahmed Safi Bey (1851—1926) Selanik'te Ordu Başkatibi olarak vazife gördüğü 1879 yılında, bu şehirde kalabalık bir cemaat halinde yaşamakta olan Dönmeler hakkında bir araştırma yapmış. Bu eser halen Dönmeler hakkında Türkiye'de ve Türkçe olarak bulunmuş en eski kaynak. Ertuğrul Düzdağ'ın titiz çalışmaları sonucu, eski yazılı aslı, çeviri yazısı ve sadeleşmiş metni ile ilk defa günümüz Türkçesiyle yayınlanıyor. Dönmeler Adeti, aynı zamanda Osmanlı'da Dönmelerin alâmetlerini anlatıyor.
 </p>
 <p class="metin">
 </p>
 <p class="arabaslik">
  Anısal tarihe bir pencere
 </p>
 <p class="metin">
  Tezkire
 </p>
 <p class="metin">
  Şah Tahmasb—ı Safevi
 </p>
 <p class="metin">
  Anka
 </p>
 <p class="metin">
  100 sayfa
 </p>
 <p class="metin">
  0 212 513 30 30
 </p>
 <p class="metin">
  Şah Tahmasb, Şah İsmail'in büyük oğlu. Sah İsmail gibi, zaman zaman Osmanlı Devleti ve başka devletlerle çatışma içine giriyor olmasına rağmen yazılanlardan anlaşıldığına göre aslında "savaş"la arası olmayan, hatta bir çok hükümdarın tersine av partilerinden hoşlanmayan, saraya kapanarak kitaplarla ve maliye defterleriyle iştigal eden bir şah o. Maliye defterlerinin özel ilgi alanına girmesi cimriliği ve israfa karşı olmasıyla açıklanıyor. Tezkire, bahsini ettiğimiz Şah Tahmasb'ın kaleminden çıkan Safevi tarihi konusunda nadir rastlanan bir eser, tarihi bir belge aynı zamanda. Tarihi olaylara yer veren, edebiyat yapma iddiasını taşımayıp yer yer 'nazım'larla metni süsleyen, yazan kişinin ruh haletini fazlasıyla yansıtmakla birlikte Safevilerin o dönem iç ve dış politika manzaralarını sunan bir anısal tarih kitabı.
 </p>
 <p class="metin">
 </p>
 <p class="arabaslik">
  Uşaklıgil klasikleri
 </p>
 <p class="metin">
  Mai ve Siyah, Halid Ziya Uşaklıgil,
 </p>
 <p class="metin">
  Özgür Yayınları, 0 212 526 25 13
 </p>
 <p class="metin">
  Türk klasik edebiyatının içinde yerini alan Halid Ziya Uşaklıgil'in toplu eserleri tekrar basılıyor. Yeni baskılarında, genç kuşaklar tarafından anlaşılması zor olduğu düşünülen kelimeler sadeleştirilerek yayınlanıyor. Şöyle ki; sadeleştirilen kelime orijinalinin hemen yanında parantez içinde veriliyor. Hem eski hem yeni kelime metinde yanyana yer alıyor. Bu yapılırken hızlı okuma tekniklerinden "göz sıçraması" yoluyla, okuyucunun anlamını bildiği kelimelerin açıklamalarını okumaksızın "sıçrama" yaparak metnin devamını okuyacağı varsayımına dayanıyor. Bu 'göz sıçraması' bir hayli yorucu olacak gibi gözüküyor; çünkü günümüzde de çok rahatlıkla anlaşılabilir olan kelimelerin açaklamaları hemen yanı başında yer alıyor, dolayısıyla yer yer okuma akışını zorlaştıracak bir görüntü arz ediyor. Bu tür sadeleştirme örneklerinden hareketle dipnotta gösterme ya da kitabın sonuna bir sözlükçe ekleme "daha iyi olurdu" gibi geliyor insana. Aşk—ı Memnu seriden ilk çıkan kitap. Batılı anlamda Türk romanının başlangıcı sayılan ve Tanpınar'ın "Türkiye'de nesli adına konuşan ilk eser" diye tanımladığı Mai ve Siyah seriden çıkan ikinci kitap.
 </p>
 <p class="metin">
 </p>
 <p class="arabaslik">
  Taliban ve Afganistan olayı
 </p>
 <p class="metin">
  Afganistan Taliban ve Ladin, 162 s.,
 </p>
 <p class="metin">
  Birey Yayıncılık,  0 212 511 33 69
 </p>
 <p class="metin">
  Derleme kitap, Balkan ve Kafkas çalışmalarıyla da tanınan Süleyman Gündüz'ün uzun bir makalesiyle başlıyor. Hemen sonrasında Ahmet Hakan'ın İskele Sancak programında işlediği "Dünyada Taliban Gerçeği"nin yazılı dökümü var. Ahmet Davutoğlu, Hayrettin Karaman ve Süleyman Uludağ bu programın konuklarıydı. Son bölümde ise Kamil el Tavil'in Üsame bin Ladin'le ilgili uzun bir makalesi yer alıyor.
 </p>
 <p class="metin">
 </p>
 <p class="arabaslik">
  Türk dış politikası; olgular, belgeler, yorumlar...
 </p>
 <p class="metin">
  Türk Dış Politikası, Editör: Baskın Oran,
 </p>
 <p class="metin">
  İletişim, 900 s., 0 212 516 22 60
 </p>
 <p class="metin">
  İki tür bilgili var: Birinciler, ellerindeki bilginin bekçisidirler. Onunla caka satarlar. Etrafındakileri de uzaklaştırırlar. İkinci gruptakiler ise bilgilerin sahibidirler. Caka satmaya hiç gerek duymazlar. Retoriğe değil öze önem verirler ve bir gram bal vereceğim diye kilolarca keçiboynuzu yedirmezler. Aslında hayatımızda kitapların da öğretmenlerden farklı bir yeri yok. Onların da konularını hazmetmiş olanları, sıkmadan bilgilendiren, keyiflendirenleri olduğu gibi, kapaktan sonraki ilk sayfada bir kenara attığımız kitaplar vardır. Prof. Dr. Baskın Oran'ın editörlüğünde uzman bir ekip tarafından hazırlanan iki ciltlik Türk Dış Politikası birçok açıdan yukarıdaki iyiler kategorisine giren eserlerden biri. Şayet Türkiye'yi tanımak istiyorsak, onun geçmişini ve hele yakın geçmişini tanımamız gerektiğini biliriz. Yaşayan büyük tarihçilerimizden birinin dediği gibi dünya politikası ve dünya ile ilişkileri anlaşılmadan Osmanlı'nın son 3 yüzyılını anlamak mümkün değildir. Osmanlı için geçerli olan bu ilke Türkiye için hayli hayli geçerli. Dolayısıyla Türkiye'yi anlamak isteyenlerin modern Türkiye'nin dış dünya ile ilişkilerini asla ihmal etmemeleri gerekiyor. Bu alanda çok kitap var elbette. Baskın Oran'ın rehberliğinde hazırlanan kitabını diğerlerinden farklı kılan bir faktör, konuların uzmanları tarafından ele alınması ve konuların işleniş biçimi. Örneğin 27 Mayıs darbesinin olduğu gün çıkan Cumhuriyet gazetesinin manşetindeki şu ifadeyi okumak, darbelerle ilgili birkaç kitap okumak kadar öğretici oluyor: "Kahraman Türk ordusu bütün memlekette dün gece sabaha karşı idareyi ele aldı". Kitap karikatür, gazete kupürleri ve tarihi fotoğraflarla da zenginleştirilmiş.
 </p>
 <p class="metin">
 </p>
 <p class="arabaslik">
  Lhasa'nın Kör Çocukları
 </p>
 <p class="metin">
  Yolum Tibet'e Düştü, Sabriye Tenberken,
 </p>
 <p class="metin">
  Parantez, 208 s., 0 212 252 85 67
 </p>
 <p class="metin">
  Almanya doğumlu Tibetoloji, sosyoloji ve felsefe öğrenimi gören Sabriye Tenberken iki yaşındayken geçirdiği bir hastalık sonucu gözlerini kaybeder. Üniversitedeyken Tibetçe körler alfabesini yapar. Tibet'te körlük oranının çok yüksek olduğunu ve binlerce kör çocuk bulunduğunu, bunların hiçbir eğitim görmeden yaşadıklarını öğrenince onlara okuma yazma öğretmeye karar verir. Okul kurmak amacıyla Tibet'e gider. Bu kitapta Sabriye Tenberken'in Tibet'e giden yolda başından geçenleri ve körler okulunun kuruluş mücadelesinin öyküsünü bulacaksınız.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420002452/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/361/kitaplik/1.htm), [web.archive.org (arşiv bağlantısı)](http://web.archive.org/web/20020420002452/http://www.aksiyon.com.tr:80/2001/361/kitaplik/1.htm)
