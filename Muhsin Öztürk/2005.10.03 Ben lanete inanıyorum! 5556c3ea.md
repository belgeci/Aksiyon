# Ben lanete inanıyorum!

*Muhsin Öztürk 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Eğer macera kitaplarına bayılıyorsanız yolunuz Wilbur Smith’le mutlaka kesişmiştir. Hakkında pek çok spekülasyon var ama iyi bir yazar olduğu ve çok okunduğu tartışılmıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605094455im_/http://www.aksiyon.com.tr/resim/565/ek-08a.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Wilbur Smith, TÜYAP Kitap Fuarı’nın ağır konuklarından. İngiliz ama Afrika’da yaşıyor. Bazılarına göre de İngiltere’nin Afrika’daki adamı. Bir bestseller yazarı değil ama aynı zamanda dünyanın en çok satan yazarlarından. Türkiye’ye gelmesi ve Altın Yayınları’ndan çıkan Güneşin Zaferi vesilesiyle kendisiyle söyleştik.
   <br>
    <br>
     <img src="/web/20070605094455im_/http://www.aksiyon.com.tr/resim/565/ek-08b.jpg"/>
     <br/>
     -Son romanınızın yoğun bir harem vurgusu var. Kendinizi de hesaba katarak, Doğu’nun gizemli yönünün abartılı bir şekilde yansıtılmasının oryantalistçe bir yaklaşım olduğunu düşünüyor musunuz?
     <br/>
     <br/>
     Kadın ve erkek arasındaki ilişki ve bu ilişkinin çeşitli kültürlerdeki tanımlanma biçimi hepimiz için ateşli ve sabit bir ilginin meselesidir.
     <br/>
     <br/>
     -Türkiye’de “Eğer Batı’nın görmek istediği gibi bir Doğu tasviri içiren roman yazarsanız Batı’da iş yapma imkanınız olur.” şeklinde bir yargı var. Bu Batılı bir okurun beklentileri açısından doğru mu sizce?
     <br/>
     <br/>
     Bir yazarın yapabileceği en tehlikeli hata, okurlarının ondan ne beklediğini tahmin etmesidir. Ben hiçbir zaman böyle bir öngörüde bulunmam.
     <br/>
     <br/>
     -Afrika’da yaşamanızın özel bir sebebi var mı? Ya da sizi Afrika’ya çeken şey neydi?
     <br/>
     <br/>
     Afrika’nın evim olması kararında benim bir katkım olmadı. Bu benim namıma, annem ve babam tarafından alınan bir karardı. Fakat, eğer anne sütüyle beraber Zambesi suyu içtiyseniz hiçbir zaman Afrika’dan ayrılamazsınız, derler.
     <br/>
     <br/>
     -Batı’nın Afrika macerası her zaman eleştiri konusu oluyor. Batı’nın Afrika’daki günahı nedir? Misyonerlik, sömürü, hiçbiri…
     <br/>
     <br/>
     Afrika’daki batı etkisini eleştirmem. Şeytandan daha iyi bir iş başarmış.
     <br/>
     <br/>
     -Eski Mısır uygarlığıyla ilk temas kuranların Fransızlar olduğu biliniyor. Anglo Sakson kültüründe Mısır uygarlığının yeri nedir? Mısır’la ilgilenen İngilizlerin ölümcül kazalara maruz kaldığı şeklinde bir komplo teorisi var.
     <br/>
     <br/>
     İngilizce konuşan insanlar Antik Mısır’dan, medeniyetin beşiği olması hasebiyle, her zaman büyülenmişlerdir. Sorunuzun ikinci kısmında sanırım ‘Tutankamen Laneti’ne atıfta bulunuyorsunuz. Lord Carnavon ve diğerlerinin, kabri bulduklarında ve açtıklarında başlarına bir dizi bela geldiği doğru. Carnavon çenesinden zehirli bir sineğin ısırmasının ardından kısa bir süre sonra öldü. Ben lanete inanıyor muyum? Ben bir romantiğim, tabii ki inanıyorum.
     <br/>
     <br/>
     -Türk yazar Orhan Pamuk gibi kurgu roman yazarları kendi ülkelerinin genel politik anlayışıyla sık sık ters düşebilirken, polisiye ve macera yazarlarının en önemli hasletlerinin vatanseverlik olduğu, hatta politik anlamda çoğu zaman devlet politikalarıyla örtüştükleri şeklinde bir görüş var. Buna katılır mısınız? Bu çerçevede, devlet politikalarıyla örtüşmek bağlamında kendinizi nerede görüyorsunuz?
     <br/>
     <br/>
     Ben hikayeciyim, siyasi yorumcu değilim. Diğer yandan çalışmalarım hem siyah hem beyaz bazı Afrika hükümetleri tarafından yasaklandı.
     <br/>
     <br/>
     -Afrika’da yaşayan bir Batılı olarak Türkiye’nin siyasi merkezini nerede görüyorsunuz; AB, Ortadoğu, Orta Asya…
     <br/>
     <br/>
     Türkiye’nin birçok kültürün eşsiz bir karışımı olduğuna inanıyorum. Tarihi ve binyıl boyunca birçok kan bağının harmanlanması ona kendiliğinden bir cazibe ve tılsım kazandırıyor.
     <br/>
     <br/>
     -Türkiye’ye ilk gelişiniz mi? En çok tanıdınız üç Türk ismini söyleyebilir misiniz?
     <br/>
     <br/>
     ‘Muhteşem’ Sultan Süleyman, Mustafa Kemal Atatürk ve Büyük Konstantin (Evet onun Romalı olduğunu biliyorum!)
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22629), [web.archive.org (arşiv bağlantısı)](http://web.archive.org/web/20070605094455/http://www.aksiyon.com.tr:80/detay.php?id=22629)
