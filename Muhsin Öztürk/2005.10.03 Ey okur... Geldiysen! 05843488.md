# Ey okur... Geldiysen!

*Muhsin Öztürk 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Okur kitapları, onlar da okurları görmek için kitap fuarına geliyor. Bazılarına göre bir yayınevi editörü sadece kendi kitaplarıyla ilgilenir ama bu gerçeğin tamamı değil.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070607205757im_/http://www.aksiyon.com.tr/resim/565/ek-16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir yıl içinde her gün kitaplarla boğuşan, yayıncılığın mutfağından çıkan bir kişi kitap fuarında ne görmek ister? Yani, profesyonel bir yayıncının fuar günlüğü üzerine fikir yürütebilir miyiz? Biz bu işin ‘kitabını yazıyoruz’ edasıyla mı dolaşır? Sıkılır mı? Eğer herkesin kitaba ve konuk yazarlara odaklandığı sırada olay yeri araştırma ekibi ruhuyla topluluğu gözetlediğini düşündüğünüz bir kişiyi görürseniz, onunla tanışmaya çalışın; belki sizi ünlü bir yazar yapabilir. Üstelik o sizi tanımaya bu kadar teşneyken. Çünkü o en çok sizi merak ediyor sayın okurlar. Siz onun gözünde, kitapları alan, okuyan; tepki veren, vermeyen; ne idüğü tam kestirilemeyen bir kitlenin numunelerisiniz. Siz kitapları, onlar da en çok sizi merak ediyor.
   <br>
    <br>
     Her kitap basımı öncesinde yaşanan ‘tutar mı?’ endişesi, her seferinde şaşırtan okurla yüzleşmek isteğini besliyor. İletişim Yayınları Editörü Kıvanç Koçak bu isteği taşıyanlardan biri. “Kitap fuarlarının en büyük özelliği ve aslında güzelliği, ‘okuyucu’ denen soyutluğu somut olarak karşınızda görebilmek. Diğer yayınevlerinin kitaplarıyla ilgilenmektense, okuyucunun neyle ilgilendiğine bakmak daha önemli.” diyor. Agora Editörü Osman Akınhay, fuarın eğlenceli tarafına dikkat çekerek okura olan ilgisini gizlemiyor; “Ben gerek kitap fuarlarına, gerekse içinde kitap standlarının da yer aldığı fuar, şenlik vb. etkinliklere öncelikle bir temaşa-muhabbet mekanı gözüyle bakarım. İnsanların iyi ve coşkulu duygularla geldikleri ‘etkinliklerdir’ bunlar; dolayısıyla, kitap fuarı özelinde, standları gezen ve o vesileyle düzenlenen etkinliklere katılan kişilerle temas kurmak esastır. Okurla muhabbet etmek, alakalı ve meraklı insanlarla sohbet edip tartışmak önde gelir.”
     <br/>
     <br/>
     Tabii okur kadar rakiplerini de kollamayı ihmal etmez. Aynı kulvarda yarıştığı yayınevlerinin, onu kıskandıracak kitaplar çıkarıp çıkarmadığına bakar. “Hangi serilerin başlatıldığına ya da geliştirildiğine, hangi yazarlar ve kitaplarla hangi fikir silsilelerinin doyurucu bir çerçevede ele alınıp irdelendiğine bakarım. O anda aklımdan, bu ‘iyi işler’e karşılık hangi hamleleri yapabileceğimi tartarım.” diyor Akınhay... Bütün bunları yaparken de gerek okur gerekse yayın âleminin aktörleri nezdinde kendi yayınevinin nerede durduğuyla ilgili izlenimleri öğrenmeyi ihmal etmez: “Kolaycı övgülerin veya sırt sıvazlamaların arkasında, nasıl bir ilgiyle takip edildiğimizi çıkarmaya çalışırım.”
     <br/>
     <br/>
     Bir profesyonel için fuarda ne sürpriz beklenebilir ki! Kıvanç Koçak, fuarların eskisi kadar sürpriz taşımadığını düşünüyor. Bunda, “inanılmaz ölçüde gelişen kitle iletişim araçlarının etkisini” vardır ama arayan için sürprizler kaçınılmaz. “Ancak elbette, özellikle kıyıda-köşede kalmış, kadri pek bilinmemiş bir yazarı/eseri basan bir yayınevine rastlama imkanı bulmak adına, diğer yayınevlerinin ne yaptıklarına göz atmak da ihmal edilmemesi gereken bir davranış.”
     <br/>
     <br/>
     Kıvanç’ın ihmal edilmemesi gereken bir davranış diye nitelediği şey, Yayıncılar Birliği Genel Sekreteri için alışkanlık. Aynı zamanda Parantez Yayınları’nın editörlüğünü yürüten Metin Celal, büyük kitapevlerine rağmen hâlâ pek çok kitabın piyasaya çıkamadığını; kıyıda köşede kalmış kitapları ve yayıncıları bulmak için fuarların iyi bir fırsat olduğunu belirtiyor. Celal’in yayıncılarla ilgili gözlemi ise yayıncıların başka kitaplarla değil en çok kendi kitaplarıyla meşgul oldukları yönünde. “Bir yayınevi editörü fuarda en çok kendi kitaplarıyla ilgilenir.” diyor.
     <br/>
     <br/>
     “Okuyucuya ‘üçkağıt’ yapılıyor mu, kitapta iç-dış uyumu var mı?” ona bakarım diyen Bilge Karıncı Editörü Latif Uğurtekin, 2-3 milyonluk kitaplara hiç bakmıyormuş bile. Ötüken Editörü Erol Kılınç, uzatmadan “Ben sıkılırım fuarlardan.” diyor. Üstelik morali de bozuluyordur; çok iyi bulduğu yazarların imza günlerinde yapayalnız kalırken, sıradan bir medya kahramanının önünde uzun kuyruklar oluşması onda fuarlara karşı bir antipati doğurmuş. Son bir yıl içinde okuduğu ve en çok etkilendiği kitabı sorduğumuzda “Şevket Süreyya Aydemir” diyor. “Pek çok sağcıdan daha yakın buldum kendime. Sağ sol itişmesinin kültürel ortamı nasıl yıkıcı hale getirdiğine şahit oldum.”
     <br/>
     <br/>
     Bu yazıyı okuyup kendini ‘denek’ gibi görmeyiniz;  “kitap bahane, gönül muhabbet ister” sonuç itibariyle.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22625), [web.archive.org (arşiv bağlantısı)](http://web.archive.org/web/20070607205757/http://www.aksiyon.com.tr:80/detay.php?id=22625)
