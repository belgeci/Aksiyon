# Fotoğrafın tarihi, tarihin fotoğrafı

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20040301224216im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040301224216im_/http://www.aksiyon.com.tr/resim/473/74.jpg" vspace="5"/>
  </p>
 </font>
 <font class="content">
  1839 yılında Paris’teki evinin damından bir bulvarı görüntüleyen L. J. M. Daguerre, farkında olmasa da bilinen ilk insan görüntüsünü çeken fotoğrafçı olarak tarihe geçer. Fotoğrafın tarihi, 11. yüzyılda İbnü’l Heytem’in optik bilimine yaptığı katkılarla başlar; ancak ilk kare, sözünü ettiğimiz tarihte çekilir. Çok değil, dört yıl sonra, 1843’te G. de Prangey tarafından çekilen Üsküdar Camii, Topkapı Sarayı Alay Köşkü, Bebek sahili, Ortaköy sahil sarayı ve araba sürücüsü kareleri, fotoğrafın payitahta ne kadar hızlı ulaştığını gösterdiği gibi, İstanbul’un çekim gücüne de işaret ediyor.
  <br/>
  <br/>
 </font>
 <p>
  <font class="content">
   Batılı ressamların yansıttıkları İstanbul’un ‘oryantalist’ İstanbul’ olduğu, sanatçının gerçeği değil hayalindeki Doğuyu resmettiği, kabul görmüş bir görüş. Ancak fotoğraf zaman zaman görmek istediğiniz şeyi sunan nesne olsa da görülmeyeni var gibi sunma şansı yok. Dolayısıyla 1800’lü yılları yansıtan İstanbul fotoğrafları İstanbul’un geçmişine dair ‘objektif’ bilgi veren yegane kaynaklardır aynı zamanda.
   <br/>
   <br/>
   Bahattin Öztuncay’ın Aygaz’ın desteğiyle hazırladığı “Dersaadet’in Fotoğrafçıları—19. Yüzyıl İstanbul’unda Fotoğraf: Öncüler, kurumlar, yapıtlar...” başlıklı çalışma önemli bir Doğu kentinden gelip geçen onlarca fotoğrafçının hikayesini sunduğu gibi bizim fotoğraf tarihimizin ilk günlerine dair geniş bir pencere açıyor. Bu pencerede asker fotoğrafçıları, saray sakinlerini; kıyafetleri, meslekleri ve yaşamlarıyla insan manzaralarını; şehrin değişen siluetini olanca açıklığıyla görmek mümkün. İki önemli saray fotoğrafçısının hayat hikayesi sık sık rastladığımız ‘ötekileşen’ sanatçının hikayelerini hatırlatıyor. Viçen Abdullah (Abdullah Biraderler) ve Vasilaki Kargopulo, Müslüman olduktan sonra cemaatlerince dışlanmış, fotoğraf çalışmaları uzun süre görmezden gelinmiş iki önemli fotoğrafçıdır. Bahattin Öztuncay kitabın giriş bölümünde “Osmanlı İmparatorluğu’nda saray fotoğrafçısı olabilmek için sultanlar tarafından İslâm dinine geçilmesi gibi bir şart ortaya konulduğu anlamı kesinlikle çıkartılmamalıdır. Hem Viçen Abdullah, hem de Vasilaki Kargopulo, Müslümanlığı kabul etmelerinden uzun yıllar önce saray fotoğrafçılığına getirilmişlerdi” açıklaması yapılıyor.
   <br/>
   <br/>
   Fotoğrafçılığın ‘taş devri’nde İstanbul’a gelen ya da İstanbul’da yerleşik olan ilk fotoğrafçıların karelerinin sunduğu manzara hüznümüzü kamçılıyor. 1850’li yılların İstanbul’unu gören her İstanbullu bu hüzne iştirak edecektir. Sultanahmet’i, Galata’yı, Süleymaniye’yi, Boğaz’ı... Çalışmanın ikinci cildinde panoramik fotoğrafta tarihi yarımadayı, Galata’yı veren fotoğraf rüya kentin siluetini sunuyor bize. Şüphesiz İstanbul, 19. yy’da fotoğraflanan şanslı şehirlerden.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3317&yorum_id=1), [web.archive.org (arşiv bağlantısı)](http://web.archive.org/web/20040301224216/http://www.aksiyon.com.tr:80/detay.php?id=3317&yorum_id=1)
