# Hâlâ Rusların peşindeyim!

*Muhsin Öztürk 2005.10.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Herkes onu konuşuyor. Nasıl olmuştu da kısa sürede Türkiye’nin en bilinen otel markasını üretmişti. Arkasında Ruslar mı vardı, Ukraynalılar mı?
      <br>
       Fettah Tamince, “Arkamda hiç kimse yok, sadece finansman modellerinde fark oluşturdum. Keşke Ruslarla daha fazla iş yapabilsem.” diyor.
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526210450im_/http://www.aksiyon.com.tr/resim/565/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Şirketi geçen yıl Kazakistan’ın en başarılı inşaat şirketi seçildi. Aynı iş kolunda, Ukrayna’dan üstün devlet madalyası aldı. Ama o inşaat ve mücevher şirketleriyle değil turizmci olarak tanındı. “Rixos Otelleri biraz da şımarık bebeğimiz.” diyor. Yakın bir zamanda dünyanın en güzel Hilton’larından biri olarak gösterilen Konya Hilton’u kendi zincirine kattı. Viyana’dan Kiev’e uzanan otel zincirine her geçen gün bir yenisi ekleniyor. “Vietnam’da da araştırıyoruz.” diyor. Son yılların en çok konuşulan, merak edilen işadamı konumunda. Gün geçmiyor ki Fettah Tamince hakkında bir haber çıkmasın. Her hareketi, her girişimi tartışılıyor. Kendisiyle, iş yapma tarzını, finansman modelini, en çok da Rus sermayesiyle ilişkisini konuştuk.
   <br>
    <br>
     -Başarı hikâyenizi gözden geçirdiğinizde en doğru yaptığınız şey ne?
     <br/>
     <br/>
     Bir kere hangi işe girdiysem, dünyada bunu en iyi kim yapıyor, nasıl yapıyor, nerededir araştırdım. Mücevher işi yapıyorum, bu işin dünyada en başarılı ismi kimdir? Dominic Pera’dır. Dünyaca ünlü 54 marka üretmiştir. O adamla tanışmışım. Şimdi de en iyi arkadaşlarımdan biri. Otelcilikte de öyle... Ben bugün bunlar gibi niye olmayayım ya da bunları niye geçmeyeyim? Nasıl büyüttüler, nereye getirdiler... Şu noktaya kilitleniyorsunuz: liderin özellikleri ve liderin vizyonu, liderin takım yönetme becerisi... Bu kendi kendinize büyüttüğünüz, ukalaca bir şey de olabilir. Bu çok objektif bir şey de olmayabilir. “Ben liderim, bu işi yapabilirim” demek. Zaten bizim o garibanlığımız, kompleksimiz bazen onu bile dememizi engelliyor. “Ben kimim...” Onu dediğiniz zaman zaten başarma şansınız yok. Diyorsunuz ki evet, ben iyi bir takım kurabilirim, bu takımı yönetebilirim. Bana dünyada kıt olan iki kaynak lazım; birincisi finans, ikincisi insan kaynağı. Gerisi benim becerime, liderlik özelliğime kalmış.
     <br/>
     <br/>
     -Yanılmıyorsam, hiç kredi kullanmadığınızı söylemiştiniz…
     <br/>
     <br/>
     Belli projelere alıyoruz. Türkiye’de siz dört sene önce krediyle otel yapsaydınız, batardınız. Çünkü kredi maliyetleri çok yüksek. Kredinin geri dönüş süresi çok kısa. Bir senelik, 18 aylık kredi var. Sizin bu sürede bu parayı kazanma, bulma, geri çevirme imkânınız yok. Sonra, o kredi maliyetiyle yüksek kredi aldığınızda sadece finansman gideri, sizin yıllık gelirlerinizin üstüne çıkıyor. O zaman dedik ki biz projelerimize kredi yerine ortaklar arayalım. Para koyacak insanlar bulalım, yola bunlarla devam edelim. Tabii ki Türkiye’nin piyasa ortamı değişti. Türkiye bugün dört sene öncesiyle kıyaslanmayacak derecede iyi noktada. 10-15 yıl para vadeli teklif eden bankalar oldu. Dünya sermayesi buraya akmaya başladı.
     <br/>
     <br/>
     İlk ortağım bir Alman’dı
     <br/>
     <br/>
     -Artık banka kredisi alıyorsunuz?
     <br/>
     <br/>
     Tabii kredinin bir mantığı olmalı. Bu yavaş yavaş oturuyor. Hırvatistan’daki, Avusturya’daki projlerimiz, tamamen oradaki bankalar tarafından finanse edildi. Ama 12-14 yıl vadeli kredi almışsınız ve ödemede sıkıntı yaşamıyorsunuz. Sonra bütün malınızla mülkünüzle kefil değilsiniz o krediye. Sadece ortaya koyduğunuz işle kefilsiniz. Türkiye’de on kat ipotek var. Bir şey olduğunda maazallah her şeyinizi kaybedersiniz. Ayrıca Türkiye’de işler ahbap çavuş ilişkisiyle yürüyordu. Proje finansmanı diye bir şey yoktu. Dünyada sizin projenize bakarlar. Derler ki, bu kişi bir proje geliştirmiş. Banka olarak bu projede yer almak bize güç ve para kazandırır. Şimdi yavaş yavaş proje lansmanı başladı. Yoksa artık ahbap çavuş ilişkisiyle para getirmek mümkün değil. Olursa da sübjektif değerlendirmeler devreye giriyor. Türkiye’de bankaların batmasının en büyük nedenlerinden biri de buydu.
     <br/>
     <br/>
     -Siz bir anlamda fenomen oldunuz. Çok konuşuluyorsunuz; yaptıklarınızı büyük bir başarı olarak görenler de var, başarının arkasında başka sebepler arayanlar da.. Arkanızda Rus sermayesi mi var?
     <br/>
     <br/>
     Birincisi arkamda hiç kimse yok. Cenabı Allah’a güveniyoruz. Ne emanetçiyiz ne de taşeron... Bugün ortada bir başarı varsa bunun aslan payı benim. Tabii ki ekibim, arkadaşlarım, takımım... Başarısızlık olsaydı yine bunun aslan payı benim olurdu. Şimdiye kadar ortaya koyduğum projeler, projelerin verimliliği, dönüşü beni farklı yerlere getirdi. Finansman modelleri bağlamında daha önceden de söyledim. Başlangıçta Ukraynalı bir arkadaşla da, Kazaklarla da iş yaptım. Ama aynı şekilde daha gerilere gidersen ilk mücevher mağazamı bir Alman’la açtım. Sonuçta, doğduğunuz yer, pasaportunuz çok şey ifade etmiyor. Benim için önemli olan, sistemime en iyi uyan, ucuz, uzun vadeli parayı nasıl bulabileceğimdir. Bütün projeleri tek başıma yapıyorum, yapacağım. Bunların finansmanını da babamdan kalan paralarla yapıyorum desem her halde hiç kimseye inandırıcı gelmez. Ukrayna’daki yatırımlarımı Ukraynalı yatırımcılara finanse ettirdim diyorum. Çünkü sürekli tekrarladığım bir şey var. Ben hem iş bilgimi ve takımımı götüreceğim, hem işin vizyonunu çizeceğim, yönetme riskini üstüme alacağım, hem de para koyacağım. Böyle bir şey yok dünyada.
     <br/>
     <br/>
     Bizim modelimiz bu. Arkamızda kimse yok. Kimsenin paratoneri falan değiliz. Kendi işimizi kuruyoruz. Kendi işimizin finansmanında da değişik partnerler arıyoruz. İşin içinde bankalar da var, yüzde yüzü bize ait olmayan tesisler de... Yurtdışında yabancıların sahip olduğu yatırımları da hem inşa ediyoruz, hem yönetiyoruz. Hâkim bir ortağımız, grubumuzun yönetim kurulunda yer alan bir ortağımız yok. Dolayısıyla Rixsos’un. Sembol’ün veya mücevher şirketimizin hâkim ortağı benim. Yönetim kurullarında ben varım, ailem var. Bütün kararları kendimiz alma salahiyeti ve beceresine sahibiz. Ama değişik projelere değişik insanları müdahil ediyoruz. O da çok doğal.
     <br/>
     <br/>
     -Rus sermayesinin mafyayla ilişkisine ya da zengin Rusların mafya üyesi olarak nitelendirilmesine nasıl bakıyorsunuz?
     <br/>
     <br/>
     Türkiye’de son derece yakışıksız, araştırmadan son derece mahrum, subjektif yakıştırmalar yapılıyor. Türkiye’ye gelen 2-3 milyon Rus’un bıraktığı para diğerlerinin bıraktığının iki katıdır. Bunu iddia ediyorum. Rus turist gelmeseydi şu anda otel odalarını 300-400 dolara kiraya vermezdik. Böyle bir şey mümkün değildi. Çünkü Avrupalı bizi yıllarca üçüncü dünya ülkesi olarak görüp bize tepeden baktı. Ruslar ise bizi kendilerine muhatap gördü. Bizimle zengin Ruslar arasında bir köprü kuruldu. Şimdi bundan gocunmak, bunu farklı yerlere yorumlamak mümkün mü? Siz Ruslara mafya diyorsunuz, her Rus zenginine böyle yaklaşıyorsunuz, ama bütün İngiltere Chelsea’nin maçlarında “Roman, Roman” (Kulüp Başkanı Roman Abramovitch) diye bağırıyor. Acaba onun gibi birisi Türkiye’ye gelip kulüp alsa ne yapacaktık? Herifi çarmıha mı gerecektik? Sonra Türkiye’de, internette ismi bir kez mafyayla anılan herkese mafya deniyor. Mafya denen insanların her birinin yanında 100-200 bin kişi çalışıyor. Dünyanın pek çok yerinde bunların şirketleri var. Forbes Dergisi’ne bakın; İngiltere’de 18, Rusya’da 20’nin üstünde dolar milyarderi var. Avrupa Birliği verilerine göre 2010’da Avrupa’nın en fazla tüketen toplumu Rusya olacak. Bütün bunları göz ardı ederseniz, işinizi kurgulamazsanız sınıfta kalırsınız. Rusya’ya 1995’ten beri gidiyorum. Mağazalarım, inşaat şirketim var. Ruslarla işler yapıyorum. Keşke Ruslarla daha fazla iş yapsam diyorum.
     <br/>
     <br/>
     Ruslarla iş yapmak zor değil
     <br/>
     <br/>
     -Ruslarla iş yapmak zor mu?
     <br/>
     <br/>
     Hayır, zor değil. Hepsiyle de mücadele ediyorum. Gayret ediyorum. Keşke daha fazla yapsam. Peşlerinde koşuyorum. Bu çok doğru bir şey. İnsanlarda para var. Adamlar para kazanıyor. Şu anda Suudi Arabistan’dan sonra en fazla petrol üreten ülke Rusya; hatta petrol satma noktasında bir numaraya yükseldi. Siz her sene dış ticaret açığı veriyor, on milyarlarca dolar borçlanarak büyüyorsunuz. Adamlar da 100 milyarlarca dolar artı vererek büyüyor. O paralar birikiyor ülkede. Şimdi bunun peşinde olmamak, pay almamak akıl kârı mı. O dergiyi (Tempo) okudum. Hayrete düşürdü beni. Rus mafyası Antalya’da iş başında, Rus mafyası kesiyor, Rus mafyası asıyor... Kaç kişiyi kestiler Antalya’da. Mümkün mü?
     <br/>
     <br/>
     -Haberin, birlikte çalıştığınız insanlar üzerinde bir etkisi oldu mu?
     <br/>
     <br/>
     O haberlerden kimsenin haberi olmuyor açıkçası. Ama birileri Fettah Tamince’yi bir yere oturtmaya çalışıyor. Antalya’yı, Rus’u bir yere oturtmaya çalışıyor. Biri çıkıyor gururla bizim Amerikalı ortağımız bu diyor. Biz de böyle bir şey olsa gururla çıkar söyleriz. Benim Rusya’da, Ukrayna’da, Kazakistan’da konuştuğum insanlar neticede o ülkelerin en saygıdeğer iş adamları. Öyle sıradan insanlarla ilişkimiz yok oralarda. Sonra buralarda otelcilik yapıyorum. Bunların hepsine, en iyi mücevheri satıyorum. En iyi arabayı, en iyi tekneyi, en iyi odayı kiralıyorum. Ben para kazanıyorum, iş yapıyorum.
     <br/>
     <br/>
     -Gençliğinizde hanutçuluk yaparak turizme atıldınız. Bugünse Antalya’da en çok, hanutçulardan şikayet ediliyor ve sizin otelde kalanlar büyük ihtimalle dışarıya çıkmıyor.
     <br/>
     <br/>
     Soruna temelden yaklaşmak lazım. Hanutçuluk değil de rehberlik desek biraz farklı olur. Odönem Antalya’da lisan bilen adam sayısı bir elin parmakları kadardı. Adamı alır 3-5 saat bütün şehri dolaştırır, her yeri anlatırdım. O günden bugüne arkadaş olduğum insanlar var. Bir eğitimim vardı. İnsanlara, “Sizin alışverişinizden aldığım komisyonlarla geçiniyorum.” diye açıkça söylerdim. Hatta bir arkadaşım şahittir. Mağazasına İsviçreli bir aileyi götürdüm. Mağaza sahibi turistlere daha şirin görünmek için ikide bir “Biz akrabayız, Fettah yeğenimiz.” falan diyor. “Valla dedim; ne akrabayız ne de onun yeğeniyim. Siz kürk alırsanız buradan komisyon alacağım, hatta bunun birazını talebelere burs vereceğim.” dedim. Dükkan sahibi şoke oldu. Müşteri çok sevindi. Bir emek sarfettim, ve bunu neyin karşılığında yaptığımı da söyledim. Ama şimdi elinde bira şişesi, turistin elinden tutmaya çalışan, onu başka yere götüren, kazıklatan bir zihniyetin Antalya’da yaşaması mümkün değil. Böyle bir şey yapmadık, yapana da en çok biz engel oluruz. Ama müşterinin otelden çıkmama sebebi bu değil. Antalya turistler için kurgulanmamış. Ne trafik işaretleri, ne restoranlar. Antalya’da en az 10 müze olmalı.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Mustafa Şahin, 10-Ekim-2005
> Zevkle okudum, ama...: 
> “Hâlâ Rusların peşindeyim!” başlıklı haberi sonuna kadar zevkle okudum. İmla hataları ve sonuç kısmı hariç çok güzeldi. Yazar, yazdığını önce kendi okumalıdır zannederim.

### Alaattin Çankaya, 05-Ekim-2005
> Umutluyum: 
> İlk çıktığı andan itibaren Aksiyon'u takip etmeye çalışıyorum. İyiye teşvik, kötüden men ve hayata pozitif bakış çizgisini fark edebiliyorum. Sansasyon oluşturma, kişi haklarını hafife alma, yaratılışı umursamama, insanı diğer varlıklardan farklı görmeme hastalığındaki birçok yayın organından farklı olan dergi, keşke daha çok sayıda insana ulaşabilse. Özellikle dikkatimi celbeden konulardan biri bu milletin içinden çıkan örnek şahsiyetlerin fikirlerine veya söyleşilerine yer vermeniz. Rixos otellerinin mucidi diyebileceğim Sayın Fettah Tamince söyleşisini heyecanla okudum. Gönülden takdir ettim. "En iyi" arayışını çok beğendim. İnsan her şeyin ‘en iyisi’ne layıktır. En iyi için yola çıkanlar bazı zorlukları göze almış olmalı. "Arkasında falan sermaye var, filanlar var." diyebilirler. Asla arkanızı dönüp bakmamalısınız. Muvaffakiyete kilitlenmiş şahısların şevkini kimse kıramaz. Şu Anadolu topraklarında gün yüzüne çıkmamış ne çok değer var. Kiminin başında "eşik gardiyanları", kiminin etrafında "kuru itaat" sopası, kiminin de içinde "ben kimim ki?" zehri. Eğitim faaliyetleriyle dünyanın gündemini tutan Alperenler bu ülkede neş'et etti. Ekonomi, ticaret, turizm ve bilim alanında da gelecekten umutluyum. Aksiyon Dergisi sayesinde bu milletin bir seveni olarak gelecek adına ümitleniyorum.

Kaynak: [www.aksiyon.com.tr](http://www.aksiyon.com.tr:80/detay.php?id=22590&yorum_id=5958), [web.archive.org (arşiv bağlantısı)](http://web.archive.org/web/20060526210450/http://www.aksiyon.com.tr:80/detay.php?id=22590&yorum_id=5958)
