# Okur olmadan yazar olduk

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050227092325im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092325im_/http://www.aksiyon.com.tr/resim/364/56.jpg" vspace="5"/>
  </p>
 </font>
 <font class="content">
  Kitaba atılamayınca kola atılan imzalar, para çıkışmayınca yemek için verilmiş olunan Ticket ve Sodexo Pass’larla alınan kitaplar, kitabı satın almak yerine seyretmek durumunda kalan okur, İstiklal Caddesi görüntüleri, köprü altı yayıncıları, fuar kuyruklarından imza kuyruklarına uzanan bir Tüyap kitap fuarı...
 </font>
 <br/>
 <p>
  <font class="content">
   Gelecek yıl Beylikdüzü’ne taşınacak olan fuar, Tepebaşı’ndaki son sahnesini her zaman olduğu gibi kalabalık bir seyirci eşliğinde sergiledi. 2 milyon TL’ye satılan biletlere 1 milyondan satılan biletler eşlik etti; korsan mı yoksa sızdırma mı olduğuna tam karar verilemedi. Dışarıda üç—dört yüz metre kuyruk oluşurken içeriye alınan okuyucu sınırlandırıldı, dışarıdaki izdiham içeridekine tercih edildi.
   <br>
    <br>
     Peki fuarın trendleri, kitap piyasındaki son gelişmeler, yeni okur profili ve talep gören kitaplar nelerdi?
     <br>
      <br>
       Öğretmen edalı kitaplar ‘out’
       <br/>
       <br/>
       Öğretmen edalı, eğitici ve öğretici kitaplar antipati topluyor. Bunu gözleyen Türkiye İş Bankası Kültür Yayınları yöneticisi Mürşit Balabanlılar, artık eski okurun kalmadığını, oluşmakta olan yeni okurun beğenilerinin 40’lı 50’li yaşlardaki insanlarınkinden çok farklı olduğunu söylüyor. İletişim Yayınları editörü Nihat Tuna’ya göre 4 senedir düşmekte olan “reel ciro” düşmeye devam ediyor ve yüzde 30 ile yüzde 50 arasında değişen cirodaki düşüşün sebepleri ise sadece kriz değil. Gendaş Yayınevi Yönetmeni Hasan Öztoprak’ın daha çok fuar dışındaki piyasayı içeren farklı bir gözlemi var: “Yayın piyasasının ekonomik krizden büyük ölçüde etkilenmediğini düşünüyorum. Dışarıda pahalı eğlencelere katılamayan, evdeki televizyondan da sıkılan kitleler krize rağmen kitaba yöneldi.”
       <br/>
       <br/>
       Yüzer gezer okurun varlığına rağmen okur, muhtemelen medyadan veya arkadaş tavsiyelerinden hareketle elindeki listeyle fuara geliyor. Yani hangi kitabı alacağını bilen ‘şuurlu’ bir kitap okuru var. Can, Everest, Timaş editörlerinin okurla ilgili gözlemi böyle. Alacağı kitap sayısını azaltan okur, daha bilinçli tercih yapmak istiyor. Everest editörü Adnan Özer, okurun yerli edebiyata karşı büyük bir ilgisinin olduğunu söylüyor. İlknur Özdemir’e göre tarihsel roman, anı ve biyografi kitaplarının popülerliği kurmaca edebiyata olan ilgiyi azaltmadı. Öbür taraftan tarihsel romana olan popüler ilgi, Tarih Vakfı yetkilisi Ekrem Çakıroğlu’ndan öğrendiğimiz kadarıyla ciddi tarih çalışmalarına yansımıyor. Doğan Kitap editörlerinden Renan Akman, kadın—erkek ilişkilerini ve Türkiye’nin güncel sorunlarını konu eden kitapları ilgi gören türlere ekliyor.
       <br/>
       <br/>
       Sigara tiryakisi gibi kitap tiryakisi yok
       <br/>
       <br/>
       Okur bir tercih yapmakla yüzyüze; bütçesinden kitaba ayırdığı küçük oranı rantabl değerlendirmek istiyor, dolayısıyla rastgele kitap almıyor. Hatta alacağı bir çok kitaptan vazgeçmek durumunda kalıyor. Çınar Yayınları sahibi ve yönetmeni Aydın Ilgaz’a göre Tüyap’ta yaşanan en hazin tablo kitabı eline alan, evirip çevirip fiyatını gördükten sonra yerine bırakan ‘has’ okur görüntüleri. Kuru kalabakların yerini dolduran iyi okur bu sefer kitap alamamakla yüz yüze. Bütün yayınevleri okurdan fiyatların pahalı olduğu şikayetini almış. Nihat Tuna, bu yıl fazlasıyla mutsuz insan gördüğünü, kitap alamayan okuyucuların arasında üniversite öğretim görevlilerinin bile bulunmasını üzüntü ile karşıladığını söylüyor. Çoğu zaman, koydukları yüzde 20 indirimlidir tabelasının çok altlarına düşmek durumunda kalmışlar. Bu bir pazarlık şeklinde olmamış tabii, kitabı almak isteyen okura, öğrenci, öğretmen, yaşlı indirimi gibi daha çok toplu taşıma araçlarında uygulanan karineler bahane edilerek kolaylık gösterilmiş; maksat kitabın alınmasını kolaşlaştırmak. Neredeyse iki katına çıkan sigara, her halükârda alıcısını bulurken kitap satışının düşmesi Aydın Ilgaz’a şu yorumu yaptırıyor; “Sigara tiryakisi olduğu kadar kitap tiryakisi okur yok”. Kitaplar pahalı ya da normal ama alım gücünün düştüğü bir gerçek. “50—60 kitap seçiyor 5—6 tane alabiliyorlar” diyor Osman Okçu.
       <br/>
       <br/>
       İmza “adaletsizliği”
       <br/>
       <br/>
       Oldukça sakin Tüyap fuar sokağından kalabalık bir sokağa girdiğimizde uzun bir kuyruğun sokağı kapladığına şahit oluyoruz. “Acaba kim bu kadar ilgi gören yazar derken” kuyruğun uzadığı noktada yakınlarda Epsilon’dan ilk kitabı çıkan İclal Aydın’ı görüyoruz. Anlı şanlı yazarlar kitap imzalatmak isteyen okur beklerken, beyaz camın ünlüleri beklenenden çok ilgi görebiliyor. İzdihamdan başını kaldıramayacak durumda olanla, imza günü boyunca etrafı temaşa etmekle yetinen yazar görüntüsü fuarın alışılmış görüntüleri arasında. Bu görüntüleri “adaletsiz” olarak niteleyen İletişim Yayınları yönetmeni Nihat Tuna, bu nedenle kendi standlarında imza günleri düzenlemediklerini söylüyor.
       <br/>
       <br/>
       Fuarın ilgi gören kitapları nelerdi? Diğer senelerden farklı olarak yayınevleri fuara kitap yetiştirme alışkanlığını terk etme eğilimindeydi. Yine de fuara yakın bir zamanda çıkmış olan kitaplar en fazla ilgiyi gören kitaplar içinde yer aldı. Son günlerin sıcak konusu Taliban, son iki güne yetiştirildi Everest tarafından. Alev Alatlı yeni kitabıyla fuarda en çok ilgi gören yazarlandandı. Ufuk Kitapları’ndan İlber Ortaylı’nın yeni kitabı “Tarihin Sınırlarına Yolculuk” tek başına pek çok yayınevinin cirosunu aşacak satış yaptı. İletişim Yayınları’ndan ise en çok ilgiyi Baskın Oran’ın editörlüğünde hazırlanan Türk Dış Politikası ile bir heyet tarafından hazırlanan Modern Türkiye’de Siyasi Düşünce dizisi görmüş. Çınar Yayınları’nda “Marko Paşa Gerçeği” ile, genç kuşaktan Sunay Akın ve eski kitaplarıyla Rıfat Ilgaz ilgiye mazhar olan yazarlardı. Fuarın iki popüler konuğu Jean—Christophe Grange ve Frederic Beigbeder Doğan Kitap’ın en çok ilgi gören yazarları oldu. Türkiye İş Bankası Kültür Yayınları Nehir Söyleşileri dizisinden çıkan Oktay Sinanoğlu’nun hayatını anlatan “Türk Aynştaynı” kitabı medyanın olduğu kadar okuyucunun da ilgisini kazanan kitaptı. Bu arada İş Bankası Yayınları uzun yıllar Bilgi’nin editörlüğünü yapan Atilla İlhan’ı transfer etti. Cezmi Ersöz’ün Gendaş’tan çıkan “Şizofren Aşka Mektup”  u da ilgi görenlerlerden. Çiviyazıları Yayınevinin talep gören kitapları, konjonktürü çok iyi yansıtıyor; “Etnik Kitaplar” dizisi ve M. Chossudovsky’nin “Yoksulluğun Küreselleşmesi.” Tarihsel roman ilgisinden nasibini alan İnkılap Yayınları’nda Çetin Altan ilgi gören yazar oldu. Can Yayınları’nın şiir dizisi ve genç hikaye ve romancıları ilgi görürken, yayınevi yönetmeninden kendi okurlarının yüzde 80’inin bayanlar olduğunu öğrendik bu arada..
       <br/>
       <br/>
       Beylikdüzü; “Bekleyeceğiz göreceğiz”
       <br/>
       <br/>
       Tüyap kitap fuarının ‘satış’a yönelik olması, okur—yayınevi iletişimini zorlaştırıyor. Timaş, İletişim, Everest yöneticileri okurla yüzyüze gelmeyi, sohbet etmeyi, tavsiyelerini almayı önemsediklerini, fuarın Beylikdüzü’ne taşınması halinde bu etkileşimin daha ağırlık kazanacağını söylüyorlar. Yayıncılar Beylikdüzü için “bekle gör” tavrı içindeler daha çok. Mekanın genişleyeceği, daha fazla yayınevinin katılabileceği, etkinliklerin zenginleşeceği görüşü yanında “Acaba okur Beylikdüzü’ne gelir mi?” kaygısı var. Adnan Özer, fuarın ilk yıllarında var olan orta yaşlı sıkı edebiyat okurlarının Beylikdüzü’ne geleceği umudunda. Özer, mekan büyüklüğü sorunu kalmayacağına göre Balkanlar, Ortadoğu ve Orta Asya ülkelerinin de bu fuara katılımının sağlanmasıyla çok daha zengin bir süreç doğabileceğini, Kültür Bakanlığı’nın da illa ki bu süreci desteklemesi gerektiğini ifade ediyor. Ötüken Yayınları yöneticisi Erol Kılınç, Tepebaşı’ndaki fuar geleneğinin devam etmesi gerektiğini, bunu da ancak İstanbul Büyükşehir Belediyesi Kültür İşleri’nin yapabileceğini söylüyor. Gendaş Yönetmeni Hasan Öztoprak, son Tüyap’ın coşkudan yoksun cenaze kaldırma havası içerisinde geçtiğini gördüğünden Beylikdüzü’ne taşınmanın yeni bir heyecan getireceği düşüncesinde. İlknur Özdemir gibi bu taşınmayı ancak bir ‘zorunluluk’ olarak değerlendiren, ‘deneyeceğiz’ diyen yayıncıların yanında yayıncıların büyük çoğunluğu bu taşınmayı olumlu karşılarken, okur için aynı şeyi söylemek pek mümkün değil...
       <br/>
       <br/>
       Yerli yazara dönüş
       <br/>
       <br/>
       En başta yerli yazarlara gösterilen ilgi dikkate şayan bir olgu olarak beliriyor. Yerli yazara sadece okur değil yayınevleri de ağırlık vermeye başlıyorlar. Gendaş Yayın Yönetmeni Hasan Öztoprak, Türk edebiyatının bir kaç yazara kilitlendiği, herkesin onların yeni kitabını bekliyormuş gibi bir hava olduğu, oysa kitabını basma başarısını gösterememiş pek çok genç yeteneğin bulunduğu görüşünde... Gelecek yıl Türk yazara ait 10’un üzerinde romana basarak bu kısır döngüyü kırmak istediklerini, zaten Türk okurunun her zaman yerli edebiyata yatkın olduğunu söylüyor. Nihat Tuna’ya göre son yıllarda insanların kitaba ilgileri “yazmak” şeklinde gelişiyor. Bu ilgi; öykü, roman, anlatı alanında yoğunlaşıyor. “Eskiden yılda 20—30 dosya alırdık şimdi bir ayda 20 dosya alır olduk” diyor Nihat Tuna. Geçen yıl gelen yüz küsur dosyadan dördünü çok başarılı buldukları için yayınlama kararı almışlar. 6 yıldır yazdıklarını gönderen Kenan Biberce, 6 yıl boyunca İletişim’den tavsiye ve eleştiri almış. Ancak bu yıl “Kimse Ölmesin Ben Ölürüm” kitabının ‘İletişim’den yayınlanmasına muvaffak olabilmiş. Hasan Öztoprak, son yıllarda çoğalan bu dosyaları değerlendirdiklerini ve içlerinde çok yetenekli kalemlerin olduğunu söylüyor.
       <br/>
       <br/>
       Fason kitap piyasası
       <br/>
       <br/>
       İnsanların okumaktan çok yazmaya ilgi göstermeleri her zaman iyi sonuçlar vermeyebiliyor. Yayınevlerinin “ince eleyip sık dokumadığı”, edebiyat eleştirmenlerinin az ve etkisiz olduğu, kültür ve edebiyat dergilerinin varla yok arasında görüntü arzettiği bir ortamda kısa yoldan “para ve üne kavuşmak” isteyen kişilere ait çok kalitesiz kitaplar çıkabiliyor piyasaya. “Benim de kitabım olsun” diyen birisi ucuz bir derleme girişimiyle buna muvaffak olabiliyor. Bu “fason” kitap piyasası, Türkiye’nin okuma havuzunu oluşturan, bünyesinde ondan fazla editör bulunduran büyük yayınevlerinin “umurunda”ymış gibi durmuyor. Osman Okçu her kitabın bir alıcısı olduğunu, okurun kitabı alırken yeterli olup olmadığına baktığını, zaten kötü kitabın alıcısının olmadığını söylüyor. Tarih Vakfı’ndan Ekrem Çakıroğlu, Türkiye’de kitap piyasası küçük olduğundan piyasanın büyümesi için yapılan her türlü girişimi olumlu buluyor. Doğan Kitap editörü Renan Akman “Kitap olarak yayınlanan her şeye saygım var” derken Can Yayınları Yönetmeni İlknur Özdemir “Kötü kitaba niye saygım olsun ki?” diyor. Özdemir’e göre kitabı boşu boşuna kutsallaştırmanın âlemi yok. Özdemir has edebiyatın geriye itildiğini, arkasında finans gücü bulunan bazı yayınevlerinin özellikle çeviri kitaplarda 5. sınıf yazarları o ülkenin en önemli yazarıymış gibi gözümüze soktuklarını ve okuru yanılttıklarını söylüyor. Yoğun ‘empoze’, okurdaki kolaya kaçma eğiliminin ‘kötü’nün reklamla ‘iyileşmesi’ne neden oluyor. Aydın Ilgaz, çeviri eserlerdeki niteliksizleşme eğilimini 70’li yıllardaki pop furyasına benzetiyor. “Bulgaristan’dan, Romanya’dan sanatçılar gelirdi, daha kendi ülkelerinde tanınmazken bile bizde meşhur olurlardı” diyor. Üstelik bizim çok iyi yazarlarımız var, ama devamlı tüketecek yazar arıyoruz. En kötüsü de yabancı esere verilen bu avans, yerel değerlerin unutulmasına ve Anadolu deneyimlerinin göz ardı edilmesine neden oluyor. Mürşit Balabanlılar her şeye rağmen durumdan ümitli; “İyi ile kötünün flulaştığı bu toz duman halinden sağlıklı bir okur çıkacak”.
       <br/>
       <br/>
       Olumsuzluklar kadar olumlu gelişmelerin olduğunu da söylemek gerekiyor. Sözgelimi kriz nedeniyle ortaya çıkan tiraj düşüklüğü yayın çeşitliliği ile kapatılıyor. İletişim Yayınları daha önceleri ayda 5 kitap çıkartırken bu sayıyı 10’a çıkarmış. Yayıncılığı ciddiye alan kişilerin umutsuzlağa kapılması, ‘fason’ işi yapanların ise umutlanması abes gözüküyor şimdilik.
       <br/>
       <br/>
       Gündelik hayat gündemde
       <br/>
       <br/>
       Ne kitap olur ne olmaz, ya da kim yazar kim yazamaz? Bu sorunun cevabı on yıl önce başka, şimdi başka. Üstelik her yayıncının cevabı da farklı. Sözgelimi on yıl önce hiç rağbet görmeyecek, gündelik hayatı yansıtan kitaplar, bugün hem batıda hem de bizde çok popüler. Adnan Özer’e göre, Batı’da bu tarz kitaplara büyük yatırım yapılarak en iyisi elde ediliyor. Bizde ise bir yayınevi bir kitap için büyük bir sermaye ayırabilecek durumda değil. Yani toplum kitabı almıyor diğer bir deyişle finanse etmiyor, yayıncı da yaşamak durumunda dolayısıyla olması gerekenden çok daha kötü kitaplar çıkabiliyor. Adnan Özer’e göre yaşanmakta olan şey, hızlı tüketim, sözlü kültür ve dedikodunun muteber olması, toplumda var olan kültürsüzleşme ve kolayı tercih etme alışkanlığının yayıncılık piyasasına yansımasından ibaret. Erol Kılınç, eleştiri müessesesinin gelişmemesi, kitabın kıymet—i harbiyesinin düşmesini “Köpeksiz köy bulmuşlar değneksiz dolaşıyorlar” şeklinde yorumluyor: “İyi ile kötü, toplama ile beyin mahsulü eserler ayırt edilmediği için herkes ‘yazar’ olmaya hevesleniyor.” Erol Kılınç, öncelikle bazı kitapların değil sadece ticari kaygılar gözeten, gözetmese bile işine özen göstermeyen yayıncıların elenmesinden yana. Elenecek yayınevi için verdiği oran ise yüzde
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12446), [web.archive.org (arşiv bağlantısı)](http://web.archive.org/web/20050227092325/http://www.aksiyon.com.tr:80/detay.php?id=12446)
