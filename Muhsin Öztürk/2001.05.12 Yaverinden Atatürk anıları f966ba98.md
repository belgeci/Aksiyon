# Yaverinden Atatürk anıları

*Muhsin Öztürk 2001.05.12*

<div>
 <p class="spot">
  Atatürk'ün yaveri Salih Bozok'un Atatürk'le ilgili olan anıları, ölümünün 60. yıldönümünde oğlu Mazaffer Bozok tarafından yayımlanıyor.
 </p>
 <p class="metin">
 </p>
 <p class="metin">
  Atatürk hayattayken yayınlanmasıyla ilgili talepler olmuş fakat Atatürk izin vermemiş. "Ben de onun için hepsini muhafaza ederek size miras bıraktım" notu düşmüş Salih Bozok. Bu anılarda Mustafa Kemal'in Bingazi'de fasulye ayıklama sahnesi de var, Cabub'da "çarşaf üzerinden dahi dişi görmeden" geçirdikleri 3 ayın öyküsü de... İskenderiye'den İstanbul'a "ne kadar züğürt döneceğine" ilişkin yakınmaları da... Ve dahi Latife Hanım'la evlenmelerinin ve boşanmalarının öyküsü, İnönü ile küslüklerinin içyüzü, sofrada kopan kimi kavgaların ilginç ayrıntıları, Atatürk'ün hastalığının perde arkası... Ayrıca kitapta bu hatırayı yansıtan ilginç fotoğraflar da var.
 </p>
 <p class="metin">
  Yaveri Atatürk'ü Anlatıyor
 </p>
 <p class="metin">
  Salih Bozok
 </p>
 <p class="metin">
  Doğan Kitap
 </p>
 <p class="metin">
  167 sayfa
 </p>
 <p class="metin">
  0 212 677 06 20
 </p>
 <p class="metin">
 </p>
 <p class="arabaslik">
  Yakup Kadri kitabı
 </p>
 <p class="metin">
  Niyazi Akı, araştırmasını, yazarlığa ilk adımını Fransız edebiyatının etkisinde atan Yakup Kadri'nin "Batı ile olan münasebetleri" üzerine kuruyor. Esere giden yolda başlangıç noktasını "insan" olarak alan bu titiz araştırma, yazılı belgelere ve Yakup Kadri ile yüzyüze yapılan görüşmelere dayanıyor: Yazarın dış dünya ile ilişkilerini, bu dünya karşısındaki tavrını ve düşüncelerini gün ışığına çıkarıyor. Bilindiği gibi ünlü yazarı kuşağının edebiyatçılarından ayıran önemli özelliklerden biri ise, yazmaya başladığı 1910'dan 1974 yılında ölümüne dek, Türkçe'nin geçirdiği bütün evreleri gerek dil gerekse üslup olarak eserlerinde yansıtması. Bu çalışma Yakup Kadri Karaosmanoğlu'nun "hayatiyetini toplumumuzun üç çeyrek asırlık macerasından" alan eserlerini insan—eser—fikir—üslup şablonunda inceliyor. Eserin ilk ve son baskısı 1960'ta yapılmış.
 </p>
 <p class="metin">
  Yakup Kadri Karaosmanoğlu
 </p>
 <p class="metin">
  Niyazi Akı
 </p>
 <p class="metin">
  İletişim Yayınları
 </p>
 <p class="metin">
  276 sayfa
 </p>
 <p class="metin">
  0 212 516 22 60
 </p>
 <p class="metin">
 </p>
 <p class="arabaslik">
  Yüzyıla adanmış bir kadın
 </p>
 <p class="metin">
  Her şey yenilenecekti. Daha özgür, eşit, kardeşçe ve ferah bir yüzyıla 'kadeh' kaldırılmıştı. "Eski dünyaya ölüm, yaşasın yeni dünya ve yeni insan!" Slogan buydu... Fakat yirminci yüzyıl daha ilk yarısını tamamlamadan insanlığa iki dünya savaşı, astarı yüzünden pahalı bir büyük devrim, atom bombaları, gaz odaları, kitlesel yıkım ve sefalet getirecekti. Soylu bir Rus ailesinin kızı Asya da 1899'un sonunda, işte böyle bir geleceğe doğar. Buz tutmuş bir ırmağın üzerinde, daha küçücük bir kızken yürüyüp ölümden döndüğünde, "Ey yüzyıl!" diye haykırır: "Senden daha uzun yaşayacağım." 92 yaşında hayata gözlerini yumarken, arkasında yitirilmiş bir aile, viran olmuş aşklar; savaşlarla, ihanetlerle, acılarla dolu koskoca bir ömür bırakır. Diktatörler, casuslar, Moskova, Paris. Kısacası, savaş lordlarının pençesinde hayatı parçalanan bir kadının öyküsü...
 </p>
 <p class="metin">
  Asya
 </p>
 <p class="metin">
  Michael Ignatieff
 </p>
 <p class="metin">
  Everest
 </p>
 <p class="metin">
  368 sayfa
 </p>
 <p class="metin">
  0 212 513 34 20
 </p>
 <p class="metin">
 </p>
 <p class="arabaslik">
  Hayatı ve kalbimizi geri istiyoruz
 </p>
 <p class="metin">
  Hayat bilgisi, en az önemsediğimiz fakat bize en çok lazım olan şey. İlkokulda "hayat bilgisi" dersi vardı. O dersten hayata dair neyi edindiğini hatırlayan varsa beri gelsin. Eğer hâlâ okutuluyorsa internetten düşmeyen bugünkü öğrencilere ne kadar komik geliyordur. Maalesef Türkiye'de hayatı öğrenme yaşı okul sürecinin bitmesiyle başlıyor. Okutulanlarla pratik çoğu zaman örtüşmüyor çünkü. Ve biz hayatı hep "ıskalıyoruz". Adem Özbay'ın böyle bir ıskalama devresi olup olmadığını bilemeyiz fakat "Hayatı ve kalbimizi geri istiyoruz" başlığını attığı kitabında hayata dair resimli notlar düşüyor. "Bu girift zamanın yetim çocukları bizler, göç edip giden turnaları geri çağırıyoruz. Çünkü, biz sert rüzgârlara değil narin yellere yol veren yiğit adamlarız..." diyor. Hayat bilgisi kitaplardan öğrenilmiyor ama...
 </p>
 <p class="metin">
  Resimli Hayat Bilgisi Kitabı
 </p>
 <p class="metin">
  Adem Özbay
 </p>
 <p class="metin">
  Sarmaşık Yayınları
 </p>
 <p class="metin">
  127 sayfa
 </p>
 <p class="metin">
  0 212 631 17 92
 </p>
 <p class="metin">
 </p>
 <p class="arabaslik">
  Kayıp Atlantis
 </p>
 <p class="metin">
  Fantastik roman meraklılarının, özellikle yok olan medeniyet varsayımları üzerine kafa yoranların ya da bu konularda eğlenceli şeyler okumayı sevenlerin ilgisine; "Atlantis'in Çöküşü III" tam size göre. Konusunu gizemli kaynaklardan alan Atlantis'in çöküşü; antik ve efsanevi bir kentin yok oluşunu ve bir uygarlığın yeniden doğuşunu anlatan epik bir fantezi.
 </p>
 <p class="metin">
  Atlantis'in Çöküşü 3, İthaki, 388s.,
 </p>
 <p class="metin">
  L.Zimmer Bradley, 0 216 330 93 08
 </p>
 <p class="metin">
 </p>
 <p class="arabaslik">
  What is globalizm
 </p>
 <p class="metin">
  Küreselleşme Korkusu, Osman Ulugay,
 </p>
 <p class="metin">
  Timaş, 131s., 0 212 513 84 15
 </p>
 <p class="metin">
  Kitap, 1999'dan 2001'e Seattle'dan Davos'a "küreselleşme korkusu"nun yaygınlaştığı dönemi anlatıyor. Korkulan şey küreselleşmenin zenginlerin lehine fakirlerin aleyhine gelişiyor olması. Osman Ulugay, küreselleşme tartışmalarının bugün geldiği noktayı ve küreselleşme kavramına farklı yaklaşımları ortaya koymakla kalmıyor, bu sürecin artılarını ve eksilerini "kendince" anlatıyor.
 </p>
 <p class="metin">
 </p>
 <p class="arabaslik">
  "İyi olmak" iyidir
 </p>
 <p class="metin">
  Toplumdan Bireye Mutluluk Resimleri,
 </p>
 <p class="metin">
  Ünsal Yetim Bağlam Yay., 348s.,
 </p>
 <p class="metin">
  0 212 513 59 68
 </p>
 <p class="metin">
  "İyi olmak", kendini iyi görmek pratik sonuçlar itibariyle iyi birşeydir. Ünsal Yetim kitabında bu iyi şeyi baz alarak mutluluk resimleri ve yaşam doyumu üzerine çalışıyor. Kendini anlama ve anlamlandırmanın olası pek çok olumlu sonucu içerdiğini, dolayısıyla bireyin bu tür bir anlama çabası içine girmesi gerektiğini söylüyor. Kitap oldukça akademik, özellikle konu üzerinde çalışanların dikkatine.
 </p>
 <p class="metin">
 </p>
 <p class="arabaslik">
  Gülen'i aydınlar anlatıyor
 </p>
 <p class="metin">
  Medya aynasında Fethullah Gülen, farklı bir söyleyişle medyanın Fethullah Gülen algısı. Medyada bulunan yazar çizer takımının Fetullah Gülen'le ilgili yazdıkları daha önceden "Kozadan Kelebeğe" başlığı altında toplanmıştı. Kozadan Kelebeğe—2'nin anlam ve önemi yazıların büyük çoğunluğunun 1999'daki kaset furyalarından sonra kaleme alınmış olması. İçerik; açılımlar / 96—97 yazıları, diyaloğun adımları / 98 yazıları, zor zamanda diyalog / 99 yazıları ve herşeye rağmen / 2001 yazıları olarak sıralanıyor. Kitap hafıza zaafiyeti için birebir. 99'a kadar Fethullah Gülen'den övgüyle sözeden kişilerin bir günde yüzde yüz fikir değiştirmelerinin bir açıklaması olmalı; zihinlerini başkalarının yaklaşımına göre kurgulayan, güç odaklarının dominant olduğu, yazarken 'Acaba bana ne derler?' korkusuyla birilerine yaranmayı bir görev addeden yazılar. Çok acımasız mı oldu; belki şöyle diyelim; hatırı sayılır köşelerde kalem oynatanların bir konuyu analiz ederken objektif bilgilerden hareketle sorgulayan bir üslup kullanmalarını beklersiniz değil mi? Hayır, ne överken ne de söverken hiç bir ilkesel kriterleri yok. Yalap şalap yazılar ve "Acaba büyük birader ne der?" retoriği. Yani icazet sorunu... Birilerini irtica ile suçlarken icazet sorunu yaşamak bize özgü bir durum olsa gerek. Tekrar kitaba dönecek olursak "temel hak ve özgürlükler" bakımından Fethullah Gülen'i savunan kalemler sayıları az fakat anti demokratik havaya rağmen nefesleri güçlü bir kısım liberal ve demokrat kalemden geliyor olması dikkat çekici. Taha Akyol, Cüneyt Ülsever, Fehmi Koru, Gülay Göktürk, Etyen Mahçupyan, Cengiz Çandar, Avni Özgürel, Ali Bayramoğlu, Tamer Korkmaz, Necdet Açan, Nuh Gönültaş... İyi ki Emin Çölaşan ve benzerleri Fethullah Gülen'e sahip çıkmıyor.
 </p>
 <p class="metin">
  Diyaloğa Adanmış Hayat, 351s.,
 </p>
 <p class="metin">
  Aydınların Kaleminden Fethullah Gülen,
 </p>
 <p class="metin">
  Gazeteci ve Yazarlar Vakfı Yay. ,  0 212 232 17 10
 </p>
 <p class="metin">
 </p>
 <p class="arabaslik">
  Aile şirketleri
 </p>
 <p class="metin">
  Kitap, en genel anlamıyla "ailenin geçimini sağlamak ve/veya mirasın dağılmasını önlemek amacıyla kurulan ve ailenin geçimini sağlayan kişi tarafından yönetilen şirketlerin" yani aile şirketlerinin kurumsallaşma problemine eğiliyor. Şirket büyüdükçe başgösteren yönetim sorunu "Profesyonel yönetici mi yoksa ailenin bir ferdi mi?" sorusunu gündeme getiriyor. Dr. Ebru Karpuzoğlu'na göre Türkiye'deki şirketlerin yüzde 90'ı aile şirketi ve kurumsallaşma problemi yüzdesi de oldukça yüksek. Kitap bir aile şirketinin kurumsallaşırken nelere dikkat etmesi gerektiğini ve bu sürecin nasıl olması gerektiğini anlatıyor.
 </p>
 <p class="metin">
  Aile Şirketlerinde Kurumsallaşma, Hayat Yay.ı, 220s.,
 </p>
 <p class="metin">
  Dr. Ebru Karpuzoğlu, 0 212 517 09 57
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020203033842/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/336/kitaplik/1.htm), [web.archive.org (arşiv bağlantısı)](http://web.archive.org/web/20020203033842/http://www.aksiyon.com.tr:80/2001/336/kitaplik/1.htm)
