# 8 Haziran'dan sonra kim ne bekliyor?

*Muhsin Öztürk 2015.06.01*

<div class="pNewsDetailMainContent ctx_content" itemprop="articleBody">
 <p>
  <strong>
   Ertuğrul Günay
   <br>
    Eski AK Parti Milletvekili
    <br>
     ESAS HAREKETLİLİK SEÇİMDEN SONRA
    </br>
   </br>
  </strong>
 </p>
 <p>
  <strong>
   -Sizce siyasette bir muhalefet boşluğu var mı?
  </strong>
  <br>
   <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568786.jpg "/>
   Meclis’te üç muhalif parti varken muhalefet boşluğundan söz edilebilir mi? Edilebilir. Çünkü rakamlar böyle bir boşluğun olduğunu işaret ediyor. Cumhurbaşkanlığı seçiminde seçmen sayısı 55 milyona çıktı. AK Parti 20 milyon civarında bir oyu konsolide etmiş. 35 milyon seçmen var dışarıda ama geri kalan üç muhalefet partisi 20 milyon oyu ancak toparlayabiliyor, üçü birlikte. 10 milyondan fazla sandığa gitmeyen, mevcut partileri beğenmeyen, ne iktidar ne muhalefet hiçbirine oy vermeyen bir seçmen kitlesi var. Türkiye’de seçmeni bütünüyle kucaklayamayan, beklentilere cevap veremeyen ciddi bir boşluk olduğunu ortaya çıkarıyor. Bu seçimlerde bir partiyi rahatlıkla parlamentoya sokabilecek sayıda seçmenin hiçbir partiye oy kullanmadığını göreceğiz.
  </br>
 </p>
 <p>
  <strong>
   -O zaman yeni bir oluşum beklenebilir mi yakın vadede?
  </strong>
  <br>
   Yeni partiler zaten kriz anlarında ortaya çıkar. 27 Mayıs’tan sonra Adalet Partisi, Demokrat Parti’nin kapatıldığı ortamda; 80’den sonra Anavatan Partisi, bütün partilerin kapatıldığı ortamda; 2002’de de AKP, hemen bütün partilerin çöktüğü bir ortamda ortaya çıktı. Olağan süreçte yeni bir partinin ortaya çıkma, yaşama, kitleselleşme şansı pek olmadı. Bir istisnası 71’de geleneksel bir parti iki seçim kazandı üst üste, 73 ve 77’de. O da Bülent Ecevit, kendi tarihî çizgisi ile ciddi bir hesaplaşmaya girdiği için. AKP böyle bir ortamda ortaya çıktı. Çeşitli eğilimleri içinde barındırdığı için 2010’lara kadar bir anlamda Özal’ın partisinin yeni versiyonu gibiydi. Hatta 2007’de, 27 Nisan e-bildirisinin bir muhtıra olduğunu zanneden sol çevrelerden, içlerinde benim de doğduğum bazı insanları da bünyelerine kattılar.
  </br>
 </p>
 <p>
  <strong>
   -Göründüler diyorsunuz…
  </strong>
  <br/>
  Bugünden bakınca bu kadar kötü bir değişiklik, ani bir kırılmayla olmaz. Bir gizli ajanda var mıymış gibi niyet okumasından hep kaçınırım; ama var mıydı diye sorulsa eskisi kadar cesaretle hayır diyemiyorum. Kendilerini iyi niyetle destekleyenleri de mahcup ettikleri için AK Parti yöneticilerine hakkımı helal etmiyorum. 2011’den sonra sanıyorum güç zehirlenmesi yaşandı. Üçüncü seçimde oyları da artırarak kazanınca Erdoğan kerameti kendinde bildi. Ekonomik iyileşmenin demokratik gelişmenin semeresi olduğunu görmezden geldiler. 2011’den sonra bütün bakanlıkların işlerini bir merkezde topladılar. Meğer bunlar kurulan havuz mekanizmasının ipuçlarıymış.
 </p>
 <p>
  2012 sonunda Uludere oldu. Uludere hem kibirdir hem halkı biraz küçümsemedir. Erdoğan, Gezi Parkı’ndaki direnişi, Amerika’daki 2013 Mayıs’ında o gergin görüşmeyi ve Ortadoğu coğrafyasındaki olayları üst üste koyduğu zaman sanki kendisini götürecek bir halk ayaklanması başlıyor gibi okudu. Sağduyulu düşünemeyecek noktaya gelmişti. O yüzden insanları meydanlarda topladı. Türkiye o andan itibaren krize girdi. Gezi, hükümetin kerhen sürdürmeye çalıştığı demokratikleşme görüntüsünün gerçek olmadığını ortaya çıkardı. Demokrat değil otokrat olduğu anlaşıldı, maske düştü.
 </p>
 <p>
  Yeni bir siyasi parti ihtiyacı oradan belli oluyor. Mevcut siyasi partiler, Roboski’nin, Gezi’nin, arkasından 17 Aralık’ın hesaplaşmasını yapamadı. Muhalefetin kitleleri hareketlendirmesi, hükümeti erken seçime zorlaması beklenirdi. Pat diye de yeni bir siyasi hareket olmuyor. Yeni bir siyasi hareketi AK Parti içinden kopan bir dolu insan sağlayabilirdi. Tarihte yeni hareketler, eskinin içinden itiraz edip kopanlarla büyük ölçüde çıktı. Ancak biz 10 kişi kaldık.
 </p>
 <p>
  <strong>
   -Ne oldu da durdu peki?
  </strong>
  <br/>
  Muhalefet kopup gitmeyi cesaretlendirmedi. İkincisi, AK Parti içinde itirazın merkezi sayılabilecek olan en yukarıdaki kurucu isimlerden bazıları fren yaptılar. Bundan Gül’ü kastetmiyorum ama birçok insan Sayın Gül’ün tavrına, itirazlarına baktı. Gül’ün itirazları olduğunu bilmekle birlikte zamanlamayı ona bıraktılar. Gül de beklenen bu zamanlamayı yapmadı. İçeriden sesini yükselterek yapabilirdi. Veya kopmayı teşvik edip yapabilirdi. Yapmadı. Ve ciddi biçimde üzüntüyle söylüyorum, istiskal edilmesine rağmen, hâlâ da yapmıyor. Bu bir tarzdır. Ama Gül ve onun demindeki bazı insanların gidişten rahatsız olduklarını çok yakından biliyorum.
 </p>
 <p>
  <strong>
   -Bülent Arınç, yer yer ifade etti…
  </strong>
  <br/>
  Gezi ile, Roboski ile ilgili, hele 17 Aralık’la ilgili ciddi vicdani, ahlaki rahatsızlık duyduklarını biliyorum. AK Parti içindekileri söylüyorum.
 </p>
 <p>
  <strong>
   -Muhalefet neler yapabilirdi size göre?
  </strong>
  <br/>
  Mesela büyük mitingler yapabilirdi. Brezilya’da 1 milyon kişi sokağa çıktı. Muhalefet, dünyanın kameralarının 3-5 gün Meclis’te toplanmasını sağlayacak direniş sergilemedi. Meclis’in etrafına, İtalya’da geçmişte Beyaz Eller Operasyonu’nda olduğu gibi 50-100 bin kişiyi toplayıp en küçük bir protesto eylemi yapmadılar. Gezi’de çocukların 25 ağaç için gösterdiği direnişi muhalefetin üç partisi ne yazık ki göstermedi! Muhalefetin bir kısmı ‘iktidarın içindeki iki kanat birbirini yiyor, bırakalım yesin’ diye seyretti. ‘İktidardaki sosyal demokrata yakın olanlar ayrıldı, Cemaate yakın olanlar da ayrılıyor. Ötekiler de ayrılsın, kopsun.’ Bunu bekledi. Ama Türkiye’nin önemli bir sorunla karşı karşıya olduğunu, beytülmalin talan edildiğini, Türkiye’nin kaynaklarının kurutulduğunu, bir aşırı zenginleşme sevdası içinde ülkenin bir sarmala doğru sürüklendiğini yeteri kadar anlatmadılar topluma. Yani 10 milyon oy almış ana muhalefet partisi bütün teşkilatlarını toplayıp bir milyonluk miting yapamaz mıydı Ankara’da? Bu yapılsaydı iktidar partisinden çözülme devam ederdi. Görmezden geldiler. Tarih, bu kadar büyük bir yolsuzluktan sonra bir hükümetin neredeyse yerinde kalmasına sebep olan bu muhalefeti yazacak. Onun için içeriden fren ve dışarıdan muhalefetin bu tutukluluğu nedeniyle durdu çözülme. Ondan sonraki seçimlerde artan seçmen sayısına rağmen iktidar partisi 2 milyon oy kaybetti. Önemli bir düşüş. Yine seçime gidiyoruz. Bütün o memnuniyetsiz kitleyi arkasına takabilecek bir ışık, seçimden sonra olacak.
 </p>
 <p>
  <strong>
   -Olacak!
  </strong>
  <br/>
  Olacak. O seçimden sonra olacak!
 </p>
 <p>
  <strong>
   -Geç kalınmadı mı?
  </strong>
  <br/>
  Önümüz çok inişli çıkışlı. Türkiye erken seçime gider mi gitmez mi? Bizim hayatlarımız için üç-dört yıl çok. Ama milletlerin hayatı, demokrasi mücadelesi için o birkaç yıl hiç de önemli değil. Yani 80’de darbe oldu, 83’te yeni bir seçim oldu.
 </p>
 <p>
  17 Aralık’tan bu yana hukukun rafa kalktığı, İttihat Terakki’nin neredeyse hortladığı bir sivil darbe yaşıyoruz. Bugün hâlâ bütün bu yaşadıklarımıza rağmen bir kesim insan kenarda duruyor ve bakıyorsa bu yeni bir arayış demektir. Türkiye’nin ekonomisini, demokrasisini, adaletini yeni baştan yükseltecek, toplumun değerlerine sahip, onu alıp ileriye götürecek, kişiselleştirmeyip kurumsallaştıracak ye-ni bir siyasi hareket mutlaka çıkacak.
 </p>
 <p>
  <strong>
   -Bu beklentilerin bir temeli de var…
  </strong>
  <br/>
  Tabii, biraz önce söylediklerim Meclis’le ilgili. Bir iktidar ilk defa bu kadar toplumun üzerine çöreklenmiş ve toplumun nefes kanallarını tıkamış vaziyette. 80 sonrasını da biliyorum. Rejimin istemediği partilerin kurulması için İstanbul’dan bir dolu işadamı gelip Ankara kulislerinde dolaşıyordu. Bugün bir tek işadamı iktidar karşısında, bir tek merkezde gözükemiyor. İlk defa iktidar bu kadar vergiyi, vergi müfettişini, mali yaptırımları kullanıyor. Devlet bizde birçok şeye egemen. Devlet ilk defa basına bu kadar tasallut etti. Türkiye ilk defa devletin, siyasi hareketlere karşı bu kadar ağır yaptırımlar uyguladığı bir dönemden geçiyor. Darbe geldiği zaman muarızlarına, siyasetin önde gelenlerine nasıl acımasız davrandıysa şimdi de aynı şekilde bir sivil darbe bütün karşıtlarına aynı acımasızlıkla davranıyor.
 </p>
 <p>
  <strong>
   -Bir darbenin gerekleri mi yapılıyor aslında?
  </strong>
  <br/>
  <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568787.jpg "/>
  Bayağı bayağı o yapılıyor. Ama bu kalıcı olamaz. Şimdi allayıp pulladığınız gazetelerden daha fazla insan her gün birbirine şuradan iki satırlık mesajı ulaştırabiliyor. Kontrol edemeyeceğiniz bir dünya var. Bir siyaset adamı için en yüksek ve en son noktadır, bütün makamdan sıyrıldıktan sonra sokakta tek başına yürüyebilmek; evine özgürce gidip gelebilmek ve kimsenin bedduasına maruz kalmamak. Maalesef dünyamızı öyle bir kararttılar ki kendilerini ondan yoksun bıraktılar. Allah kurtarsın! İktidardaki herkesi katarak söylemiyorum tabii.
 </p>
 <p>
  <strong>
   -Öyle yorumlar da yapılıyor, kaybetse de bırakmayacaklarına dair...
  </strong>
  <br/>
  Böyle bir imkânları yok. Ne yapacak yani?
 </p>
 <p>
  Yani Anadolu halkı, milletimiz, kaç imparatorluğu idare etmiş. Kendisine böyle dokundurmadan savmasını bilmiş. 27 Mayıs oldu, herkes sustu. Ama sandığa gittikleri anda hesabını gördüler. 80’i çok iyi hatırlıyorum. Milliyetçi Demokrasi Partisi’nden (MDP) aday olmak için insanlar sıradaydı. MDP’de yer bulamayanlar ANAP’tan aday oldu. Onlar iktidar oldular, MDP üçüncü parti oldu. Halk ustalıkla arkasından dolaşıp tasfiye etti bir anlamda darbeyi. Halkın derin bir sağduyusu var. Burada halk iktidara da bakıyor, muhalefete de. Bütün mesele güven duygusunda. Yıllardan beri muhalefetteki arkadaşlara, ‘korku anlatıyorsunuz topluma sürekli’ diyorum. Halk umuda oy veriyor.
 </p>
 <p>
  <strong>
   -AKP’ye karşı başını çıkarmaya çalışan herkes ya iktidar partisine dâhil oldu ya da ortaya çıkamadı. Neden?
  </strong>
  <br/>
  Erdoğan, birçok bakımdan belki müktesebatı yeterli değil. Özellikle cumhurbaşkanlığı için o gömleğin çok bol geldiği gözüktü. Üzüntüyle söylüyorum. Yaptığı konuşmalara bakıyorsunuz hukuk, kuvvetler ayrılığı, devlet yönetimi bilgisi hatta genel kültür konusunda da ciddi eksiklikleri gözüküyor. Ama bir siyasi zekâsı var. O da tahsille edinilen bir şey değil ve bu, siyasette iş görüyor. Kim tehlikedir, kimin alıcısı var, onu nasıl ekarte eder? Yanında mı tutar, karşısında mı? Bunların hepsini hesaplıyor. Geceleri uyumadığını düşünüyorum.
 </p>
 <p>
  <strong>
   -Siz 27 Nisan e-bildirisinden sonra muhalefet tarafından AKP tarafına dâhil oldunuz…
  </strong>
  <br/>
  Sosyal demokratik kulvarda halkın değer yargılarını önemseyen bir dil kullanan ender insanlardan biriyim. Bunun merkez sağda karşılığı olduğunu biliyorum. Bunu çok insan yüzüme de söyledi. Tayyip Bey de bir gün bana (Deniz) Baykal’la yarıştığım kurultayda benim kazanmamı istemediklerini söyledi. 28 Şubat’ta Kanal7’deki konuşmaları iştiyakla dinlenen insandım. Ben tahmin ederdim ki bu kanallar beni destekleyecek. Herkesin konuşmasını veren Kanal7 sıra bana gelince yayını kesti, maça geçti. Bütün çevrem itiraz etti. Bunu Kanal7 nasıl yapar diye? Bunun arkasında bir siyasi zekâ varmış!
 </p>
 <p>
  <strong>
   -Muhalefet liderlerinin yaptıkları ile kendi işine yarayıp yaramadığına da bakıyordur o zaman…
  </strong>
  <br/>
  Onu düşünüyorum. Olabilir tabii. Şimdi tabii komplo gibi bakmıyorum ama bizim 2007’de yapmaya çalıştığımız hareketin o zaman takvimi gelmemişti. Hem 2007’de yıpranmamış bir AK Parti vardı. 27 Nisan olunca biz o hareketi askıya aldık. Ondan sonra bizim Erdoğan’la ilişkimiz başladı. Ve benimle beraber 6-7 kişinin de ismini verdim. Onların bir kısmı içeride duruyor, bir kısmı istifa etti. Yüce Divan oylamasında ne oy verdiklerini bilmiyorum ama orada susmuşlar ve oturuyorlar. Bizim partileşme konjonktürümüz uygun değildi ama HAS Parti konjonktürü daha uygundu. AK Parti’nin daha bir zengin partisi hâline dönüşmeye başladığı bir konjonktürdü. Onu da 2011’den sonra yuttu…
 </p>
 <p>
  <strong>
   -Son birkaç yıllık dönemi ele alırsak, halkta karşılığı olabilecek bir hareket, ekip çıksaydı onlar neyle karşılaşırlardı?
  </strong>
  <br/>
  Türlü saldırı, komplo ile karşı karşıya kalabilirlerdi herhâlde ama bu demokrasi tarihimizde görülmedik bir şey değil. Mesela 1946-50 arasında CHP, DP’yi komünistlikle suçlamış. 1954-55’ten sonra da bu sefer DP, CHP’yi komünistlikle suçlamış. Türkiye’de acımasız suçlamalar, paralel yapı, İsrail ajanı şu bu… bunlar hep yapılagelmiş. Siyaset acımasız yapılıyor ülkemizde. Ama yeni bir siyasi hareket bu riske göğüs gerecek tabii.
 </p>
 <p>
  <strong>
   Eyüp Aşık
   <br/>
   Eski Bakan - Merkez Sağ siyasetçi
   <br/>
   CEMAAT SİYASET KANALLARINI AÇMANIN CEZASINI ÇEKİYOR!
  </strong>
 </p>
 <p>
  <strong>
   <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568788.jpg "/>
   -Merkez sağ nerede şimdi?
  </strong>
  <br/>
  Atatürk zamanında da o kitle kendini ayrı hissetmiş. Buna ister merkez sağ ister sağ deyin ama o kitle bir dönem DP, bir dönem AP, ANAP olmuş. Bugün AK Parti’de kendini evinde hisseden insanlar, 50’li yıllarda Menderes’in, sonra Demirel’in, 80’li yıllarda Özal’ın, 2000 yılında ise Erdoğan’ın yanında...
 </p>
 <p>
  <strong>
   -2015’te yine rahat hissediyor mu?
  </strong>
  <br/>
  7-8 sene evvel, hiç Cemaat-AK Parti tartışması yokken “Eninde sonunda devletle cemaatler kavga eder. Yani her zaman devletle cemaatin kavgası vardır. Ve bu kavgada Erdoğan devletin yanında kalır.” diyordum. Çünkü devletin çizdiği sınırları cemaatler zorlar. Cemaatten kastım Gülen Cemaati değil. Bütün cemaatler. Bütün cemaatler devamlı devletin çizdiği sınırları zorlamıştır. Doğal olan budur. Ve cemaatleri, halkı da bildik bir partinin yanında, işte merkez sağda falan yığan sebep budur. Burada devlet kendini korumaya alır. Cemaatler de koruma sınırlarını devamlı zorlar. Sadece cemaatler değil, STK’lar da yapar aynı şeyi. Bazen sendikalar... Devletin başında kim var, başbakan, cumhurbaşkanı. Onlar da otomatikman devletin yanında kalır. Demirel belki 30 sene muhalefete, çeşitli yerlere irtica hesabı vermiştir. Sahipleniyor, koruyor, himaye ediyor değil mi? Gün geldi ki Demirel devletin başına geçti. Tukaka edildi.  Evvelce verdiği tavizleri veremedi veya açtığı kapıları açamadı. Hatta açık kapıları kapadı. O zaman “Vay, biz bunu tanımamışız.” Yo, tanımışsın, o zaman öyle idi. Siz de belki şimdi diyorsunuz ki biz bu AK Parti’yi tanımamışız. Ama sizin farkında olmadığınız konu, AK Parti o zaman milletti, şimdi devlet.
 </p>
 <p>
  <strong>
   -Devletçileşen sivil siyaset nefret halkası da oluşturmuyor mu?
  </strong>
  <br/>
  Bu gerginlik hiç normal değil! Özal ekolünden gelen bir siyasetçiyim. ANAP 4 eğilimi bünyesinde birleştirdiği için gerginlik olmazdı. Artı, Demirel de Özal da daha çok şaka yapabilen, gerginliği çok sevmeyen liderlerdi. Kabul etmek lazım, ANAP’ın kuruluşunda kendinden önceki dönemin gerginliğini ortadan kaldırma, AK Parti’ninkinde geçmişte yapılan haksızlıklara karşı biraz hesaplaşma vardı. Neticede o gerginlik giderek birbirini anlamayacak noktalara geliyor. Benim gibi iki taraftan ilişkileri olan, iki tarafın birbirini niye anlamadığını görüyor. Anlamaması için çok bir sebep olmadığını da görüyor. Ama bu hesaplaşma siyasi nema getirince onun üzerine gerginlik artmış oldu. Siyasi nema ile gerginlik arasında paralellik var. Bir AK Parti yöneticisine sorduğum zaman ‘o gerginlik yukarıda var ama aşağıda yok’,  ikincisi, ‘o gerginliğin sebebi zaten biz değiliz, muhalefettir’ diyorlar. Bana göre yukarıda ne olursa aşağıda aynısı olur. Bir de iktidar gerginliğin sebebi olmayabilir; kendini gerginliğin sebebi görmeyebilir. Ama gerginliğin azaltılmasının sorumluluğu büyük ölçüde iktidara aittir. İktidar gerginlik işime geliyor derse sonunda zararı herkese olur. Erdoğan veya AK Parti yönetiminde eleştireceğim en önemli husus budur. O kitle dağılmasın isteniyor.
 </p>
 <p>
  <strong>
   -Numan Kurtulmuş o kadar söz söyledikten sonra nasıl katıldı partiye?
  </strong>
  <br/>
  Belki siyasetin gereğidir ama  çok kolay beklenen bir şey değil. Ben böyle bir öngörüde bulunmazdım. Erdoğan gibi sert siyaset yapan birisinin muhaliflerle el sıkışıyor olması ilginçtir! Çok mantıki izah edilemiyor.
 </p>
 <p>
  2007’deki birleşme hadisesinin içindeydim. Hem Mehmet Ağar hem Erkan Mumcu ile samimiyetim vardı. Aklım almıyor. Hiçbir menfaat, tehdit, korku Mehmet Ağar’a veya Erkan Mumcu’ya o gün kaybettiğini karşılayacak bir şey sağlayamaz. Ağar belki de oradan geçse başbakan, cumhurbaşkanı, her şey olurdu. 367 dolayısıyla ANAP ve DYP’lilerin Meclis’e girip girmeme konusu vardı. Fakat bir anda bütün Türkiye’de ‘Meclis’e girmeleri lazım’ şeklinde bir alev aldı. ‘Millet bunları bir daha affetmez. Biz bunları millete daha izah edemeyiz’ denmeye başlandı. Ben o zaman bunun sebebi Cemaat dedim.
 </p>
 <p>
  Yanlış bir şey yaptı manasında demiyorum ama Cemaat o 367 meselesinde Türkiye genelinde çok muazzam bir kamuoyu oluşturdu.
 </p>
 <p>
  <strong>
   -Orada askerin müdahalesinin yanında duruyor gibi gözükmek hiçbir siyasete kredi kazandırmazdı değil mi?
  </strong>
  <br/>
  <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568789.jpg "/>
  Ama dönüş 4-5 gün içinde oldu ve kamuoyu oluşturarak oldu. Çünkü bir hafta evvel fikrini bildiğim insanlar fikir değiştirdi. Sorduğum zaman da ‘herkes öyle diyor’ dediler. O ‘herkes öyle diyor’ şeyinden ben de kendi kendime Cemaat burada kamuoyu oluşturdu dedim. 367 olayında siyaseten fikrim, girilmemesi yönündeydi. Çünkü sen bir siyasi partisin. Seçimler yenilenecek sen de iktidar olacaksın falan. O bir hafta içerisinde o büyük dönüşü fark ettim ve ben de anlattım. Arkadaşlar biz böyle konuşuyorduk ama yaptığımız yanlış. Kamuoyu burada alev almış, Meclis’e girilmesi, askerî müdahalenin aşılması, Gül’ün seçilmesi gerekir. Fakat orada girilmemesinin faturasını iki parti de ödedi.
 </p>
 <p>
  <strong>
   -367 meselesinde elbette demokratik bir tutum sergilenmeliydi.
  </strong>
  <br/>
  Ben yanlış yaptılar demedim…
 </p>
 <p>
  <strong>
   -O zaman burada siyasi kanadın önünü açmada eğer Cemaat’in katkısı olduysa…
  </strong>
  <br/>
  Onun cezasını çekiyor!
 </p>
 <p>
  <strong>
   -Yani muhalefetin eksiltilmesine dönersek tekrar, bir proje miydi bu? Zira Haşim Kılıç’ın, TOBB Başkanı Rifat Hisarcıklıoğlu’nun adları da geldi gündeme. Ama deniyor ki başlarına geleceklerden dolayı çekinenler oldu falan…
  </strong>
  <br/>
  Hisarcıklıoğlu’nun önüne 8-10 sene evvel öyle daha büyük bir şey geliyordu. Zaman zaman o da bu işlere biraz çanak tutuyordu, konuşmaları ile vs... Ama merkez sağın çıkış olayı yok şu anda. Merkez sağdaki kitle yerinden tedirgin değil sanki yani. Paniklememiş.
 </p>
 <p>
  <strong>
   -İktidar evdeki memnuniyetsizliği hissettiği için dışarıdaki en ufak cazip bir şey karşısında çok dikkat kesiliyor sanki… Abdullah Gül’ün adı geçti bir ara…
  </strong>
  <br/>
  Tekeli bırakmıyor diyorsunuz. Tabii bu siyasi metotlardan  biri ama şöyle söyleyeyim. Tayyip Erdoğan kendine muhalif olacak partiyi susturuyor, adamı ayartıyor, gazeteyi yok ediyor! Belki bunlar doğru olsa bile iş o evden kaçmaya geldi mi dışarıda yer var imiş yok imiş gider kendine yer yapar o kitle. Gül’e gelince, kendini haklı olarak AK Parti’nin hissedarı hissediyor. Bırakıp gittiği zaman veraset haklarından vazgeçmiş olur.
 </p>
 <p>
  <strong>
   -Siz alternatif oluşturabilecek, rahatlama sağlayacak yolları kapatırsanız bu sorun teşkil etmez mi?
  </strong>
  <br/>
  Şu an diyorsunuz ki muhalif birinin konuşması, yazması, bilmem nesi imkânsız. İyi de bir koalisyon çıkarsa o imkânsızlıklar hep ortadan kalkar. Yani ihtimaller çok. 7 Haziran’da koalisyon bir mucize midir? Değildir. AK Parti yüzde 40’ın altına düşerse koalisyona gidebilir. Toplum için de iyi olur. Biraz birbiri ile yeniden kaynaşır.
 </p>
 <p>
  <strong>
   Mustafa Destici
   <br/>
   BBP Genel Başkanı
   <br/>
   AK PARTİ’Yİ DEVİRMEK İÇİN İTTİFAK ÖNERENLER SONRA AK PARTİ’DEN MİLLETVEKİLİ OLDU
  </strong>
 </p>
 <p>
  <strong>
   <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568790.jpg "/>
   -Sizce Türkiye’nin temel sorun nedir?
  </strong>
  <br/>
  Türkiye’nin sivil, demokratik bir anayasaya ve yasalara sahip olamamasıdır. Parlamenter sistemle yönetilmemize rağmen anayasa, seçim ve siyasi parti yasaları nedeniyle kuvvetler ayrılığı prensibi tam işlemiyor. Yasama ve yargı bir türlü bağımsızlaştırılamadı. Milletvekilleri liderlerin iki dudağı arasından seçiliyor. Yüzde 10 gibi dünyanın hiçbir yerinde olmayan bir baraj var, hazine yardımı sadece 3 partiye veriliyor… Milletvekili, lidere uymazsa tasfiye edilir. Yürütmenin yasamadan çıkaracağı yasalarla yargının eli kolu bağlanır. Ki, bu dönem atamalar tamamen siyasallaştığı, yargı mensupları da bir kişinin iki dudağı arasında belirlendiği için onlar da denileni yapmazlarsa o makamlarda kalamayacaklar. Bu, Anayasa Mahkemesi’ne kadar sirayet etmiş durumda. Bu sorun çözülmeden Türkiye’de demokratikleşmeyi ya da her şeyin yerli yerine oturmasını beklemek iyimserlik olur. Daha önce de böyleydi ama bazı teamüller vardı, tahammül edebilmek vardı. Karşıdaki siyasi partilerin varlığını kabul etmek vardı. Bu dönem mevcut yasalardaki antidemokratik uygulamalar sonuna kadar kullanılarak bütün kurumlara, STK’lara hâkim olma yoluna gidildi. Yasalar darbeciler tarafından tam da bunun için çıkarılmış. Darbeciler bir dönem kalıp giderlerdi, şimdikiler öyle değil!
 </p>
 <p>
  <strong>
   -Siz bunu nasıl hissediyorsunuz?
  </strong>
  <br/>
  TRT ve AA… TRT’nin bir sürü kanalı var. Partimle ilgili bir görüş yayımlayacaksa ya beni ya da partideki arkadaşlarımı çağırması lazım. Ama bunu yapmıyor, daha önce partide görev yapmış, ayrılmış ama iktidarın hoşuna gidecek konuşma yapmaya hazır olanları çağırıyor. Onlar partim adına konuşuyor, bize zarar versin diye. Zaten kendisine yakın medyada yer vermiyor. Özgür bir medya yok. 10 gazete, 10 TV; patronu ayrı, genel yayın yönetmeni ayrı, şuyu buyu ayrı ama manşetleri, köşe yazıları aynı. Andıç davası olmuştu 28 Şubat’ta, ama şimdi onlara rahmet okutturacak düzeyde şeyler var. O zamanki hem sayı olarak az, hem daha seviyeliydi.
 </p>
 <p>
  <strong>
   -İktidarın size yönelik tavrı ne zaman değişti?
  </strong>
  <br/>
  Çözüm süreci ile birlikte başladı. Şu anda da bizim çizgimize geldiler. “Sayın Cumhurbaşkanı samimiyse tebrik ederiz.” dedim. Bize karşı tavır 17 Aralık’tan sonra artarak devam etti. Bir yolsuzluk var, bu gözüküyor. Ki, biz bunu savcılar ortaya çıkarmadan önce, 2007’den beri söylüyoruz; Muhsin Başkan’ın sözleri var. Bu bir fırsattır, açın önünü; kim bulaşmışsa mahkemeler bunun cezasını versin. Öbür taraftan yasa dışı dinleme, casusluk varsa onlar da görsün cezasını. Ama bunu bir öç almaya, kamplaşmaya dönüştürmeyin.
 </p>
 <p>
  <strong>
   -Her partiye ve gruba yönelik iktidar tarafında bir ‘bölme’ girişiminden söz ediliyor. Size nasıl oldu, ya da oldu mu?
  </strong>
  <br/>
  <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568791.jpg "/>
  İktidarın, devletin bütün kurumlarını kullanarak muhalefeti dizayn etme, kontrol etme, baskı altında tutma gibi bir arzusu olduğunun, buna yönelik de adımlar attığının önemli göstergeleri var. Geçmişte Saadet Partisi’nde yaşananlar...
 </p>
 <p>
  <strong>
   -İktidar mı yaptı onu?
  </strong>
  <br/>
  Sonucuna bakılırsa ve böyle denilirse çok tuhaf olmaz. Ya da DP’de yaşananlar. 2007 seçimlerindeki DYP ile Anavatan’ın DP adı altında birleşmeye çalışması ve sonunda birleşmelerine rağmen o birleşmenin sağlıklı bir şekilde yürümemesi, seçim işbirliğinin olmaması... Rahat yüzde 15 alıyorlardı.
 </p>
 <p>
  <strong>
   -Kim engelledi onu?
  </strong>
 </p>
 <p>
  Sonuç kime yaramış diye bakıldı diye fikir yürütenlere ‘boş konuşuyorsun’ diyemiyorsun, elde bir delil olmasa da.
 </p>
 <p>
  <strong>
   -Numan Kurtulmuş, Süleyman Soylu dışarıda hiçbir kimse kalmasın denilerek içeri alınmışa benziyor. Size de cazip teklifler gelmiş olmalı.
  </strong>
  <br/>
  İki defa bu teklif bana yapıldı. Hem şahsımla hem de partimle ilgili. ‘Mümkünse parti olarak’ dendi. Numan Beylerden hemen sonra. Benim cevabım, “İyi niyetli bir teklif olarak biz bunu değerlendirip teşekkür ediyoruz.  BBP salt bir siyasi parti değil, biz bir siyasi hareketiz. Biz bunu yürütmekle yükümlüyüz.” oldu. Biz dahil olmadık.
 </p>
 <p>
  <strong>
   -Muhsin Bey’e yapıldı mı?
  </strong>
  <br/>
  Ben duymadım. 2007 yılında önce seçim işbirliği teklifi yapıldı. Fakat daha sonra cumhurbaşkanlığı krizi, 367 krizi patlayınca AK Parti’nin oylarında müthiş bir yükselme oldu. Dolayısıyla işbirliği teklifini kendileri yapmış olmalarına rağmen sonra ihtiyaç hissetmediler. Muhsin Başkan seçime bağımsız girmek zorunda kaldı, çok az farkla seçildi.
 </p>
 <p>
  <strong>
   -AK Parti’nin muhalefetle ilgili planları oylarının artıp artmamasına göre her dönem gündemde demek ki?
  </strong>
  <br/>
  Referandumda işbirliği sağlandı, yüzde 58’lik blok oluştu. Biz orada ‘eksik ama evet’ dedik. Sahaya inen ikinci partiyiz. Referandumun BBP yüzü bendim. Ama ne oldu? Referandum bitti, ertesi gün ‘58 bizim’ demeye başladılar. Ve biz bekledik ki bu bloku 2011’e taşıyacaklar. Yeni demokratik anayasa beklentisi vardı. Ama bunu yapmadı. Ben orada iktidarın ‘yeni sivil anayasa’ gibi bir derdi olmadığını anladım. Bunu da yüzlerine söyledim. ‘Çok ağır konuşuyorsunuz’ dediler. Söylenenler farklı, yapılanlar farklı. İktidarın yeni bir anayasa özlemi var ama bu sivil ve demokratik bir anayasa değil. İktidarlarını güçlendirecek ve koruyacak, imtiyazlı bir anayasa talebi bu.
 </p>
 <p>
  <strong>
   -2007’de sizde neler oldu?
  </strong>
  <br/>
  2007 seçimlerinden önce partiye çok büyük katılım olmuştu. Bize DP çatısı altında ittifak beklentisiyle gelmişlerdi, olmayınca ayrıldılar. Üst düzey bakanlar, başbakanlık müsteşarları... Oradaki beklenti AK Parti’yi iktidardan düşürme üzerine bir beklentiydi. BBP, Saadet ya da Doğru Yol ile ittifak yapacak 5. parti.  Meclis’e girecek tek başına, iktidar partisi çökecek… Yaşar Yazıcıoğlu, Enis Öksüz, Abdulhaluk Çay, Aytuğ İzat, Ramazan Mirzaoğluları, Hasan Kundakçı (kongreden sonra ayrıldı), Namık Kemal Zeybek…
 </p>
 <p>
  <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568792.jpg "/>
 </p>
 <p>
  <strong>
   -Mehmet Ağar-Erkan Mumcu ittifakında sizin de adınız geçti mi?
  </strong>
  <br/>
  Tabii, o dönem ittifak görüşmelerinde ben de bulundum.
 </p>
 <p>
  <strong>
   -Ne oldu da olmadı?
  </strong>
  <br/>
  Onların ikisi arasındakini bilmiyoruz. O zaman çok ittifak görüşmeleri vardı.
 </p>
 <p>
  <strong>
   -Siz hangi aşamada geri çekildiniz?
  </strong>
  <br/>
  Onlar anlaşamayınca iş tamamen bitti zaten.
 </p>
 <p>
  <strong>
   -Birleşmelerin engellenmesinde AK Parti rolü var mıydı?
  </strong>
  <br/>
  Ben Ağar’la ya da Mumcu’yla görüşmedim, daha sonra onların yakınlarındakilerle yaptığımız görüşmelerde herkesin kendi genel başkanını suçladığını gördüm. Bence askerler o birleşmeyi o dönemde istediler. Eğer o birleşme sağlıklı bir şekilde olsaydı bizi de yanlarına almak isteyeceklerdi. Enteresandır, orada BBP ittifak yapmadı diye Muhsin Başkan’a kızıp partiyi terk edenler şu anda AK Parti’de milletvekili. Hâlbuki o ittifak AK Parti’ye karşı istenen bir ittifaktı. Muhsin Başkan’la birlikte biz direnç koyduk, böyle bir projenin içinde olmayız, diye.
 </p>
 <p>
  <strong>
   -Peki yakınlarda ‘MİT partimizle oynamasın’ sözünü neye binaen söylediniz?
  </strong>
  <br/>
  Millî İstihbarat Teşkilatı devletimizin gözbebeği kurumlarından biri. Kuruluş amacına uygun hareket etmeli; buna da en çok Türkiye’yi yönetenler dikkat etmeli. MİT müsteşarımız iktidar partisinden aday adayı oldu. Cumhurbaşkanının kabul etmemesi üzerine çekilip tekrar MİT’in başına döndü. Şimdi resmen ‘taraf’ oldu. Hassasiyeti göstermedikleri gibi devletin bütün kurumlarını hoyratça kullanma yoluna gittiler. Yaşadığımız şeyler var.
 </p>
 <p>
  <strong>
   -Neler var?
  </strong>
  <br/>
  İstihbarat örgütlerinin her siyasi, sivil grup ve cemaat içerisinde adamları olduğunu biliyor muyuz? Yeri ve zamanı gelince o elemanlarını harekete geçiriyor. Tarikatların içinden de çıkıyor. En homojen görülen tarikat ikiye bölünüyor. Cemaatin içinden, en tepe noktasında dediğin insanlar birden farklı konuşmaya başlıyorlar. İstihbaratın adamları her yerde var. Yeri ve zamanı gelince kullanıyorlar. Demokratik toplumlarda bu olmaz. İstihbarat elemanının sivil toplum örgütünde, siyasi partide ne işi var kardeşim! Terör örgütünün içinde olmasını anlarım. Türkiye henüz eski alışkanlıklarını terk edebilmiş bir ülke değil.
 </p>
 <p>
  <strong>
   -Genel çerçeve bu, evet. Peki, bugünlerde ne oldu özel olarak?
  </strong>
  <br/>
  İstihbarat eliyle toplanan bilgiler birlikte çalıştıkları medya eliyle kullanılıyor. Sizi kamuoyu önünde itibarsızlaştırma, imajınızı zedeleme üzerine yaptıkları çalışma var. Kara propaganda. Birtakım medya kuruluşları ile istihbarat örgütlerinin birlikte çalıştıklarını düşünüyorum. Sosyal medyada bu açık. Basın içinde de elemanları var.
 </p>
 <p>
  <strong>
   -“İktidar dışında iseniz makbul değilsiniz!” Bu iklim size de yansıyor mu?
  </strong>
  <br/>
  Bürokrat, işçi, esnaf, işadamı arkadaşlarımız var. Aday olanlara zorluk çıkarılacağı düşüncesi var. Eskiden böyle bir endişe yoktu. Her bürokrat rahat bir şekilde istifa eder, istediği siyasi partide aday olur, daha sonra hangi görevdeyse geri dönerdi. ‘Yarın milletvekili seçilemezsem geri dönebilir miyim, iktidarın baskısıyla karşılaşabilir miyim?’ diye bir şeyi aklına getirmezdi. Bugün herkesin aklında bu var. Her siyasi parti için geçerli bu. Aday adayı listelerine bakın. Bir iktidar partisine bürokrasiden kaç kişi müracaat etmiş bir de muhalefete bakın. Bir de 2002’deki müracaatlara, 99’a bakın.
 </p>
 <p>
  <strong>
   -Muhsin Bey’in ölümü ile ilgili nasıl bir tavır görüyorsunuz peki?
  </strong>
  <br/>
  Siz 6 sene bir olayı aydınlatmazsanız herkes her yorumu ekler. Somut şüpheler var, aydınlatmayacaksınız, üzerini örtmeye çalışacaksınız, sorumluların üstüne gitmeyeceksiniz sonra tezvirat üreteceksiniz. Kaza bile olsa, hata kusur çok açık. Ve bunların müsebbipleri belli. Devlet bürokrasi, sivil havacılık, Ulaştırma ile İçişleri bakanlıkları, Hava Kuvvetleri, Jandarma… Kusurla bile suçlanmamak, sorularla gündeme gelmemek istiyorlar. Dosya hiçbir yönüyle kapatılmış değil. Ana soruşturma konusu devam ediyor.
 </p>
 <p>
  <strong>
   Mustafa Yılmaz
   <br/>
   Millî Gazete Ankara Temsilcisi
   <br/>
   KENDİSİ 64 DEFA GÖRÜŞMÜŞ, BİZ BİR DEFADA ESED’Cİ OLDUK!
  </strong>
 </p>
 <p>
  <strong>
   -İktidar’ın istikrarlı ‘muhalefet siyaseti’ ne sizce?
  </strong>
  <br/>
  <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568793.jpg "/>
  Muhalefeti yok sayıyor. Bu, muhalefeti engellemeye yetmiyor. İkinci aşamada alaya alıyor, küçümsüyor. Bu da yetmiyor. Üçüncü aşamada baskı dönemi geliyor. Kapatıyor, yasaklıyor. Her türlü engelleyici faktörü devreye sokuyor. Önceden muhalefet, muhalefet olarak tanımlanıyordu. Şimdi ise düşman olarak tanımlanıyor. Asıl tehlike bu. Sert eleştiriler farklı düşünceler oluyordu ama iktidarı eleştirdiğinizde vatan haini suçlamasına muhatap kalmıyordunuz. İktidarın sert, doğrudan düşman ilan eden yaklaşımı alt tabakaya da daha sert bir şekilde sirayet ediyor. Hain ve düşman söylemi baskı için meşruiyet üretiyor. Bakın biz eskiden cuma günleri Ankara temsilcileri bir araya gelir, yemek yer, konuşurduk. Şimdi böyle bir ihtimal yok. O zaman dostluklar vardı. Ben bunu önemsiyorum; hayat sadece siyaset değil. Kutuplaşma çok tehlikeli boyutta. Önceden insani diyalogları olanlar bugün karşılaşmamaya çalışıyor. Karşılaştığında birbirine düşman diye bakıyor. Muhalefetin görevi eleştirmektir. Varlığını buna borçludur. İktidar daha hoşgörülü ve kucaklayıcı olmak zorunda. Devlet imkânlarını kullanan odur. Ama benim gördüğüm, muhalefet daha kucaklayıcı. Gürsel Tekin bizi ziyaret etti. Bu diyaloğu önemsiyorum. Konuşmaktan başka çaremiz yok. Muhalefet en başta iktidara lazım.
 </p>
 <p>
  <strong>
   -Bu düşman görme ne zaman başladı?
  </strong>
  <br/>
  25 yıldır basın sektöründeyim. 28 Şubat’ı yaşadık. Çevik Bir’le ya da Vural Savaş’la ilgili bir haberden dolayı yargılandım. Ama herhangi bir psikolojik tehdide maruz kalmadım. Ama bugün bu var. Bize yönelik hep bir yaftalama yapılıyor. Her eleştirimize “Siz CHP’yle aynı noktadasınız. Siz paralelcisiniz.” diye karşılık veriliyor. Trolleri, medyayı kullanıyorlar ve bunun insanlar üzerinde etkisi oluyor. TV’yi açıyoruz, 24 saatin 12 saatinde ya Davutoğlu ya da Tayyip Bey var. Muhalefetin kendisini ifade edebileceği mecra kalmıyor. Samanyolu’na çıkıyorum daha yayındayken onlarca ‘paralelcisin’ diye mesaj geliyor. Abdullah Bey zamanında Millî Gazete’ye resepsiyon davetiyeleri geliyordu. Erdoğan geldiğinde bıçak gibi kesildi. O saray benim vergimle yapıldı. 24 saat yayın yapan TRT için elektrik faturam üzerinden ek para alınıyor. Kutuplaşmadan hepimiz kaybedeceğiz ve son minvalde bunun sorumlusu iktidardır. Devletin güvenliğinden de geleceğinden de sorumludur. 13 yıl sonra geleceksiniz, ‘biz kandırılmışız’ diyeceksiniz. ‘Benim sevdiğimi sevmek, benim nefret ettiğimden nefret etmek zorundasınız’ gibi bir noktaya getiriyor sizi. Havuz medyasına çıkamıyorsunuz, diğerine çıktığınızda da ‘paralelci’ oluyorsunuz. Bize ‘yok ol’ deniyor. Hem psikolojik hem de sosyal baskı altındayız. “Tayyipçi misin, Ergenekoncu musun? Tayyipçi misin, Esedci misin, paralelci misin?” Ara renk yok. Davutoğlu, Esed’le kendi ifadesiyle 64 kez görüşmüş. Bizim hareketimizin Esed’le görüşmesinde ben de vardım. Bir döndük baktık ki ‘Esedci’ olmuşuz. Bu, muhalefeti sindirmek için bilinçli olarak yapılıyor. “Askerden en büyük darbeyi yiyen hareket bizim harekettir. ‘Elbette cuntayla hesaplaşılsın. Ama bu bir tasfiye hareketine dönüşmesin’ dediğimizde Ergenekoncu olduk. Cemaat’in tutumu da bu dönemde sorunluydu.
 </p>
 <p>
  <strong>
   -Peki, bu kutuplaştırma ve muhalefeti şeytanlaştırmanın işlevi ne?
  </strong>
  <br/>
  Kutuplaşmanın doğal sonuçları vardır. İnsanlar bir yere yüklenirler. Her seçim öncesi bir düşman üretirsiniz. Bu sayede bir bloklaşma oluşturursunuz. Siyasi rant devşirirsiniz. Ben Abdullah Gül Bey’in üslubunun toplum için, ülke için daha faydalı olduğunu düşünüyorum. Ve aralarının iyi olmadığını sanıyorum.
 </p>
 <p>
  <strong>
   -Tayyip Erdoğan’ın kişiliğini de konuşmak mı gerekiyor? Eskiden nasıldı, siyaset tarzı vs…
  </strong>
  <br/>
  Erdoğan tarz olarak önceden de öfkesi daha baskın bir karakter. İlk bölünme hareketinin başladığı 70’li yıllarda Hoca’ya karşı bir liste çıkarıldığında Tayyip Bey de o listede yer alıyor. 77 herhâlde. Yani muhalif bir şeyi var. Belli stratejiler dâhilinde hareket ediyor. Pınarhisar Cezaevi’nde görüşmeye giden birkaç milletvekilinden “Bundan sonra Hoca’nın gölgesinin olduğu yerde ben yokum.” dediğini duydum. Ama kamuoyuna hep “Ben asla bir bölen olmam.” diyor.  Düşündüğünü gizleyebiliyor. Ya benimlesin ya karşımdasın; ta o zaman da var.
 </p>
 <p>
  <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568794.jpg "/>
 </p>
 <p>
  <strong>
   -Merkez sağ buharlaştı, yeni oluşumlar hayat bulamıyor? İktidar blokunun geleceği için ne diyorsunuz?
  </strong>
  <br/>
  İktidarların bitiş süreçleri yaklaştıkça baskıları artar. Bütün saraylar yıkılış dönemlerinde yapılır. Çöküş habercisidir. Çünkü gücünüz azaldıkça bunu örtmek için gösterişiniz artar. AK Parti diye bir iktidardan değil de Erdoğan diye bir iktidardan bahsedebiliriz. Sistem değil de şahıs partisi artık. İnsanlar alternatif göremediği için buraya yönelmişlerdi. Bu alternatifi göstermemek için zaten bu kuşatma var.
 </p>
 <p>
  <strong>
   Bilal Çetin
   <br/>
   Eski Vatan Gazetesi Ankara Temsilcisi
   <br/>
   DEVLETÇİLİK, SOLCULUK DİYE YUTTURULDU!
  </strong>
 </p>
 <p>
  <strong>
   <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568795.jpg "/>
   -Siz bir Ankara gazetecisi olarak merkez sağın buharlaşmasını nereden başlatırsınız?
  </strong>
  <br/>
  Merkez sağ-sol hikâyesini 12 Eylül Darbesi dağıttı. Ve 12 Eylül kendine göre yeni bir sistem kurdu. Mustafa Kemal’in 1920’lerde uygulamaya koyduğu toplum projesinin daha ötesinde bir mühendislik projesi vardır 12 Eylül’ün. 35-40 sene önce daha demokratik bir sistem vardı. Türkiye ikili yapıya gelmişti. Tahterevalli sistemi, CHP, AP, biri iner biri çıkardı, pek çok Avrupa ülkesindeki gibi. 12 Eylül berhava etti bunu. Sonra işte merkez sağ dediğimiz Özal’ın ANAP’ı geldi. Bana göre çok da başarılı değildir. Demirel’in yasağı kalkar kalkmaz onun gardını düşürdü. Ama o da 70’lerin merkez sağı olmadı. SHP/CHP’de de bölünmeler, birleşmeler oldu. Şartlar değişti; Özal’ın ölümüyle kıdemli siyasetçiler devre dışı kaldı. İkinci nesil siyasetçiler Çiller ve Mesut Yılmaz geldi. Orada siyasi partilerin oyları küçülürken üst üste iktisadi krizler yaşandı.
 </p>
 <p>
  Solda ise şu oldu: 12 Eylül buldozer gibi Türkiye’nin, esasta solun üzerinden geçince bir nesil ve çocukları siyasete mesafeli durdular. Üniversiteden, toplumsal muhalefet içinde sivrilmiş insanlar solda parti yapılarının içine giremediler. Hâlâ bugün Türkiye onun eksikliğini yaşıyor. Bir de solda ideolojik bir problem var. Şimdi değil ama geçmişte devletçiliği solculuk, sosyal demokratlık diye bu topluma yutturmaya çalıştılar.
 </p>
 <p>
  <strong>
   -Askerî vesayet meselesi de vardı.
  </strong>
  <br/>
  <img alt="" src="http://web.archive.org/web/20151219042336im_/http://medya.aksiyon.com.tr//aksiyon/2015/05/26/568796.jpg "/>
  Askerî vesayet sivil siyasetin birbirine düşüp zayıfladığı zaman oluyor! Mesela güçlü DP iktidarı, 1950-60 arası askerî vesayet mi vardı? Siyasetçi güçsüz ise asker güçsüz siyasetçiyi tepelemeyi çok sever. Bir de anayasadan bahsediliyor. Sivil anayasa/askerî anayasa değil, demokratik mi değil mi, ona bakmak lazım.
 </p>
 <p>
  <strong>
   -2007’deki ANAP-DYP birleşmesi ne oldu da bozuldu?
  </strong>
  <br/>
  Tahmin sadece benimkisi, Mehmet Ağar kazık attı ANAP’a. Şöyle: Ergenekon bilmem ne o tür davaların hazırlıklarının olduğu bir süreç o. Ağar da göğsünü gere gere ‘derin devlet benim’ diye dolaşan bir adam. Bir anımı anlatayım. “Bu birleşme ile nasıl bir sinerji yaratırız, yüzde 15 mi olur, yoksa daha fazla mı?” tartışmaları var. Bir gün Demirel’e gittim. “Bu işler daha çok su kaldırır kardeşim.” dedi. Demirel bir de “1953 senesinden beri siyasetin içindeyim. Hiç böyle bir şey görmedim. Bütün cemaatler çok fazla işin içinde, iktidarla beraber. İktidar savaşının içinde.” dedi. Bu cemaati kastetmedi. Bütün cemaatler, dedi.
 </p>
 <p>
  <strong>
   -“O birleşme sağlansa ve yüzde 10’u geçseler belki AKP iktidar olamayacak!” deniyor.
  </strong>
  <br/>
  Bugün mesela HDP yüzde 11 olduğu zaman AKP’nin sandalye sayısı 230.
 </p>
 <p>
 </p>
</div>


Kaynak: [www.aksiyon.com.tr](http://www.aksiyon.com.tr/secim/8-hazirandan-sonra-kim-ne-bekliyor_551175), [web.archive.org (arşiv bağlantısı)](http://web.archive.org/web/20151219042336/http://www.aksiyon.com.tr/secim/8-hazirandan-sonra-kim-ne-bekliyor_551175)
