# KİTAP DÜNYASINDAN...

*Muhsin Öztürk Bilinmeyen-tarih*

<div>
 <p>
  <font>
   Yaşar Kemal transferlerin odağındaki isim. Son zamanlarda yaptığı atılımlarla ve kapsamlı eserlerle ismini duyuran, Milli Takım sponsoru olarak reklamlarda izlediğimiz bir bankanın adını taşıyan yayınevi, bizzat banka genel müdürü nezdinde Yaşar Kemal’e teklif götürüyor. Teklif edilen miktar 300 bin dolar. Yine yayın sektöründe sağlam finans yapısıyla dikkat çeken, bir zamanlar hukuk ve bilgisayar kitaplarıyla ismini duyuran ve geçtiğimiz yıl flaş isimleri transfer eden yayınevi de bir teklif götürüyor. Ayrıca bir başka bankanın ismiyle anılan yayınevinin de benzer bir teklif götürdüğü biliniyor.
   <br/>
   <br/>
   Yaşar Kemal’e yayın piyasasında pek telaffuz edilmeyen rakamlarla gidilmesine rağmen bu tekliflerin hiçbirine ‘evet’ demediği belirtiliyor. Şimdilik Yaşar Kemal bir ‘vefa’ örneği göstererek ‘Adam’da kaldı.
   <br/>
   <br/>
   Aydınlık ekolünün önemli isimlerinden Yalçın Küçük, son zamanlarda çıkardığı tuğla büyüklüğünde “Şebeke”, “Tekelistan” kitaplarıyla çok satanlar listesine girmişti. Bize gelen bilgilere göre artık Yalçın Küçük kitaplarını kendi kuracağı bir yayınevinden çıkartacak.
   <br/>
   <br/>
   Film Yönetmeni Mustafa Altıoklar, İhsan Oktay Anar’ın İletişim Yayınları’ndan çıkan “ Puslu Kıtalar Atlası ” adlı kitabını filme çekmek istiyor. İhsan Oktay Anar’ın “ Efrasiyab’ın Hikayeleri” geçen yıl Devlet Tiyatrolarında Işıl Özgentürk tarafından sahneye aktarılmış ve oldukça beğeni kazanmıştı. Bu arada daha öne Sinan Çetin “Efrasiyab’ın Hikayeleri”ni beyaz perdeye aktarmak istemişti.
   <br/>
   <br/>
  </font>
 </p>
 <p>
  <font>
   (Bu yazı 69 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1262), [web.archive.org (arşiv bağlantısı)](http://web.archive.org/web/20050301153418/http://www.aksiyon.com.tr:80/yazdir.php?id=1262)
