# Doğu yakası bildiğiniz gibi!

*Muhsin Öztürk 2005.05.02*

<div>
 <p>
  <font>
   Diyarbakır Belediye Başkanı Osman Baydemir ve bölgenin diğer DEHAP’lı belediye başkanları İstanbul’da basın mensuplarıyla bir araya geldi. Ama genelde soruları  Baydemir cevapladı. Bölgede yaşanan sorunla ilgili yeni bir açılım sergilenemezken; bilinen argümanlar yinelenip duruldu.
   <br/>
   <br/>
   Sözgelimi bir teröristin cenazesinin belediye ambulansıyla kaldırılmasının yasa gereği olduğu; bir ölünün kimliğinin tartışılmayacağı ifade edildi. Pişmanlığı içermeyen bir genel affın çıkartılması gerektiği ama bunun da yeterli olmayacağı; herkesin kendisini toplumun bir parçası ve bireyi gibi hissedeceği hukuksal mevzuata   ihtiyaç duyulduğu vurgusu ‘acaba’lara açıktı. Kürt milliyetçiliğinin olmadığı ama milliyetçiğin tırmanışa geçmesiyle olmayacağının garanti edilemeyeceği de tartışmalı bir açıklamaydı. Bölgede yaşayanlar için Bağdat ve Erbil yerine Ankara ve İstanbul’un cazibe merkezi kılınması temennisi de son günlerdeki gelişmelere dikkat çekmek amacı güdüyordu sanki.
   <br>
    <br>
     Kürtçe öğretiminde yasak olmamasına rağmen ilerleme sağlanamamasında da sorumlu tutulan yine devletti. Baydemir’e göre Kürtçe devlet okullarında okutulabilmeli. Demokratikleşme ve sivilleşme adına ümit verici sözler duyamadık.  Nedense PKK hakkında olumsuz bir eleştiri yapılmadı. Öcalan, “sevenleri var sevmeyenleri var” sözüyle popkültüre ait bir kişilikmiş gibi sunuldu. Açıkçası Kürt siyasetçiler yoğun bir sivilleşme sorunu içindeydiler.  “Metanet ortamının sağlanmasına katkıda bulunmak istiyoruz. Kürtler ülkeyi bölmek istemediklerini Türkiye’ye göstermeli.” gibi cümlelerin altı boş kalıyor haliyle.
     <br>
      <br/>
      <br/>
     </br>
    </br>
   </br>
  </font>
 </p>
 <p>
  <font>
   (Bu yazı 541 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=21099), [web.archive.org (arşiv bağlantısı)](http://web.archive.org/web/20051201005634/http://www.aksiyon.com.tr:80/yazdir.php?id=21099)
