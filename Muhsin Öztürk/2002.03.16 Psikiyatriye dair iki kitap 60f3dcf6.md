# Psikiyatriye dair iki kitap

*Muhsin Öztürk 2002.03.16*

<div>
 <p class="spot">
  Psikiyatri'nin düşünsel yönleriyle ilgilenen bir entellektüel olarak karşımıza çıkan Erol Göka, "Bilimlerin Vicdanı: Psikiyatri" adlı kitabında, psikiyatri içinde oldukça şiddetli tartışmalara neden olan "travma ve onun bellekle ve kişilikle ilişkileri" ," din ve pisikoterapi" , "felsefe ve psikiyatri" konularında tartışmaya katılmakta; "aşk yaşantısının sağlıklı ve hastalıklı yanları" gibi çetrefilli bir alanda fikir yürütmekte.
 </p>
 <p class="metin">
 </p>
 <p class="metin">
  Bilimlerin Vicdanı: Psikiyatri (Erol Göka)
 </p>
 <p class="metin">
  Etnopsikiyatri (François Laplantine)
 </p>
 <p class="metin">
  Ütopya
 </p>
 <p class="metin">
  0 312 433 88 28
 </p>
 <p class="metin">
  Göka, zaman zaman psikiyatrinin dışına çıkarak kültürel atmosfere dair makaleler kaleme alsa da bu genellikle psikiyatrinin dolayımında ele alınan konular oluyor. "Etnopsikiyatri" ise isminden de anlaşılacağı üzre, psikopatolojik davranışlarla bunların içinde yer aldığı kültürler arasındaki ilişkileri inceliyor. Yazarı da zaten bir klinik hekimi değil; Afrika, Mağrip, Avrupa ve Güney Amerika toplumlarıyla ilişki halinde çalışan bir etnolog.
 </p>
 <p class="metin">
 </p>
 <p class="arabaslik">
  Göç romanı
 </p>
 <p class="metin">
  Benden Selam Söyle Anadolu'ya
 </p>
 <p class="metin">
  Dido Sotiriyu
 </p>
 <p class="metin">
  Can
 </p>
 <p class="metin">
  262 sayfa
 </p>
 <p class="metin">
  0 212 252 56 75
 </p>
 <p class="metin">
  "Niye öyle tiksinerek bakıyorsun yüzüme? Öldürdüm evet seni, ne olmuş! Ve işte ağlıyorum... Sen de öldürdün! Kardeşler, dostlar, hemşehriler... Koskoca bir kuşak, durup dururken katletti kendi kendini! Anayurduma selam söyle benden Kör Mehmet'in damadı! Benden Selam Söyle Anadolu'ya!... Toprağı kanla suladık diye bize garezlenmesinler... Ve kardeşi kardeşe kırdıran cellatların Allah bin belasını versin!..." Bu kızgın ve üzgün yazar, Kurtuluş Savaşı'ndan sonra Türkiye'den göç etmek zorunda kalan ünlü Yunanlı yazar Dido Sotiriyu. Kitap, Türkiye'nin kültür mozaiyiğinde önemli bir yer tutan Rum azınlıkların Kurtuluş Savaşı öncesindeki ve savaş sırasındaki yaşamlarından gerçekçi kesitler sunuyor. Roman 1982 yılında Abdi İpekçi Türk—Yunan Dostluk Ödülü'nü aldı.
 </p>
 <p class="metin">
 </p>
 <p class="arabaslik">
  Ölüm ve aşk
 </p>
 <p class="metin">
  Ölüler Kitabı
 </p>
 <p class="metin">
  Mesut Yar
 </p>
 <p class="metin">
  Alfa
 </p>
 <p class="metin">
  0 212 511 53 03
 </p>
 <p class="metin">
  Ölüler Kitabı, 'cinaî' aşkların öyküsü. Titrek bir katilin anlattığı hikayeleri kimse dinlemek istemese de, Ölüler Kitabı'nda her cinayet bir aşk, her aşk bir av hikayesi. O zulmü çok tatmış, çok defalar bir örümceğin dişleri arasında can vermiş bir kahramandır cinaî aşkların "mesel"cisi. Ölüler kitabı, Eski Mısır ve Tibet'te son yolculukta yardımcı olması amacıyla ölmekte olan kişiye okunan bir ölüm kılavuzudur. İnsanın niyet, duygu ve düşüncelerini daha dünyadayken denetlemeyi öğrenmesini salık verir. Mesut Yar'ın Ölüler Kitabı kılavuzdan öte, ölümle aşkın, öyküyle şiirin sınırlarını zorlayan bir paylaşım daha çok. Ölüler Kitabı'nın yazarı, Kanal 6 Anchorman'ı olarak ekranlarda sık sık karşılaştığımız bir yüz. Kitap, onun hiç tanık olmadığımız silueti. Kendi deyimiyle "her biri aniden bastıran cüretler" sonucu ortaya çıkmış kitapların üçüncüsü.
 </p>
 <p class="metin">
 </p>
 <p class="arabaslik">
  İran'la ilişkimizin kökenleri
 </p>
 <p class="metin">
  Osmanlı—Safevi İlişkileri: Kökenleri      ve Gelişimi
 </p>
 <p class="metin">
  Adel Allouche
 </p>
 <p class="metin">
  Anka Yayınları
 </p>
 <p class="metin">
  232 sayfa
 </p>
 <p class="metin">
  Tel: 212 5133030
 </p>
 <p class="metin">
  Osmanlı—Safevi ilişkileri Asya ve Avrupa tarihini etkileyen önemli etkenlerden biri. İslam'ın iki farklı yorumunu benimsemiş, fakat ikisi de Türk olan bu iki büyük devletin ilişkileri (daha doğrusu bitmeyen didişmeleri hakkında) birbirinden farklı birçok tez ileri sürüldü. Bu kitapta yazar, 'olayı' sadece iki ülkeyle sınırlı bırakmayıp, Orta Asya, Maveraünnehir ve Ortadoğu coğraflarının bütününde ve buralardaki değişik dinsel ve ekonomik dengeler üzerine kuruyor. Bölgedeki Türkmen kitleye, dolayısıyla bütün Anadolu, Kafkaslar, Kuzey İran ve Horasan'a hakim olma kavgası, kitapta yetkin bir biçimde işlenmiş. Yerli ve yabancı yüzlerce kaynaktan faydalanılarak ortaya konulan eser, Osmanlı —Safevi ilişkileri konusunda bir kaynak eser niteliğinde.
 </p>
 <p class="metin">
 </p>
 <p class="arabaslik">
  Sarayın son günleri
 </p>
 <p class="metin">
  Saraydan Sürgüne, Kenize Murad,
 </p>
 <p class="metin">
  Everest Yay., 704 sayfa,
 </p>
 <p class="metin">
  0 212 513 34 20
 </p>
 <p class="metin">
  Üç kıtayı titreden büyük bir imparatorluğun soyundandı. Padişah 5. Murad'ın torunu Selma Sultan, Birinci Dünya Savaşı başlarında, İstanbul'da Çırağan Sarayı'nda dünyaya geldi. Garip bir şekilde, çöküşüne tanık olduğu koca imparatorluğun kaderini paylaştı. Saltanatın sona ermesiyle birlikte, bahçesinde mağrur bir prenses olarak dolaştığı, insanların kendisini hayranlıkla seyrettiği sarayından kopartılıp annesi ile birlikte Lübnan'a sürgüne gönderildi. Bir daha hiçbir şey eskisi gibi olmayacaktı. Gittiği her yerde, daha aşağıda olduğunu kabul eden ve bu sebeple boyun eğen, bağımsızlık istediğini iddia eden ama bu arada ruhunu yitiren ve kurtulmak iddiasında olduğu efendilerine benzemeye çalışan bir milletin kaderini paylaştı. Yalnız kaldı. Hem ülkesini hem babasını yitiren Selma Sultan bir Hint racasına âşık oldu ve evlendi. Çöken bir imparatorluğun kırıntılarından toparlanan prenses, Britanya İmparatorluğu'nun son günlerini, Gandi'nin başlattığı bağımsızlık savaşını gördü. Gittiği her yere sarayını taşıdı; Fransız mandası altındaki Lübnan'da, feodal Hindistan'da ya da Paris'te Selma Sultan hep bir Osmanlı prensesi olarak kaldı. O hep 'yabancı'ydı. Sonunda Paris'e kaçtı. Bir kız çocuk dünyaya getirdi. Onu çok sevdi. 29 yaşındayken ardında iki yaşında bir bebek bırakarak yoksulluktan öldü. Bebek büyüdü ve annesinin hikayesini yazdı. Osmanlı soyundan Selma Sultan'ın kızı Kenize Murad, Paris'te büyüdü. 15 yıl boyunca Fransız dergilerinin Ortadoğu muhabirliğini yaptı. Gazeteciliğe ara verip annesinin hikayesini anlattığı "Saraydan Sürgüne"yi yazdı.
 </p>
 <p class="metin">
 </p>
 <p class="arabaslik">
  Keloğlan'ın
 </p>
 <p class="metin">
  biri bir gün...
 </p>
 <p class="metin">
  Keloğlan Masalları, 10 Masal,
 </p>
 <p class="metin">
  Erdem Yayınları, 0 212 511 26 03
 </p>
 <p class="metin">
  Esra Gökşen anlatıyor, Yüksel Akman çiziyor... "Bir varmış bir yokmuş. Allah'ın kulu pek çokmuş. Ninemin çeyiz sandığından bir deste masal çıkmış. Ben diyeyim iyiler, kötüler; siz deyin Kırk Haramiler. Uzak köylerin birinde bir Keloğlan ve anası yaşarmış..." diye başlayıp su gibi akan masallar. Renkli baskı kitapta 10 Keloğlan masalı bulacaksınız.
 </p>
 <p class="metin">
 </p>
 <p class="arabaslik">
  Şeyhülmuharririn'den
 </p>
 <p class="metin">
  üç eser
 </p>
 <p class="metin">
  Mabed ve Millet, Kültür Emparyalizmi,
 </p>
 <p class="metin">
  Müslüman Türkiye, Ahmet Kabaklı,
 </p>
 <p class="metin">
  Türk Edebiyatı Vakfı, 0 212 526 16 15
 </p>
 <p class="metin">
  Eğer "milli—manevi" diye başlayan söylevlerin samimiyetsiz olduğunu, bu kavramların genel geçer gündelik siyasi çıkarlar paralelinde kullanıldığını görüp üzülüyor, artık bırakalım 'Sakarya' edebiyatını diyorsanız son bir kez Ahmet Kabaklı'yı okuyun; belki daha sağlıklı bir çıkış yolu bulabilir, manevi değerlere gerçek bir yakınlık hissedebilirsiniz. Ahmet Kabaklı'nın yetkin, samimi, açık fikirli, cesur ve püfür püfür maneviyat kokan yazıları belki bir istikamet verebilir size. Türk Edebiyat Vakfı, merhum Ahmet Kabaklı'nın bütün eserlerini yeniden basıyor. Ahmet Kabaklı'yı yeniden ve bir daha okumak için iyi bir fırsat. Ahmet Kabaklı, her üç kitabında da, Türkiye'nin bugünkü çıkmazlarının, sıkıntılarının, bunalımlarının sebeplerini yıllar öncesinden teşhis ve tahlil ediyor. Sık sık tarih şuurunun ve inancın bir milletin geleceği açısından önemine vurgu yapıyor. Özellikle "Mabet ve Millet" başlıklı kitabında yer alan yazılarda inançsızlığın bir milleti nerelere sürükleyeceğine dair endişelere yer veriyor. "Müslüman Türkiye"de ise gerçek aidiyetimize işaret ediyor; bizim için İslam ve Türklük'ün bir doktrin değil, hayat olduğunun altını çiziyor. Üçlü'nün üçüncüsü "Kültür Emperyalizmi"nde ise kültürel yozlaşmanın ahlaki, ekonomik ve siyasi alanlarda da nasıl bir çöküntüye sebep olduğu çarpıcı örneklerle göz önüne seriliyor. Bu kitapta kendi değerlerini küçümseyen "yobaz" aydın profiline eğiliyor Kabaklı.
 </p>
 <p class="metin">
 </p>
 <p class="arabaslik">
  Aslolan bakıştır
 </p>
 <p class="metin">
  Hayatı Yeniden Yaşamak, Şaban Döğen,
 </p>
 <p class="metin">
  Gençlik Yayınları, 253 s., 0 212 539 16 73
 </p>
 <p class="metin">
  Şaban Döğen, mutluluğun imkanlarla değil, hayata bakışla ilgili bir sorun olduğunu düşünüyor. Kitap kişisel gelişim kitabı değil. Dini duyarlılıklardan hareketle hayatın hayhuyu arasında istikametini kaybetmekte olan insana bazı hatırlatmalarda bulunmayı gaye ediniyor. İnançlı bir bireyin zaman zaman karşılaştığı zorluklarla başedebilmesi, şu kısacık ömrü dolu dolu, zevkle, şevkle, neşe ve sevinçle tamamlaması gerektiğini düşünüyor yazar. Pek çok hikayeye başvuruyor anlattıklarını anlaşılır kılmak için.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020321194440/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/380/kitaplik/1.htm), [web.archive.org (arşiv bağlantısı)](http://web.archive.org/web/20020321194440/http://www.aksiyon.com.tr:80/2002/380/kitaplik/1.htm)
