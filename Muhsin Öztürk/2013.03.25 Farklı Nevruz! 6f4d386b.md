# Farklı Nevruz!

*Muhsin Öztürk 2013.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Diyarbakır ilk kez farklı bir Nevruz’a ve 30 yıldır beklenen ‘silahlı dönemin bitişi’ çağrısına ev sahipliği yaptı. Meydanda yaşananlar Türkiye’nin siyasi gündemini fazlasıyla işgal etmeye devam edecek. İşte 21 Mart’ta yaşanan ve söylenenlerin açılımına dair birkaç not.
  </font>
 </div>
 <div id="newsText">
  <font class="detail-text">
   <p>
    İstanbul Atatürk Havalimanı’nda yolcuları uçağa taşıyan otobüste “Yemekler Osman Baydemir’denmiş, yoksa ne işim var Diyarbakır’da!” diyen birine otobüstekilerin yarısı gülüyor. Nevruz günü Türkiye’nin her yerinden Diyarbakır’a akın var. Hostesler, uçaktan inerken Nevruzlarını kutlayan yolculara ‘İyi bayramlar’ diye karşılık veriyor. Şehre vardığımızda sıkı güvenlik tedbirleri kendini gösterse de hemfikir olunan şey, emniyetin en rahat ettiği Nevruz’un bu olduğu. Bütün Nevruzlara tanık olan bir Diyarbakırlı esnaf, “Hayatımın en sakin, gerilimsiz ve olaysız Nevruz’u bu.” diyor. Türkiye, Nevruz’u 1992’de ‘kanlı’ olarak tanıdı ve o günden beri Nevruz bahar kutlamasından çok örgütün gövde gösterisi yaptığı, devletin de sıkı ve belki de aşırı tedbirler aldığı, şiddet içeren bir kutlamaya dönüştü. Bölgeden bildiren bir televizyoncu “Artık gelecek yıl Nevruz kutlanmaz. Misyonunu tamamladı ne de olsa!” diyor espriyle. Galiba o da temkinli iyimserlerden!
   </p>
   <p>
    <img alt="" height="387" src="http://web.archive.org/web/20130602034144im_/http://medya.aksiyon.com.tr/aksiyon/2013/03/25/muhsin-nevruz-6.jpg"/>
   </p>
   <p>
    3-4 yıl önce Kürt siyasetinin tanıdık bir ismiyle saatlerce süren konuşmamızın özeti, silahlı dönemin bittiği üzerineydi. Bölgeden aldığı hissiyat buydu ama Kürt siyaseti bunu yönetemediği için hâlâ silahlı bir PKK’dan söz edebiliyorduk. Yine bu süre içinde konuştuğumuz bölgenin ve Kürt siyasetinin önde gelen kişileri, aynı minvalde ‘sivilliğe ve silahsızlığa’ vurgu yapan görüşler dile getirmekteydi. Öcalan’ın Nevruz meydanındaki ‘silahlara veda’ çıkışı, aslında epeydir Güneydoğu’da hâkim olan, Kürt halkının genel hissiyatının gecikmiş bir karşılığı gibiydi. PKK’nın yöneticileri ve PKK’yı kendi siyasetinin payandası yapanlar dışında neredeyse herkes, demokratik mücadelenin yollarının açık olduğu ve silahsız olarak yola devam edilebileceği görüşündeydi zaten. Ancak bu, ‘açılımlara’ rağmen uygun bir politik zemin bulamadı.
    <p>
     Buraya nasıl gelindiğini Başbakan Erdoğan’ın danışmanı Yalçın Akdoğan’ın sözlerinden izleyelim. Oslo sürecinde Kandil’in gerçekleştirdiği eylemlerle Öcalan’ın devre dışı bırakıldığını, örgütün savaşarak sonuca ulaşma stratejisinin de bu süre içinde iflas ettiğini belirtiyor Akdoğan: “KCK operasyonları şehirlerde topyekûn bir ayağa kalkış durumunu engellemiş oldu. Kırsalda güvenlik güçlerinin başarılı operasyonları, alan hâkimiyeti kurma stratejisini boşa çıkardı.”
    </p>
    <p>
     <img alt="" height="387" src="http://web.archive.org/web/20130602034144im_/http://medya.aksiyon.com.tr/aksiyon/2013/03/25/muhsin-nevruz-4.jpg"/>
    </p>
    <p>
     Süreç, PKK’nın silaha sarılarak kendi kamuoyuna rağmen giriştiği yolun çıkmaz olduğunun görülmesiyle başlamıştır aslında. Öcalan’ın inisiyatifine ve onun örgüt üzerindeki hâkimiyetine dayalı çözüm süreci, Öcalan’ı daha da öne çıkartırken, Nevruz’daki “silah yok, siyaset ve ideoloji var” çıkışıyla farklı bir evreye girmiş gözüküyor. Süreci yakından izleyen gazetecilerden Abdülkadir Selvi, 1984’ten beri örgütün ve Öcalan’ın sürdürdüğü silahlı mücadele paradigmasının ilk kez terk edildiğini vurguluyor.
    </p>
    <p>
     <img alt="" height="387" src="http://web.archive.org/web/20130602034144im_/http://medya.aksiyon.com.tr/aksiyon/2013/03/25/muhsin-nevruz-1.jpg"/>
     <p>
      Kazım Koyuncu’nun kardeşi Niyazi Koyuncu’nun seslendirdiği Karadeniz şarkılarıyla başlayan Nevruz’da Öcalan’ın mesajını önce Kürtçe olarak Pervin Buldan okudu. Kamuoyuna ilk kez Kürtçe duyurulan mesaja topluluk tepki bile vermedi denebilir. Sessizce dinledi ve alkışladı. Nevruz’u beraber izlediğimiz tanınmış bir yorumcu, bunun Buldan’ın bozuk Kürtçesiyle ilişkili olabileceğini dile getirilse de, topluluğun ‘o kadar da Kürtçe bilmemesine’ bağlıyor. Sırrı Süreyya Önder, Türkçesini okumaya başladığında ise alkışlarla kesiliyor ve sloganlarla destekleniyor mesajlar. Önder’in sahne hâkimiyetinin bunda payı olsa dahi bu durum, topluluğun Türkçeyle ünsiyetinin bir göstergesiydi belki. Önder’in metne ara verip, kalabalıktan tezahürat istemesi dikkatten kaçmadı. Türkçede de mesajları algılamak zaman alıyordu belli ki. Sonuçta Öcalan’ın imzasıyla Nevruz meydanında okunan metin, alanı dolduran PKK ve BDP tabanından büyük destek aldı. Bu mesajın ilerleyen günlerde örgütte nasıl bir karşılık bulacağı merak konusu tabii.
     </p>
     <p>
      <img alt="" height="387" src="http://web.archive.org/web/20130602034144im_/http://medya.aksiyon.com.tr/aksiyon/2013/03/25/muhsin-nevruz-6.jpg"/>
      <p>
       Abdullah Öcalan’ın okunan metninden sonra protokol konuşmaları devam ederken, alanı dolduran gençler silahın bırakılmasını çok olumlu karşıladıklarını söylüyor. Ama daha çok o an sahneyle ilgililer ve bize hangi sanatçıların çıkacağını soruyorlar. Mesajın netliği mi, yoksa Nevruz’u ruhuna uygun kutlama özlemi midir bilinmez, bir süre sonra BDP milletvekillerinin konuşmaları önemsizleşiyor. Nihat Doğan’ın da topluluk içinde bir dalga oluşturması böyle bir zamana denk geliyor. Bu izdiham, ‘Müslüm Baba ve sevenleri’ atmosferi doğursa da belli belirsiz birkaç kişide ‘Siz kimin peşinden gidiyorsunuz!’ tepkisine yol açıyor.
       <p>
        Ertesi gün işinin başına dönen turizmci bir genç, daha çok mesajın özüyle ilgili. “Madem silahları terk etmek mümkündü, niye bu kadar gecikti?” diye soruyor. “Madem bahar gelecekti, niye hep kışı yaşadık?” der gibi… Genç yaşına rağmen, 13-14 yıl önce silahlar yurtdışına çıkartılırken yaşananların tekrar etmemesi gerektiğini söylüyor. Öcalan’ın mesajı Diyarbakır’da ilgiyle ve pozitif karşılanıyor ama satır aralarında endişeler yok değil. Topluluklar arasında güven tesisi kurmak ve gerçek barışa ulaşmak ince uzun bir yol gibi.
        <p>
         <strong>
          Yeni bir dönem
         </strong>
         <p>
          “İslam kardeşliği”, “Misak-ı Millî”, “Çanakkale’de birlikte savaştık, Cumhuriyet’i birlikte kurduk, birlikte yaşatacağız” gibi vurgular, Erdoğan’dan alıntılanan “Silahlar sussun, fikirler ve siyaset konuşsun” cümlesinin kullanılması, “Erciyes” ve “Helalleşme” kelimeleri, mesajın sadece kendi kamuoyuyla sınırlı tutulmadığının göstergesiydi. Metnin pozitifliğine bakıp “Bu öyle bir metin ki Öcalan yazmış olamaz.” diyenler de var; birkaç hafta önce Dışişleri Bakanı Ahmet Davutoğlu’nun Dicle Üniversitesi’nde yaptığı konuşmanın içeriğiyle benzerlikler kuranlar da, AK Parti’yi yakından tanıyan bir gazetecinin dediği gibi konuşmanın AK Parti’nin 2023 vizyonunun ruhunu yansıttığını söyleyenler de…
          <p>
           Sorular hep olacak ama pek çoklarına göre yeni bir dönemin kapısını aralayan farklı bir Nevruz vardı Diyarbakır’da. Daha önce 5-10 kontrol merkezinden geçerek Nevruz alanına ulaşanlar için tek zorluk, yolların tıkanıklığı ve uzun bir yürüyüş yapmak zorunda kalmaktı. Hiçbir flama, örgüt afişi ve slogan, karşısında bir güvenlik tedbiri bulmadı. Öcalan’ın silahlılara ‘sınırdışına çekilin’ mesajı ilk defa PKK’nın sembollerinin serbestçe sergilendiği bir Nevruz alanında gerçekleşti. Öcalan, silahlı örgütün pek istekli olmadığı bilinen bir şeyi, yüksek sesle ve ‘Kürt halkının hissiyatı da budur’ denilebilecek bir Nevruz kalabalığı desteğinde ortaya koymuş oldu. Bu manzara ve söylem, hem PKK’nın hem de Türkiye’deki kurum ve toplulukların kolaylıkla benimseyebileceği bir durum değil elbette. Silahlarla ilgili açıklamanın beklenenin de ötesinde olduğu ise genel bir yorum. PKK’nın varlık nedeni olan silahlı mücadele yönteminin ikinci plana itilecek olması, en azından Öcalan tarafından deklare edilmesi, nereden bakılırsa bakılsın büyük bir paradigma değişikliği. Böylesi büyük açılımın büyük bedelleri olur düşüncesi kendini hissettirse, bu durumun hükümet üzerinde bir baskı oluşturacağı yorumları yapılsa bile. Silahlı örgütün silahsızlığı kabullenmesi, Türkiye kamuoyunun da PKK’nın silahsız versiyonuyla tanışma ve baş etme süreci pek kolay olmayacak şüphesiz.
           <p>
            <strong>
             Temkinli iyimserlik
            </strong>
            <p>
             Nevruz gününün akşamında Dağkapı’da sohbet ettiğimiz bir BDP milletvekili, “Şoke oldum.” diyor. Bu kadarını o da beklemiyormuş belli ki; ama sonuçtan o da mutlu. Öcalan’ın açıklamasındaki Misak-ı Millî vurgulu bölümü çok önemli buluyor. Öcalan’ın Ortadoğu vurgusu, şüphesiz Suriye, İran ve Irak’ı (Kuzey Irak) kapsayan Kürt bölgesi ile Türkiye’nin bölgesel vizyonunun örtüşmesi argümanına dayanıyor. Misak-ı Millî’nin bugünkü sınırların dışında kalmış Musul gibi yerleri de kapsadığı düşünüldüğünde, bu ülkelerdeki Kürtleri Türkiye’ye entegre eden bir yaklaşımın vurgulandığı söylenebilir. Yerleşik bağımsız Kürt devleti kaygısı dolaşımdayken, bu kaygıları giderecek nasıl bir yeni vizyon kurulacağı da merak konusu doğrusu. BDP milletvekiline “Artık işiniz zor. Siyasete geçildiğine göre rakipleriniz artacak.” dediğimizde gülüyor. “Kürt siyaseti büyük bir zenginlik kazanacak. İçeridekiler çıkacak, Avrupa’dan gelenler olacak, güçleneceğiz.” diyor. Bu çerçevede, ‘başkanlık’ tartışması devam ederken demokratik bir düzenin inşasında nasıl bir sistem değişikliğine gidileceği bizi fazlasıyla meşgul edecek.
             <p>
              PKK’nın eylem istatistiğine bakıldığında, zirve olarak 1992 ile 2011 ve 2012 yılları dikkat çekiyor. Ve her iki dönem sonrasında Nevruz, barış görüşmelerine sahne oldu. Böylesi ‘güzel günler’ temennisiyle başlayan PKK’nın silah bıraktığı 1993, tarihin en kanlı ve karanlık yılı olarak kayda geçti. En çok da Kürtler için… 3 bin köy boşaltıldı, binlerce faili meçhul cinayet işlendi. PKK’yla mücadelede şahin olmayan, hatta barışı savunan ekip ve siyasiler tasfiye edildi. 2013 yılında Nevruz’dan çıkan olumlu mesajların temkinle karşılanmasının temelinde, tıpkı 1993’te olduğu gibi süreci sabote etmek için her şeyi yapabilecek güçlerin varlığını geçmişte fazlasıyla görmüş olmak yatıyor. Temkinli iyimserlik, tedbirli olmak, endişe etmek gelecekle değil, daha çok geçmişle ilgili. Statükoyu korumada büyük yararlılık gösteren PKK’nın, uluslararası güçler için Türkiye’nin yumuşak karnı olduğu da düşünülürse sürecin kolay işlemeyeceği anlaşılabilir. Elbette yepyeni sınır sorunlarımız da var eskiden olmayan. Sözün bitmemesi, silahların susma ihtimali ve siyasi iktidarın bu tarihi biliyor olması bir avantaj elbette.
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=C57F3A57CEE89393075C38E4A2C8166E?newsId=35153), [web.archive.org (arşiv bağlantısı)](http://web.archive.org/web/20130602034144/http://www.aksiyon.com.tr:80/aksiyon/newsDetail_getNewsById.action;jsessionid=C57F3A57CEE89393075C38E4A2C8166E?newsId=35153)
