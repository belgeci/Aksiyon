# Hilmi Yavuz hakkında her şey!

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050120113126im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113126im_/http://www.aksiyon.com.tr/resim/466/70.jpg" vspace="5"/>
  </p>
 </font>
 <font class="content">
  Hilmi Yavuz"un "solculuğu", Zaman Gazetesi"nde yazmaya başladığı tarihten itibaren sol camianın gündemden eksik etmediği bir konu. "1950"li yıllarda yaşanan Dram Tiyatrosu olayından 1994"te Zaman"da yazmaya başlamasına kadar geçen sürede muhafazakârlığın argümanlarından haberdar bir sol entelektüel olduğunda kimsenin kuşkusu yok.
 </font>
 <br/>
 <p>
  <font class="content">
   Liselerde Osmanlıca okutulması gerektiğini söyleyen, Yahya Kemal ve Ahmet Hamdi Tanpınar"a laf söyletmeyen, her daim "polemik"lerin içinde olan "solcu" şair ve yazar... Zaman"da yazmasını "Gurme dergisinde yazmam gurme olduğum anlamına gelmez" bağlamında açıklasa da Yavuz"u "tanımlamak" kışkırtıcı bir konu olmaya devam ediyor.
   <br>
    <br>
     Yeni bir tanımlama yapacak değiliz! Amacımız, hayata ve bilgiye bakışının farklılaştığı anlara ilişkin yorumlara katkı yapacak bir ayrıntıya dikkat çekmek sadece. Hayatını konu alan "Şiirin Aynasındaki Simurg" adlı çalışmada "Yavuz"un sol"a yönelişi "soyut ve teorik bilgilenmeden yoksun, ama somut insanlık durumlarından yola çıkan bir ahlaki duyuş ve tavır alışla gerçekleşmiştir" deniliyor. "Yani Marx"ı, Engels"i, Lenin"i okuyarak değil, Tolstoy"u, Balzac"ı, Dostoyevski"yi okuyarak solcu olmuştu." Çalışmayı hazırlayan Uğur Soldan, 1950"li yılların siyasi konjonktürünün bunda etkili olduğunu da ekliyor. İdeolojik önermelere "hapsolmaması" ve hayatla kurduğu ilişki "kendine özgü" bir entelektüelin doğumuna beşiklik ediyor.
     <br>
      <br>
       Kitap, Hilmi Yavuz"un "hayatı, estetiği ve polemikleri"ne ilişkin bölük pörçük bilinen hikayenin tamamını görme fırsatı veriyor. Genel biyografi çalışmalarından farklı; küçüklüğünden başlayarak kronolojik olarak anlatmak yerine özellikle yazı hayatına başladığı tarihten itibaren yazarlığını, şairliğini, gazeteciliğini, yayınevi editörlüğünü, üniversite hocalığını ayrı ayrı ele almayı tercih ediyor. Muhafazakâr bir kaymakamın oğlu olarak edebiyatın ve musikinin "hatırı sayıldığı" bir evde dünyaya gelir. Edebiyat dergilerinde başlayan yazı hayatı "geçim" saikiyle daha üniversite yıllarında bir gazetede iş bulmasıyla devam eder. Gazeteciliği musahhihlikten siyasi muhabirliğe, oradan da Cumhuriyet"in dış haberler editörlüğüne kadar uzanır. 5 yıllık BBC Türkçe servisi yılları, köşe yazarlığı, ansiklopedi editörlüğü, Nurettin Sözen döneminde de Kültür İşleri Daire Başkanlığı...
       <br/>
       <br/>
       Can Yayınları"nın sahibi Erdal Öz"le beraberliği 1950"li yıllarda başlar. Kitapta yer alan 1980 tarihli bir "aile fotoğrafı"nda Engin Ardıç da karenin içinde görülüyor. Engin Ardıç belli ki polemikçi tarafını Hilmi Yavuz"dan kazanmış. İlerleyen yıllarda Hilmi Yavuz"la polemiğe girecek kadar da götürmüş işi. Kitapta Yavuz"un hayatında "öyle ya da böyle" yer eden yazarlar hakkında birkaç sayfalık değerlendirmeler yer alıyor. O yazarlar; Behçet Necatigil, Cemil Meriç, Cahit Külebi, Sezer Tansuğ, Edip Cansever, Erdal Öz, Berna Moran, Cinuçen Tanrıkorur, Yağmur Atsız, Doğan Hızlan, Hasan Pulur ve Orhan Pamuk. Ayrıca Yavuz"un Ece Ayhan, Enis Batur, ve İlhan Selçuk"la polemikleri de anlatılıyor. Doğan Hızlan"ın papyonuna ve dolma kalemlerine ilişkin "Doğan, kendini ötekinden, ya da kendi dışında kalan herkesten ayırmak için, kimliğe ilişkin belirli sınır çizgileri kullanır" yorumunu yapıyor.
       <br/>
       <br/>
       Kitabın en ilginç tarafı, aynı zamanda üniversite öğretim üyesi olan Hilmi Yavuz"un üniversitelilerle kurduğu ilişkinin, şimdi pek çoğu profesör olan öğrencilerinin dilinden anlatılmış olması. Kitabın, yazılmamış hatıraları anlatmak ya da farklı bir Hilmi Yavuz okuması yapmak gibi bir amacı yok. İyi bir kaynak taraması ile Hilmi Yavuz"un yazdıkları ve hakkında yazılanların sunduğu fotoğrafı "okuma"ya çalışan, bir metin. Okurken sıkılmayacaksınız...
       <br/>
       <br/>
       Şiirin Aynasındaki Simurg
       <br/>
       Uğur Soldan
       <br/>
       Can Yayınevi
       <br/>
       321 sayfa
       <br/>
       0 212 252 56 75
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3154), [web.archive.org (arşiv bağlantısı)](http://web.archive.org/web/20050120113126/http://www.aksiyon.com.tr:80/detay.php?id=3154)
