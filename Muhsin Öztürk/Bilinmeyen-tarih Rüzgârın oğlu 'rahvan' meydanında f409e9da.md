# Rüzgârın oğlu 'rahvan' meydanında

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050118063954im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118063954im_/http://www.aksiyon.com.tr/resim/463/56.jpg" vspace="5"/>
  </p>
 </font>
 <font class="content">
  İşleri güçleri at ama hipodromla alâkaları yok; kendi atları, starları, efsaneleri, ritüelleri var. Türk atının izini sürüyorlar. Onları Türkiye"nin en büyük rahvan koşu meydanında yakaladık. Ganyan bayilerinin ilgi alanında değil; TRT-4"te verilen hipodrom yarışlarıyla alâkası yok; İngiliz ve Arap atları boy göstermiyor...
 </font>
 <br/>
 <p>
  <font class="content">
   Yarım asırlık hikayesine rağmen popüler değil, ancak "hastaları"nca ezbere bilinir. Daha bir asır öncesine kadar sırtında üç kıta dolaştığımız atın hikayesi bu. Türk atının gövde gösterisi!
   <br>
    <br>
     Hipodrom atlarına göre bir alana sıkışmış değiller. Hayatın içindeler. Yok yok! Yük taşımak, bir yerden bir yere gitmek için kullanılan atlar da değil bunlar. Eğitimleri daha tayken başlar. İlk rahvan adımları sahibine en az on mecliste anlatacağı kadar gurur verir. "Ben de bir tay alayım yetiştireyim, benim de rahvan yarış atım olsun" diyemezsiniz. Deseniz de başarıya ulaşamazsınız. Tıpkı İngiliz ve Arap atında olduğu gibi "cins" olması, belli bir soya dayanması şart. Namı yürümüş atların yedi göbek soyu bir çırpıda sayılabiliyor çünkü. Sadece cins olması da yeterli değil; atın, anası babası iyi koşan, namlı rahvan at olması tercih sebebidir. Eğer o yıl yarışta başı almışsanız namınız da bütün Türkiye"ye yayılır. Atlarla bu kadar içli dışlı olmuş milletin kendine has bir atı olmaz mı diyenlere de cevap da bu meydandan gelir; "İşte Türk atı!"
     <br>
      <br>
       Rahvan, atın "tek ayak" koşma stiline verilen isim. Atın aynı taraftaki ayaklarının birlikte hareket ettiği ve binicisini sarsmayan koşu şekli. Rahvan yarışları ise bütün Türkiye"de yaygın olmasına rağmen Ege"ye has bir yarış. En büyük yarışlar Balıkesir Karapürçek, Kütahya Örencik ve İzmir Çaylı"da oluyor. Yıl içinde birkaç yerde yapılsa da en önemlisi İzmir Ödemiş Çaylı koşuları. Hem rahvan yarışlarının buradan başlayarak Türkiye"ye yayılması hem de küçük Menderes ovasının sağladığı doğal koşu pistinin rahvan için bulunamaz olması Çaylı koşusunu bir numara yapıyor. Zaten Türkiye Cumhuriyeti"nin elli yıldır yapılan rahvan yarışlarına ilk defa resmilik kazandırarak, Çaylı koşusunu 1. Rahvan Türkiye Şampiyonası ilan etmesi bundan.
       <br/>
       <br/>
       Yarış geleneğine dönüşen hobi
       <br/>
       <br/>
       Rahvan yarışları, Ege"nin bilinmeyen yüzüne ışık tutuyor. Çiftinde çubuğunda olan Ege köylüsünün sınırları aşan at merakını, sivil inisiyatifle başlayıp sessiz sedasız yarım asrı deviren bir at yarışı ile taçlandıran insanların öyküsü.
       <br/>
       <br/>
       Okumuşluğu nedeniyle Molla Mehmet diye anılan Mehmet Öztürk, rahvan yarışını 1950"li yıllarda başlatan kişi. Ödemiş İdadisi"nde okumuş olması; Fransızca, Yunanca, Arapça gibi dilleri bilmesi onu köyünden ayırmamış. Ankara"dan gelen cazip tekliflere olumlu cevap vermeden kendi köyünde yaşamaya devam eden, özel hobileri olan bir kişidir Molla Mehmet. Hobilerinin başında da at gelir. Ne düğün derneklerde gösteri amacıyla yapılan at yarışları, ne de koşturulan atlar onun merakını teskin eder. İlkin Küçük Menderes"e paralel Yağcılar ovasında bir km bile olmayan yolda başlar koşularına, fakat yolun kısalığı ve dönemeçli olması iyi bir koşu yolu arayışını devam ettirir. Bugünkü koşuların yapıldığı, on beş km uzaklıktaki Çaylı altı denilen yer böyle keşfedilir. Hem iki kilometre uzunlukta, hem de taşsız yumuşak zeminli olan yol, pist arayışına son verir. Molla Mehmet, ilk yarışta ödülleri açıklar; birinciye yakışıklı bir gem (atın başına takılır, dizginlenmesi için kullanılır), ikinciye boyunluk vs... Çevre ilçelerden gelen atlarla birlikte rahvan at yarışları da başlamış olur. Molla Mehmet"le birlikte bu organizasyonun içinde bulunan, "Kır At"ın Sahibi" olarak anılan Musa Yeşil, o günleri böyle anlatıyor.
       <br/>
       <br/>
       Meydandayız...
       <br/>
       <br/>
       5 Ekim"de koşu meydanına vardığımızda yarışmalara daha bir saat vardı. Elli metrelik yolun sağını solunu Ege"nin farklı illerinden atları getiren kamyonetlerle büyük bir insan kalabalığı sarmıştı. Hem yol yorgunluğu, hem de bir yıldır beklenen yarışın heyecanı yüzünden okunan Nazillili genç atçı Ali Vasfi Yıldırım, "Buradakilerin çoğu yabancıdır" diyor. Bir kısmının yarışmaya katılmış atı var, kimisi sadece yetiştirmeye devam etmekte, bir kısım da "hasta" derecede meraklı. Az sayıda da "Burada ne oluyor" deyip gelen var.
       <br/>
       <br/>
       Günün sonuna doğru, daha final yapılmadığı halde atını kamyonete yükleyenlerden de anlayabiliyorsunuz ki elemelerde kaybedenler yarışmanın sonunu beklemeden yola koyulmakta. Eski atçılarla görüşmeyi yarış sonuna bırakalım önerisine, deneyimli bir atçının "Bitişe doğru kimse kimseyi görmez, en iyisi başlamadan görüşmek" demesi bundan; ya zafer sarhoşudur, bir yıldır beklediği yarışı kazanmıştır; ya da binbir ümitlerle geldiği at meydanında büyük hüsrana uğramıştır. Yani her halükârda yarış sonunda kimseyi görecek hali yoktur atçının.
       <br/>
       <br/>
       Yarışma tıpkı Kırkpınar"da olduğu gibi dualarla başlıyor. Atçıları tanımak için meydanda şöyle bir gezmek yeterli; giyim tarzları, bıyıkları ve etrafa yaydıkları havayla ben buradayım diyorlar. Her mahşeri kalabalıkta olduğu gibi burada da köfteciler, pideciler ve bilumum satıcılar yerlerini almış durumda. Çevre kasabalardan gelmiş hatırı sayılır bir kadın izleyicisi de vardı rahvan yarışlarının. Belki meydanda "at"tan başka şeylerin konuşulduğu tek yer herhalde kadın izleyicilerin bulunduğu yerdir.
       <br/>
       <br/>
       Gizli yapılan bir kumar oyunu gibi; sadece meraklılarını buluşturan bir yarış. Elbette bir yıl boyunca at üzerine konuşan insanların yarış meydanına kadar geldikten sonra neler konuştuğunu söylemeye gerek yok: Kimler gelmiş, favori atlar, eskiler, yeni taylar... Yarışta 20 hakem görev alıyor. Bir kısmı masada, bir kısmı yarışan atlarla birlikte hareket eden Fiat 50 NC otobüsün içinde. Dört nala koşudan farklı olarak sıkı kuralları var ve hakemler bunları denetlemekle yükümlü.
       <br/>
       <br/>
       Yarışma boyunca üç defa rahvanı bozup dörtnala koşan at diskalifiye oluyor. Atın hızlı koşması için eziyet eden de yarış dışı kalıyor. Daha pek çok kuralı var. Görüntüye aldanmamak gerekiyor; yarışmada birinci gözüken at yarış sırasında kural ihlal etmiş olabileceği için birinci sayılmayabiliyor. Bu yüzden şeref tribününün önünde itiraz tartışmaları hiç eksik olmuyor. Rahvan yarışlarının kategorileri de ata sporumuz güreştekilerle aynı isimleri taşıyor. Yaklaşık 7-8 saat süren yarışmada sırasıyla deste, ayak, küçük orta, orta, büyük orta, baş altı ön elemeleri yapılıyor. Yarışmanın sonuna doğru her kategorinin finali yapılıyor. Bir at, 5 yaşına kadar deste ve ayak yarışlarına katılabiliyor. Beş yaşını doldurup küçük ortaya katılmaya başlamasıyla birlikte yarışın kendine özgü kuralı işliyor. Üç yıl üst üste bir kategoride yarışı alan at doğal olarak bir üst kategoriye kaydırılıyor. Böylelikle hem rekabetin önü kesilmemiş oluyor hem de kategori olarak yükselen at artık bir alt kademede koşamıyor, yani yeni yetişen taylara yer açılmış oluyor. Tabii bütün atçıların gönlünde başa koşmak ve başı almak var. Çünkü rahvan meydanının kralı bu at. Çaylı koşusunun iki tane efsanesi var; Al At ve Kır At. Al At 50"li 60"lı yıllarda on üç kez üst üste başı almış. Bugün Al At"ın fotoğrafını bulundurmak bile önemli. Kır At ise bayrağı ondan alan atın adı. Al At"ın 1960"lı yıllarda Kır At"a bayrağı devrettiği yarışma hâlâ atçıların hafızasında. Hangi yarışta nasıl geçtiği bugün yaşanmış gibi hatırlanıyor.
       <br/>
       <br/>
       Ödüller yarışların ilk yıllarındaki gibi bir at aksesuarı değil ama hâlâ sembolik. Söz gelimi en büyük yarışı alan ata bir milyar lira veriliyor ama bu miktar atın taşıma ücretine bile yetmiyor. Yani rahvan at yarışına katılanlar için önemli olan para değil, bayrağı ve nişanı almak. Dolayısıyla rahvan atla uğraşan kişilerin varlıklı olduğunu söyleyebiliriz. Tabii aralarında çoluğunun çocuğunun rızkını "at"lara yedirenler bulunduğunu da eklemeliyiz. Molla Mehmet"in kadim dostu Saraç Refik, 1950"li yıllarda cami derneği hayrına başlatılan Rahvan At Yarışları sayesinde onlarca caminin ihya olduğunu da anlatıyor.
       <br/>
       <br/>
       Üç kuşak rahvancı yan yana
       <br/>
       <br/>
       Meydanda fotoğraf çekmek için koşuşturduğumuz bir sırada bize laf atmaları üzerine tanışıyoruz onlarla. Üç kuşak, dede torun yan yana yarış izliyor. Özhan Angın, Molla Mehmet"in meydan arkadaşı; Nazilli İsabeyli"de ilk yarışmaları başlatan, ilerleyen yaşına rağmen yarışlarda ne olup bittiğini görmek için Çaylı"ya kadar sürüklenmiş eski bir atçı. 40-50 yıldır nesli devam ettirilen damızlık atlarının olduğu bir çiftliğe sahip Nazilli"de. Bir atta üç şeyin aranacağını söylüyor. Ahlak, güzellik ve rahvan. İyi rahvan koşan at da bir numara demek değildir yani. Asil olmasına, nişanesi olmasına dikkat edilirmiş. Meydanda koşmakta olan pek çok atı beğenmiyor; neydi o eski günler der gibi bir hali var. Önümüzden geçmekte olan atlarla ilgili kanaatini bir çırpıda özetleyiveriyor: Arka sol ayağı sakat, gözünde bir sorun var, ya da yürüyüşü muntazam geleceği var gibi... Hemen yanıbaşındaki oğlu Süleyman Angın, uzaklardan getirdiği cins Türk atlarından bahsediyor; gelecek yarışlarda iddialı olabilirmiş.
       <br/>
       <br/>
       Murat Kölemenoğlu ise Ankara"dan gelip ekibe katılanlardan. "Şehirleşme geliştikçe atın kullanım alanı bitti. Zevk için yapıyoruz fakat nalbantını, saracını bulamıyoruz. Ankara"da atçılık yapıyorum, Konya"dan nalbant getirtiyorum" diyor. Ali Vasfi Yıldırım, kendilerinin damızlık yetiştirmelerine rağmen pek çok zorluklarla karşılaştıklarını, devletin olaya el atarak Türk atına sahip çıkması gerektiğini söylüyor. Konuşmalar sürerken yarışma devam ediyor, her favori at biliniyor, eğer tanıdıksa jokey bağırışlarla yüreklendiriliyor.
       <br/>
       <br/>
       Doping kontrolü yapılmıyor, jokey kulubü görevini profesyonelce yapmıyor gibi eleştiriler var. Meydanda koşan yüz küsur atın pek çoğunun aslında koşmaması gerektiğini, daha seçici davranılması lâzım geldiğini söylüyor eskiler. Eksiği gediğiyle dile kolay elli yıldır sürdürülen bir yarıştan söz ediyoruz. Üstelik "atçı" olmayanın kolay kolay giremeyeceği bir atmosfer. Beydağlı deneyimli bir atçı, "Şu meydanda benim atım olsa, gelir beni bulur" diyor. Bu meydanda en anlamlı şey, atlarla sahipleri arasında kurulan, üçüncüsüne yer olmayan derin duygu iletişimi. Gerisi panayır.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3089), [web.archive.org (arşiv bağlantısı)](http://web.archive.org/web/20050118063954/http://www.aksiyon.com.tr:80/detay.php?id=3089)
