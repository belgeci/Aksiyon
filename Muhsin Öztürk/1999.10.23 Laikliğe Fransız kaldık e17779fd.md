# Laikliğe Fransız kaldık

*Muhsin Öztürk 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yazın kışa dümen kıvırdığı bir zaman diliminde Osmanlının payitahtı İstanbul'da Divânı Humayun'a atfen Divan Yolu diye adlandırılan Sultanahmet'ten Beyazıt'a giden tramvay yolu üzerinde
  </font>
 </div>
 <div id="newsText">
  <font class="detail-text">
   asırlık çınar ağacının yapraklarının uçuştuğu romantik ve otantik bir havada Fırat Kültür Merkezi'ne doğru yollanıyoruz.
   <br/>
   <br/>
   Konu, Türkiye'de aralarında sevgiye dayalı romantik bir ilişkinin bulunuğu konusunda derin şüphelere sahip olduğumuz, her zamanki güncel konumuz dindevlet ilişkileri; Uluslararası DinDevlet İlişkilerine 'Tarihsel Bakış' Sempozyumu. 16 ülkeden konunun ve temsil ettiği ülkesinin uzmanı bilim adamları, her biri bir ya da bir kaç ülkenin din devlet ilişkilerinin tarihsel gelişimini ele aldılar. Farklı sistemler farklı kıtaların din devlet ilişkilerinin tarihi devinimlerle bugünkü kıvama gelme seyrini üç gün boyunca gözlemlemek, yakalanması  zor bir fırsattı doğrusu. Sempozyumu baştan sona takip eden, zaman zaman soruları ve açıklamalarıyla katılan Prof. Dr. Burhan Kuzu gibi daha çok  bu alanda çalışan ve düşünen entellektüllerin izleyici olarak katıldığı sempozyumun entellektüel seviye yüksekliğinden bahsetmeye gerek yok her halde. Gazeteci ve Yazarlar Vakfı'nın  Prof Dr. Niyazi Öktem'in koordinatörlüğünde gerçekleştirdiği Uluslararası Din Devlet İlişkileri Sempozyumu bütün izleyicilere açık fakat bu konuda ihtisas yapan uzmanların konuşmacı ve dinleyici konumunda bulunduğu bir toplantı oldu.
   <br/>
   <br/>
   Eğer sempozyum tam olarak kamuoyuna yansıyabilseydi, din ve devlet arasındaki zor ilişkinin kaynakları hakkında çerçeveli bir bilgiye sahip olunur, herbirisi kendi tarihsel, sosyal ve barındırdığı düşünce akımlarıyla şekillenen  ve halen de yaşamakta olan yönetim modellerini tanıma imkanı doğardı.
   <br/>
   <br/>
   İtalya, Fransa, İsrail, Çin, İspanya, Portekiz, Güney Afrika, Almanya ve Protestan Devletler, Güney Amerika, Belçika, Hollanda, Lüksemburg, Meksika, Tunus ve Mağrip ülkeleri, Lübnan, İsviçre, ABD, Ortodoks Dünya, Rusya ve tabii ki Türkiye'deki din devlet ilişkileri somut bir şekilde ele alındı ve tartışıldı. İzleyicilerin gözünden kaçmayan şey din devlet ilişkilerinde yaşanan problem, tarihsel gelişim itibariyle bir çok kanlı savaşlara sahne olan ülkelerde din devlet ilişkileri problemlerinin  kaynağında Fransız ihtilalini barındırması ve Fransa'daki din devlet ilişkilerini model almış olması. Bu nedenle Prof. Dr. Jean Duffar'ın  Fransa laikliğini ele alan tebliği dikkatle izlendi. Fransız İhtilali ile birlikte din adamları ve laikler arasındaki çatışma 1790'da yeni Anayasa'yı kabul etmeyen din adamlarının kılıçtan geçirilmesi gibi dramatik ögeleri fazlasıyla taşıyor bu ilişki. 1881'de Katoliklik Fransa'nın resmi dini olmaktan çıkıyor, Katolik dini dışında dinler de kabul ediliyor, 1888'de ise dini eğitim tamamen eğitim sisteminden çıkartılıyor ve eğitim verenlerin laik kişiler olması şartı getiriliyor. 1904'te ise kilise tamamen devletten uzaklaştırılıyor. Bütün bunlar olurken Katolikler monarşilere destek vermekle suçlanıyor. Laiklerin baskın çıkması ile kriz doğuyor, 1921'de Vatikan'la yapılan bir anlaşmayla din 'özerk' bir alan elde ediyor fakat sorunlar bitmiyor. Fransa bugün hâlâ benzer sorunları yaşıyor. Türkiye'nin de model aldığı bu sistem tarihsel seyir içerisinde çok radikal olaylara sahne olurken, bugün başörtülü bir lise öğrencisinin Fransa liselerinde okuması okul yöneticisinin inisiyatifine bırakılmışken üniversite öğrencisi için böyle bir sorun yok. Konuşmayı dinleyenlerin 'acaba 1890'ların agresif Fransa'sına mı takıldık' dememeleri mümkün değil. İtalya'da din devlet ilişkilerini ele alan İtalya Milano Üniversitesi'nden Prof. Dr. Silvio Ferrari  'İtalya'da herkesin kendi dinini seçme ve yaşama özgürlüğü vardır ve devlet buna müdahale edemez' diyor.
   <br/>
   <br/>
   Portekiz ve İspanya gibi ülkelerin 20. yüzyıldaki seyrini anlatırken devletin dini cemaatlere karşı tarafsızlığının Katolik Hıristiyanlar lehinde bozulduğunu söyleyen Prof Dr. İvan Iban '20 yıldan bu yana Katolik Devleti 'din devleti' olmaktan uzaklaşmıştır' diyor Portekiz için. İsviçre'den katılan, bir süre İsviçre Milli Savunma Bakanlığı'nda görev yapmış Jean F. Mayer'in 'sistemlerin resmi geçidi' mahiyetindeki tebliğinde oturum başkanı Prof Dr. Silvio Ferrari'nin 'Denemediğiniz sistem kalmamış be!' diye söze karışması espri konusu oldu. İsviçre'de değişikliklerle beraber Katolikler, Protestanlar ve laikler arasında zaman zaman çatışmalar vuku buluyor ve bir çok can kaybı da oluyor dini cemaatler arasındaki bu iktidar kavgalarında. Tunus ve Lübnan'daki durum bundan daha az karışık değil. Lübnanlı Prof. Dr. Masoud Daher din ve devlet arasındaki ilişkilerin 'hür' bir ilişki olması gerektiğini söylüyor. Lübnan'da devlet örgütlenmesi dini topluluklar arasında ulusal anlaşma sistemi ile gerçekleştirilmiş. Her ne kadar bu sistem  Lübnan'daki iç savaşı doğurmuş olsa da, 90 sonrasında revizyona uğrayan sistemin ideal bir sistem olduğunu söylüyor Daher. Ulusal uzlaşma modeli sözgelimi cumhurbaşkanının Marunilerden (Hıristiyan Araplar), başbakanın Müslümanlardan, Meclis Başkanı'nın Şii'lerden bir kişi ile temsil edilmesi şeklinde oluşuyor. Fransa laikliği ile asrın başında tanışan Lübnan'ın böyle bir sisteme kavuşması incelemeye değer bir konu aynı zamanda. Sempozyum her ne kadar 'tarihsel bakış' olsa da mesela Tunus'un bugün resmi din olarak İslam'ı kabul ediyor olmasına rağmen tam tersi bir yapıda Müslümanların rağmına çalışan bir sistem olması soru cevap faslında ister istemez gündeme geliyor ve tartışılıyor.
   <br/>
   <br/>
   Diğer taraftan AngloSakson ülkelerindeki dindevlet ilişkilerinin ortaya çıkış ve dayandığı felsefe akımları itibariyle farklı bir yapı kazandığı görülüyor. Bunu Hollanda ve Belçika'daki sistemi anlatan Lauven Katolik Üniversite Dekanı Prof. Dr. Rik Torfs'un ve ABD'deki dindevlet ilişkilerini anlatan Prof. Dr. Cole Durham'ın konuşmalarından anlıyoruz. Özgürlük yoksa diktatörlük gelir diyen Rik Torfs şunları söylüyor; 'Belçika anayasasında din özgürlüğünü düzenleyen 4 ayrı madde var. Anayasada suç işlenmemesi şartıyla din ve ibadet özgürlüğü tamamen özgürdür. Devlet din adamlarının atanmasına da karışamaz ve onların yaşamlarına müdahale edemez.' ABD'deki dindevlet ilişkilerinin dostça ayırım olduğunu, Avrupa ülkelerindeki sistemden daha farklı tarihsel köklere ve felsefi düşenceye dayandığını söyleyen Cole Durham da, ABD'nin birinci öncelik olarak 'dinsel özgürlük'e dayandığını, din ile devlet arasındaki ayırımın Avrupa'da olduğu gibi dine karşı husumet şeklinde tezahür etmediğini ifade etti. Durham'a göre dinsel görüş ile aydınlanma arasındaki gerginlik, laikliğin bilimsel ve tarafsız olarak takdim edilmesi, dinsel olanın ise ilk başta 'bilimsel olmadığı'nın belirtilmesinden ortaya çıkıyor. Yani dinsellik daha ilk başta bir çeşit düşünce emparyalizmi ile karşı karşıya bırakılıyor aydınlanmacı Fransa'da. Sık sık John Lock'a atıflar yapan ABD'li konuşmacıya göre dindevlet ayrımı devleti dinden korumak için değil, dini devletten korumak içindir. Geçen günlerde Sami Selçuk'un da dikkat çektiği Fransız ekolü ve AngloSakson ekolü farklı dilleri kullanıyor ve farklı sosyoloji ve felsefeye sahipler. Mesela dinsel faaliyetlere sınırlılık getiren Fransız ekolü kapsamı ve anlamı kişiye ve zamana göre değişen 'Kamu Düzeni'nin ihlâlini' önemli bir unsur olarak ele alırken, diğer sistem ise faaliyetlere getirilecek sınır için doğrudan ve somut  suç unsuru gözetiyor.
   <br/>
   <br/>
   Devlet eylemlerine karşı mutlak ilgisiz durumda hiç bir din olmadığını, olamayacağını söyleyen Hüseyin Hatemi, din devlet ilişkilerinin sağlıklı olması için ilâhi hukuk tabii hukuk kavramlarının "ilahi tabii hukuk" şeklinde algılanmasında fayda olduğunu belirtiyor. Temel olarak akıl ile vahiy arasında bir çelişkinin olamayacağını ifade eden Hüseyin Hatemi din devlet ilişkileri ile ilgi yaptıkları toplantıların sonuçlarının dikkate alınmamasını ümit kırıcı olarak değerlendiriyor. Şerif Mardin'in sık sık atıfta bulunduğu Prof. Dr. Mehmet Aydın'ın tebliği başlı başına bir haberdir aslında. "Sünnilikte Din Devlet İlişkileri" başlıklı tebliği, Sünni İslamın yönetim anlayışının tarihsel ve felsefi yapısını ortaya koyması kadar, bugün için teklif edilebilecek yönetim tarzı ve din devlet ilişkileri modeli ile de  ilginç ve önemli bir tebliğdi. Mehmet Aydın Hocaya göre Kur'an'da belli bir devlet modeli öngörülmemiştir. Şüphesiz sempozyumun heyecanla beklenen konuşmacısı Prof. Dr. Şerif Mardin'di. Mardin'e göre tabular sürdükçe ve tenkid müessesesi gerçek anlamda çalışmadıkça ilerlemek mümkün değil. Türkiye'deki problemlerin çözümü için 'acı eleştiri' öneriyor Şerif Mardin. Bazı satır başları; "Medeniyet hür tartışma ile gelişir... Sorgulamayı İslami söylemde eksik buluyorum. Bu fikirlerin çelimsiz olmasına yol açıyor. Bazı kişi ve kurumların İslamiyeti kendi nefret veya muhabbetlerine göre yorumlamaları yanlış''. Ayrıca Dr. Sadi Kucur ve Doç. Dr. Sait Başer Osmanlı ve İslam öncesi Türk Devletlerindeki dindevlet ilişkileri ile ilgili birer tebliğ sundular.
   <br/>
   <br/>
   Şerif Mardin'in gördüğünde hayretini ve hayranlığını gizleyemediği Fırat Kültür Merkezi üç gün boyunca Uluslararası Sempozyuma evsahipliği yaptı, ümit edilir ki daha nicelerine de evsahipliği yapar. İyi de, bizdeki din devlet ilişkilerinin encamı no'lacak.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5471-laiklige-fransiz-kaldik.html), [web.archive.org (arşiv bağlantısı)](http://web.archive.org/web/20140720205851/http://www.aksiyon.com.tr:80/aksiyon/haber-5471-laiklige-fransiz-kaldik.html)
