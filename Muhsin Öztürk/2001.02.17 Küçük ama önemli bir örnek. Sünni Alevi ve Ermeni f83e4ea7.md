# Küçük ama önemli bir örnek. Sünni, Alevi ve Ermeni

*Muhsin Öztürk 2001.02.17*

<div>
 <p class="baslik">
  asıllı Türk vatandaşları aynı çatı altında örgütlendi
 </p>
 <p class="baslik">
  BOZARMUT MODELİ
 </p>
 <p class="spot">
  Sivas'ın Kangal ilçesine bağlı  Bozarmut köyünden İstanbul'a  göçedenler bir dernek kurmuş.  Bu derneği büyükşehirlerde  yüzlerce örneğine rastlanılacak  köy derneklerinden ayıran  özellik ise Bozarmut'un etnik  yapısı. Sünni, Alevi ve  Ermenilerin yüzyıllardır birlikte  yaşadığı bu köyden göçedenler  yine birlikte yaşamak ve ortak  hayat alanları oluşturmak için  büyükşehirde bir dernek çatısı  etrafında toplanmışlar
 </p>
 <p class="metin">
 </p>
 <img border="0" src="/web/20020502045029im_/http://www.aksiyon.com.tr/2001/324/resimler/Boz.jpg"/>
 <p class="metin">
  Bozarmut, Türkiye'deki binlerce köyden biri. Sivas'ın Kangal ilçesine bağlı, klasik köy görüntüsünden uzak, bir bozkırı andıran coğrafyada mütevazı bir yerleşim alanı... Kerpiç evler, kahverengi plato, tipik bir İç Anadolu köyü... Bozarmut Köyü'nün binlercesinin içinden bizim sayfalara yansıması çok önemli bir farklılığından kaynaklanıyor. Bu köyün sakinleri olan Aleviler, Sünniler ve Ermeniler etle tırnak olmuşçasına asırlar boyu bir arada yaşamışlar ve hâlâ da yaşıyorlar. Zamanla köylerini terkedip büyükşehire gelenleri de yine birlikte hareket etmeyi tercih etmiş ve Bozarmut Köyü Koruma ve Güzelleştirme Derneği'ni kurmuşlar.
 </p>
 <p class="metin">
  Bir muhabirin, haber olarak düşündüğü konuyu haber toplantılarında dile getirmesi her zaman kolay olmaz. Hele konu çok "uç" bir örnekse ve yeni bir tez öne sürüyorsanız... İşte, Bozarmut'un da böyle bir dezavantajı vardı. Çünkü İstanbul'da onun gibi yüzlerce dernek faaliyet gösteriyordu. Ancak Bozarmut diğerlerinden farklıydı. Bir kere okey ve tavla oynamak için kurulmuş bir dernek değildi. Etnik yapısı son derece renkliydi. Sünnilerle birlikte Aleviler ve Ermeni asıllı Türk vatandaşlarının ortak yaşadıkları mekandan çıkan bir dernekti. Fransızların Ermeni soykırımıyla ilgili bir karar aldığı bir dönemde onlar, bir arada yaşamış olmanın huzurunu ve bundan sonra da bir arada yaşama isteklerini kurdukları dernek ile deklare ediyor ve dışarıda birbirine düşman olarak gösterilmeye çalışılan iki ayrı milletin Anadolu'nun herhangi bir köyünde nasıl dostça yaşayabildiğini gösteriyorlardı.
 </p>
 <p class="metin">
  Sünni, Alevi ve Ermenilerden oluşan dernek
 </p>
 <p class="metin">
  Bozarmut Köyü Koruma ve Güzelleştirme Derneği, Mecidiyeköy'de, pazar yolu üzerinde, hallice büyük bir salonda kurulu. Her cuma günü toplanıyorlar. Bu toplantılardan birinde derneğin kurucu üyeleriyle beraber oluyoruz. İlk tanıştığımız kişi derneğin şimdiki başkanı Tekin Gökpınar. Sünni bir Müslüman ve Mecidiyeköy'de inşaat malzemesi zatan bir mağazası var. Dernekte tanıştığımız Baki Dumlupınar, Aliye Teksal, İlyas Sönmez ve derneğe beraber geldiğimiz beni böyle bir köyün varlığından haberdar eden ve derneğe beraber gittiğimiz Bekir Yıldız'la beraber diğer dernek üyeleriyle koyu bir sohbete dalıyoruz; çayı ve Bozarmut Köyü'nün karakteristik pidesi 'loluk"u ihmal etmeden.
 </p>
 <p class="metin">
  Bekir Yıldız ikinci kuşak İstanbullu, 'Sivaslıyım deyip de" gözünü İstanbul'da açanlardan. Ticaretle uğraşan, namazında niyazında Sünni bir Müslüman, siyasi görüşü ise merkez sağın sağında. Aliye Teksal, kuzeni Cemal ve Mehmet ise Ermeni asıllı Türk vatandaşı.  Aliye'nin dedesi tehcir sırasında köyün muhtarıymış, müftünün "Çocuklarını düşün" tavsiyesiyle Müslüman olmuş. Ailesinde son kimliğine sıkı sıkıya bağlı olanlar da, Aliye Teksal gibi, Ermeni asıllı Türk vatandaşları olduklarının altını çizen ve bunun inkar edilemez bir gerçek olduğunu düşünenler de var. Sözgelimi Cemal... Düğününü kilisede yapmış samimi bir Hıristiyan Ermeni. Aliye Hanım, İstanbul'da büyük bir şirketin muhasebe müdürlüğünü yürütüyor, "sol" tandanslı bir görüşe sahip. İlyas Sönmez bir Alevi. Derneğin de mustakbel başkanı. Şişli'de konfeksiyon dükkanı var. Baki Dumlupınar, sağlık malzemeleri ticaretiyle uğraşıyor. Dedesi, kurtuluş savaşında üstün gayretleri dolayısıyla Sivas'ta ilk gazi unvanını almış, soyismi bizzat Atatürk'ün el yazısıyla armağan edilmiş. O da bir Ermeni asıllı ve kendini solcu olarak tanımlıyor. Fakat bütün saydığımız bu sıfatlar onlar için çok bir anlam ifade etmiyor.
 </p>
 <p class="metin">
  İlyas Sönmez ve Aliye Teksal Ramazan ayında iftar yemeğine katılmaktan ve iftar vermekten rahatsız değiller. Aliye Teksal'ın annesi sürekli ilaç kullanmak zorunda kalana kadar oruç tutmaya devam etmiş. Kendisi oruç tutamasa bile komşulara iftar vermeden huzura ermezmiş. Aliye Teksal ve de İlyas Sönmez'in ilk başta "mümkün mü?" sorusunu sorduran davranışları onlar için çok normal. Öyle ya, bir Ermeni'nin evinde iftar açmak ne o Müslümanı dinsiz, ne Aleviyi başka bir şey yapıyor. Sohbet ilerledikçe bir dini adetin diğer din mensuplarınca saygı görmesi, sözgelimi Ermeni asıllı yada bir Alevi inancına sahip bir kişinin iftar yemeği vermesini ve bunun adet haline gelmesinin onlar için çok sıradan olduğunu farkediyorum. En büyük tabu dediğimiz şeyleri çoktan aşmışlar, tabuları espriye dönüştürmüşler. Aksi olsa birbirlerine "N'aber gavur tohumu!" diye takılmaları zor olurdu.
 </p>
 <p class="metin">
  Tabulardan söz açılmışken sohbet ister istemez 1915 yılında yaşanan tehcir olayına geliyor. Sahi çok konuşulan bu olaydan köy yaşantısı ne ölçüde etkilenmişti? Herkes gibi onlar da etkilenmiş tabii. Ermeniler arasında, tehcir nedeniyle Halep'e gitmek zorunda kalanlar olmuş, bölge müftüsünün teşvikleriyle Müslüman olup kalanlar olmuş. Bu Müslüman olup kalanlardan eskiye dönüş yapanlar da olmuş. Bugünden geçmişe doğru bakıldığında, yaşanan acı ve güzel günler, Bozarmut Köyü insanlarının dostluklarını, paylaşımlarını etkilememiş çünkü birbirlerine olan dostluklarına ihanet etmiş değillerdir.
 </p>
 <p class="metin">
  Aliye Teksal; "Eğer bir Ermeni meselesi konuşulacaksa bunun yeri  Fransız Parlamentosu değil, Türkiye olmalı. Konuşulacaksa burada konuşulmalı, yanlışlıklarıyla doğrularıyla. En azından doğru kanaldan bilgilenmez isteriz" diyor.
 </p>
 <p class="metin">
  Mütevazı ve her daim gülen çehresiyle derneğin müstakbel başkanı İlyas Sönmez sessizliğini bozuyor; "Benim amcamın üç kızı var, üçü de sünni ile evli. Benim için Alevi, Sünni ve Ermeni farketmez. Önemli olan insanlık. Dükkan komşularım genellikle hep Sünnidir. İşyerine yakın yerde akrabalarım da vardı ama ben akrabamdan daha ziyade oradaki Sünni arkadaşlarımla daha samimiyim. Ben bir yere gideceğim zaman dükkanımı çoğunlukla Sünni bir arkadaşa bırakıp gitmişimdir. Onbir senedir oradayım ve on yıldır öğle yemeğini beraber yeriz."
 </p>
 <p class="metin">
  Cenaze namazı kılan Ermeni
 </p>
 <p class="metin">
  Bozarmut Köyü'nde bir kişinin Alevi ya da Ermeni olması onun, musalla taşının önünde saf tutup cenaze namazı kılmasını engellemiyor. Bekir Yıldız, alelacele köylerindeki bir cenaze namazına yetiştiğinde gördüğü manzarayı özetliyor; "Cemaat toplanmış, Turan Amca isimli Ermeni kökenli olarak nitelendirdiğimiz ve Aliye'nin de akrabası olan bir vatandaşımız cemaatte saf tutmuş namaz kılıyor. Bizim köyümüzün içinde Alevi vatandaşımız namaz kılıyor, biz de Sünni vatandaşlar olarak oradayız." Bekir Yıldız çevre köylerden cenazeye gelmiş Alevi vatandaşların saf tutmadıklarını da ilave ediyor. Baki Dumlupınar Bekir Yıldız'ı teyid eden bir anısını anlatıyor. "Geçen yıl bir abimiz vefat etmişti Sultanbeyli'de. Başka köyden birisi Aleviler ve Ermeniler hakkında ileri geri sözler sarfetti. Evin kardeşleri kıvranıyorlar bir şey söylemek için. En sonunda ben söyledim; 'Lütfen propagandayı kendi köyünüzde yapın. Buraya bu insanlar ırkından, dilinden, dininden dolayı değil dostluklarından dolayı, onların acılarını paylaşmak için geliyorlar.' Hiçbir rahatsızlık duymadan aynı acıyı, aynı sevinci paylaşabiliyoruz. Bir kişinin Ermeni olması onun camiye gitmesine, cenaze namazı kılmasına engel değil. Hani derler ya sevinçten ağlamak, benimkisi öyle. Dedelerimizin, babalarımızın yaşadığı şeyler, sanki o manzara orada yaşanıyormuş gibi..."
 </p>
 <p class="metin">
  Bir köyde yaşanan ilişki şekilleri bütün topluma aynı ahenkle yansıyabiliyor. Kendi aralarında ayrımcılık yapmadıkları gibi iş ve sosyal hayatlarında da karşısındakinin farklı kimlikleri onları rahatsız etmiyor, çok daha sağlıklı iletişim kurabiliyorlar. Diğerine 'öteki' olarak davranan, ayrımcılık yapan kişileri uyarmaktan da çekinmiyorlar. Aliye Teksal, "Bizim köyümüz gibisi yok" derken, Bekir Yıldız 1980 öncesi ve sonrasında Kahramanmaraş, Çorum, Sivas ve diğer yerlerde meydana gelen olayları anlamakta güçlük çektiğini, kendilerinin yıllardır bir arada yaşamalarına rağmen but tür olayların hiç yaşanmadığını söylüyor.
 </p>
 <p class="metin">
  Alevi, Ermeni ve Sünni için toplu mevlit
 </p>
 <p class="metin">
  Bozarmut Köyü'nün yıllar yılı İstanbul'a savrulmuş sakinleri, onların ikinci kuşak akrabaları yaklaşık bir yıldır İstanbul'da da buluşuyorlar demiştik. Çocukluğu birlikte geçmiş olanlar, eski günleri yâd ederken, İstanbul'da doğup büyümüş Bozarmutlular da ilk defa tanışma fırsatı buluyorlar burada. 11 Şubat 2001'de belki Türkiye'de hiç yapılmayan birşeyi gerçekleştirdiler; köyün bütün ölülerinin hayrına bir yemek verdiler, mevlit okuttular, yaşlı—çocuk bir araya toplandılar. Her ne kadar Ermeni asıllı Kuhar Teyze "Çok çocuk var canım" dese de orada olanların keyfi yerindeydi doğrusu. Toplantı sırasında görüştüğüm Ermeni, Alevi ve Sünniler bir arada olmaktan oldukça mutluydular. Kuhar Teyze'nin kocası Salih Seheryıldızı tekstil işiyle uğraşıyor, yemek sırasında pekçok kişiyle sohbet yapma imkanı buluyor. Ona göre ayrılıklar, insanların birbirlerini tanımamalarından kaynaklanıyor; "Biz tanıyoruz, bir araya gelmekten de mutluyuz"diyor.
 </p>
 <p class="metin">
  Dernek öncesi sadece düğünlerde ve cenazelerde ara—sıra bir araya gelebilen köyün İstanbul'daki fertleri artık her hafta cuma gününü iple çeker olmuş. Tabii buluşup okey oynamak için değil. Daha başta böyle bir şey olmayacağına karar vermişler; "Ben baştan beri burası kahve olmayacak diye direndim. Okey ve santranç oynamayı ben de severim, fakat o başka. En basit sebebi bizim köyümüzde kahve yok" diyor Aliye Teksal. Sadece etnik köken, din farklılığı değil, ideolojik farklılıklar dahi bu dernekte görünürlüklerini yitiriyorlar. Belki önyargılar kırılınca konuşmak, fikirlerini rahatça ifade etmek, samimiyetin derecesinin bir göstergesi. Bu nedenle olsa gerek birbirlerine hep lakaplarıyla hitap ediyorlar. Tırrık Hasan, Keş Bekir, Yağlı Halil, Horoz Hacı, Deli Oğlan...
 </p>
 <p class="metin">
  Cenazede ağlıyor, düğünde oynuyorlar
 </p>
 <p class="metin">
  Gurbetin çilesini çekmiş, kendi tabiriyle "taştan taşa çalınmış" İETT'den emekli Hasan Hüseyin Amca " Biz akraba gibiyiz. Eskiden bu dernek yokken birbirimizi çok göremiyorduk. Neredeyse çocukları tanıyamıyorduk, anasına babasına benzerse o şekilde seçebiliyorduk. Bu dernek bize büyük bir nimet oldu. Muhtelif zamanlarda toplanalım, ölümüz olursa ağlayalım, düğünümüz olursa oynayalım, danışalım yiyelim içelim, sohbet edelim, birbirimizden kopmayalım; hasta, müşkül, cenazesi olanlara yardım edelim, düğün olursa düğününe gelelim. Bu şekilde konuştuk arkadaşlarla" diyor. Bunlar oradakilerin ortak görüşleri. Aile gibi hatta aileden daha öte görüyorlar birbirlerini. İlyas Sönmez'in deyişiyle kardeş gibiler; "Bizde dil, din, ırk ayrımı kesinlikle yok. İnsanlar derneğe hoşgörüyle geliyor, kaynaşıyor, şakalaşıyor, gayet güzel geçiniyorlar. Biz bir haftalık stresimizi burada 3 saatte atıyoruz." Baki Dumlupınar, bu kadar iç içe olmalarını, daha doğrusu, insan ortak paydasında buluşmalarını köy insanının sanatla içli dışlı olmasına bağlıyor biraz. Çünkü, ağaca şekil veren adam aynı zamanda, kendisine yani insana da şekil verir.
 </p>
 <p class="metin">
  Bozarmut Köyü Derneği kurucuları aynı zamanda bir "misyon" üstlendiklerinin farkında. Bu misyon dedelerinin babalarının Sivas'ta bıraktıkları anıları, hayatı, sevgiyle paylaşılarak, büyüterek İstanbul'un kozmopolit hayatında devam ettirmek. Derneğin hâlihazırdaki başkanı Tekin Gökpınar bireyselleşen ve yalnızlaşan toplumda, huzurla yaşayabilmek için bu tür organizasyonların önemli olduğunu vurguluyor: "Yardımlaşmanın ve paylaşmanın getirdiği duygu güzel. Yardımlaşan insanların, hem iş hem de aile hayatları daha düzenli oluyor, toplulukta duygu ve fikir etkileşimleri sağlanıyor."
 </p>
 <p class="metin">
  Ermeni asıllı Baki Dumlupınar "Geçen bayramda dernekte yaptığımız bayramlaşmayı görmeni isterdim. 30 yıllık İstanbul hayatımda ilk defa bir bayram yaşadım" diyor. İstanbul'da mesken tutmuş dernek üyeleri Bozarmut Köyü'ne geriye dönmeyecekler. Amaç, "Gitmeseler de gelmeseler de orada bir köylerinin olduğunu" hatırlamak, daha doğrusu o köyün anlamını ve anısını yaşatmak. Aliye Teksal, bu anıya sahip çıkmanın kültürel bir görev olduğunun altını çiziyor; çünkü, geçmiş, hatıralar, anne ve baba, dostça paylaşılan bir hayat bu köyde gömülüdür. "Alevi, Ermeni, Sünni farketmiyor, annelerimiz babalarımız sıkı bir arkadaşlık içinde yetişmişler. Yani biz uzaydan gelip de 'A ne kadar güzel arkadaşlarız' demedik. Bizden önceki kuşak da, ondan önceki kuşak da öyle." Sütü biten Ermeni annenin bebeği, pek âlâ "Sünni" komşu tarafından emzirilebiliyor.
 </p>
 <p class="metin">
  Bozarmut Köyü'nün ve insanlarının en büyük kazanımı Ermeni, Alevi ve Sünni kimliklerini reddetmeden birlikte yaşamayı başarabilmiş olmaları. Halep'e tehcir edilen Varvar Yaya'nın on yıl sonra köye gelmesi ve öldüğünde, çiftte çubukta kim varsa işini bırakıp cenazesine koşması, İstanbul'a erken göç eden "Oskiyen" Amca'nın köyden gelen Sünni, Alevi ayırmadan herkesin yardımına koşması ve evinde misafir etmesi, mazide yaşananların 'dostlukları' nasıl pekiştirdiğinin de bir göstergesi olsa gerek.
 </p>
 <p class="metin">
 </p>
 <p class="arabaslik">
  Aliye TEKSAL
 </p>
 <p class="metin">
  (Ermeni asıllı Türk vatandaşı)
 </p>
 <p class="metin">
  Köyüm, derneğim...
 </p>
 <p class="metin">
  7 yaşında köyden ayrılmış. Özel sektörde yöneticilik yapıyor. İkinci kuşaktan olduğu için kendini  şanslı görüyor. İstanbul'a ilk gelenler ekonomik anlamda sorunlar yaşamış. Aliye Teksal derneğin aktif olan tek bayan kurucu üyesi aynı zamanda. Sosyal hayatın içinde pek çok derneğin üyesi, fakat köy derneğinin faaliyetlerini hepsinden fazla önemsiyor. Çocukluğunu birlikte geçirdiği Sünni, Alevi arkadaşlarıyla ilişkilerini çok önemsiyor.
 </p>
 <p class="metin">
 </p>
 <p class="arabaslik">
  Bekir YILDIZ (Sünni)
 </p>
 <p class="metin">
  Ayrım nedir görmedik
 </p>
 <p class="metin">
  İstanbul'da yaşayan Bozarmut köylülerinin ikinci kuşağından. Doğma büyüme İstanbullu. Ticaretle meşgul. O da derneğin aktif üyesi. İlginç olan şey de Aliye Teksal'la dernek çalışmaları sırasında tanışıyorlar. Ayrım olarak görülen şeylerin kendi köylerinde hiçbir zaman gerçekleşmediğini, ciddiye bile alınmadığını, bir Sünninin cenazesinde pekala Ermeni, Alevi ve Sünninin yanyana saf durabildiğini söylüyor.
 </p>
 <p class="metin">
 </p>
 <p class="arabaslik">
  İlyas SÖNMEZ (Alevi)
 </p>
 <p class="metin">
  Ramazanda iftar
 </p>
 <p class="metin">
  Konfenksiyon işiyle uğraşıyor. Ramazanda iftar veriyor. İş çevresindeki arkadaşlarının çoğunun Sünni kökenli olduğunu ve bundan da çok memnun olduğunu ilave ediyor. İlyas Sönmez, derneklerine, insanların köylerinde olduğu gibi hoşgörüyle geldiklerini, kaynaştıklarını, şakalaştıklarını söylüyor. "Burada dertlerimizi de, sevinçlerimizi de paylaşıyoruz. Bir haftalık stresimizi burada 3 saatte atıyoruz".
 </p>
 <br/>
 <center>
  <a class="anaorta" href="http://web.archive.org/web/20020502045029/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/kapak/1.htm), [web.archive.org (arşiv bağlantısı)](http://web.archive.org/web/20020502045029/http://www.aksiyon.com.tr:80/2001/324/kapak/1.htm)
