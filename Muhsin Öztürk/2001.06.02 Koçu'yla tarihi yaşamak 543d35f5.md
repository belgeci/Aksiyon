# Koçu’yla tarihi yaşamak

*Muhsin Öztürk 2001.06.02*

<div>
 <p class="spot">
  16. yüzyılın sonlarında İstanbul'da faaliyet gösteren bir cinayet şebekesi... Saray'dan İstanbul konaklarına, konaklardan köşede kalmış kahvehanelere kadar uzanan renkli bir anlatım.
 </p>
 <p class="metin">
 </p>
 <p class="metin">
  Forsa Halil
 </p>
 <p class="metin">
  Reşad Ekrem Koçu
 </p>
 <p class="metin">
  Doğan Kitap
 </p>
 <p class="metin">
  177 sayfa
 </p>
 <p class="metin">
  0 212 677 06 20
 </p>
 <p class="metin">
  Forsa Halil, binbir entrikayla örülü bir cinayet öyküsü... Türk tarih yazımında çok önemli bir yeri bulunan Koçu, günlük yaşamın kılcal damarlarında dolaşıyor. Okur bu ayrıntılarda bazen geleneklerin ve göreneklerin bazen de deyimlerin ve atasözlerinin kökenleriyle buluşur. Sofra adetleri, giyim kuşam tarzları başarıyla resmedilir. Koçu'nun okurları onun tiplerini izlerken şaşılacak derecede tanıdık oldukları bir dünyada yolculuk ederler. Onun için insan önemlidir. Tarih, "insanın" hikayesidir. Kahramanları, bütün çelişkileri, zaafları, iyilikleri ve kötülükleriyle resmedilir. Okurunun karşısına zaman zaman bir meddah edasıyla çıkan Koçu'yla tarihi sevmemek mümkün değil.
 </p>
 <p class="metin">
 </p>
 <p class="arabaslik">
  Soykırım iddialarına cevap
 </p>
 <p class="metin">
  Asılsız Ermeni İddiaları ve Ermenilerin Türklere Yaptıkları Mezâlim
 </p>
 <p class="metin">
  İsmet Binark
 </p>
 <p class="metin">
  Ankara Ticaret Odası
 </p>
 <p class="metin">
  328 sayfa
 </p>
 <p class="metin">
  0 312 417 42 61
 </p>
 <p class="metin">
  Ermeni soykırım iddiası, günün şartlarına göre, Türkiye'ye dost veya düşman devletlerce iç ve dış politika malzemesi olarak zaman zaman gündeme getiriliyor. Özellikle yurt dışındaki kararların siyasi olmadığını kimse söyleyemez. Fakat bu konuda yapılan araştırmaların azlığı da göze çarpmıyor değil. Bahsini edeceğimiz kitap yazarın da ifade ettiği gibi "bir tarih kitabı değil." Kitap, tarihi bir perspektif içerisinde, dünden bugüne Türk—Ermeni münasebetlerini, devlete başkaldıran, isyanlar çıkaran Ermeni komite ve çetelerinin Türk ve Müslüman ahaliye yapmış olduğu mezalimi ilgililerin dikkatine sunmak maksadıyla, belgeler ışığında kaleme alınmış bir durum tesbiti. Bu hacimli kitapta konuya ilişkin pek çok belge ve fotoğraf yer alıyor. Bu kadar hacimli bir kitabın kapak tasarımının daha özenli olmasını beklerdik doğrusu.
 </p>
 <p class="metin">
 </p>
 <p class="arabaslik">
  Darbenin ekonomisi, ekonominin "darbe"si
 </p>
 <p class="metin">
  Darbelerin Ekonomisi
 </p>
 <p class="metin">
  Mehmet Altan
 </p>
 <p class="metin">
  İyiadam
 </p>
 <p class="metin">
  417 sayfa
 </p>
 <p class="metin">
  0 212 549 52 52
 </p>
 <p class="metin">
  Mehmet Altan'a göre darbelere sebep teşkil eden terör, dünya kapitalist sistemiyle Türkiye'deki ekonomik gelişmelerin çatıştığı noktalarda ortaya çıkıyor. Bunun için cinayetlerin faillerini sadece içeride aramak abes. Silahı, darbe öncesi her iki tarafı vuran katile kimin verdiğini dünyadaki ekonomik gelişmeleri tarayarak bulmayı amaçlıyor "Darbelerin Ekonomisi" . Bu amacına ulaşmaya çalışırken, darbeye hedef olan iki siyasi liderin görüşlerine de geniş yer veriyor. Siyaset adamlarımızın, başlarına gelen felaketlerle dünyadaki gelişmeler arasında bağlantı kurmakta epeyce zorlandıklarını, kendilerini kimin vurduğunu tam saptayamadıklarını da ortaya koyuyor. Türkiye'de siyasetin ekonominin gidişatına bağlandığı şu günlerde darbe öncesi ve sonrası ekonomiyi inceleyen bu kitabın yeri özel. Ne de olsa postmodern bir darbenin uzantılarını yaşıyoruz...
 </p>
 <p class="metin">
 </p>
 <p class="arabaslik">
  Devletleşen Ermenistan'ın dertleri
 </p>
 <p class="metin">
  Ermenilerin Devletleşme Sınavı
 </p>
 <p class="metin">
  Gerard J. Libaridian
 </p>
 <p class="metin">
  İletişim Yay.
 </p>
 <p class="metin">
  220 sayfa
 </p>
 <p class="metin">
  0 212 516 22 60
 </p>
 <p class="metin">
  Kitap, Ermenistan'ın bağımsızlığını kazanmasından bugüne Ermeni siyasi gelişmelerini ve fikirlerini inceliyor. Libaridian, Ermeni siyasetinde iki temel grup saptıyor: Bir yanda "büyük devlet" hayalleri kuran milliyetçi ideologlar, öte yanda Ermenistan'ın bütün komşularıyla —özellikle Türkiye'yle— ilişkilerini normalleştirmesine yönelik ılımlı ve pragmatik politikaları savunanlar... Bir tarihçi ve siyaset bilimci olarak Ermenilerin siyasi düşünce kalıplarını, dış politikasını, Yukarı Karabağ sorununu, diaspora ile Ermenistan ilişkilerini derinlemesine tahlil eden yazar, kendisinin de pragmatizmden yana olduğunu net bir şekilde ortaya koyuyor. Kitap için "Ermenistan'ın iç ve dış politikasını yaşayan bir siyaset bilimcinin ilginç eseri. Kolay eskimeyecek hüküm ve değerlendirmeler içeriyor" diyor İlber Ortaylı.
 </p>
 <p class="metin">
 </p>
 <p class="arabaslik">
  Çocuklar için...
 </p>
 <p class="metin">
  Sevgili Peygamberimiz 1—2, Işık Yay.,
 </p>
 <p class="metin">
  Ayşegül Aygün, 0 216 474 01 96
 </p>
 <p class="metin">
  En güzel peygamber hikayelerini annelerimizden ninelerimizden dinlemişizdir. Işık Yayınları, bugün artık çocuklarına bu hikayeleri anlatmakta zorlanan anne babalara yardımcı olmak gerekir diye düşünmüş; "Sevgili Peygamberimiz" adı altında çocuklara yönelik iki kitapçık ve yayınevinden çıkan diğer çocuk kitaplarını yayınlamışlar . Küçük çocukları olan herkese tavsiye edilir.
 </p>
 <p class="metin">
 </p>
 <p class="arabaslik">
  Aşk şiirleri birarada
 </p>
 <p class="metin">
  Türk Edebiyatında Aşk Şiirleri Antolojisi,
 </p>
 <p class="metin">
  Der: Metin Celal, Alfa Yay., 0 212 511 53 03
 </p>
 <p class="metin">
  Aşk, şiirin en önemli konularından biri. Çağlar ve yıllar içinde aşka bakışın, yaklaşımın nasıl değişime uğradığını izlemek açısından da şiirlerin ayrı bir yararı var... Toplumsal yaşamın değişimi ister istemez aşkları da etkilemiş ve bu etkileşim şiirlere, dizelere yansımış... Şiirlerin yazıldığı dönemler, tarihler, ister istemez şairlerin aşka bakışını etkilemiş. Türk Edebiyatı'nda Aşk Şiirleri Antolojisi'nde çağdaş şiirimizin kurucuları Ahmet Haşim ve Yahya Kemal'den günümüze dek şairlerimizin şiirlerine yer veriliyor.
 </p>
 <p class="metin">
 </p>
 <p class="arabaslik">
  Batı'nın doğusu
 </p>
 <p class="metin">
  Doğu Doğudur, Latife Mardin, Oğlak Yay.,
 </p>
 <p class="metin">
  293 s., 0 212 251 71 08
 </p>
 <p class="metin">
  Londra'da başlayan bir aşk... Londra'dan yola çıkan bir ordu... Batılı ülkelerin ilk kez ordularını Osmanlı Devleti'nin yanında Rus Ordusu'na karşı savaşa soktukları bir savaş; Kırım Savaşı. Savaşın en yoğun olduğu dönemde Sivastopol'da, savaş yaralılarının tedavi edildiği Varna'da, diplomatik hareketlerin yoğunlaştığı İstanbul'da geçen bir aşk, entrika ve savaş romanı.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020202162737/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/339/kitaplik/1.htm), [web.archive.org (arşiv bağlantısı)](http://web.archive.org/web/20020202162737/http://www.aksiyon.com.tr:80/2001/339/kitaplik/1.htm)
