# Ah minel aşk!

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20041225005437im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225005437im_/http://www.aksiyon.com.tr/resim/477/72.jpg" vspace="5"/>
  </p>
 </font>
 <font class="content">
  Aşk soyut bir kavram mıdır? Yoksa siz, ‘aşk’ı tarif ettiğini düşünen kişilerden misiniz? “Âşık oldum” sözü günlük hayatta ağzımızdan kolaylıkla  dökülüverse de aşkın künhüne vâkıf olanımız azdır. O hem her şeydir, hem de hiçbir şey. Hem vardır, hem yoktur...
 </font>
 <p>
  <font class="content">
   Aşkın aynı zamanda bir eylem olduğunu unuturuz. Yaptıklarınız, yaşadıklarınız kadar âşıksınızdır aslında; sadece bir duygu kıvılcımı değildir var olan. Çölleri aşmak, dağı delmek vs... Niye hep Leyla ile Mecnun’un aşkı ya da buna benzer başka hikâyeler anlatılır? Neden aşkın tarifini dillendirmez de en ünlü aşk hikâyelerinden dem vururuz? Aşk, Adem ile Havva’dan bugüne insanoğlunun yaşadığı en değerli maceradır.
   <br/>
   Sosyallik katar, kültürün özünü teşkil eder. Bütün sanatsal ürünler ‘aşk’ı anlatmak için vardır, denilse abartılı olmaz. Sinema, roman, öykü, resim... Sanatçı ‘aşk’ın bir rüknüne sahip şanslı kişi olarak saygıyı hak eder. Kavramımızı ‘aşk yaşıyorlar’ tırnağından çıkartırsak, aşka dair kayda değer şeyler söylemek daha kolay olur. Sessiz sedasız, en derin sadakat ve tutkuyla ömür boyu devam eden aşklar sanat eserlerinin asla başaramayacağı bir gerçekliği sunar. “Kurgu, gerçeğinin ancak gölgesi olabilir” gibi bir söz yakışır böyle durumlara. Aşk kader gibidir, kurgulanamaz ancak ‘ödevleri’ vardır. Kavuşmalar daha tutkulu, ayrılıklar daha trajiktir. Her iki durumda da âşık ve maşuk yapayalnızdır; her şeyiyle aşkın yüklenicileri, en sahici insan hikayelerinin sahipleridir.
   <br/>
   Esas aşkın ilahî aşk olduğu, geri kalanın ancak buna hizmet ettiği ölçüde kayda değer bulunabileceği görüşünü dillendiririz; ancak bir kadının erkeğe ya da erkeğin kadına duyduğu aşklarda, varlık—yokluk kadar önemli, vazgeçilemez ‘ilahî’ bir yan olduğunu da inkar edemeyiz. O vermeseydi âşık olamazdık.
   <br/>
   Aşk hikayesi yazmak yerine unutulmaz aşkların sahiplerini bulup konuşmak, içinden aşkın geçtiği hayat hikâyelerini sunmak... Ersin Kalkan’ın “Aşk İçinde Aşk Vardır”da yaptığı şey bu. Hayatın bir aşamasında karşılaşılan ve onu renklendiren, solduran bir aşk söz konusu olan. Batman kırsalında âşık olduğu kadına, çarşıdan alınabilecek hiçbir şeyi lâyık görmeyen, Süryani papazından aldığı güllerle sevdiğine bir tutam bahçe sunan Mehmet Mehdi Bilgin’in destansı aşkı ve trajedisi; Özbek muhalif Muhammed Salih’in savaş meydanlarından siyasi sürgüne ‘aşk’la kesişen mücadele hayatı; çok çabuk tükettiğiniz ve yıllar sonra ‘karşılaştığınız’da ancak kıymetini bilebildiğiniz modern dünyalara özgü, hem gülümseten hem hüzünlendiren, ‘ah minel aşk’ dedirten öyküler... Yazar, kitabındaki öykülere ‘yaşantı’ diyor. Hayal edilemeyecek kadar gerçek öyküler. Kitaba arka kapak yazısından başlamanızı salık veririz.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11080), [web.archive.org (arşiv bağlantısı)](http://web.archive.org/web/20041225005437/http://www.aksiyon.com.tr:80/detay.php?id=11080)
