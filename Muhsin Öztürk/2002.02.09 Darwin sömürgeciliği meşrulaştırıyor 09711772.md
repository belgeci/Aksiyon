# Darwin, sömürgeciliği meşrulaştırıyor

*Muhsin Öztürk 2002.02.09*

<div>
 <p class="spot">
  Darwin'in Çöküşü
 </p>
 <p class="spot">
  Jeremy Rifkin
 </p>
 <p class="spot">
  Ufuk Kitapları
 </p>
 <p class="spot">
  143 sayfa
 </p>
 <p class="spot">
  0 212 232 17 51
 </p>
 <p class="metin">
 </p>
 <p class="metin">
  Kitap, Darwin'i şimdiye kadar yapılanlardan farklı bir şekilde ele alıyor; onun sömürgeciliğin fikri alt yapısını nasıl oluşturduğunu anlatıyor. Darwin şöyle diyor: "Farklı ırklardan iki insan karşılaşınca tıpkı iki farklı türden hayvan gibi davranırlar. Dövüşürler, birbirlerini yerler, birbirlerine zarar verirler. Ama ardından en güçlü bünyenin (yani insandaki aklın) kazanacağı daha ölümcül bir mücadele başlar." Darwin, doğal seleksiyon sonucu tüm dünyada alt ırkların üst medeniyetin ırkları tarafından yok edileceğini de dile getirmiş. Şimdiye kadar bir biyoloji teorisiyle gündeme gelen Darwin'in aslında ne kadar politik olduğunu öğreniyoruz. Kitap, Darwin'in toplum ve tabiat üzerine düşüncelerinin temelsizliğini ortaya koyarken, teorilerin arkasındaki art niyete de dikkat çekiyor.
 </p>
 <p class="metin">
 </p>
 <p class="arabaslik">
  Kur'an'ın belagatı
 </p>
 <p class="metin">
  Kur'an'da Teşbih ve Temsiller
 </p>
 <p class="metin">
  Doç. Dr. Şadi Eren
 </p>
 <p class="metin">
  Işık Yayınları
 </p>
 <p class="metin">
  240 sayfa
 </p>
 <p class="metin">
  0 216 474 01 96
 </p>
 <p class="metin">
  Teşbih ve teşbihe dayalı olan istiare—temsil ve mesel, Kur'an'da sıkça karşımıza çıkan birer anlatım vasıtaları. Bu tarz anlatım, Kur'an'ın mu'cizevi yönlerinden birini teşkil ediyor aslında. Teşbih ve temsille anlatımın, soyut—sade anlatıma nispetle daha etkili, daha kalıcı olduğu ortada. Üstelik böyle bir anlatımdan hem üst düzey, hem de basit idrak sahipleri beraberce hisselerini alırlar. Şadi Eren, en üst düzey bir anlatıma sahip olan Kur'an'da yer alan teşbih ve temsilleri tek tek ele alarak Kur'an'ın anlatım gücünü vurguluyor. Kitapta, Kur'an'ın belagatına genel bir bakış getiren girişten sonra, teşbih ve temsilin ne olduğunu anlatan bir bölüm yer alıyor. İlahi gerçekler, dünya hayatı, insan grupları, hak—batıl mücadelesi, ilahi uyarılar, geçmiş kavimlerin kıssaları ve ahiretle ilgili Kur'an'da yer alan teşbih ve temsiller etraflıca işleniyor
 </p>
 <p class="metin">
 </p>
 <p class="arabaslik">
  Hayatın hikmetini yakalamak
 </p>
 <p class="metin">
  Düşünceler ve Sözler
 </p>
 <p class="metin">
  Ahmet Ulukaya
 </p>
 <p class="metin">
  Kaknüs
 </p>
 <p class="metin">
  207 sayfa
 </p>
 <p class="metin">
  0 216 341 08 65
 </p>
 <p class="metin">
  İlim, düşünce ve fikir adamları sadece bulundukları toplumun değil, insanlığın müşterek duygularını ifade etmelidirler. Ancak bu suretle çağları aşan bir ışık ve rehber olabilirler. "Düşünceler ve Sözler" böyle bir cevheri taşıyor. İyi—kötü, doğru—yanlış kavramlarının sorgulandığı eser, psikolojik, sosyolojik, tarihi ve kültürel tahlillerden, duygusallıkla gerçeklerin izdivacını içeren hikmetli sözlerden oluşuyor ve toplumun tümünü ilgilendiren, sosyal barışı sağlayacak erdemlere vurgu yapıyor. İnsani ve realist düşünceler, arınmış ve sade ifadelerle dile getiriliyor. Sözler, ilk bakışta kolayca anlaşılabilmekle beraber, okuyucunun anlayış ve idrakine göre derinleşen engin anlamlar taşıyor. Ahmet Ulukaya hayatın özünü yansıtıyor özdeyişlerde. "Hür düşüncenin ve ifade özgürlüğünün önünü açmıyor, açamıyorsak; büyük adam yetiştirme şansını kaybederiz."
 </p>
 <p class="metin">
 </p>
 <p class="arabaslik">
  İnsan ruhunun güzelliği
 </p>
 <p class="metin">
  Merhamet ve Metanet
 </p>
 <p class="metin">
  Ken Wilber
 </p>
 <p class="metin">
  İnsan—Edebiyat
 </p>
 <p class="metin">
  484 sayfa
 </p>
 <p class="metin">
  0 212 64274 84
 </p>
 <p class="metin">
  "Merhamet ve Metanet", kitapları ve görüşleriyle ekol haline gelmiş Ken Wilber ile eşi Treya Killam Wilber'in Treya'nın hastalığı, ölüm olgusuyla karşılaşması ve sonunda ölümü ile  biten beş yıllık serüvenlerinin etkileyici bir hikayesi. Bu gerçek hayat hikayesi ve aşk öyküsü, hayatın basamaklarından insanın durumuna dair bütünlükçü bir bakış açısı sunuyor. Yazarın hastalıklara klasik ve yeni tıbbi çözümleri sorgulayan sunuşu, Treya'nın sağlığı ve maneviyatına dair içten ve samimi anlatışıyla birleşince, önümüze tam bir portre çıkmakta. İnsan ruhunun gücü ve güzelliği üzerine olağandışı bir deneyimi aktaran Merhamet ve Metanet, aynı zamanda maneviyat—din ayrımı, psikoterapi—kadın duyarlılığı ilişkisi ve meditasyon ile onun günümüz dünyasındaki yeri üzerine içten bakışlar sağlamakta.
 </p>
 <p class="metin">
 </p>
 <p class="arabaslik">
  Ajan kim?
 </p>
 <p class="metin">
  Sıfıra Bir Kala, Ken Follett,
 </p>
 <p class="metin">
  İnkılap, 390 sayfa, 0 212 514 06 10
 </p>
 <p class="metin">
  Luke, Washington Tren İstasyonu'ndaki tuvalette üstü başı perişan halde kendine geldiğinde kim olduğunu da, nerede bulunduğunu da hatırlamıyor, bilmiyordur. Aslında, uçuşa hazır bir uyduyu sabote etmekle görevlendirilmiş bir Rus ajanı olduğu gerekçesiyle, arkadaşı Antony Carrol tarafından ilaç verilerek uyutulmuştur. Hafıza kayıpları konusunda uzman Billie Josephson'un devreye girmesi gerekecektir. Sonunda Luke'un aslında Doktor Lucas, mesleğininse uzay bilimleri uzmanlığı olduğu ortaya çıkar. Peki, asıl ajan kimdir? Doktor Lucas neden kurban seçilmiştir ve en önemlisi fırlatılışı ertelenen Exlorer 1'e ne olacaktır? Bu türü sevenler için...
 </p>
 <p class="metin">
 </p>
 <p class="arabaslik">
  Selim İleri'nin öyküsü
 </p>
 <p class="metin">
  Dostlukların Son Günü, Selim İleri,
 </p>
 <p class="metin">
  Doğan Kitap, 175 sayfa,
 </p>
 <p class="metin">
  0 212 677 06 20
 </p>
 <p class="metin">
  Selim İleri, son yılların en üretken edebiyatçılarından. Gün geçmiyor ki  eski İstanbul'a ait çalışmaları, yine eski tadlara dair yazdığı kitapları, romanları ve öyküleri kitapçı raflarına düşmesin. Yalın bir üsluba sahip olan Selim İleri'nin bütün eserleri artık Doğan Kitap'tan çıkmaya başladı. Bunlardan biri, ilk defa 1975'te basılan "Dostlukların Son Günü" adlı öykü kitabı.
 </p>
 <p class="metin">
 </p>
 <p class="arabaslik">
  Van'ın kitabı
 </p>
 <p class="metin">
  Çeşitli Yönleriyle Van,
 </p>
 <p class="metin">
  Cengiz Alper, 224 sayfa
 </p>
 <p class="metin">
  Kitap, Van'ın 5—6 bin yıl öncesine dayanan tarihçesi ile başlıyor. 11 bölümden oluşan kitapta Van'ın farklı yönleri fotoğraflar eşliğinde anlatılıyor. Coğrafyası, tarihi eserleri, mesire yerleri, yörede yetişen ünlü kişiler, Van için yazılmış şiirler ve Van'la ilgili öğrenmek istediğiniz pek çok şey... Tabii her biri okuyucuyu sıkmayacak uzunlukta.
 </p>
 <p class="metin">
 </p>
 <p class="arabaslik">
  En ünlü, en sefil...
 </p>
 <p class="metin">
  Bütün Hikayeleri,
 </p>
 <p class="metin">
  Edgar Allan Poe, İthaki Yay.,
 </p>
 <p class="metin">
  0 216 348 36 97
 </p>
 <p class="metin">
  "Yoksul, ezik, dışlanmış Edgar Allan Poe, dingin ve erdemli Goethe'den ya da Walter Scott'tan çok daha fazla hoşuma gidiyor. 0 ve onun gibi özel yapıdaki adamlar için şöyle diyeceğim: Bizler adına acı çektiler" diyor Charles Baudelaire.
 </p>
 <p class="metin">
  Adgar Allan Poe edebiyata yeni zevkler, yeni alışkınlıklar, insanın muhayyilesini zorlayan sınırlar armağan etmiş bir şair ve yazar. Poe'nun dünya edebiyatının kapılarını "pulp" kavramına açan kişi olduğu söylenir. Bir dönem üçüncü sınıf edebiyat olarak kabul edilmiş fantastik, gotik ve hatta polisiyenin fikir babasıdır Poe. Dehşeti, korkuyu, insanın içindeki sırları, kötülüğü, çaresizliği anlatmayı denemeyen tek bir yazar yoktur ki Poe'dan etkilenmemiş olsun.
 </p>
 <p class="metin">
  Poe 1809 Boston doğumludur ve gezgin sanatçı bir ana babanın evladıdır. Annesi öldüğünde Allan aliesi tarafından evlat edinilir —soyadındaki Allan buradan gelir. Virginia Üniversitesi'ndeyken kumara başlar ve para için okulu bırakır, orduya katılır, bir süre burada çalışır.
 </p>
 <p class="metin">
  1827'de şiirleri yayınlanmaya başlar, bu arada bir çok dergi ve gazetenin editörlüğünü üstlenmiştir. Poe denince akla ilk gelenlerden biri belki de o güzelim şiiri Annabel Lee'dir. 1838'de 'The Narrative of Arthur Gordon Pym' adındaki tek romanı basılmıştır. Hayatı boyunca çoklukla öykü yazmış olan yazarın "Raven/Kuzgun"u olay yaratır. Ama hayatı boyunca ne maddi sıkıntıdan ne de eleştirmenlerin hırpalamalarından kurtulamamış, ölümüne dayanamadığı eşinden iki yıl sonra 40 yaşında iken veda etmiştir hayata. Son sözlerinin 'Rabbim, ruhuma yardım et' olduğu söylenir. Mezar taşında ise 'Dedi kuzgun: Hiçbir zaman' yazar.
 </p>
 <p class="metin">
  Kısa öykünün teorisini geliştirmiştir Poe. Canlı söz sanatları ve ses efektleri ile garip karakterlerinin farklı zihinsel durumlarını ve bilinçsiz eylemlerini mükemmelen ifade edebilmiştir. Poe, hikayelerini uyku ve uyanıklık arasında gidip gelirken düşünür, işe yarar bir şey bulduğuna inanınca yataktan fırlayıp yazmaya başlarmış.
 </p>
 <p class="metin">
  Yine de o kimilerine göre bir şeyi ballandıra ballandıra anlatıp son paragrafa geldikten sonra birden kapıya "closed" yazısı iliştiren oyun bozan yazardır. Hikayelerinin çoğu muğlak bir finalle tamamlanır çünkü. Cesedi çöplükte bulunan en ünlü gotik edebiyat ustasıdır.
 </p>
 <p class="metin">
  Yaşasaydı şimdi 193 yaşında olacaktı.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020223062633/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/375/kitaplik/1.htm), [web.archive.org (arşiv bağlantısı)](http://web.archive.org/web/20020223062633/http://www.aksiyon.com.tr:80/2002/375/kitaplik/1.htm)
