# Toplumsal dönüşümün romanı

*Muhsin Öztürk 2001.08.18*

<div>
 <p class="metin">
 </p>
 <p class="metin">
  19. yy. İngiliz romanının Oliver Twist ve David Copperfield gibi unutulmaz tiplerinin ve çağdaş noel mitinin üreticisi Charles Dickens (1812-1870) önemli bir tarih kayıtçısı olarak roman sanatına büyük katkıda bulunmuş bir isim. Kafka'ya ilham veren romanları döneminde çok popüler olmasına rağmen eleştirmenlerce ciddiye alınmamıştı. Kasvetli Ev, polisiye kurgusu ve çok katmanlı anlatımı ile Dickens'ın olgunluk döneminde kaleme aldığı bir kitap. Kasvetli Ev, modern dünyaya geçişin sancılarını, Victoria çağının katı ahlakçılığını, çılgın Chancery mahkemesinin delirticiliğini yansıtıyor. Kitap H.K. Browne'un ilk baskı için hazırladığı illüstrasyonlar ve Aslı Biçen'in titiz çevirisiyle ilk kez dilimizde.
 </p>
 <p class="metin">
 </p>
 <p class="metin">
  Kasvetli Ev
 </p>
 <p class="metin">
  Chlarles Dickens
 </p>
 <p class="metin">
  YKY
 </p>
 <p class="metin">
  0 212 257 42 00
 </p>
 <p class="metin">
 </p>
 <p class="metin">
 </p>
 <p class="arabaslik">
  Zenginin malı, fakirin çenesini yorarmış
 </p>
 <p class="metin">
  Şaban Arslan 14 yıllık gazetecilik hayatı boyunca yastık altına biriktirdiği bilgi kırıntılarından yola çıkarak yazmış bu kitabı. Soyanlar soyduktan, hortumlayanlar hortumladıktan sonra birinin çıkıp bu işin nasıl yapıldığını insanlara anlatması gerekiyormuş. "Olayları araştıran avukatlar, soruşturmayı yürüten savcılar ve hakimlerden sonra bankalar operasyonunun ayrıntılarını en iyi bilen kişilerden biri olduğumu düşünüyordum" diyor yazar. Kitabın girişinde Türkiye'de son yıllarda bankacılık sektöründe yaşanan sorunlar irdelenmiş. Daha sonra Nüfuz casuslarını, banka hortumlama işlerinin kahramanlarını, Alaattin Çakıcı'nın, Güneş Taner'in, Aydoğan Semizer'in, Şükrü Karahasanoğlu'nun, Yüzde 10 Sami'nin olaylardaki rolleri anlatılmış. Devlet bankalarının politikacıların elinde nasıl "yandaşlara" hizmet yapan bir hayır kuruluşuna dönüştüğüne dikkat çekmiş Arslan. Murat Demirel'i, Dinç Bilgin'i, Cavit Çağlar'ı, Hüsamettin Özkan'ı da unutmamış tabii. "Şok" belgeler kullanmamış yazar, ama belgeleri ardı ardına dizince ilginç bağlantılar, tuhaf ilişkiler çıkmış ortaya.
 </p>
 <p class="metin">
 </p>
 <p class="metin">
  Hortum ve Cinnet
 </p>
 <p class="metin">
  Şaban Arslan
 </p>
 <p class="metin">
  Om Yay. 534 s.
 </p>
 <p class="metin">
  0 212 280 95 85
 </p>
 <p class="metin">
 </p>
 <p class="metin">
 </p>
 <p class="arabaslik">
  Türk kadınından ata yurdu efsanelerine...
 </p>
 <p class="metin">
 </p>
 <p class="metin">
  Kitap birbirini tamamlar nitelikteki iki ayrı çalışmanın aslında iki ayrı kitap olabilecekken tek kitap olarak yayınlanmış hali. Her iki çalışma da Taşkent Üniversitesi'ndeki Filologia Akademisi'nden iki öğretim görevlisi tarafından yapılmış. Turan'ın Alp Kızları Türk toplumunda konumu gereği hep önemsenmiş kadını toplumsal aktiviteleri bakımından inceliyor. Bilimsel yorumlara tarihî ve mitolojik tasavvurlar eşlik ediyor bu çalışmada. İkinci ve daha ilginç bir çalışma olan İpekyolu Efsaneleri ise Orta Asya Türk halklarının hafızasında yaşayan ve kuşaktan kuşağa anlatılan efsanelerin akademik disiplinle derlenmiş bir yayını. Sözgelimi belli mekanların halk arasında niye öyle anıldığını betimleyen Cilbulak Çeşmesi, Kempirak Tepe, Ayna Taş gibi kısa anlatılar oldukça ilgi çekici.
 </p>
 <p class="metin">
 </p>
 <p class="metin">
  Turan'ın Alp Kızları / Musine Galima
 </p>
 <p class="metin">
  İpekyolu Efsaneleri/ Mamatkul Corayeff
 </p>
 <p class="metin">
  Şa-to Yay. 261 s.
 </p>
 <p class="metin">
  0 212 520 51 47
 </p>
 <p class="metin">
 </p>
 <p class="metin">
 </p>
 <p class="arabaslik">
  İçe dönük bir öykü
 </p>
 <p class="metin">
  İyi bir özgeçmişe sahip yazarın ilk öykü kitabı. Kıvılcım, üniversiteden sonra Norveç'te masterini yapmış, çeşitli Alman kanallarında program yapımcılığı ve muhabirlik görevlerinde bulunmuş. Türkiye'ye döndükten sonra da gazete ve televizyonlarda program yapımcılığı ve muhabirlik yapmış. Kasaba ve Yalanlar, bir iç yolculuğun öykülerini biraraya getirmiş. Yazar öykülerinde, çocukluktan yetişkinliğe, bir kadının görme biçimini egemen kılmaya çalışmış. Öykünün kahramanı yıllar sonrasının merceğinden gözlediği duyarlılıklarına ve geçmişine ruhsal bir yolculuk yapıyor.
 </p>
 <p class="metin">
 </p>
 <p class="metin">
  Kasaba ve Yalanlar
 </p>
 <p class="metin">
  Gönül Kıvılcım
 </p>
 <p class="metin">
  120 s.
 </p>
 <p class="metin">
  Öyküler
 </p>
 <p class="metin">
  Can Yayınları
 </p>
 <p class="metin">
 </p>
 <p class="arabaslik">
  Neden hep kötüler kazanır?
 </p>
 <p class="metin">
  Kötülüğün sorgulanmasının hikayesi tarih kadar eski. Kötülüğü sorgulamaya başlayan insanların akıllarına gelen ilk çetin sorular şunlardır: Niçin dürüst insanlar ıstırap çeker? Niçin kötülerin işi yolunda gider? Niçin masum çocuklar hastalığı, ıstırabı ve kötü ölümleri tadarlar? İslam kelamcılarının "İyi-kötü herşeyi yaratan Allah'tır" şeklindeki kabullerinin yol açtığı soru ise: "İyi ya da kötü herşeyi yaratan Allah ise insan irade ve kudretinin ontolojik gerçekliğinden söz edebilir mi" şeklinde olmaktadır. Kitabın amacı ele aldığı konunun önemiyle doğru orantılı. Şöyle ki, insanın nihai huzura ermesinin önünde hayata bakış bağlamında bir problem varsa bu engeller ortadan kalkmadan hayata karşı olumlu anlamlandırmalar içinde olabilmek imkansızdır. Kitabın amacı da "dünyanın neden kötülüklere gark olmuş durumda" olduğuna dair kötücül bir bakış açısına alternatif düşünce biçimleri sunabilmek. Kötülük Problemi aslında Furkan kitaplığından Ocak 2001'de çıkmış bir kitap. Daha önce tanıtma fırsatımız olmayan kitabı içeriğinin öneminden dolayı ağustos aylarında huzurlarınıza getirdik.
 </p>
 <p class="metin">
 </p>
 <p class="metin">
  İslam Düşüncesinde Kötülük Problemi
 </p>
 <p class="metin">
  Metin Özdemir, Furkan Yayınları
 </p>
 <p class="metin">
  335 s., 0 216 341 08 65
 </p>
 <p class="metin">
 </p>
 <p class="metin">
 </p>
 <p class="arabaslik">
  Ekonomist, şair ve romancı
 </p>
 <p class="metin">
  Hakan Karahan aslında bir ekonomist. Aikido hakkında kitaplar yazıyor. Şair bir tarafı da var (Scala Yayıncılık'tan çıkan şiir kitabını sigara içerken, jimnastik yaparken çektirmiş olduğu resimler süslüyor!). Biraz anlaşılmaz biri Karahan ve sanki böyle olmayı ister gibi. Alfa Yayınları'ndan çıkan kitabı Sürüden Ayrı'nın girişinde kendisiyle ilgili hiç bir bilgi bulunmuyor sözgelimi. Sürüden Ayrı bir roman. Gerçek ve sürreel, dün ile bugün, fizik ile metafizik arasında, hayatın donukluğu ile ölümün uçuculuğu bağlamında gidip gelen "ayrıksı" bir anlatı.
 </p>
 <p class="metin">
 </p>
 <p class="metin">
  Sürüden Ayrı
 </p>
 <p class="metin">
  Hakan Karahan
 </p>
 <p class="metin">
  Allfa Yay. 312 s., 0 212 511 53 03
 </p>
 <p class="metin">
 </p>
 <p class="arabaslik">
  Genel kültür serisi Dört küçük dev...
 </p>
 <p class="metin">
  Minik cep kitapları ele alınan konulara ilişkin bol resim ve fotoğrafaaltı yazılarıyla okumayı keyifli bir serüvene dönüştürüyor.  Bizans'ın Altınları'nda Orta ve Doğu Ortodoksluğunun beşiği olan, Yunan kültürünü yaşatan ve kendisinden sonra hükümran olacak Osmanlı devletine bile bazı alışkanlıklar, bazı yöntemler bırakacak olan bir uygarlığın, Bizans'ın tarihi anlatılıyor. Bir başka kitap, İsa, Beklenmedik Tanrı adını taşıyor. Kesin bilgilere dayanılarak hazırlanmış olan bu kitapta bir zulüm döneminde,  gelen ve kararmış, paslanmış umutsuz yürekleri ışığıyla aydınlatan bir peygamberin, Hz. İsa'nın hayatını anlatıyor.  20. yy.da yapılan araştırmalar sonucu ormanların ortasında, gelişmiş medeniyetleri bile kıskandıracak düzeyde bir zeka, hayalgücü ve inanç abidesi ortaya çıkmıştı. Orta Amerika'ya gelen ilk sakinlerin farkına varmadığı dev bir uygarlık Mayaların Kayıp Şehirleri'nde sözlenip resimleniyor. Kitap müthiş bir uygarlığın önündeki perdenin aralanış öyküsünü anltıyor.
 </p>
 <p class="metin">
 </p>
 <p class="metin">
  İsa, Beklenmedik Tanrı/ Gerard Bessiere, Bizans'ın Altınları/ Michel Kaplan
 </p>
 <p class="metin">
  Mayaların Kayıp Şehirleri/ C. Baudez, S. Picasso, YKY, 0 212 252 47 00
 </p>
 <p class="metin">
 </p>
 <p class="arabaslik">
  Hesaplı şair
 </p>
 <p class="metin">
  Mehmet Arslan şiiri bulmaca gibi kurgulayan, mısra ve bütünlükten keyifli oyunlar çıkaran, şiiri her söylenişinde "yeni" söyleyişlere ve anlamlara götürecek bir hazine olarak algılayan şairlerden. Ellerinden Girilir Kapına ve Çekin İpleri Yusuf Çıkar 'dan sonra yeniliklerin daha ön planda olduğu, yeni okuyucunun fark etmemesi riskine karşılık şair tarafından bir öğretmen edasıyla altlarının çizildiği bir konsept bu. Arslan 'ın kitaba yoğun bir emek harcadığı anlaşılıyor. Şair "ben yazdım oldu"culara inatla şiir matematiğini önemsediğini gösteriyor.
 </p>
 <p class="metin">
 </p>
 <p class="metin">
  Şarkın Şarkısı /Yenilikler Şiiri
 </p>
 <p class="metin">
  Mehmet Arslan, İslâmî Edebiyat Yayınları , 64 s.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020429225923/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/350/kitaplik/1.htm), [web.archive.org (arşiv bağlantısı)](http://web.archive.org/web/20020429225923/http://www.aksiyon.com.tr:80/2001/350/kitaplik/1.htm)
