# Yakup Cemil’lere ithaf olunur...

*Muhsin Öztürk 2001.06.09*

<div>
 <p class="spot">
  İttihat ve Terakki'nin ikna yöntemi ortadan kaldırmaktı; sözlerinden, eleştirilerinden rahatsız olduklarına da iki kurşun yeterliydi.
 </p>
 <p class="metin">
 </p>
 <p class="metin">
  Teşkilat'ın İki Silahşoru
 </p>
 <p class="metin">
  Soner Yalçın
 </p>
 <p class="metin">
  Doğan Kitap
 </p>
 <p class="metin">
  307 sayfa
 </p>
 <p class="metin">
  0 212 677 06 20
 </p>
 <p class="metin">
  Yakup Cemil yüzbaşıyken ordudan atılmış, İttahatçıların silahşorü olmuş, pek çok bedeni "selamet—i devletiye" için "çizmiş" bir silahşor. "Teşkilat'ın İki Silahşoru"nda, dede Yakup Cemil'den çok 1980 öncesi solcu hareketlerin içinde yer almış, sonrasında da Asala operasyonlarına katılmış Yakup Cemil kod adını kullanan torun Yakup Cemil'in ( kardeş torunu) hayatından hareket ediliyor. Asala'nın ülkücü hareketle ortadan kaldırıldığını savunmak gibi bir şey; Asala'nın sol tandanslı insanlar tarafından yok edildiğini söylemeye çalışmak, bunun yanında ülkücülerin bir 'çapulcu' olduğunu ispat etmeye çalışmak. Yalçın, bunu yapıyor, temelde başarılı olan çalışmasını  gölgeliyor.
 </p>
 <p class="metin">
 </p>
 <p class="arabaslik">
  Kelime cerrahından kelimelerin anayurdu
 </p>
 <p class="metin">
  İştikakçının Köşesi
 </p>
 <p class="metin">
  Şinasi Tekin
 </p>
 <p class="metin">
  Simurg
 </p>
 <p class="metin">
  319 sayfa
 </p>
 <p class="metin">
  0 212 292 27 12
 </p>
 <p class="metin">
  Şinasi Tekin'in söylediğine göre İştikakçı diye bir kelime yok. "Yarma, yırtma, kırma, paralama" mânâlarına gelen ve aslının Arapça olduğu söylenen şak isminden şakka diye bir fiil gelmiş, Şinasi Tekin de iştikak'ı türetmiş. İştikakdaha çok etimoloji anlamında kullanılıyor. Kitapta, Şinasi Tekin'in Türk dilinde kelimelerin ve eklerin hayatı üzerine denemeleri yer alıyor. 1965'ten beri Harvard Üniversitesi'nde, Türk Dili ve Edebiyatı Bölümü'nde profesör olarak görev yapan Şinasi Tekin, Türk dilinin, Türk kültürünün ve Türk tarihinin yaşayan bilgelerinden. Kendisini bir kelime cerrahı olarak tanımlayan Şinasi Tekin, aslında dilinin, kültürünün ve tarihinin gönüllü bir terzisidir. Kitapta, "yazı yazmak", "üzengi", "köşk", "oruç", "ev bark", "il", "bodun", "gazâ ve cihâd" gibi kavramların kökenleri tartışılıyor.
 </p>
 <p class="metin">
 </p>
 <p class="arabaslik">
  Yahudiliği yazdı, hayatı karardı
 </p>
 <p class="metin">
  İslam ve Yahudi Mezhepleri
 </p>
 <p class="metin">
  Anka
 </p>
 <p class="metin">
  Doç Dr. Yaşar Kutluay
 </p>
 <p class="metin">
  328 sayfa
 </p>
 <p class="metin">
  0 212 513 30 30
 </p>
 <p class="metin">
  Yıl 1969... Son olarak "Siyonizm ve Türkiye", "İslam ve Yahudi Mezhepleri" adlı çalışmaları yapan Yaşar Kutluay, esrarengiz bir şekilde ortadan kaybolur, bir daha da izine rastlanmaz. Çok iyi derecede Arapça, İbranice ve İngilizce bilen, Kudüs'te yaptığı uzun çalışmalardan sonra bu kitabı oluşturan yazarın ortadan kaybolması kadar kitabın içeriği de ilginç ve önemli. Kitabı orijinal kılan unsur, yazarın Museviliği ve bu dinin kaynaklarını o tarihe kadar ilk defa kaleme alarak Yahudi dini ve mezheplerini kendi kaynaklarından inceleyerek aktarmış olması. Yazar, iki tarafın mezheplerini bütünü ile ele alıp her cephesi ile incelemeye girişmek çok uzun bir zaman ve cildlerle ölçülebilecek telife bağlı bulunduğu için, mezheplerin, kelami ve felsefi görüşlerinden sarf—ı nazar ederek dini çerçeve içinde ortaya çıkan "itikadi" yüzlerini ele almış.
 </p>
 <p class="metin">
 </p>
 <p class="arabaslik">
  Ülke boşalmadan özgürlüğe "evet"
 </p>
 <p class="metin">
  Dersimiz Özgürlük
 </p>
 <p class="metin">
  Mustafa Erdoğan
 </p>
 <p class="metin">
  Pınar Yayınları
 </p>
 <p class="metin">
  260 sayfa
 </p>
 <p class="metin">
  0 212 520 98 90
 </p>
 <p class="metin">
  Türkiye, tarihinde hiç görülmediği kadar dışarıya göç veriyor. Ekonomik kriz, iyi eğitim gibi göçe neden olan sebepler var ama şüphesiz ülkemizin özgürlükler yoksunu olması göçün en büyük nedenini teşkil ediyor. İnsanca yaşamanın başında özgürlük duygusu geliyor. Eğer devlet bireyin ekonomik, sosyal, kültürel ve siyasi hayatına müdahale ediyor, onu kendisiyle senkronize hareket etmeye zorluyor ve bireysel tercihleri yok sayıyorsa, beyin göçünün doğal bir olay olduğunu kabul etmek gerekir. Mustafa Erdoğan özgürlük, hikmet—i hükümet, milliyetçilik ideolojisi, din ve vicdan özgürlüğü, temel haklar, hukuk devleti, yargının bağımsızlığı ve tarafsızlığı, küreselleşme kavramları çerçevesinde kamusal hayatta özgürlüğü yaşatmanın imkanlarını tartışıyor. "28 Şubat İrticai Bir Kalkışmadır" gibi güncel yazılar da yer alıyor.
 </p>
 <p class="metin">
 </p>
 <p class="arabaslik">
  Beyaz annenin siyah çocuğu
 </p>
 <p class="metin">
  Suyun Rengi, James McBride,
 </p>
 <p class="metin">
  Epsilon, 270s., 0 212 220 57 70
 </p>
 <p class="metin">
  Siyah James McBirde, küçük bir çocukken, beyaz annesinin kendisinden farklı olduğunun fardındadır. Kafasını karıştıran bu konuyu annesine açtığında, "Ben biraz açık tenliyim" cevabını alır. Daha sonra "Ben beyaz mıyım, yoksa siyah mı?"sorusunu sorduğunda, annesi, "Sen bir insansın" der. Suyun Rengi, on iki siyah çocuğunu dünyadaki önyargıları gözardı ederek, birer "insan" olarak yetiştiren ve hepsini üniversiteye göndermeyi başaran, yoksul, beyaz bir annenin hikayesi.
 </p>
 <p class="metin">
 </p>
 <p class="arabaslik">
  Dağılma, bırakma, sev...
 </p>
 <p class="metin">
  Düşlediğiniz Yaşamı Yaratın, Cherlyl
 </p>
 <p class="metin">
  Richardson, Arkadaş, 0 312 434 46 24
 </p>
 <p class="metin">
  Yaşamın yükü altında ezildiğinizi ve önceliklerinizden koptuğunuzu mu düşünüyorsunuz? Aile ve meslek yaşamının gereksinimlerini dengelemekte zorlanıyor musunuz? Sizi kemiren bir doyumsuzluk duygusuyla edilgen bir duruma mı geldiniz? Türkiye'de yaşayan kimse yoktur ki bu ve benzeri psikolojilerin içine girmemiş olsun. Bu ve benzeri krizlerden ancak kendimize zaman ayırarak ve ruh—beden sağlığımızı koruyarak çıkabiliriz. Cheryl Richardson, hayatı doğru yönde değiştirmemiz, yeni bakış açıları kazanmamız gerektiğini söylüyor.
 </p>
 <p class="metin">
 </p>
 <p class="arabaslik">
  Dersimiz tarih
 </p>
 <p class="metin">
  Büyük Türk Zaferleri, Ali Osman Atak,
 </p>
 <p class="metin">
  Damla Yayınevi, 0 212 526 21 99
 </p>
 <p class="metin">
  İstanbul'un fethi, Çanakkale, Malazgirt Meydan Muharebesi gibi tarihimizin önemli zaferlerini konu alan seri daha çok gençlere ve çocuklara yönelik bir çalışma. Her zafer için ayrı bir kitapçık yazılmış ve içinde zaferle beraber önemli Türk büyükleri tanıtılmış. "İyi bir gelecek kurabilmek için bugünü anlamaya, bugünü anlamak için de dünü bilmeye gerek var" sözüne katılmamak mümkün değil tabii.
 </p>
 <p class="metin">
 </p>
 <p class="arabaslik">
  Liberalizm kulvarında muhafazakârlık
 </p>
 <p class="metin">
  Dört Akım Dört Siyaset, Ömer Çaha,
 </p>
 <p class="metin">
  Zaman Kitap, 176 s., 0 212 639 34 50
 </p>
 <p class="metin">
  Dört Akım Dört Siyaset, sistem tartışmalarından öte sistem değişikliklerinin tartışıldığı bir ortamda temel doktrinler ve tartışmalar hakkında sağlıklı bilgiye sahip olmak için iyi bir fırsat. Ömer Çaha'ya göre kendi içine kapanan toplumların "insan" eksenli değerler üretmesi mümkün değil. İnsanlığın önündeki yeni ayrışma iki ana hatta odaklanıyor; ulusal sınırlarda yükselen duvarların arasına sıkışan "Kapalı ulusal kümes"lerle, insanlığın etrafındaki ulusal barikatları kaldıran "açık küresel mesire"ler... Ulusal kümes havası içinde bulunmanın alternatifi her renkten, ırktan, dinden insanların bir arada yaşadığı; açık, havadar, temiz mesirelerde yaşamak olacak... Açık meserilerde kolektif sürülerin oluşumuna dayanak oluşturan unsurlar doğal olarak eriyecek, daha çok kendi bilincimizle hareket edeceğiz. Kendi inisiyatifimizle hareket edecek, başkaları bizim için "öteki" olmaktan çıkacak; belki de refikimiz, dostumuz olacak. Öte yandan "Küresel sürece, dolayısıyla insanlığın binlerce yıllık ortak çabasının sonucunda yükselen medeniyete entegre olmak, onunla bütünleşmek, ona katkıda bulunmak yerine; dünyaya, içimize kapanmayı öngören doktrinler, söylemler, ideolojiler insanların önüne yalnızca ve yalnızca kapalı kümes seçeneği koyuyorlar..." Ahlaki, iktisadi, siyasi ve sosyal liberalizm, İslam ve demokrasi, liberalizm kulvarında muhafazakârlık, sağ siyaset ve sol siyaset... Mutlaka edinin deriz.
 </p>
 <p class="metin">
 </p>
 <p class="arabaslik">
  TRT'de neler oluyor?
 </p>
 <p class="metin">
  Koltuk Sevdası, Yücel Yener'in Bir Çiftliği Var: TRT,
 </p>
 <p class="metin">
  Ahmet Erçakır, Çiviyazıları, 200s., 0 216 330 83 16
 </p>
 <p class="metin">
  TRT Genel Müdürü'nün koltuk sevdası için yaptıkları... Bilkent'te öğrenci olduğu halde TRT'den maaş alan kim? TRT'de milletvekili eşi, oğlu ve kızlarından oluşan memur patlaması... 17 sayfalık rapor için 500 bin dolar kime verildi? 2 milyon 996 bin dolarlık sanat harikası yeni logo... TRT'den maaş alan TGRT programcısı... Özel hastane faturalarını neden TRT ödedi? Kanal D'deki "Yılan Hikayesi" çekimlerindeki başarısından dolayı RTMD'den ödül alan TRT kameramanı! Sahte evrakla basın kartı alan kimdi? Oğlunun düğün filmlerini TRT'de çoğaltan Devlet Büyüğü? Kızı için yönetmelik değiştirten milletvekili... İngilizce bilmediği halde İngiltere'ye araştırmaya gönderilen TRT elemanı... Ve akla hayale gelmeyecek hikayeler... Elbette TRT'yle ilgili iddialar bunlarla sınırlı değil ama bu kadarı bir şeyleri anlatmaya yetiyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010817024903/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/340/kitaplik/1.htm), [web.archive.org (arşiv bağlantısı)](http://web.archive.org/web/20010817024903/http://www.aksiyon.com.tr:80/2001/340/kitaplik/1.htm)
