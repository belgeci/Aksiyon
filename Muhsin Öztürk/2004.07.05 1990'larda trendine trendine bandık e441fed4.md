# 1990'larda trendine trendine bandık

*Muhsin Öztürk 2004.07.05*

<div bgcolor="#FFFEF6">
 <font>
  <img border="0" height="1" src="/web/20051104073449im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104073449im_/http://www.aksiyon.com.tr/resim/500/70.jpg" vspace="5"/>
  </p>
 </font>
 <font class="content">
  90’lı yıllar trend yıllarıydı. Dergiler mi trendleri, trendler mi dergileri belirliyordu bilinmez ama, ikisi arasındaki yakın akrabalık kesindi. Tarihi olayları onar yıllık dilimlerde tahlil etmek ne kadar doğrudur (!) bilinmez. Ancak haber dergiciliği ile ilgili geçmişe dönük bir çalışmada bu durum kaçınılmaz oldu.
 </font>
 <p>
  <font class="content">
   Haber dergiciliğinde 90’lı yılları 80’lerin rüzgarından ve Nokta’dan bağımsız ele almak çok da doğru olmasa bile, dergilerin ‘etkin’ olduğu dönemler açısından bakıldığında 90’lı yılların Aktüel, Tempo ve Aksiyon yılları olduğu aşikar. Aksiyon başka bir yazının konusu olduğu için geriye iki dergi ve bir iki ‘haftalık haber’ konseptiyle ilgili deneme kalıyor.
   <br>
    <br>
     Haber dergiciliği bakımından 90’lı yıllar ‘patlama’ yıllarıdır. Hemhaber dergilerinin sayısının arttığı, hem de —her zaman başarılı olamasa da— haber dergiciliğinin farklı açılımların öncülüğünü yaptığı bir dönemdir. Bu yıllarda tıpkı Nokta’da olduğu gibi kapak haberciliği yapılır. Dergiyi sürükleyen şey kapak yani ‘bomba’ haberdir. Elbette kapak fotoğrafında başka bir ‘bomba’ figürünün kullanılması asla ihmal edilmez. Dergiler hiçbir zaman uluslararası ölçeklere yaklaşan tirajlar elde edemez; bu da sık sık dergiler niye satmıyor sorusunu gündeme getirir. 20 bin satış, başarı sayılır. Satışların düşüklüğü etkisizlik anlamına gelmiyor elbette. Bu dönemde haber dergileri büyük gazetelerin izlediği, alıntı yaptığı mevkutelere dönüşür. Günlük gazetelerin beslenme kaynağı olur, bir nevi ‘omurga’ vazifesi görür. Tabu konular, fincancı katırlarını ürkütecek yazılar, akla hayale gelmedik haberler (telefon tacizcisiyle röportaj yapmak gibi) dergilerin sayfalarında yer alır. Yazılamayanları yazmak iddiasındadırlar. Bu tutum zamanla dergilerin aykırılığa olağanüstü ilgi duymasına, sözgelimi her sayısında eşcinsel içerikli haberler verme ihtiyacı hissetmesine yol açar. Susurluk’a, işkenceye, anti—demokratik gelişmelere duyarlılık gösterilirken dergide yer edinen ‘hayat tarzları’, bu farklılık arayışından olsa gerek, giderek uçlara kayar.
     <br/>
     <br/>
     90’lı yıllar aynı zamanda ‘trend’ yıllarıydı. Dergiler mi trendleri, trendler mi dergileri belirliyordu bilinmez ama, ikisi arasındaki yakın akrabalık kesindi. Dergilerdeki bu ‘trend’ avcılığı, zamanla, ‘yükselen’lerin izlenebileceği adres olma iddiasına dönüştü. Yeni yaşam tarzları, yeni zenginler, yeni trend mekanlar, gençliğin yeni ‘rol modelleri’, siyasetin farklı söylemlerinin adresi bu dergilerdir. Ama bu, reklamcıların yayıncılardan istediği bir şey midir, yoksa yayıncının bilerek ve isteyerek üstlendiği bir misyon mudur, tıpkı ‘trend’ gibi tartışılması gereken, hâlâ güncelliğini koruyan bir konu.
     <br/>
     <br/>
     90’lı yıllarda, Rıfat Bali’nin işaret ettiği gibi bir tarz—ı hayat dergiciliği yapıldığı tartışılmaz. Tarz—ı hayat ile belli bir hayat tarzının ‘empoze’ edilmesinin kastedildiği algılanabileceği gibi, dergilerin irtibat kurduğu haber kaynaklarının belli bir dünya görüşü ve yaşam tarzı içermesi ve dergiye bu haliyle yansıması şeklinde de algılanabilir.
     <br/>
     <br/>
     Günlük gazetelerin, “Türk okuru istediği için böyle bir yayın yapıyoruz; bize kalsa kallavi, ‘entelektüel’ bir gazete çıkartırdık” türünden mazeretleri, 90’lı yıllar dergiciliğine damgasını vuran bir söylem değil. Doğrudan kapağa yansıyan bir eylem. Kapaklarda eksik olmayan çıplaklık bunun bir yansıması. 90’lı yıllar boyunca ‘çıplak kadın’ figürünün sattıracağına inanıldı. Bir iki yıl öncesinde satışların dibe vurması ise bu paradigmayı darmadağın etti. Tempo dergisinde olduğu gibi farklı açılımlara gidildi.
     <br/>
     <br/>
     Haber dergilerine, kamuoyunun takıldığı gündemin peşinden gönülsüzce sürüklense de kendi gündemiyle yatıp kalkan narsist bir yayın organı yakıştırması yapmak mümkün. Zamanla bu tavrın bulaşıcı bir hastalığa benzediği görülecektir. “Falanca dergiye konuştu” denildiğinde, “Konuşmanın hakkı verildi, sizi iyi bir söyleşi bekliyor ey ahali” manası da çıkar. “Kapak yaptı”nın anlamı ise daha gürültücüdür; yepyeni, duymadığınız işitmediğiniz şeyler sizi bekliyordur.
     <br/>
     <br/>
     Haber dergileri, haberi sevdiren bir yayındır aynı zamanda. Hikaye örgüsüyle, senaryolaşmış metinlerle günlük haber dilinden ayrılarak, konu ile ilgili ayrıntılar sunulur ve sürükleyici bir dil tutturulması yeğlenir. Kişi ve konular hakkında gazetelerden farklı kavramlaştırma çalışmaları daha höşgörüyle karşılanır. Dolayısıyla yukarıda işaret ettiğimiz gibi günlük gazetelerin asla sayfalarına taşımayı düşünmediği netameli konular üzerinde at koşturmayı sever. Tabiri caizse buradan beslenir. Yeni bir trend ve akımın varlığı genellikle bu dergilerle ortaya konulur; çünkü kavramların açılımını yapabilecek özgürlüğe ve vakte sahiptir. 90’lı yılların haber dergileri, özgür haber kanallarını tetikledi. Bazı ‘tabu’ sayılan konuların yazılabilirliği bu dergilerde ortaya çıktı.
     <br/>
     <br/>
     Aktüel’i, Sabah grubunun ikinci büyük grup olarak temayüz etmesi ortaya çıkarır. Aktüel, Tempo’ya göre daha özgürlükçü bir yayına sahiptir. Her ikisi de ‘tarz—ı hayat’ dergiciliği yapar ancak 28 Şubat gibi özgürlüklerin kısıtlandığı zamanlarda Aktüel cesarette Tempo’nun önüne geçer. Bunda halen Sabah Yayın Yönetmeni Ergun Babahan’ın yardımcısı konumundaki Alev Er’in rol oynadığı söylenir. 1980’lerde Nokta’yı kuran Ercan Arıklı 90’lı yıllarda Aktüel’in başında dergicilik serüvenine devam eder. 90’lı yılların ikinci yarısında Artı—haber denemesi, haber dergiciliği bağlamında başarılı bir girişim olamadı. Baştan ‘kadın’ figürüne uzak, içerikli, biraz da ‘sosyalist’ bakış açısının baskın olduğu bir perspektifle yayın hayatına başlayan ‘Artı—haber’, iyi bir satış grafiği yakalayamadığı için arşivlerdeki yerini aldı.
     <br/>
     <br/>
     90’lı yıllara kadar gazetelerle birlikte verilen eklerin, yayımı halen devam etmekte olan magazinel ekler olduğu biliniyor. Ancak haber dergiciliğinin Türkiye’ye kazandırdığı en önemli şey; gazetelerin bir haftalık periyotla nitelikli pazar ekleri verme alışkanlığıdır. Sözgelimi Hürrriyet başta olmak üzere pek çok gazetenin pazar ekleri Tempo ve Aktüel’den yetişmedir. Hürriyet ekler editörü Neyyire Özkan, 90’ların başında Aktüel kadrosundadır. Ayşe Arman haber merkezinde gözükür. Zaman zaman gazeteden bile öne çıkan pazar ekleri haber dergiciliğinin perspektifine ve büyür oranda da ürettiği kadrolara dayanmaktadır.
     <br/>
     <br/>
     ‘Gazete Pazar’ denemesi...
     <br/>
     <br/>
     Gazetecilikle dergicilik arasında adeta doruk noktadır Gazete Pazar. Doksanlı yılların ikinci yarısında Neyyire Özkan’ın editörlüğünde yayınlanan en kapsamlı haftalık gazete unvanını elde eden Gazete Pazar’ı, korkulacak bir rakip olarak görür haberdergileri. Aslında gazete kağıdına basılması dışında arada pek fark yoktur. Grup içi çekişme neticesi kapansa da aynı kadro bugünkü Hürriyet ekinin çekirdek kadrosudur. Haber dergileri pazar eklerini doğurdu. Rakipleri çoğalan haber dergilerinin niye az sattığı ile ilgili bazı ipuçlarını burada aramak mümkün.
     <br/>
     <br/>
     Bu dergiler için aynı anda bir okul ve ‘atlama taşı’ yakıştırması yapılabilir. Evet okuldur; koşuşturma ve oturup düşünme arasında adaletli bir paylaşım olduğu için, dergi çalışanları, kişilerin kendilerine daha fazla vakit ayırabilme, belli konular çerçevesinde etraflı işlere girişme imkanı bulabilmişti. Ancak haber dergileri adı üstünde dergidir; büyük gazetelerce zaman zaman alıntılar yapılsa da çok az sayıda kişiye ulaşan bir kanal sayılır. “Artık ben erdim” denildiğinde geniş kitlelere ulaşmanın kanalları aranır. Haber dergileri insan kaynağı gibidir. Bugün pek çok gazetede yönetici konumunda bulunan kişiler bir dönem bu dergilerde ya yöneticilik yapmışlar ya da dergilerin rahle—i tedrisinden geçmişlerdir. Radikal Yayın Yönetmeni İsmet Berkan, 90’lı yılların başlarında Tempo’da çalışmaktadır. Kürşat Başar’ı Aktüel dergisinde önce kültür editörü, sonra yayın yönetmeni olarak görüyoruz. 1992’deki Aktüel’in künyesine baktığınızda, bugünkü Hürriyet ekler kadrosunu kısmen görebilirsiniz. Milliyet Yayın Yönetmeni Mehmet Y. Yılmaz bir dönem bu dergilerin başında bulunur. Bugün pek çok köşe yazarının ve büyük gazetelerin orta ve üst kademe yöneticilerinin geçmişlerini öğrenmek isterseniz 90’ların başlarındaki Tempo ve Aktüel’e bir göz atmanız yeterli olacaktır. Avrupa Yakası’nın senaryo yazarı ve oyuncusu Gülse Birsel, Aktüel dergisinin editörlerinden biri olarak karşımıza çıkıyor. Savaş Ay, Aktüel’de bir dönem haber müdürlüğü yapar sözgelimi. Şov dünyasına az sayıda isim verse de, gazeteler için bir ‘okul’ ve ‘atlama tahtası’ işlevi gördüğü açık.
     <br/>
     <br/>
     (Katkıda bulunanlar: Sema Sak, Tuba Kabacalıoğlu)
     <br/>
     <br/>
     <br/>
     <br/>
     KEREM ÇALIŞKAN:  KAPAĞA KADIN KOYMAK ARTIK SATMIYOR
     <br/>
     <br/>
     <br/>
     <br/>
     –90’lı yıllardaki haber dergiciliğini değerlendirir misiniz?
     <br/>
     <br/>
     Son yıllarda haber ve magazinin beraber ilerlediğini görüyoruz. 80’li yıllardaki apolitik süreç ve magazine kayma 90’lı yıllara gelindiğinde değişti. Berlin Duvarı’nın yıkılması ve SSCB’nin dağılması insanlarda bireycilik hissini doğurdu. Haberler de buna paralel olarak bireyi öne çıkaran eğlence haberleri. Tabii cinsellik ön planda. Savaşa ve krize rağmen globalleşmeyi kucaklayan bir dünya ve habercilik anlayışı.
     <br/>
     <br/>
     –Yeni bir manifesto yayınlayarak Tempo’yu değiştirdiniz. Neden?
     <br/>
     <br/>
     Light haber anlayışı 2000’lerde zayıfladı. Artık kapağa kadın koymak satmaz oldu. Çıplaklık anlamsızlaştı. Biz de bu yolda bir değişime gitmeyi tercih ettik. Belki bu, satışlarımıza direkt yansımadı ama güvenilirliğimizin arttığına inanıyorum. Buna bağlı olarak tema odaklı habercilik yapıyoruz. Örneğin sokak çocuklarını kapak yaptık.
     <br/>
     <br/>
     –Konuşmalarınızda ‘uzman muhabirliğe’ vurgu yapıyorsunuz.
     <br/>
     <br/>
     90’lardaki ekonomik kriz dergi sektörüne de yansıdı. Buna bağlı olarak pek çok muhabir işten çıkarıldı. Geride kalanlar ise pek çok işi aynı anda yapmak zorunda kaldı ve uzmanlaşma ortadan kalktı. İnsanlar da haberciliği masa başında kes yapıştırdan ibaret bir iş olarak görmeye başladı. Biz uzman muhabirliği tekrar canlandırmayı amaçlıyoruz. Bence uzman muhabirin yazısını okuyan bir okuyucu bilgilenmeli. Kişi bu haberdeki birikimi, araştırmayı ve bilgileri başka bir yerde bulamamalı. Haber iyi bir sentez olmalı.
     <br/>
     <br/>
     –Herkesin sorduğunu size de soralım, haber dergileri niye satmıyor?
     <br/>
     <br/>
     Okuma alışkanlığımızla alakalı. Bir de çok sert haber dergiciliği yaptığınız zaman insanlar bunu okumak istemiyor. 2000’lerde insanlar felaket haberlerinden bıktı. Ayrıca bizde haberin derinliğini öğrenmek isteyen insan potansiyeli çok düşük. İnsanlar için, tv seyretmek, haberi öğrenme adına yeterli.
     <br/>
     <br/>
     –Magazinle haber dergiciliği karıştırılıyor mu?
     <br/>
     <br/>
     Magazin, pek çok farklı haberi içinde barındıran dergidir. Ancak bizde televole kültürü ile karıştırılıyor. Eğitimli ya da varoş fark etmez, bir haberi magazinsel bir tarzda sunarsanız bu daha çok ilgi çeker. Dedikodu faktörü de önemli. Ünlülerin yaşamları hep ilgi çeker. Bu, arz taleple ilgili bir şey.
     <br/>
     <br/>
     –Haber dergilerinin ‘okul’ olduğunu düşünüyor musunuz?
     <br/>
     <br/>
     80’li yıllarda dergiciliğin okul özelliği daha ön plandaydı. Pek çok önemli ismin bu dönem dergilerinden yetiştiğini görüyoruz. Ancak, günümüzde bu fonksiyonunu yitirdi. Amacımız bu okulu canlandırmak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11973), [web.archive.org (arşiv bağlantısı)](http://web.archive.org/web/20051104073449/http://aksiyon.com.tr:80/detay.php?id=11973)
