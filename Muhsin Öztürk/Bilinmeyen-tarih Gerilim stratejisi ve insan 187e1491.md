# Gerilim stratejisi ve insan

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20030627044238im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627044238im_/http://www.aksiyon.com.tr/resim/34/blank.gif" vspace="5"/>
  </p>
 </font>
 <font class="content">
  ‘Psikolojik savaş’ın ‘askerî’ bir terim olması, onun sadece savaş meydanlarına özgü, ya da soğuk savaş gibi tarihsel dönemlere ait bir kavram olduğu anlamına gelmiyor; bir şeyin psikolojik savaş olabilmesi için sonuçlarına bakmak gerekiyor.
 </font>
 <p>
  <font class="content">
   O ortamdaki fertlerin nasıl bir ruh haleti içinde oldukları önemli bir gösterge. Bu fert bir asker, toplumun bir bireyi, bir aile üyesi ya da bir şirket çalışanı da olabilir. Kendisi emekli bir asker olan, GATA’da uzun yıllar psikiyatri uzmanı olarak görev alan Prof. Dr. Nevzat Tarhan, kitabında “askeri psikolojik savaş” gibi uzmanlığını yansıtan konulara ilişkin ayrıntılı bilgi vermekle kalmıyor, aktüel—siyasi—askeri problematiklere dair gözlemlerini ve çözüm yollarını da gösteriyor. Darbe öncesi medya ve diğer iletişim organları kullanılarak  sahte tehdit ortamının nasıl oluşturulduğu; BÇG olarak bilinen Batı Çalışma Grubu’nun 28 Şubat öncesinde kamuoyunu nasıl yanlış bilgilendirerek tehdit ve tedirgin edici bir zemin hazırladığı ve siyasi hareketlerin kamuoyu desteği sağlamak amacıyla yaptıkları beyin yıkama faaliyetlerine ilişkin ilgi çekici analizler kitabın başlıca  konularından biri.
   <br/>
   <br/>
   Zaman zaman uluslararası sempozyumlarda da tebliğler sunan yazarın kendi uzmanlık alanındaki aktüel sorunları yorumlamada oldukça yetkin olduğunu biliyoruz. Kitaplarında kullandığı üslup okura “Lütfen okurken uzmandan yardım isteyiniz” ünlemini hatırlatmayan, kompleks konuları bile geniş bir kültürel birikimle açık ve net ortaya koyan, akademik dil yerine ‘anlaşılabilir’ bir dil kullanmaya özenle dikkat eden bir psikiyatr. Nevzat Tarhan’ı muadillerinden ayıran diğer bir özellik, ‘demokrat’ kimliğinin ve özgürlüğe dair fikirlerinin eserlerine rengini vermiş olması. Bu onun ‘gerçekçi’ olmamasına değil, yıllardır sürdürdüğü mesleki birikimiyle teorik yaklaşımlarını birleştirmesine, ‘birey’e etki edebilecek faktörler konusunda bireyin lehine taraf tutmasına yani bireyin özgürlüklerine ve korunmasına dair fikirlerinin altını tekrar tekrar çizmesine yol açıyor sadece. Zaten analizlerinde ferdin yaşadığı ya da yaşayabileceği tecrübelerden yola çıkarak bazı hükümlere varıyor.
   <br/>
   <br/>
   Nevzat Tarhan, propaganda ve beyin yıkama, kavgacı kişiliklerin analizi, korku kültürü, kültürel çatışma konularına yoğunlaşırken savaş tiplerini ve buna ilişkin psikolojinin terimlerini tanımlarken kavram afaziyesini giderecek ‘ne nedir, ne ne değildir’ şeklinde sondajlamalar yapmayı ihmal etmiyor. Psikolojik savaşın en önemli sonucu neyin doğru neyin yanlış olduğuna ilişkin kafa karışıklığının oluşturulmasıdır çünkü. Paranoyanın hakim olduğu bir ortamda bir fert nasıl hareket etmeli ki zararlarını en aza indirebilsin? Kitap, geçmişe dair  “aslında nasıl davranılmalıydı” gibi muhasebe yapma imkanı da  sağlıyor. Gri propaganda ve Özal dönemine ilişkin yorumları ilgi çekici.
   <br/>
   <br/>
   Psikolojik Savaş
   <br/>
   Prof Dr. Nevzat Tarhan
   <br/>
   Timaş, 216 sayfa
   <br/>
   0 212 665 35 56
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2209), [web.archive.org (arşiv bağlantısı)](http://web.archive.org/web/20030627044238/http://www.aksiyon.com.tr:80/detay.php?id=2209)
