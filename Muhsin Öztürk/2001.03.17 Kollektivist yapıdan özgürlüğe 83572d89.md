# Kollektivist yapıdan özgürlüğe

*Muhsin Öztürk 2001.03.17*

<div>
 <p class="spot">
  Türkiye'de hakim sosyal ve siyasal öğretinin sol kollektivist, devletçi ve toplumcu bir yapıya sahip olduğu ortada. Büyük çoğunluğu ünlü düşünürlerce kaleme alınmış, Atilla Yayla tarafından dört bölüm halinde tasniflenmiş yazılar Türk düşünce hayatındaki liberalizm ve muhafazakârlık alanlarındaki bilimsel yayın eksikliğini gidermeye yönelik önemli bir eser.
 </p>
 <p class="metin">
 </p>
 <p class="metin">
  Sosyal ve Siyasal Teori: Seçme Yazılar
 </p>
 <p class="metin">
  Atilla Yayla
 </p>
 <p class="metin">
  Siyasal Kitabevi
 </p>
 <p class="metin">
  502 sayfa
 </p>
 <p class="metin">
  0 312 320 450 10
 </p>
 <p class="metin">
  Devletçi, kollektivist ve totaliter eğilimlere karşı bireyci, piyasacı ve liberal demokrat tavır alan yazılar, "Demokrasi: Fikri—Felsefi Kökler Çağdaş Eğilimler", "Liberalizm, Piyasa Ekonomisi ve Muhafazakârlık", "İnsan Hakları, Adalet ve Özgürlük" ve "Kollektivizm Totaliterizm Sosyalizm" başlıkları altında toplanıyor. Günlük siyasi kaygılardan uzak, siyaset teorisine kollektivist yapıdan farklı bir şekilde bakmak isteyenlere.
 </p>
 <p class="metin">
 </p>
 <p class="arabaslik">
  Kavimden imparatorluğa; Aztekler
 </p>
 <p class="metin">
  Boynu Vurulan Kültür; Aztekler
 </p>
 <p class="metin">
  Arkadaş Yayınları
 </p>
 <p class="metin">
  Richard F.Townsend
 </p>
 <p class="metin">
  232 sayfa
 </p>
 <p class="metin">
  0 312 434 46 24
 </p>
 <p class="metin">
  Kendi alanında en iyi çalışma olarak kabul edilen Aztekler adlı kitap, bu büyüleyici uygarlığın ustaca hazırlanmış bir portresini sunuyor. Metin, İspanyol istilasının etkileyici bir anlatımıyla başlıyor, ardından göçebe Meksika kabilesinin Aztek imparatorluğuna dönüşüm öyküsü (söylencelerle içiçe) anlatılıyor. Göçebe bir kabilenin Venedik benzeri bir ada—kent kurması, imparatorluğa dönüşmesi, etkilendiği uygarlıklar, arkada bıraktığı eserler, 250 binlik Aztek başkentinin, 500 kadar İspanyol istilacısına teslim olması... Sonraki bölümlerde Aztek din, inanç ve sembolizmi, sanat ve mimari eserleri, şenlik ve takvimleri (resim, fotoğraf ve çizim gibi görsel malzemelerin de katkısıyla) canlı bir biçimde aktarılıyor.
 </p>
 <p class="metin">
 </p>
 <p class="arabaslik">
  Postmodern roman
 </p>
 <p class="metin">
  Yağmur Getiren Fırtına
 </p>
 <p class="metin">
  Bülent Akyürek
 </p>
 <p class="metin">
  Vadi Yayınları
 </p>
 <p class="metin">
  157 sayfa
 </p>
 <p class="metin">
  0 312 418 65 70
 </p>
 <p class="metin">
  "Yağmur Getiren Fırtına" romanı, isminden de anlaşılabileceği gibi yağmura davetiye çıkartan fırtınadan farksız. Fırtına hayatın bütün yönlerinde esiyor, kendine suskun limanlar bulmak için. Bülent Akyürek'in hayata bakışı roman tarzını belirlemiş sanki; başı ve sonu belli değil; "neden"leri ve "sonuç"ları olan bir parçalar bütünü. Gürsel Korat, yazar ve eseri için şunları söylüyor: "Edebiyat tartışmalarına damgasını vuran en önemli konulardan biri postmodernizm oldu. İlginç bir yönelim olarak "karşı kahramanların" değil, bütünüyle antikahramanların diliyle kurulmuş, aforizmalara dayalı nihilist bir edebiyatın sözcülüğünü yapan Bülent Akyürek de bu akımın temsilcilerinden biri. Yağmur Getiren Fırtına, aforizmalarla şiir dilinin içiçe geçtiği, itilmiş insanların öfkesiyle dolu, ironik bir marjinal edebiyat örneği.
 </p>
 <p class="metin">
 </p>
 <p class="arabaslik">
  Gezgin, çevreci ve popüler Orhan Kural
 </p>
 <p class="metin">
  Anılar
 </p>
 <p class="metin">
  Orhan Kural
 </p>
 <p class="metin">
  Beril Yayınları
 </p>
 <p class="metin">
  191 sayfa
 </p>
 <p class="metin">
  0 212 285 53 22
 </p>
 <p class="metin">
  Dile kolay; bir maden mühendisi olmasına rağmen 167 ülke dolaştı. Sıkı bir çevreci olarak bilinen Orhan Kural, ülke gündemine çoğunu kitaplaştırdığı gezileriyle geldi gelmesine ama onun popüler olması ünlü kişilerle girdiği polemikler ve dayak yemesiyle oldu daha çok. Orhan Kural'ın ilginç hayatı ve fanatik görüşleri olduğu ortada. Anılar kitabında yazarın çocukluğu ve zaman zaman basına yansıyan olaylar da yer alıyor. Başka gezginlerin yazılarından 'intihal' etmekle suçlanmasına kadar pek çok olayı kendi cephesinden irdeliyor Orhan Kural. Kitap bir otobiyografi değil; çok gezen maden mühendisinin oldukça zengin hatıralarını, fotoğraflarını ve hakkında yayınlanan haberleri içeriyor.
 </p>
 <p class="metin">
 </p>
 <p class="arabaslik">
  Yükselen yıldız Gazel
 </p>
 <p class="metin">
  ..Ve Gazel Yeniden, İskender Pala,
 </p>
 <p class="metin">
  Ötüken Yay., 159s., 0 212 251 03 50
 </p>
 <p class="metin">
  Gökkubbenin altında aşkı anlatan şiirlerin en rafine formu olarak bilinir gazel. Şark ürünüdür, ama batının da değişik şiir şekillerine ilham vermiştir. Gazel, yaklaşık altı yüzyıl boyunca klasik şiirimizin sırlarını saklamış sayısız şâirin entelektüel heyecanlarını dillendirmiş, gizli sevdalarını dosyalamıştır. Bugünün şairleri yeniden keşfettiler gazeli ve artık hangi edebiyat dergisini açsanız bir gazel karşılıyor sizi. Gazelle beraber yükselen bir isim de İskender Pala. Bu kitap da İskender Pala'nın kaleminden çıktı. Çalışmada değişik şairlerden on beş gazel ile iki berceste, onların zamanına ait araştırmalarla şerh edilmeye çalışılıyor.
 </p>
 <p class="metin">
 </p>
 <p class="arabaslik">
  Romanın çevrilmeyen şiirleri
 </p>
 <p class="metin">
  Dr. Jivago'nun 17. Bölümü, Gendaş,
 </p>
 <p class="metin">
  Boris Pasternak, 128s., 0 212 5123386
 </p>
 <p class="metin">
  Kitap, Doktor Jivago'nun sonunda yer alan ve romanın 17. bölümünü oluşturan 25 şiirden oluşuyor. Bugüne dek Doktor Jivago'nun Türkçe çevirilerine bu 17. bölüm alınmamış. Oysa bu bölüm roman kahramanının ağzından yazdırılmış ve romanın içindeki olaylara göndermelerden, olayların şiirsel ifadelerinden oluşan bir bölüm.
 </p>
 <p class="metin">
 </p>
 <p class="arabaslik">
  Taşra'dan düşülen dipnot
 </p>
 <p class="metin">
  Gülünç Hakikatler, Mustafa Eranıl,
 </p>
 <p class="metin">
  160 s., 0 533 252 09 75
 </p>
 <p class="metin">
  Uzun yıllar Batman'da gazetecilik yapan Mustafa Eranıl, Zaman gazetesi Hodri Meydan köşesine gönderdiği "okurken eğlendiren, eğlendirirken güldüren, güldürürken bir şeyler elde etmeyi amaçlayan" yazılarını bir araya topladı.
 </p>
 <p class="metin">
 </p>
 <p class="arabaslik">
  Ortaylı, bir tarih gezegeni
 </p>
 <p class="metin">
  Osmanlı İmparatorluğu'nda İktisadi ve Sosyal Değişim,
 </p>
 <p class="metin">
  Prof.Dr. İlber Ortaylı, Turhan Kitab., 0 312 418 82 59
 </p>
 <p class="metin">
  İlber Ortaylı'dan çok şey öğrendik: Mukayeseli tarih anlayışının ne anlama geldiğini, tarih denilince ne anlamamız gerektiğini ve tarihle ilgili konuların aslında o kadar da sıkıcı olmadığını... Cumhuriyet döneminin tarihle barışık olmayan kuşakları için İlber Ortaylı, yeni bir dönemin en önemli ismi niteliğini taşıyor. İlber Ortaylı'dan önce, İlber Ortaylı'dan sonra gibi bir ayrım yapsak herhalde abartı sayılmaz. Osmanlı'yı geniş çevrelere tek başına anlatan, bunun için diyar diyar dolaşan bir akademisyen Ortaylı. Ve bunu yaparken tarihi bugünün değerleriyle yargılamayan, tarihe at gözlüğü ile bakmayan, klişelerden uzak, hatta klişeler konusunda agresif olabilen, masal anlatan tonton dede şirinliğinde en çetrefilli tarih problemlerini anlatabilen bir kişi. Ortaylı'nın kitapları pek çok yayınevinden çıkıyor: Osmanlı Aile Yapısı, Pan Yayınları'ndan çıktı. Ufuk Kitapları dağınık makalelerini bir araya getirerek dizi yapma çabasında, bazı telif eserleri başka yayınevlerinden çıkıyor. Son kitabı ise Turhan Kitabevi'nden çıktı: Osmanlı İmparatorluğu'nda İktisadi ve Sosyal Değişim. Coğrafya Kuzey Afrika'dan Avrupa'ya, Ortadoğu'dan Asya'ya uzanıyor, konu ise Osmanlı genel başlığı altında diplomasi, coğrafya, kültür, toplumsal yapı ve ilişkiler, dini ritüeller ve dinin toplumdaki yeri, yenileşme hareketleri, basın, geleneksel ve modern Osmanlı bürokratları gibi çeşitlilik arzediyor. Yazılar, "Osmanlı Kurumları ve Değişim", "Osmanlı Şehirleri ve Ulaşım Sistemi", Abdülhamid Döneminde Osmanlı İmparatorluğu", "Osmanlı Yönetiminde Dini Gruplar", "Rus Türk İlişkileri", "Avusturya ve Osmanlı" ve "Modernleşmenin Yeni Düşünce Dünyası" başlıkları altında toplanıyor. İlber Ortaylı'yla keyifli bir tarih gezisine çıkmak için iyi bir fırsat.
 </p>
 <p class="metin">
 </p>
 <p class="arabaslik">
  Bir Barbara Vine polisiyesi
 </p>
 <p class="metin">
  Sihirli Halı, Barbara Vine, Doğan Kitap,
 </p>
 <p class="metin">
  334 s., 0 212 677 06 20
 </p>
 <p class="metin">
  Jarvis metro hattına yukardan bakan, harabeye dönmüş bir evde, metro tarihini yazan takıntılı ve tuhaf bir adamdır. Uyumsuz bir grup bu garip eve düşer: kocası ve bebeğinden kaçan Alice, onu kurtaran sokak çalgıcısı Tom, metroda tehlikeli eğlenceler keşfeden okul kaçağı Jasper ve ölümcül sırrının gölgesindeki Axel. Yaralı, evsiz barksız, toplum dışına itilmiş bu insanlar, karanlık ve tehlikeli Londra metrosunda en umulmadık şekilde bir araya gelecektir. Tabii giderek artan bir gerilimle...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020215050804/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/328/kitaplik/1.htm), [web.archive.org (arşiv bağlantısı)](http://web.archive.org/web/20020215050804/http://www.aksiyon.com.tr:80/2001/328/kitaplik/1.htm)
