# Yeşilse yeşil, maviyse mavi

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20031130212616im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031130212616im_/http://www.aksiyon.com.tr/resim/449/70.jpg" vspace="5"/>
  </p>
 </font>
 <font class="content">
  Yeniçağa’da günbatımı ve sandal gezisi, Eskiçağa’da tarihin bıraktığı canlı hatıraların ortasında demli çaydan bir yudum çekmek, Mengen’den Bürnük göletine karşı kaldırık dolmasını tatmak. İşte bir başka açıdan Bolu.
 </font>
 <p>
  <font class="content">
   Yerli ve yabancı turiste sunulan kumsal-güneş merkezli tatil ve gezi sepeti sorgulanır oldu. Tatil denildiğinde niye kumsal, gezi denildiğinde niye sahil boyu olsun! Hem gezmeyi sevenlerin arayışları hem de yeni turistik özelliklerini keşfeden yerel idarelerin çabaları sonucu alternatif mekanların duyurulmasıyla, “kervan geçmez kuş uçmaz” coğrafyaların turistik cazibe merkezi olması sözkonusu. Mavi ile yeşilin buluştuğu mekanların popülerliği belki hiç tükenmeyecek, ama yaz tatili denildiğinde ille de güney denilmeyecek artık.
   <br/>
   <br/>
   2. Foto Safari kapsamında bulunduğumuz Bolu, turizmde alternatif arayışların odağında duruyor; mavi ile yeşilin buluşması paradigması, her ne kadar bir denizle sınırı olmamasına rağmen adım başı karşınıza çıkan göl ve göletlerle tecelli ediyor olsa da turizm çerçevesinde kendi sınırlarını zorlayan bir vilayet.
   <br/>
   <br/>
   Aşçılarıyla ünlü Mengen ya da dericilik ve bakırcılık işlemesiyle ünlü Gerede’nin çok güzel gezi mekanlarına sahip olduğunu düşündünüz mü hiç? Peki sadece E—5 üzerinde tabelasını gördüğünüz Yeniçağa’yı ve gölünü merak ettiniz mi? Yıldırım Beyazıt’ın Ankara seferi sırasında mamur edilen, o günden kalma hamamı, camii ve ahşap—toprak karışımı evleriyle Eskiçağa’yı... Bolu’nun bilinen Abant, Göynük, Mudurnu, Sünnet Gölü, Kartalkaya gibi yerlerinden farklı, ‘alternatif’ yeni mekanlara yöneliyoruz bu defa.
   <br/>
   <br/>
   Bir asır öncesine kadar Bolu şehir merkezi de dahil olmak üzere bölgenin en büyük yerleşim merkezi olan Eskiçağa, keşfedilmeyi bekleyen bakir bir alan. Ankara’ya sefere çıkan Osmanlı ordusunun ihtiyaçlarını karşılamak için yapılmış olan hamam ve cami ilk dönem Osmanlı mimarisinin sadeliğini ve samimiliğini barındırıyor. Eskiçağa aynı zamanda bölgede Mudurnu ve Göynük’ten sonra ahşap mimari bakımından oldukça zengin platosuyla dikkat çekiyor. Osmanlı döneminde İstanbul’da çıkan yangınlar için tulumbacı takımları kurulduğunu biliyoruz. Önemli ve büyük bir yerleşim yeri olan Eskiçağa sık sık çıkan yangınlardan bitap düştüğü bir dönemde, yangına karşı saraydan bir adet tulumba gönderilmiş. Tulumba bugün caminin avlusunda bulunuyor ve halen kullanılabilir durumda. İstanbul’da olmasa bile Eskiçağa’da tulumbaların nasıl kullanıldığına köy sakinlerinin canlı uygulamasıyla şahit olduk.
   <br/>
   <br/>
   Gölüyle ünlü Yeniçağa’nın hikayesi ise biraz farklı; Cumhuriyetin başına kadar buranın ismi Reşadiye’dir. Atatürk “Daha önce görseydim başkenti burada kurardım” diyecektir bir seyahatinde. Sultan Reşad’ı hatırlattığı için olsa gerek, Reşadiye ismini Yeniçağa olarak değiştirir. Bölge halkına ‘dileyin benden ne dilerseniz’ dediğinde bugünün vilayetine denk gelen ‘Nahiye olmak istiyoruz’ sözünü işitir ve Yeniçağa daha Cumhuriyet’in ilk yıllarında bu kimliğe kavuşur. Yeniçağa gölünün kirlilik sorunu yerli ve yabancı uzmanların çözemediği bir konu olsa da şu mevsimde sazlıkların çepeçevre doladığı gölün gün batımı ve gün doğumu sahnesine doyum olmuyor. Üstelik balık da tutabiliyorsunuz.
   <br/>
   <br/>
   Mengen, Fatih zamanında saraya aşçı olarak giren Yakup Usta’nın hizmetlerinden memnun kalınması ve yeni Mengenlilerin saraya davet edilmesiyle birlikte bugüne kadar ünlü aşçıların çıktığı şehir olarak adını tescil ettirmiş durumda. Fakat askere gittiklerinde sorgusuz sualsiz aşçı yapılmaları pek de hoşlarına gitmiyor Mengenlilerin; ünlü aşçılar çıksa da herkesin yemek pişirme işini kıvırdığı söylenemez. Mengen Aşçılık Anadolu Meslek Lisesi’nin Bürnük Gölü manzaralı mekanında yediğimiz yemek genç aşçıların eseriydi; özellikle mısır unu kullanılan, sarmaya benzeyen kaldırık dolması tatmaya değer.
   <br/>
   <br/>
   Bolu’da alternatif mekan arayanlara birkaç öneri; Gerede yakınlarında gölette serinleyen mandalarıyla ünlü Rumşah Yaylası, daha iki hafta önce keşfedilen ve zor olmayan bir trekking imkanı veren Köroğlu Şelalesi; kış turizmi için yine Gerede’ye yakın Arkut Dağı kayak merkezi; Sarıalan göleti...
   <br/>
   <br/>
   Bakalım Bolu’nun adım başı gezgin şaşırtan sürprizleri daha ne kadar devam edecek.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2776&yorum=168), [web.archive.org (arşiv bağlantısı)](http://web.archive.org/web/20031130212616/http://www.aksiyon.com.tr:80/detay.php?id=2776&yorum=168)
