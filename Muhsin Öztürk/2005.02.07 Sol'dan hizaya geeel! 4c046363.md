# Sol’dan hizaya geeel!

*Muhsin Öztürk 2005.02.07*

<div bgcolor="#FFFEF6">
 <font>
  <img border="0" height="1" src="/web/20051226040807im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226040807im_/http://www.aksiyon.com.tr/resim/531/34.jpg" vspace="5"/>
  </p>
 </font>
 <font class="content">
  Siyaset ilişkiler üzeriden şekilleniyor. Değişen şartlar, gelişen teknoloji, bu ilişkinin hızlanmasına yol açabiliyor o kadar. Konuştuğunuz, tokalaş-tığınız, sarmaştığınız seçmen sizden o ‘elektriği’ alabiliyor mu, alamıyor mu’, bütün mesele bu.
 </font>
 <p>
  <font class="content">
   Demokrasi halkın iktidarı dönüştürme özgürlüğü demek ve siyasi partiler bu düzeneğin en önemli aktörleri. Partiler de halktan hangi gerekçelerle oy talep edeceğini ve liderlerini kurultaylarda belirliyor. On yılı aşkın bir süredir ondan fazla kurultay yaşayan, ama bir türlü seçmenden gerekli desteği alamayan CHP yine bir kurultayla gündemdeydi. Sadece Numune Hastanesi’ne kaldırılan yaralı sayısı 8’di. Biz de “Bir CHP kurultayının anatomisi” için oradaydık.
   <br>
    <br>
     Ankara’nın Çankaya’sı, büyükelçilikler önünde oluşan kuyrukları saymazsak sıradan bir Avrupa şehri sakinliğinde. CHP Genel Merkezi’ndeki bayraklar olmasa, bir kurultay düzenlendiğini hissetmeyeceksiniz. Sokaklardaki kendi halindelik, çok yıldızlı otellerin lobilerinde izdihama dönüşüyor. Gerilimi derinden derine artan bir sinema filmi gibi; Deniz Baykal, ‘Mustafa Sarıgül, en güvendiğim adamları rüşvetle kandırdı’ diye düşünerek baskın kurultaya gitmiş, salon seçiminden giriş kartlarının dağıtımına kadar pek çok skandal yaşanmış, ancak delegelerin ve gazetecilerin sığabileceği büyüklükteki salona gece yarısı operasyonuyla delege sayısı kadar Baykal taraftarı sokulmuş, CHP genel merkezinde adaylığını açıklayan Sarıgül salona alınmamıştı. Sinirler gergin, gerilim düzeyi yüksek, ‘iyi ile kötü’nün karşılaşması an meselesiydi. Salona alınmayan ‘kötü’, İstanbul’dan taşıdığı bir grup yandaşıyla kapıları kırarak girmesinden neredeyse 4 saat sonra anlayabilir gerçeği. Gerilim siyaseti başarıya ulaşmış, Sarıgül tuzağa düşmüştü.
     <br/>
     <br/>
     Televizyon başından izleyenler ve bazı köşe yazarları salonda yaşananları Sarıgül’ün taraftarlarına mal ediyorlar ama bu gerçeğin tümü değil. Deniz Baykal salonda yaşananların sorumluluğunu Şişli’den getirilen otopark değnekçilerine ve badigartlara yüklese de, CHP Gençlik Kollarının katkısını, özellikle Altındağ Yıkım Ekibi’nin hakkını teslim etmeli.
     <br/>
     <br/>
     İyi iş çıkardınız çocuklar!
     <br/>
     <br/>
     Yani ilk saldırıyı, gece yarısı tribüne yerleştirilen, yüzlerce kişinin içinde tipleriyle kendini belli eden Baykalcı ‘yıkım ekibi’ gerçekleştirdi. “Nerede gençlik kolları?” sözü bu kongrede anlamını buldu. Büyüklerin gençlik kollarından anladığının ne olduğu da. Bir kavga esnasında karşı tarafı alt edebilecek fiziki gücü ve deneyimi haiz gençlere gençlik kolları deniyor. İkinci gün Sarıgülcülerin elini eteğini çektiği salonda, çarşaf liste önerisinin bir gece yarısı oylamasıyla reddedildiği anons edildi. Hasan Fehmi Güneş ve Ertuğrul Günay gibi bazı partililer bu duruma karşı çıktı ve ciddi tartışmalar yaşandı. 5-6 kişilik gençlik kolları ekibi, “Bi sorun varsa halledelim.” tavrıyla salondaki görevlerini ifa etti. Yarım saat sonra pek çok delege sokakta görseniz korkacağınız bu gençleri tebrik ediyor, “İyi iş çıkardınız çocuklar.” diyerek bunların sırtını sıvazlıyordu.
     <br/>
     <br/>
     İyi eğitimli büyükelçi, akademisyen, eski bakan, yazar ve bilumum CHP’li için zor bir dönem başladı. Kurultayda iki ‘otoparkçı’nın hünerleri yüzünden CHP’nin değerleri ayak altındaydı ve bütün CHP’li seçkinler her şeye seyirci kaldı. “Ortamı terk etmek, ya da kılını kıpırdatmak gibi” fiili bir tavır sergilenmedi. Bundan sonra “demokrasi, halkların kardeşliği, insan hakları” üzerine konuşmak kolay değil. Kurultayda birinci gün Sarıgül, ikinci gün diğer muhalifler tasfiye edildi. Sandıktan çıkan boş oylardan da anlaşıldığı üzre, muhalifler de birbirlerinden haz etmiyorlardı.
     <br/>
     <br/>
     Delegeler iyi ağırlanıyor
     <br/>
     <br/>
     İki aday da Türkiye’nin mikro ve makro sorunlarıyla ilgili bir mesaj iletmedi. İsmet İnönü referansı parti için hâlâ önemli. Tek parti döneminin milli şefi ve 27 Mayıs’ın teşvikçisi İnönü’nün referans alınması partinin yerinde saymaya devam edeceğinin göstergesi. Ecevit, zorlu bir kurultay sonrasında İnönü’den liderliği aldıktan sonra, ortanın solu ve sosyal demokrasi söylemiyle solun oylarını en yüksek seviyeye çıkarmayı başarabilmişti.
     <br/>
     <br/>
     “Deniz Baykal delegeleri iyi ağırlıyor.” diyor, eskiden DSP’de politika yapan şimdilerde Sarıgül’ün yanında saf tutmuş bir politikacı. “Biz geldiğimizde misafirhanelerde yer bulmaya çalışırdık, kurultaylar mütevazı ölçülerde geçerdi.” CHP delegeleri Ankara’nın en iyi dört yıldızlı otellerinde ağırlandı. Celal Doğan, Selami Öztürk (Kadıköy) gibi ‘başkan’ sıfatıyla çağrılan isimler Hilton’da kalıyordu. Beş otelde hafta sonu yer bulunmadığı gibi çevresindeki üç yıldızlı otellerde de boş oda yoktu. Kurultaylara sadece delegelerin geldiği düşünülmesin; ilçe başkanları, CHP’nin gönüllü taraftarları, potansiyel iş takipçileri, eski belediye başkan aday adayları, milletvekili aday adayları, nümayişçiler, gençlik ve kadın kolları... Kerli ferli olanlar çok yıldızlı otellerde, diğerleri misafirhanelerde veya yakınlarının yanında konakladı. Bir de bayan Rus delegeler(!) vardı ki sayıları az da olsa otel kulislerinde görüldü. Delegeler üyelerin seçimiyle belli oluyor. Bu nedenle geniş aileler daimi delegeliklere sahip olabiliyor. Aynı şey geniş üye desteğine sahip partili kişiler için de geçerli. “Burada delege ağaları var.” diyor Mersin’den gelen bir CHP’li. “Bu seçim onların seçimi.”
     <br/>
     <br/>
     “CHP çok doğru tarihsel süreç ve politik argümanlar üzerinde oturuyor bugünkü temsilcileri bunu hakkaniyetle temsil edemiyor.” gibi yaygın bir kanaat var. Yani partinin içinde bulunduğu ideolojik argümanlar, siyaset anlayışı kendi içinde sorgulanmıyor, sorgulansa bile çok cılız kalıyor. Askerle birlikte Cumhuriyet’in doğal mirasçısı olarak görülüyor, askeri ve sivil bürokrasinin ürettiği argümanlar üzerine oturtulan bir siyasal söylemden ötesine gerek duyulmuyor. Livaneli ekibi AB vizyonunu dile getirse de tabandan destek görmüyor.
     <br/>
     <br/>
     Seçimden iki gün önce
     <br/>
     <br/>
     Livaneli’nin çalışma ofisi CHP Genel Merkezi’nin yüz metre aşağısında. Livaneli tarafında yer alan bazı milletvekilleri, onların danışmanları, iyi giyimli ve kentli bazı delegeler göze çarpıyor. Yüzler gülüyor. 1244 delegeyle telefonla tek tek konuşmuşlar. Büroda görevli olan birisi “Size verdikleri paraları afiyetle harcayın ama oyunuzu Livaneli’ye vermeyi ihmal etmeyin diyoruz onlara.” diyor, seçimin hangi koşullarda geçtiğini ima ederek.
     <br/>
     <br/>
     Bir gün sonra Livaneli adaylıktan çekiliyor, büroyu sessizlik kaplıyor. Büronun geçici çalışanları eşyalarını toplarken, içeride kurultayda nasıl bir tutum takınılacağı ile ilgili kısa toplantılar yapılıyor. Sarıgül ekibinden iki kişi de temas için buraya geliyor.
     <br/>
     <br/>
     Köşe yazarlığına ya da saygınlığına güvenip kurultayda aday olmayı düşünenlerle ilgili söylenebilecek tek şey bundan sonra böyle bir işe kalkışmamaları. Kısa süreli de olsa hayal kırıklıklarına sebebiyet veriyorlar çünkü.
     <br/>
     <br/>
     Kurultay’dan bir gün önce Sarıgül’ün İran Caddesi’ndeki bürosundayız. Grubun önde gelen bir siması, “Tokat’tan eşim aradı. CHP Genel Merkezi’nde yaşananların (adaylık açıklaması sırasında) hoş görüntüler olmadığını, çok üzüldüğünü söyledi. Bizim böyle olaylar içinde olmamamız lazım vs.” gibi bir konuşma yapıyor. Koridorlar, odalar dolu. Bir kısmı dışında. Üç gençten birisi, “İstenirse yarım saatte beş yüz kişiyi yığarım buraya.” diyor. Diğerleri de benzer ifadeler kullanarak altta kalmıyor. Yüzlerde “Acaba olmayacak mı?” ile “Alıyoruz.” arasında gidip gelen ifadeler, hatta tedirginlik var. Yüzüp yüzüp kuyruğa gelinmiş, 24 saat içinde her şey belli olacaktır. Bir kısmı kariyerini, bir kısmı parasını, bir kısmı da hayatını koymuştur.
     <br/>
     <br/>
     Sarıgül’ün çevresi
     <br/>
     <br/>
     Sarıgül’ü desteklediğini açıklayın 15 milletvekilinin çok azı kurultay sürecinde Sarıgül’ün etrafında görüldü. Bu “Acaba desteklerini çektiler mi?” yorumuna yol açtı. Sarıgülcülerin karargâhı Dedeman Oteli’ydi. Buradan takip edenler Sarıgül’ün gümbür gümbür geldiğini düşünebilirdi. Ama Sürmeli, İçkale, Akar otellerinde hava biraz daha farklıydı; tek bir sarı kaşkollu delege görülmediği gibi fazlasıyla durağanlık hakimdi. Bütün otelleri dolaştıktan sonra Dedeman’a geldiğimizde saat gece ikiydi.
     <br/>
     <br/>
     Sarıgül ekibinden bir kişi 650 kişilik delege imzasını topladıklarını, bu işin bittiğini söylüyor. Otelden çıkarken sohbetimize tanık olan bir Baykalcı, bu anlatılanları aynen yazacağımı düşünerek benim büyük bir yanlışlık üzerinde olduğumu, kendisinin bir süre önce Sarıgülcü olmasına rağmen şimdi Baykalcı olduğunu, ‘ulusal dava’nın bunu gerektirdiğini anlatıyor. Feci şekilde içmiş, ayakta durmakta zorlanıyor, otelde esen Sarıgül rüzgarından etkilenmemizi istemiyor, biraz da tehditvari konuşuyor. Denizli’den gelen bir delege ‘durum ortada’ diyor.
     <br/>
     <br/>
     CHP Genel Merkezi’nde her zamankinden kalabalık. Fazlasıyla devlet dairesi görümünde, neredeyse istiflenmiş insanlar; koridorlarda, odalarda, çay ocağının başında bekleşirken sanki “Biz buradayız.” mesajını vermek istiyorlar. Kurultaydan bir gün önce gece yarısı listeler hazırlanıyor, bazı delegeler de kapıların önünde bekleşmeye devam ediyor.
     <br/>
     <br/>
     Karakteristik CHP delegeleri
     <br/>
     <br/>
     Elinden eski fotoğraf makinasını düşürmeyen kasketliyi, salonun karanlık koridorlarında bile güneş gözlüğünü hiç çıkartmayan modern mafya tipli sıra dışı birkaç figürü saymazsak karakteristik CHP delege profilinin korunduğu söylenebilir. Tabii, Turhan Tüysüz’den Şükrü Elekdağ’a kadar geniş bir yelpaze var. Ağırlık ‘katil’ tiplemesiyle ün yapan Aykut Oray’a benziyor. Göbekli, ağzı dolu dolu konuşan, yaşını başını almış, delikanlı duruş sergilemede mahir, kimseye eyvallahı yokmuş, kavgaya da söz dalaşına da hazır, sözgelimi ‘laiklik’le ilgili bir tehlike mevzu bahis olduğunda bunu tek başına savuşturmaya muktedirmiş gibi dururken ‘muktedir’ olmayı daha çok önemseyen bir kitle. “Niye saygın insanlar politikaya girmekte zorlanıyor?” sorusunun cevabı ‘kavgaya hazırsa, buyursun’ olabilir.
     <br/>
     <br/>
     Sadece delegelerden yola çıkılarak CHP halk ilişkisi analizi yapılabilir. Ara sıra genç delegelere rastladığımızda şaşırıyoruz. Fakat onların işi zor. Daha otuzlu yaşlarına yeni basmış, Marmara Bölgesinden bir delege merkez yönetimden önde gelen bir ismin sahte imza kullanarak kendisini seçen ilçe delegelerini düşürmek suretiyle ilçe başkanlığını bitirmeye çalıştığını anlatıyor uzun uzun.
     <br/>
     <br/>
     Otuzlu yaşlarda, puro içiyor. Kurultay ortamının gereği, bağırıp çağırması genç ve dinamikliğini göstermesi gerekir. Bir taraftan o önemli bir iş adamı ya da önemli bir makamın namzedi. Biraz da ağır takılmak durumunda. Tam bir kararsızlık hali. Bağırması, liderini savunması ve bütün bunları yaparken ‘görülmesi’ geleceğini şekillendirecek belki. Bir de klasik müzik konserine gelmişçesine bütün olayları kılı kıpırdamadan izleyen bir delege kitlesi var ki, hiçbir şekilde istiflerini bozmadılar, sabırla kurultayın bitmesini beklediler. Tribünlerin coşkusuna kapılıp göbek atmayı ihmal etmeyen birkaç delege vardı. Genel itibariyle yaşları bir hayli yüksek olan delegeler siyasi partinin ara kademe elemanı olmakla birlikte son kurultayın ‘kralları’ gibiydiler.
     <br/>
     <br/>
     Geçtiğimiz yıllarda sakallı Alevi dedeleri CHP kurultayları için alışıldık bir figürdü. Ama artık yok. CHP her zaman muhafazakar kesime mesafeli dursa bile Aleviler partinin neredeyse organik kolu gibi görüldü. Son yıllarda bu bağ zayıfladı. Hacı Bektaş şenliklerine Şişli’nin taşıtlarını gönderen Sarıgül bu kopukluğu değerlendirmek istedi. Kurultaydan bir gün önce verdiği yemekte Mehmet Moğultay gibi bu kesimin temsilcilerini de arkasına almayı ihmal etmedi. Öte yandan ‘Aleviliğe’ üstün bir paye vererek siyasi pozisyon almadığı da açıktı. Baykal’ınsa bu konudaki tavrı zaten biliniyor. Baykal, Sarıgül’ün geçmişte Aleviler için “partiyi bunlardan kurtarmak lazım” dediğini hatırlattı.
     <br/>
     <br/>
     Aslında seçimin sonucu Baykal’ın salona girmesiyle belli oldu. Delegelerin büyük çoğunluğu ayağa kalktı. Ancak Sarıgül’e oy verenlerin oturanların en az üç katı olduğu düşünülürse CHP’li delegelerin önemli bir kısmı genel başkanlarına saygı göstermekle birlikte oylarını esirgedi. Salon sadece Baykal’ın adaylığı göz önünde tutularak dizayn edilmişti. Kurultay başladığında Baykal açılış konuşmasını yaparken salonun bir köşesinde “başbakan’ nidalarıyla Sarıgül göründüğünde CHP’li yetkililer “Sarıgül de nereden çıktı?” havasındaydı. Mustafa Sarıgül, CHP gibi elit bir partinin başına layık görülmemiş, sanki yokmuş gibi davranılmıştı. Salonda yaşananlar da bu yok sayma eylemenin bir yansımasıydı.
     <br/>
     <br/>
     Kurultaya katılan delegeler birkaç yönden gelen baskıyı göğüslemek durumundaydı. Baykal genel başkanlarıydı ama uzun yıllar muhalefetteydi, üstelik bu pozisyonda etkisiz kalmıştı. 1 Mart tezkeresi nedeniyle ABD’nin CHP’ye müdahil olduğu iddia ediliyor, kurultayla ‘müdafa-i hukuk’ arasında bağlantılar kuruluyordu. Araştırma şirketlerine ve Milliyet’in anketine bakılırsa halk Sarıgül’ü istiyor ama delege sisteminin Baykal’ı seçeceğinden de herkes emin. Pek çok delege safını belirlemiş sadece yüzde 25’lik kararsızlar grubundan söz ediliyordu. Bazıları için taraf değiştirmek an meselesiydi. Bir gün önce Baykalcı bir gün sonra Sarıgülcü. Hava tahminlerine göre şekillenen bir tablo ama Baykal hep önde.
     <br/>
     <br/>
     Biri hepimizi gözetliyor
     <br/>
     <br/>
     Bir delege bir kavga sonrası ‘Burası Biri Bizi Gözetliyor Evi’ne döndü’ diyor. Kamerayı gören bir hareket yapma ihtiyacı hissediyor sanki. Bir de Baykal’ın oturduğu bölümde etrafını çevreleyen ‘elit’ delegelerin her olaya tepkisiz kalması vardı ki, Selahattin Duman gruba ‘sfensk’ (Mısır’daki insan başlı aslan heykelleri) benzetmesi yaptı. Salonda sandalyelerin uçuştuğu anda başlarını bile oynatmadılar, ağırlıklarını ve seviyelerini(!) sonuna kadar korudular.
     <br/>
     <br/>
     Bunların içinde Kemal Anadol da vardı, kavgacı bilinen başka milletvekilleri de. Aralarından birkaçı sesini yükseltmek istedi; ama çevredekilerin ilgisizliğine toslayıp sessizliğe gömüldü. Baykal’ın 660 oy aldığı, Sarıgül’ün adaylığının 360 oyla kabul edildiği ilk adaylık oylaması açıklandığında silme Baykalcı tribünler, takımı gol atmış seyirci gibi çılgınca alkış tutarken, Baykal ve çevresinde yaprak kımıldamıyordu. Bu görüntü aynı keskinlikte olmasa bile gerçek seçimde de tekrarlanacaktı.
     <br/>
     <br/>
     Baykal ve ekibi acaba Sarıgül’ün aldığı oyların potansiyelinden mi rahatsızdı? Ankara’nın deneyimli foto muhabiri Ali Ünal “Yok yok bu siyaset gereği, bir sonraki hamleyi hesap ediyor.” diyor. Baykal ve ekibi sessiz kalırken Baykalcı karşı tribünler ‘yıkılıyordu’. Sarıgül’se kendisiyle birlikte salona giren taraftarlarının sessiz kaldığı anlarda onları uyarmaktan geri kalmıyor. Belki de bütün olay biri bizi gözetliyor sendromuydu. Bir kısmı hareketleriyle ilgiyi üzerine çekmek, kimisi sessiz ve uslu görünmek istedi. Her ikisi de amacına ulaştı. Sıra yeni kurultayda.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19505), [web.archive.org (arşiv bağlantısı)](http://web.archive.org/web/20051226040807/http://www.aksiyon.com.tr:80/detay.php?id=19505)
