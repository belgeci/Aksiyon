# Dünyanın en iyi yazarı kim?

*Muhsin Öztürk 2001.03.31*

<div>
 <p class="spot">
  İyi eğitim görmüş, varlıklı bir genç adam. Kitapların dünyasına küçük yaşta başladığı yolculuk giderek çetrefilleşiyor. Kıtalararasında geçen bir eğitim ve kariyer, güzel sanatlarla biçimlenen bir hayat.
 </p>
 <p class="metin">
 </p>
 <p class="metin">
  Dünyanın en iyi yazarını bulduğunda, yitirdiği sevgilisini de bulacaktır sanki. İyi de, dünyanın en iyi yazarı kim? Sevgilisi nerede? Ama kahramanın bir kılavuzu var: Oktay Rifat'ın şiirleri. Hedefi de var: Edirnekâri bir sandık. Selçuk Altun bu ilk romanında okuyucuyu kahramanı aracılığıyla güzellikler arasında ve sanatın ürperticiliği içinde sürüklüyor. Anadolu kentlerinin pastoral iklimi, Boğaz'ın lirik atmosferi, Beyoğlu ve Manhattan'ın arka sokakları ile gezegenin çizgidışı noktaları bu uzun ve zevkli yolculuğun ara durakları. Antika objeler, tablolar, şiirler ise merakı körükleyen unsurlar olarak yer alıyor.
 </p>
 <p class="metin">
  Yalnızlık Gittiğin Yoldan Gelir
 </p>
 <p class="metin">
  Selçuk Altun
 </p>
 <p class="metin">
  YKY
 </p>
 <p class="metin">
  255 sayfa
 </p>
 <p class="metin">
  0 212 252 47 00
 </p>
 <p class="metin">
 </p>
 <p class="arabaslik">
  Cehenneme adanmış bir aziz!
 </p>
 <p class="metin">
  Basile Batrakani; kısaca BB. Paris'e 1950'li yıllarda Mısır'dan gelen, kısa sürede büyük bir nüfuz oluşturan, devlet adamlarından ünlü şarkıcılara, kafe işletmecilerinden Paris'te kalacak oda arayanlara kadar her türden insanın yardım için ona başvurduğu, ama kurduğu etkinin iç yüzünü Parislilerin de bir türlü anlayamadığı bir adam. Özetle, istisnasız herkese hizmet veren, üstelik bunu karşılıksız yapan ve deyim yerindeyse "almadan verme"ye dayalı bu sistem, zamanla, sahibini çok güçlü ve etkili bir konuma getiren büyük bir nüfuz şebekesine dönüşmüştür. Atalarından miras olarak aldığı ticaret ve girişim içgüdülerini hiçbir takipçiye ve mirasçıya yer bırakmayan bir "azizlik" mertebesine yükselten bu Levanten'in hikayesi yer alıyor romanda.
 </p>
 <p class="metin">
  Mazag
 </p>
 <p class="metin">
  Robert Sole
 </p>
 <p class="metin">
  Everest
 </p>
 <p class="metin">
  204 sayfa
 </p>
 <p class="metin">
  0 212 513 34 03
 </p>
 <p class="metin">
 </p>
 <p class="arabaslik">
  Doğu Asya krizinden Türkiye'ye dersler...
 </p>
 <p class="metin">
  Atilla Sönmez, ekonominin yeni patronu Kemal Derviş'in Dünya Bankası'ndan mesai arkadaşı. Sönmez, gerek Türkiye'de gerekse Dünya Bankası'nda edindiği birikimi çalışmasına yansıtıyor. Doğu Asya "mucize" sini, ardından geçirdikleri bunalımı ve bu ülkeleri ne kadar tanıyoruz? Türkiye'nin alacağı dersler nelerdir? Yazar, sözkonusu ülkelerde ekonomik sıçrama ya da "mucize" diye tanımlanan modelin dinamiklerini, her ülkenin tarihsel süreç içindeki özgün özelliklerini vurgulayarak irdeliyor. Kalkınmaya yönelik ekonomik gelişmelerin hangi sonuçlara yol açarak, bunalımlara dönüştüğünü farklı yöntemlerle ele alan Sönmez'in istatistiki veriler, çok sayıda tablo ve grafiklerle desteklediği eserinin en önemli yanı ise, bu deneyimden Türkiye'nin çıkarması gereken dersleri tartışması.
 </p>
 <p class="metin">
  Doğu Asya "Mucizesi" ve Bunalımı
 </p>
 <p class="metin">
  Atilla Sönmez
 </p>
 <p class="metin">
  İstanbul Bilgi Üniversitesi
 </p>
 <p class="metin">
  478 sayfa
 </p>
 <p class="metin">
 </p>
 <p class="arabaslik">
  Bürokrat kıyımı
 </p>
 <p class="metin">
  Fink'in Savaşı günümüzde sıkça rastlanan seçimlerle işbaşına gelen yeni hükümetlerin, işbaşındaki bürokratları değiştirip yerine kendilerine yakın kişileri koymalarını ve bunun sonucunda ortaya çıkan haksız ve adaletsiz uygulamaların kişilerin onurunda açtığı yarayı anlatıyor. Almanya'nın Wiesbeden kentinde on sekiz yıldır, kilise ve din işlerinden sorumlu memur olarak çalışan Fink, seçimlerde hükümet değişince tayin ettirilir ve yerine hükümete yakın olan biri atanır. Ayrıca Fink'in görevini kötüye kullandığı söylenir. Artık sorun yalnızca bir yer değişikliği değildir, Fink'in onurunu kurtarma mücadelesidir. Stefan Fink artık zedelenen onurunu kurtarmak için mücadele vermeye başlar. Fink elinden gelen her şeyi yapar, tanıdığı politikacıları devreye sokarak, kilolarca belgeyi gizlice kopyalayarak savaşını sürdürür.
 </p>
 <p class="metin">
  Fink'in Savaşı
 </p>
 <p class="metin">
  Martin Walser
 </p>
 <p class="metin">
  Can Yayınları
 </p>
 <p class="metin">
  264 sayfa
 </p>
 <p class="metin">
  0— 212 252 56 75
 </p>
 <p class="metin">
 </p>
 <p class="arabaslik">
  Bitmeyen mücadele
 </p>
 <p class="metin">
  Binicilik ve engelleri aşmak üzerine mini bir roman. Aynı zamanda hikayeleri olan yazarın ilk romanı. Kitabın konusu şöyle; Zeynep Uğur, on dört yaşının tüm heyecanıyla "Gençler Binicilik Yarışması"na hazırlanmakta. En güçlü rakibi Özgür'ü geçip yarışmayı kazanabilirse, öğretmeni ile birlikte "Londra Ustalar Engel Atlama Yarışması"na gitmeye hak kazanacak... Kitap insan, at ve öğretmen sevgisi kavramlarını sürükleyici bir şekilde ele alırken; dostluk, başarı, değerbilirlik, güven kavramlarını yeniden düşünmemizi de sağlıyor.
 </p>
 <p class="metin">
  13. Engel, Ayfer Gürdal Ünal,
 </p>
 <p class="metin">
  Çınar Yay., 68s., 0 212 293 28 96
 </p>
 <p class="metin">
 </p>
 <p class="arabaslik">
  Yaralarına bakma, ağlamayı kes!
 </p>
 <p class="metin">
  İşyeri Gazileri, Rob Rosner,
 </p>
 <p class="metin">
  Sistem Yay., 298s., 0 212 293 83 72
 </p>
 <p class="metin">
  İşinizi, aşağıya inen bir asansörde yukarı çıkmaya mı benzetiyorsunuz? Patronunuz size Karındeşen Jack'i mi hatırlatıyor? Geleceğiniz, 25 wattlık bir ampul kadar sönük mü görünüyor gözünüze? Bu sorulara yanıtınız "evet" ise, İşyeri Gazileri'nin arasına hoşgeldiniz. Mesajı son derece yakın, ama bir o kadar da güçlü: Savaş yaralarınıza bakıp bakıp ağlamayı kesin!
 </p>
 <p class="metin">
 </p>
 <p class="arabaslik">
  Hesaplaşmanın gizli labirentlerinde...
 </p>
 <p class="metin">
  Lauro Valiant ve Claire Benson, çocukluklarında başlayan arkadaşlıklarını sağlam bir dostluğa dönüştürerek sürdürmeyi başarmış iki kadın. Ve bir gün her ikisinin de hayatı alt üst olur: Laura, İkinci Dünya Savaşı'nda Nazilerin çaldıkları eserleri araştırırken arkadaşının eski kocasının, Lavillard ailesinin adına rastlamıştır. Artık her şeye yeniden farklı bir gözle bakmak ve sorgulamak gerekecektir.
 </p>
 <p class="metin">
  Yarınlara Doğru, Barbara Taylor
 </p>
 <p class="metin">
  Bradford, İnkılâp, 402s., 0212 5140610
 </p>
 <p class="metin">
 </p>
 <p class="arabaslik">
  Kafası karışıklara...
 </p>
 <p class="metin">
  Yaşadığımız dönemi Bilgi Çağı olarak adlandıranları haklı çıkaracak pekçok gelişme ile karşı karşıyayız. Sadece internetin bile tek başına insanın eşya ile olan ilişkilerinde büyük değişiklikler meydana getirdiğini görüyoruz. Ama bilginin tek başına bir şey ifade etmediği, onun bir gayeye matuf yorumlanması gerektiği de aşikâr bir durum. Yani bilgi bir silah gibi kimin elinde ise onun rengine bürünüyor. Bugün Türkiye insanı kitle iletişim araçları ile büyük bir bilgi bombardımanına tâbi tutuluyor ve çoğu zaman elinde bir 'kıstas'ı olmadığı için beyni ve kalbi darmadağın ortalık yerde kalabiliyor. Enformatik cehalet de burda başlıyor.
 </p>
 <p class="metin">
  Fethullah Gülen gürül gürül akan ve bir ırmağa dönüştürdüğü gönlü ile irticalen yaptığı konuşmalarda, bir sohbet sırasında ya da bir soruya verdiği cevapta fıkıhtan sosyolojiye, oradan fikir ve gönül hayatımıza uzanan geniş bir perspektifte o kadar orijinal tespitlerde bulunuyor ki zihinlerde karmakarışık yüzen bilgilerin bir yörüngeye oturduğunu düşünüyorsunuz. Elekten geçirilip yabancı maddelerden arındırılarak kullanılacak hâle getirilen ilaçlar gibi Gülen de bize bilgisayar dili ile 'ziplenerek' kullanılır hâle getirilmiş çözüm reçeteleri sunuyor.
 </p>
 <p class="metin">
  Tesir alanı daraltılmaya çalışılan Fethullah Gülen'in attığı bu fikir tomurcukları er ya da geç statüsü ne olursa olsun hakikatle ilgili problemleri olanlara, arayış içinde olanlara ulaşacaktır. Hazine değerindeki Fasıldan Fasıla serisinin 4'sü şu anda bayilerde ve okuyucusunu bekliyor. Zannediyorum bu kitapta diğerleri gibi meraklıları tarafından gerekli ilgiye mazhar olacaktır. Bilindiği gibi Fasıldan Fasıla'da yer alan metinler irticalen konuşmaların kağıda dökümünden ibaret. Bir sohbet kolaylığında okunması bu yüzden. Kafası karışıklara özellikle tavsiye olunur.
 </p>
 <p class="metin">
  Fasıldan Fasıla—4, M.Fethullah Gülen,
 </p>
 <p class="metin">
  Nil Yayınları, 173 s., 0 216 474 01 96
 </p>
 <p class="metin">
 </p>
 <p class="arabaslik">
  Gelenek mi bilim mi?
 </p>
 <p class="metin">
  İnsan Yayınları, yoğunluklu olarak psikoloji ve sufizm üzerine yayınlar yapan bir yayınevi. Üç yazarın kaleminden çıkan yazıların bir arada sunulduğu bu kitapta psikiyatri ve psikoterapinin maneviyat ve mukaddesatla ilişkisi tartışılıyor. Kitap bir nevi pozitivist psikiyatrinin eleştirisi...
 </p>
 <p class="metin">
  Psikiyatri ve Kutsallık, J. Needlemann,
 </p>
 <p class="metin">
  R. Skynner, D. Ingleby, İnsan, 116s., 0 212642 74 84
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020430212404/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/330/kitaplik/1.htm), [web.archive.org (arşiv bağlantısı)](http://web.archive.org/web/20020430212404/http://www.aksiyon.com.tr:80/2001/330/kitaplik/1.htm)
