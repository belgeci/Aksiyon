# Şımdı kıtap zamanı

*Muhsin Öztürk 1999.11.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   614 Kasım tarihleri arasında gerçekleşen 18. İstanbul Kitap Fuarı 256 yayınevini ve 200'ü aşan konuk yazar, sanatçı ve gazeteciyi ağırlıyor.
  </font>
 </div>
 <div id="newsText">
  <font class="detail-text">
   Yayınevleri ile okuyucuların doğrudan ve sıcak iletişim kurduğu bu ortam, yeni ve zengin  kitap çeşitliliğini aynı zamanda ve aynı ortamda takip etme imkanı veriyor. TÜYAP Genel Koordinatörü Deniz Kavukçuoğlu'nun anlatımıyla İstanbul TÜYAP Kitap Fuarı, yayınevi ile okurun buluştuğu fuarlar içerisinde 350 bin ziyaretçisiyle Avrupa'nın en büyük fuarı niteliğine sahip. Biz de hem TÜYAP yetkilisi ile hem de 10'u aşkın yayınevi ile fuar üzerine söyleştik.
   <br/>
   <br/>
   Fatura kuyrukları, otobüs kuyrukları ve TÜYAP kuyrukları ünlüdür... Fakat her izdiham her kuyruk aynı olmuyor. TÜYAP'da kitap fuarına girebilmek için sıra bekleyenlerde mutsuz yüzler göremezsiniz hiç; kitapla buluşacak olmanın heyacanı görülür gençyaşlı her yüzde. TÜYAP kitap fuarı bir panayır, her panayırda olduğu gibi 'iğne atsan yere düşmez' durumunu sıklıkla yaşıyor, yaşatıyor. Bu sıkışıklıktan şikayet eden yayınevlerinin fuarı Beylikdüzü'ne taşımayı istemelerinin pratik kolaylıkları da içerdiğini söyleyen TÜYAP Genel  Koordinatörü Deniz Kavukçu 'TÜYAP kitap fuarının kendine ait bir ruhu var. Bu ruh belki de bu sıkışıklıktan kaynaklanıyor' diyor. TÜYAP bir süre daha Tepebaşı'nda ağırlayacak konuklarını.
   <br/>
   <br/>
   TÜYAP Kitap Fuarı'nın her yıl bir temâsı ve onur üyesi oluyor bilindiği gibi. Bu yılın onur üyesi Prof Dr. Server Tanilli. Yerli ve yabancı pekçok yazarın, düşünürün katıldığı konferanslar ve paneller de fuarı ilginç kılan önemli özelliklerden. Bu paneller konuşmacısına göre kalabalık ya da sıradan olur. Sözgelimi geçen yıl Paulo Coelho, Ahmet Altan, Orhan Pamuk gibi yazarların katıldığı toplantılar büyük ilgiyle takip edilmiş, hatta Paulo Coelhou'yu Aksiyon'un sayfalarında konuk etmiştik. Bu yılki fuar programında polisiye romanlarıyla tanınan Ahmet Ümit, Nasuh Mahruki ve Murathan Mungan isimleri göze çarpıyor. Fuarın temâsı, 'Üçüncü binyılın eşiğinde Türkiye'de Aydınlanma'. Ancak Sözkonusu tema ışığında düzenlenecek etkinliklerin malum 'iman tazeleme' kabilinden toplantılara dönüşmesi de muhtemel görünüyor. Tarih Vakfı'nın7 Kasım'da gerçekleştireceği 'Osmanlı Aydınlanması' başlıklı panel ise şimdiden ilgi çekici görünüyor. Christopher Neumann, İlber Ortaylı, Ekmeleddin İhsanoğlu bu toplantının panelistleri. Can Yayınları'ndan çıkan 'İtalya'da Bir Türk'ü Sevdim' kitabının yazarı Christina Comencini ve Fas asıllı Tahar ben Jelloun dışardan gelen favori yazarları. Ve diğerleri; Bubomir Levtchev, Jacques la Carriere, Raşit Pertev, Jean Cluude Kebabdjian.
   <br/>
   <br/>
   TÜYAP büyük ilgi görüyor; fakat...
   <br/>
   <br/>
   TÜYAP, yayınevlerinin genel ilgisine mazhar olurken bazı problemleri de dile getiriliyor; mekanın küçük olması, yayınevlerinin kitaplarını sergilemede karşılaştıkları zorluklar ve her zaman büyük izdiham yaşanması gibi. Genel Koordinatör Deniz Kavukçu 'ikircikli' bir durum olarak açıklıyor vakayı. Buna göre Tepebaşı'ndaki fuar alanı gelişen yayın ağı için yetersiz kalmış durumda, 4560 civarında yayınevi dışarda kalıyor örneğin... TÜYAP'ın sergi alanının küçük olmasına, neredeyse statikleşen yayınevi standlarına ve fuardaki panayır havası gibi sorunlara dikkat çekiyor Sabah Kitapçılık editörü Serpil Demirtaş. TÜYAP'ın önemli bir boşluğu doldurduğunu söyleyen  Alfa editörü Öner Ciraoğlu da 'Heyecan güzel fakat okuyucu, kitap seçmekte ve kitaba uzanmakta zorlanıyor. TÜYAP'ın panayır havası esas kitap okurunu memnun etmeyebilir' diyor. Ciravoğlu'nun sıkışıklığın hafiflemesi için bir iki önerisi var; hiç yayını olmayan pazarlamacıların fuar kapsamından çıkartılması. Timaş'tan Nihat Vural'a göre 'Çok kalabalık var ama kitaba ilgi yok' şeklinde özetliyor durumu.
   <br/>
   <br/>
   Bir görüşe göre ise TÜYAP kitap fuarı  etraftaki kitapevlerini olumsuz etkiliyor. TÜYAP koordinatörü Deniz Kavukçuoğlu bu görüşe katılmıyor: "Biz 1987'de Tepebaşı'na taşındığımızda Tünel'den Taksim'e kadar o alandaki bütün kitabevi sayısı 5'ti. Fuarın yaşama geçmesinden 1999'a kadar zaman süresi içerisinde kitap satan nokta sayısı 100'ü aştı. Bunun bir anlamı olmalı.'  diyor. Sabah'tan Serpil Demirtaş'ın sözleri de aynı yönde. Ona göre o izdiham içinde kitap alma fırsatını elde edemeyen okuyucu daha rahat ortamlarda; mesela kitabevlerinde istediği kitabı alabiliyor; yani fuar kitabevlerini/yayınevlerini besliyor. Ve hiç bir yayınevi, TÜYAP'taki bu buluşmaya ilgisiz kalmıyor.
   <br/>
   <br/>
   Erken kalkan toplantıyı yapar/kapar
   <br/>
   <br/>
   TÜYAP Kitap Fuarı'nın genel fotoğrafı çekildiğinde sağ tandanslı yayınevlerinin azlığı ve fuar kapsamında düzenlenen toplantılarda  neredeyse gözükmedikleri görülüyor. Bu konuda taraflarla konuştuğumuzda bunun 'ideoloik' bir tutumdan ziyade prosedürlerle ilgili bir şey olduğu söyleniyor. Yazarlarını fuarda konuşmacı olarak ağırlamak isteyen yayınevlerinin TÜYAP'a zamanında başvuru yapmaları gerekiyor. Deniz Kavukçuoğlu, TÜYAP fuarının kitabevlerinden farklı olarak elinde bulundurduğu avantajları anlatırken TÜYAP'ın çeşitliliğine dikkat çekiyor, 'her görüşe açık olması' özelliğinin  altını çiziyor. Sorun galiba bazı yayınevlerinin TÜYAP turnikesine önce girmiş olması ve TÜYAP'ın bu yayınevlerine vefası. Bir de Kaknüs'den Serkan Özbudun'un yaklaşımı var. Ona göre sol kesim sağı ciddi olarak takip etmiyor ve bir zamanlar sağda gözüken yayınevlerinin imajları ne yazık ki hâlâ oturaklı bir görüntü arzetmiyor. Oysa artık sınırlar yumuşamıştır; İletişim Yayınları sağ ekolden birisinin kitabını basabilmektedir.
   <br/>
   <br/>
   Profesyonel kitap fuarcılığı
   <br/>
   <br/>
   Dünya kitap piyasasının belirlendiği Frankfurt Kitap Fuarı, yayıncıyla kitapevlerini ve telif ajanslarını buluşturan profesyonel bir kitap fuarı için güzel bir örnek. Ülkemizde de geçen yıllarda Atıl Ant'ın başını çektiği bir girişim oldu fakat nedendir bilinmez bu girişimden parlak bir sonuç doğmadı. Görüştüğümüz pek çok yayınevi editörü profesyonel kitap fuarı özlemini dile getirmekte ısrarlılar. Uzmanlar ve meslek örgütleri arası gerçekleştirilecek fuarın yararlı olacağını düşünüyorlar. TÜYAP Genel Koordinatörü Deniz Kavukçu'ya göre Frankfurt Kitap Fuarı gibi profesyonel bir fuarcılığı kaldırabilecek potansiyelden yoksunuz: 'Ne zaman ki Türkiye'deki yayınevlerinin ürettiği kitapların yazarları aynı şekilde Avrupa'da aranan, istenen bir perspektif sergiler o zaman alışveriş ortamı doğar." Bir de Anadolu'dan gelecek kitabevlerinde henüz bir fuarı ayakta tutacak düzeyde örgütlülük yok. Türkiye'deki yayıncılık sektörü yer yer çok büyük aşamalar kaydediyor. Fakat sektörün belli kesimlerinde buna paralel bir ivme yok denecek kadar az.
   <br/>
   <br/>
   Yeni kitaplar,  yeni trendler
   <br/>
   <br/>
   TÜYAP aynı zamanda kitap dünyasında yükselen trendlerin de takip edilebildiği bir yer. Geçen yılllarda iş dünyasına yönelik kitaplarda ve bu alanda çalışan yayınevlerinde bir artış dikkat çekiyordu ve bu trend bu yıl da devam ediyor. Polisiye, tarihi roman, toplumsal tarih çalışmaları, bilimkurgu, sosyoloji araştırmaları ve Osmanlı'nın  700. yılı ile ilgili  yayınlar da bu yılın yükselenleri. Polisiye romanlar için öncelikle Oğlak Yayınları'na uğramalısınız. Doğan Yayıncılık'ın ülkeler ve polisiyeler dizisinden Vatikan'daki Şamdan, Berşaba Muhabiri ilginizi çekecektir. İnkilap ve Altın Yayınları bu alanda favori olmaya devam ediyorlar.
   <br/>
   <br/>
   Toplumsal Tarih kitapları, Cumhuriyet tarihi ve Osmanlı ile ilgili yayınlar için öncelikle Tarih Vakfı Yurt Yayınları'na dikkat etmek gerekiyor. Osmanlı ile ilgili bazı yayınlar; Taha Akyol'un Doğan Kitapçılıktan çıkan 'Osmanlı'da ve İran'da Devlet ve Mezhep', İlber Ortaylı'nın İletişim'den çıkan 'İmparatorluğun en uzun yüzyılı', Sabah Kitapçılık'tan 'Ufukların Efendisi' ve Cogito'nun 'Osmanlı Özel Sayısı' kitapları.  Bilimkurgu için Sarmal, Metis ve Karizma'ya uğramanız gerekecek. Ayrıca Peyami Safa külliyatını görmek isteyenlerin Ötüken Yayınları'na bir uğraması gerekiyor. Daha çok bilgisayar ve hukuk kitaplarıyla tanınan Alfa Yayınevi geçen süre içerisinde sağladığı yayın çeşitliliği ile ilginizi çekecek kitapları bünyesinde bulunduruyor. Örnek "Tutankomon Cinayeti'..
   <br/>
   <br/>
   Bir kaç yayınevinden
   <br/>
   <br/>
   bir kaç kitap
   <br/>
   <br/>
   Kaknüs Fuar'a 24 yeni kitabıyla beraber katılıyor. Kaknüs'ten çıkan Vidal'ın 'Cyruz Zerdüşt'ün Torunu' kitabı  M.Ö 5. asırda geçen tarihsel roman. Önceki yıllarda liste başı olan 'Sofi'nin Dünyası' ile içerik olarak büyük benzerlik taşıyor. Ayrıca  Cahit Irmak'ın Ayn ve Siyah Kalem'i özellikle tavsiye ettiğimiz kitaplardan.
   <br/>
   <br/>
   TİMAŞ "Armegedon" ile önemli bir çıkış yapan Aydoğan Vatandaş'ın ikinci kitabını çıkartıyor: 'Kıyametin Gizli Tarihi. Altemur Kılıç'ın 'Titrek Pusula', Ümit Meriç'in 'Sosyoloji Konuşmaları' Timaş'ın fuara yetiştirdiği diğer kitapları. Cüneyt Ülsever'in üçlemesi ve Mahir Kaynak'ın 'Komplo Yok' kitabı da fuarda ilgi çekecek kitaplardan. Psişik konulara meraklı olanlar Karizma'yı arasınlar.
   <br/>
   <br/>
   Metis Yayınları David Eddings'in Belgarida beşlisini Türkçeye kazandırıyor. İlk kitap 'Kehanetin Oyuncağı'nı fuarda bulabileceksiniz. Murathan Mungan'ın 'Üç Aynalı Kırk Oda' sı da bu yıl Metis'ten çıkmıştı.
   <br/>
   <br/>
   İnkılap Yayınları fuara üç yeni best seller ile beraber giriyor; Bleva Lahin'in Yuva'ya Dönüş, Danielle Steel'in 'Buruk Anılar' ve Harold Robbins'in 'Tutku Fırtınası.' Ayrıca Hilmi Artan'ın çevirdiği 'Tek Kişilik Tango'yu Anthony Quinn kaleme almış. Ayrıca iki Çetin Altan kitabı da bulunuyor.
   <br/>
   <br/>
   Roman'ın Edebiyat ürünleri arasındaki önemi giderek artıyor. Türkiye'de de eskisinden daha fazla romana ilgi var. Can Yayınları bu alanda yayın yapan başlıca yayınevlerinden. Can kısa bir zaman önce Nobel Ödüllü ABD'li zenci yazar Toni Morrison'un 'Cennet'ini Türkçe'ye kazandırmıştı. Can Yayınları Paulo Coelho'nun yeni kitabını 'Veronika Ölmek İstiyor'u ve Paul Auster'in 'Timbuktu' gibi yurtdışında liste başı olmuş iki kitabı fuara hazırlıyor.
   <br/>
   <br/>
   İletişim Yayınları Prozac Toplumu ile ünlenen Amerikalı yazar Elizabeth Wurtzel'in modern hayatla ilahi kaynaklar arasında gelgitlerle ördüğü, 'kadın'ı ele alan kitabı yakın zamanda en çok tartışılacak kitabı olacaktır herhalde. Ayrıca Ahmet Yaşar Ocak'ın kitapları ilginizi çekecektir. En iyisi fuara gittiğinizde İletişim'le bir iletişim kurun.
   <br/>
   <br/>
   Tarih Vakfı Yurt Yayınları'nın fuara yetiştirdiği bir kaç kitap: Christopher Neumann'ın 'Cevdet Tarihi ve Tanzimat', Karen Barkey'in Eşkiyalar ve Devlet, Leyla Neyzi'nin İstanbul'da Hatırlamak ve Unutmak'.
   <br/>
   <br/>
   Son olarak belgesel tadında kitaplarıyla kütüphanemizdeki yerini alan Sabah Kitapçılığın yeni çıkardığı bir yayından bahsedelim. Ernest R. May ve Philiph D. Zehkow'un birlikte hazırladıkları 'Kennedy Tutanakları ve Türkiye Üzerine Gizli Pazarlıklar' adlı kitap dünyanın önemli olayları, geçtiği dönemdeki güç dengeleri ve nüfuz mücadelesi kadar Küba'daki füzelere karşılık Türkiye'ye yerleştirilen Jupiter füzelerinin çekilmesi pazarlıklarını ortaya koyuyor.
   <br/>
   <br/>
   Geç kalmayın, kitapla kalın.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5534-12-simdi-kitap-zamani.html), [web.archive.org (arşiv bağlantısı)](http://web.archive.org/web/20120621041909/http://www.aksiyon.com.tr:80/aksiyon/haber-5534-12-simdi-kitap-zamani.html)
