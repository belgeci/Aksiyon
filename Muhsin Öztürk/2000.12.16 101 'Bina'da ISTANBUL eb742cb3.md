# 101 'Bina'da ISTANBUL

*Muhsin Öztürk 2000.12.16*

<div>
 <img border="0" src="/web/20010629110415im_/http://www.aksiyon.com.tr/2000/315/resimler/101.jpg"/>
 <p class="spot">
  İstanbul'un ve İstanbullunun tutunacak son dalları. Bugün 'hoşgörü' dediğimiz kavramı anlatıyor yan yana  olmaları, birbirlerini tamamlamaları. Bir de dar sokaklarda  asil yükselişleriyle  şehre kimliğini vermekle kalmıyor,  İstanbul'da kıyam etmenin mümkünlüğünü de gösteriyor
 </p>
 <p class="metin">
 </p>
 <p class="metin">
  Son yıllarda çoğunluğu İstanbul'u, daha özelde Topkapı Sarayı'nı konu alan hacimli kitaplar yayımlanıyor. Topkapı Sarayı, Padişah Portreleri, Osmanlı Çadırları vs. Tarihe yağan nur Osmanlı ile sınırlı değil elbette; Bizans'la ilgili en çok yayının son 5 yıl içinde yapıldığını söylemek abartılı olmaz. Bazılarına göre bu Bizans'ın yeniden inşasından başka birşey değil. Gelişen ortak bilinç, hangi geleneği, kültürü ve medeniyeti yansıtırsa yansıtsın tarihi ve değerli olan her şeyin korunmasını ve sahip çıkılmasını gerektiriyor.
 </p>
 <p class="metin">
  Yapı Kredi Kültür Yayıncılık tarafından çıkartılan "Bir Kent: 101 Yapı" kitabında İstanbul'un kent ve tarihsel kimliğini oluşturan 101 eser usta işi fotoğraflar eşliğinde anlatılıyor; bir havranın kiliseye, kilisenin camiye dönüşüp bugüne gelmesi bir yapının öyküsü olduğu kadar sanki İstanbul'un tarih içinde dönem dönem değişen hüviyetini gösteriyor. Engin Yenel, "İstanbul'a kazandırdıkları özellikler, birbirleriyle olan yaşamsal ve duygusal ilişkileri göz önünde bulundurarak" seçtiği eserlerle ilgili teknik sayılabilecek bilgiler vermeyi de ihmal etmiyor; bina projesi, kirişleri, kolonları, hangi mimari tarzdan etkilendiği vs. Özellikle Murad Germen'in fotoğrafları eserlere sanki karşınızdaymış hissi verdiğinden "İstanbul'u şöyle bir seyreyleyeyim" dediğinizde açıp bakabileceğiniz, biraz pahalıca da olsa gerekli bir şey bu kitap.
 </p>
 <p class="metin">
  Belki kendimi şanslı hissetmeliyim; bundan  iki  yıl  önce  her  hafta  sonu E—mantur'un düzenlediği pek çoğu tarihçi olan rehberlerle sabahtan akşama kadar süren İstanbul gezilerine katılmıştım. 101 Yapı kitabında yer alan eserlerin pek çoğunu bu kültür gezilerinde tanıma fırsatı buldum. Üstelik İstanbul'u daha yaşanılır kılan hatta iptila haline getiren bazı özelliklerinin varlığını keşfetmiştim. Zaten, İstanbul'da zaman zaman işkenceye dönüşen yaşamı sürdürmek bu "iptila edici" mekanlar sayesinde olabiliyor.
 </p>
 <p class="metin">
  İstanbul'da yaşayan insanlar zamanla 'gezilecek—görülecek" yerler portföyü oluşturuyor. Bu portföyün ne kadarı eski yapıları içeriyordur bilinmez ama tarihi doku İstanbul'u görülesi kılan şeylerin başında yer alıyor. Ergün Yenal'ın kendi "Bina Okuma" modeli çevresinde seçtiği binalar dini, dındışı pek çok yapıyı içeriyor; Camiler, hanlar hamamlar, çoğunluğu 19. yüzyıla ait apartmanlar, kiliseler, kiliseden dönme camiler, oteller, köprüler, kışlalar, saraylar, köşkler kasırlar, garlar, postaneler, külliyeler, çarşılar...
 </p>
 <p class="metin">
  İlginç bir şekilde yazarın seçtiği 101 yapı içerisinde cumhuriyet döneminden birkaç eser var; Zeyrek—SSK Yapıları, Taksim Cumhuriyet Anıtı, Akaretler... Buradan, 70—80 yılın mimarisi İstanbul'a yeni bir şey katmanın ötesinde eski yapıları çepeçevre sarmış biçimsiz bir beton yığını olarak karşımıza çıkıyor. Murat Germen'in geniş açıyla çektiği fotoğraflarla çıkan kent komposizyonunda bir sürü şekilsiz bina içerisinde yükselen tarihi eserlerin "yalnızlığını" farketmemek mümkün değil. Zaten en iyi fotoğraflar "yalnız" objeyi görüntüleyen fotoğraflar.
 </p>
 <p class="metin">
  Kitaba önsöz yazan Enis Batur'a göre her şehrin 'dalgın okurları' var. "Onlar caddelerden, alanlardan, geniş ya da dar sokaklardan kendilerine kilitli geçip giderler çoğu zaman, etraflarına dikkat kesilmez, her gün önlerinden geçtikleri yapıların farkına varmaksızın yaşamlarını sürdürürler. Bazan dalgın, bazen faltaşı gözlerle kendi şehirlerinde yabancı kentlerde imiş gibi dolaşırlar." Bir tarafta da "sıkı okur"lar vardır; her şehrin takipçisi, titiz, meraklı, ayrıntılara inmeden benzersiz hazlar devşiren bir avuç kişi... Enis Batur'un "Bina Okumak" olarak tabir ettiği meraklı kişileri ilgilendiren bu durum binalarla sınırlı bir olgu değil, "Doğa okumayan—akasyaya, kırlangıca, denizin ya da bulutların hareketlerine kayıtsız kalabilen, yalnız binaları mı, insanları da okuma alışkanlığı edinemez." Tabii ki bu kişinin, etrafını kuşatan dünyayı okumaya eğilimli olması herşeyi anlaması, herşeyi bilmesi anlamına gelmiyor, "Bir yaklaşım, algı terbiyesi ve yaşama felsefesiyle ilgili bir şey... Yoksa sonuna dek okumaya ne vaktimiz yetecektir, ne donanımımız".
 </p>
 <p class="metin">
  101 Yapı kitabında yer alan eserler 7 bölüm içinde sunuluyor; Sûr—ı Sultâni içi (Topkapı Sarayı), Sultanahmet Çevresi, Haliç'ten Marmara Denizi'ne, Suriçi, Surdışı—Eyüp, Haliç'in kuzey kıyısı ve Galata/Pera. Ayasofya, Sultanahmet, Süleymaniye, Çırağan gibi hemen akla gelen pekçok değerli eser kitapta yer almıyor. Belki bir başka "Bina Okur"un okuyup da yazdıklarını orada görürüz...
 </p>
 <p class="metin">
  101 Yapı'nın bazıları
 </p>
 <p class="metin">
  Pera Palas, Fenari İsa Camii, Zeyrek Kilise Camii, Gazanfer Ağa Külliyesi, Bozdoğan Kemeri, Şehzade Türbesi, Yerebatan Sarayı, Alman Çeşmesi, Haseki Hamamı, Aya İrini, Takkeci Camii, Arap Camii, Valde Mektebi, Selimiye ve Kuleli Kışlası, Saint Antoine Apartmanı, Galata Mevlevihanesi, Zal Mahmut Paşa Külliyesi, Mekteb—i Tıbbiye, Sadullah Paşa Yalısı, Galata Kulesi, Karaköy Palas, Nur—u Osmaniye Camii, Mısır Çarşısı, Atmeydanı, Küçük Ayasofya, Yedikule, Fener Rum Lisesi, Kasr—ı Adalet, Fatih Köşkü, Eyüp Sultan Türbesi, Tophane—i Âmire, Osmanlı Bankası, Aynalıkavak Kasrı.
 </p>
 <p class="metin">
  <br/>
  <br/>
 </p>
</div>

Kaynak: [www.aksiyon.com.tr](http://www.aksiyon.com.tr:80/2000/315/kultur/1.htm), [web.archive.org (arşiv bağlantısı)](http://web.archive.org/web/20010629110415/http://www.aksiyon.com.tr:80/2000/315/kultur/1.htm)
