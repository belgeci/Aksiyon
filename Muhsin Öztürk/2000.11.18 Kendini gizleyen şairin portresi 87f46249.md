# Kendini gizleyen şairin portresi

*Muhsin Öztürk 2000.11.18*

<div>
 <p class="spot">
  Kitap, Ahmet Haşim'in hayatını, sanatını, estetiğini ve dramını konu alıyor.
 </p>
 <p class="metin">
 </p>
 <p class="metin">
  Ömrüm Benim Bir Ateşti
 </p>
 <p class="metin">
  Ahmet Hâşim'in Hayatı, Sanatı, Estetiği, Dramı
 </p>
 <p class="metin">
  Beşir Ayvazoğlu
 </p>
 <p class="metin">
  Ötüken
 </p>
 <p class="metin">
  327 sayfa
 </p>
 <p class="metin">
  0 212 251 03 50
 </p>
 <p class="metin">
 </p>
 <p class="metin">
  Beşir Ayvazoğlu'nun diğer kitapları gibi, ciddi bir kaynak çalışması, edebiyat bilgisi ve sade anlatımıyla dikkat çekiyor. Gerek asosyalitesi, gerek dönemin sanat anlayışı, gerekse ağdalı ve sembollerle yüklü dili yüzünden 'popüler'leşememiş fakat her zaman yaşamı, eserleri, kişiliği ve tabii ki şiirleri merakları tahrik etmiş bir şair Ahmet Haşim. Kitabın girişinde Ahmet Haşim'le ilgili yapılmış çalışmaların anlatıldığı bölümden çıkarılabileceği gibi Haşim hâlâ anlaşılamamış, edebiyat tarihimizde flû kalmış bir portre. Kendini çirkin bulduğu için nadiren çektirmiş olduğu fotoğraflarla desteklenen çalışmayı bir roman okurmuş rahatlığında okumak, bütün yönleriyle Ahmet Haşim'i tanımakla kalmayıp dönemin şair ve yazarlarını, ilişkilerini hatta siyasi atmosferini de anlamak mümkün.
 </p>
 <p class="metin">
 </p>
 <p class="arabaslik">
  İran'da değişim rüzgarları
 </p>
 <p class="metin">
  Hatemi'nin İranı
 </p>
 <p class="metin">
  Sami Oğuz—Ruşen Çakır
 </p>
 <p class="metin">
  İletişim Yay.
 </p>
 <p class="metin">
  316 sayfa
 </p>
 <p class="metin">
  0 212 516 22 60
 </p>
 <p class="metin">
 </p>
 <p class="metin">
  Hatemi, değişim isteyen halkın yüzde 70'inin oyuyla İran Cumhurbaşkanı seçildi. Reformcu gençler sokaklara döküldü, Şubat 2000'de reformcular Meclis çoğunluğunu da ele geçirdi. Ve soru; İran da neler oluyor? Elbette bu soruya ilişkin hazır cevaplarımız vardır ama Türkiye'den iki araştırmacı 'klişeler'i aşmaya karar vermişler. Beş yıldır A.A.'nın temcilsisi olarak Tahran'da yaşayan Sami Oğuz ile Türkiye ve dünyadaki İslami haretlerle ilgili çalışmalarından tanıdığımız Ruşen Çakır, İran'daki reform hareketlerini ve muhafazakâr kanadın değişim karşıtı tutumlarını ele alıyor. Oğuz ve Çakır, yerinde gözlem ve birinci elden bilgilerle, İran'daki otoriter İslami devlet yapısının, kendi içinden çıkan kadroların öncülüğündeki bir toplumsal hareket tarafından dönüştürülüp dönüştürülemeyeceğini tartışıyorlar. Bu değişimi öğrenmek Türkiye için de hayati...
 </p>
 <p class="metin">
 </p>
 <p class="arabaslik">
  Ahlâk krizinde bir uygarlık
 </p>
 <p class="metin">
  Uygarlığın Ahlâki Bunalımları
 </p>
 <p class="metin">
  Manevi Bir Erime mi, Yoksa        İlerleme mi?
 </p>
 <p class="metin">
  Lellie Lipson
 </p>
 <p class="metin">
  325 sayfa
 </p>
 <p class="metin">
 </p>
 <p class="metin">
  Umut ve tehlike, aynı anda, geçmişte görülmemiş ölçüde büyümüş olarak insanlığın karşısına çıkmış bulunuyor. İnsanlık geldiği bu noktada, hep birlikte yok olmak ya da hep birlikte daha iyiye doğru gelişmek arasında önceden hiçbir kuşağın yapmak zorunda kalmamış olduğu türden bir seçim yapmak durumunda. Leslie Lipson, Türkiye İş Bankası Kültür Yayınları arasında çıkan eserinde bilim adamının bilimsel çalışmalar yaparken çalışmalarının insanlığa ne gibi yarar ve zarar getireceğin konusunu 'ahlâki' bir sorun olarak ele almaları gerektiğini söylüyor. Yoksa, uygarlığın kendisi tehlikede... Kitap 10 yıllık bir emeğin sonucu. Lipson'un yaptığı çalışmayı, eskiden bugüne bütün uygarlıkların çöküş ve yükselişlerini, sapmaları, atlattıkları badireleri ve geldiği noktanın irdelenmesi şeklinde yorumlamak mümkün. İlerlerken geriliyor muyuz, kıyamete gidiyoruz da uyuyan biz miyiz?
 </p>
 <p class="metin">
 </p>
 <p class="arabaslik">
  Renkler kuşağında aşkı aramak
 </p>
 <p class="metin">
  Yüz: 1981
 </p>
 <p class="metin">
  Mehmet Eroğlu
 </p>
 <p class="metin">
  Everest
 </p>
 <p class="metin">
  428 sayfa
 </p>
 <p class="metin">
  0 212 513 34 20
 </p>
 <p class="metin">
 </p>
 <p class="metin">
  Hayata tutulmuş bir ayna... Hiçbir hayatın başrolünü oynamaya kakışmamış, tutkuyla arasına sisli bir uzaklık yerleştirmiş, ilişkiyi aşka yeğleyen, erdemler ve ideallerle akrabalığı olmayan, yüzündeki gizin peşine düşen bir anti—kahraman. Ve tıpkı Allah gibi görülmeyen, ancak varlığına ilişkin kanıtlar bulunan aşk: Görmeden inandığımız, insanın kendi yıkımından haz duymak anlamına gelen bu duygunun, büyük ve anlamlı bir bütün oluşturan altı kadınla irdelenişi. Her kadının ayrı bir rengi var; karadan daha kara, hüznüyle sarı, su gibi neşesiyle mavi, masumiyetiyle beyaz ve kırmızı renklerle anılan altı kadın. Tabii ki iş dünyasının tepesine çıkmışken, işinden, uzun süredir flört ettiği edebiyata daha fazla vakit ayırmak için ayrılan Mehmet Eroğlu.
 </p>
 <p class="metin">
 </p>
 <p class="arabaslik">
  Çocuklara bayram
 </p>
 <p class="metin">
 </p>
 <p class="metin">
  Uçan Tay, Pembe Kuş (M.Erdoğan),
 </p>
 <p class="metin">
  Bostan ve Gülistan'dan Hikayeler—1,
 </p>
 <p class="metin">
  Nil Yayınları, 0 216 474 01 96
 </p>
 <p class="metin">
 </p>
 <p class="metin">
  Hepimiz için çocukluğumuzda okuduğumuz, resimlerle bezenmiş hikayeler ne kadar unutulmaz ne kadar eğlendirici olmuştur. Hiçbir kitap, çocukluğumuzda okuduğumuz bu hikayeler kadar önemli tesir bırakmamıştır üzerimizde; ilk hayal egzersizlerimizi, dedemizin anlattığı masallardan sonra bu kitaplarla yapmışızdır. Anaç kuşlar, uzun gagalı leylekler, kurnaz tilkiler, hayvanlar alemindeki küçük yaramazlıklar, şirinlikler... Nil Yayınları, çocukları böyle bir dünyaya çağırıyor; Mehmet Erdoğan'ın 'Uçan Tay' ve 'Pembe Kuş', M. Mustafa Üftadeoğlu'nun çevirisiyle Bostan ve Gülistan Hikayeleri'ni onlara hediye etmiş.
 </p>
 <p class="metin">
 </p>
 <p class="arabaslik">
  Satıcı olmanın yolları
 </p>
 <p class="metin">
  100 Günde Usta Satıcı Olmanın Sırları
 </p>
 <p class="metin">
  Tony Buzan ve Richard Israel,  240 s.
 </p>
 <p class="metin">
  Sabah Kitapları, 0 212 245 66 01
 </p>
 <p class="metin">
 </p>
 <p class="metin">
  "Satıcı doğulur, olunmaz" diyenlere inat dünyaca ünlü iki beyin geliştirme ve zihin etkinlikleri uzmanı "Satıcı doğulmaz, satıcı olunur" diyorlar ve bunun yöntemlerini anlatıyorlar bu kitapta. Yazarlar, profesyonel bir satıcının 12 özelliğini ve kullandığı 12 değişik 'zeka' türünü tanımlıyorlar. Kitap interaktif bir biçimde kaleme alınmış.
 </p>
 <p class="metin">
 </p>
 <p class="arabaslik">
  Herkesin Güney'i kendine
 </p>
 <p class="metin">
  Yılmaz Güney Kitabı, Atilla Dorsay
 </p>
 <p class="metin">
  Güney Yayınları, 630 sayfa
 </p>
 <p class="metin">
  0 212 252 25 44
 </p>
 <p class="metin">
 </p>
 <p class="metin">
  Atilla Dorsay, son tartışmalar üzerine biraz da genç kuşakların bilgisine sunulmak üzere bu kitabı hazırlamış. Kitap genel olarak Atilla Dorsay'ın Yılmaz Güney ve onun filmleri üzerine yazdığı yazıların derlenmesinden oluşuyor. "Bir tür 'Yılmaz Güney ve Ben', veya ' Bana Göre Yılmaz Güney kitabı bu" diyor. Yılmaz Güney'in 1970'lerden günümüze dek süren serüvenini anlatıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010718130411/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/311/kitaplik/1.htm), [web.archive.org (arşiv bağlantısı)](http://web.archive.org/web/20010718130411/http://www.aksiyon.com.tr:80/2000/311/kitaplik/1.htm)
