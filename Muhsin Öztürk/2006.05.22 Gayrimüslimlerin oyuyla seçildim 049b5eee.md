# Gayrimüslimlerin oyuyla seçildim

*Muhsin Öztürk 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İbrahim Resül, Güney Afrika Cumhuriyeti'nin tek Müslüman eyalet başkanı. Mandela'nın yakın çalışma arkadaşı olan başkan Türkiye hayranı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071123081027im_/http://www.aksiyon.com.tr/resim/598/32.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   CAPE TOWN - İbrahim Resül Güney Afrika'nın dokuz eyaletinden biri olan Cape Town'u da içine alan Western Cape eyaletinin Malay asıllı Müslüman başkanı. Ülkenin tek Müslüman eyalet başkanı aynı zamanda. Resül'ün gündemimize girmesi Başbakan Recep Tayyip Erdoğan'ın çıktığı Afrika turunda sırf onunla buluşmak için Cape Town'a gitmesiyle oldu. Bazıları hem Müslüman kişiliği hem de belediye başkanı kökenli olması nedeniyle onun için "Cape Town'un Tayyibi" nitelemesinde bulundular. Ülkede Müslümanlara yönelik siyaset yapan bir parti olmasına rağmen İbrahim Resül, Nelson Mandela'nın yakın çalışma arkadaşı ve onun sosyalist partisinden siyaset yapıyor. Entelektüel, karizmatik ve popüler bir başkan olarak yolunun açık olduğu söyleniyor. Türkiye'nin ve İspanya'nın başını çektiği Medeniyetler İttifakı ve Akil Adamlar projesinin de aktif üyesi olan Resül'le Cape Town'daki başkanlık ofisinde Güney Afrika'yı, Türkiye'yi ve dünyadaki gelişmeleri konuştuk.
   <br>
    <br>
     -Siyah değilsiniz ama African National Congress'e (ANC) katıldınız. Neden? (ANC, halen iktidarda olan Mandela'nın partisi. 1994'e kadar yasaklı ve illegal faaliyetler yapan bir oluşum olarak görüldü.)
     <br/>
     <br/>
     O dönemde okuldaydım. 1976'da lisedeydim ve o dönem ayaklanmaların başladığı yıllardı. Olaylar liselere bile inmişti. 1980'de okul konseyinin başkanıydım ve apart-heid'e (ırk ayrımcılığı) karşı boykotları organize ediyordum. Orada liderlik yapıyordum. Sonra üniversiteye gittim. Orada da öğrenci organizasyonlarının içinde bulundum. AZASO siyah öğrenciler örgütünde ve Müslüman öğrencilerin kurduğu gruplarda Apart-heid'e karşı boykotlar düzenliyorduk. Daha sonra Birleşik Demokratik Cephe'nin yönetim kuruluna seçildim. Bu kuruluş ANC yasaklandığında ülke içinde yasal kurumdu. Bu yüzden ANC'ye bağlanamadık. İslam toplumu içinde de Call of Islam (İslam'ın Çağrısı) adı ile bir apart-heid karşıtı organizasyonu kurduk. Müslümanlardan kurulu anti apart-heid bir kurumdu. Bu grup, apart-heid'e karşı olan herkesi büyük bir şemsiye altında toplamayı hedefliyordu. Hapse atıldım, İki kere ev hapsi cezasına çarptırıldım. Evimi terk edemedim. İki sene kadar hapiste kaldım, yaklaşık üç yıl kadar da yasaklı ve ev hapsindeydim. Olağanüstü hal dönemlerinde ben aynı zamanda yeraltında da işlerimi yürütüyordum. Saklanıyordum, kaçıyordum, işte ANC'ye katılmam böyle oldu.
     <br/>
     <br/>
     -1994'teki seçimler…
     <br/>
     <br/>
     O dönemde ANC yönetim kurulu üyesiydim. ANC'de Batı Cape seçimlerini koordine ediyordum. 1994'teki seçimlerde aday olmadım. Batı Cape yönetiminde Sağlık bakanlığını yürüttüm. Kabineye girmiştim. 1999'daki seçimlerde ANC en büyük parti oldu, ama başbakanlığı kazanamadı. 2004'deki seçimlerde ANC yeterli çoğunluğu ve başbakanlığı kazandı.
     <br/>
     <br/>
     -Apart-heid öncesi ve sonrasına göre neler değişti?
     <br/>
     <br/>
     En önemlisi özgürlük geldi. Apart-heid döneminde bir yıl içinde sadece Cape Town'da 20 bin kişi hapse atıldı. Şimdi her bölge, elektrik, su, tuvalet gibi şeylere sahip oldu. Kur'an edindiler. Bunlar çok büyük değişiklikler. Sosyal servisler çok büyük oranda gelişti. Ekonomi gelişiyor. Önceden yaptırımlar altındaydı ve büyüme rakamları hep eksi yöndeydi. Apart-heid'den sonra yaşanan bu gelişmeler çok büyük değişikliklerdi. Çok basit bir örnek olarak, apart-heid döneminde İslam din olarak kabul edilmiyordu. Müslüman evlilikler geçerli sayılmıyordu. Şu anda eğer cami evliliği kabul ediyorsa hükümet de kabul ediyor. Bu önceleri çocuklar açısından çok büyük sorunlar teşkil ediyordu. Aileler çocuklarını kendi üzerlerine kayıt ettiremediğinden ebeveynleri ölen çocuklar, büyük sıkıntı çekiyordu. Şimdi İslam diğer dinlerle eşit sayılıyor.
     <br/>
     <br/>
     -Bu durum bir sıkıntı meydana getirmedi mi?
     <br/>
     <br/>
     Şüphesiz oldu. Apart-heid döneminde insanlar ev alamadı. Şu anda ciddi bir ev sorunu var. İnsanlar eğitim alamadı. Bir sürü eğitimsiz insan iş bulmakta zorluk çekti. Özellikle, fakirlik, evsizlik ve işsizlik hâlâ çok önemli sorunlar olarak karşımızda duruyor. Bu suç oranını da artırıyor.
     <br/>
     <br/>
     -Yeni dönem Cape Town'a farklı Johannesburg'a farklı yansımış herhalde?
     <br/>
     <br/>
     Değişik bölgelerin değişik sorunları var. Batı Cape'de suç oranları çok yüksekti. Her tarafa kameralar yerleştirdik, daha çok polis gönderdik, sivil toplum kuruluşlarını ve gönüllüleri harekete geçirdik. Sonuçta bu oranı düşürebildik. Johannesburg'da aynısı yapılmadı. Ama oranın da güvenliğini sağlamak için bizim Cape Town'da yaptığımız gibi gerekenlerin yapılacağını düşünüyorum. Kentsel bölgelerde uzun dönemdir devam eden bir politik şiddet var. Doğu Cape'te ise fakirlik oranı çok yüksek, niteliksiz işçilerin sayısı çok fazla, iş yok. İşçilerin çiftliklerden kovulması sebebiyle tarım da gelişememiş. Çok farklı bölgeler ve onlara göre çok farklı sorunlarımız var.
     <br/>
     <br/>
     Johannesburg'daki beyaz nüfusun büyük çoğunluğu bölgeyi terk etti. Ülkenin güney ve orta bölgelerine göç ettiler. Bununla birlikte siyah nüfus kente inmeye başladı. Hükümet şimdi oranın gelişmesine yönelik projeler yürütüyor. Kentin temizliği, güvenliğin sağlanması için güvenlik güçlerinin konuşlandırılması gibi. Cape Town'da böyle şeyler olmadı. Cape Town'da yaşanan şiddet olayları kişiler düzeyinde, ancak Johannesburg'da bu "iş" olarak yapılıyor.
     <br/>
     <br/>
     “DİYALOG KURMAK ZAYIFLIK DEĞİLDİR.”
     <br/>
     <br/>
     -Ülke genelinde yüzde 2, Cape Town'da yüzde 20 oranında Müslüman var. Ama siz bölgenin başkanısınız. Bu hiç sorun oluyor mu, diğer din mensupları için?
     <br/>
     <br/>
     Bana oy verenlerin çoğu Müslüman olmayanlar, bunun sebebi de İslam'ın Afrika'da iyi bir rolünün bulunmasıdır. Apart-heid'e karşı Müslümanlar önemli mücadele sergiledi ve öldüler. Bu sebeple Hıristiyanlar Müslümanlara güveniyor. Ve Başkan, eğer siz ANC'ye oy verirseniz ben de İbrahim Resul'ü başbakan olarak atayacağım dedi. İnsanlar da ANC'ye oy verdi. 2004'teki seçimlerde Müslüman oylarının büyük çoğunluğunu aldığımız söylenebilir. Ama bu ülke geneliyle kıyaslandığında küçük bir orana denk geliyor. ANC'ye oy verenlerin çoğu siyah Afrikalılar.
     <br/>
     <br/>
     -Akil adamlar (wisemen) projesinin ve Medeniyetler Buluşması çalışmasının içindesiniz. Siz mi güçlüsünüz yoksa, 'çatışma'yı savunanlar mı?
     <br/>
     <br/>
     Akil adamlar projesi Türkiye'nin ortaya attığı çok önemli bir fikirdi. Hepimiz Ankara'da bir araya geldik ve şunu söyledik, İslam dünyasında şu anda meydana gelenler devam etmemeli. Kavga etmek yerine İslam'ın Batı’yla diyaloğa girebileceği bir formül bulmalıyız. Ne ABD'nin işgallerini ne de İslam ve Müslümanlar adına yaptığı iddia edilen terörizmi istiyoruz. Türkiye ve İspanya'nın başlattığı girişimin daha da kuvvetlendirilmesi gerekir. Bu Müslüman dünyasıyla Müslüman olmayan dünya arasındaki diyaloğu geliştirecektir. Şu anda, diyaloğa duyulan istek savaşa duyulandan fazla. Ama ne zaman bir terör saldırısı görüntüsü televizyonlardan yayınlandığında, en son Mısır'da meydana gelen ve 22 kişinin hayatını kaybettiği saldırı gibi, bunlar İslam'a zarar veriyor. Bence dünyadaki insanların çoğu Müslümanların televizyonda gördüğü gibi insanlar olduğunu düşünmüyor. Bence, Müslümanların haklı talepleri var. Biz Müslümanlar Filistin'de sükûnet istiyoruz, Irak'ta adalet istiyoruz, İran'a yönelik tehditler istemiyoruz, Afganistan'ın yeniden yapılanmasını istiyoruz.
     <br/>
     <br/>
     Bence bu sorunları şiddet kullanarak çözemeyeceğimizi öğreniyoruz. Her zaman slogan atamayız, yürüyüşler düzenleyemeyiz, zorlayamayız, sorunları çözmek için intihar saldırıları düzenleyemeyiz. Bu çözüm olmaz. Çözüm, İslam dünyasının Batı’yla nasıl bir diyaloğa gireceği konusunda bir mutabakata varmasıyla gerçekleşir. Müslümanlar çözüm için yeni yöntemler geliştirmelidirler.
     <br/>
     <br/>
     Bu durum çoğu yerde zayıflık olarak görülüyor. Ama bence öyle değil. Geçen hafta Hz. Muhammed’in (sas) doğum haftası sebebiyle yapılan kutlamalarda bahsedildi. "Şefkat, zayıflık değildir." diye. Bu bizim gücümüzdür. Biz şefkatimizi kaybettiğimiz zaman Irak'ı işgal için ya da intihar saldırılarının kurbanları için sebepler oluşturuyoruz.
     <br/>
     <br/>
     “AHMEDİNECAD’I BUSH SEÇTİRDİ”
     <br/>
     <br/>
     -Türkiye'nin yanıbaşında İran sorunu gündemde ve ipler giderek geriliyor. Bu konuda ne düşünüyorsunuz?
     <br/>
     <br/>
     Bence İran Cumhurbaşkanı Mahmud Ahmedinecad'ın seçilmesinden teorik olarak ABD Başkanı George Bush sorumludur. Çünkü Muhammed Hatemi liderliğindeki reformist yönetim, medeniyetler arası diyalogdan, İran'ın uluslararası izolasyonu kırmak istediğinden, Batı ile irtibata geçmekten, barıştan ve bu gibi şeylerden bahsediyordu. Peki Başkan Bush ne yaptı? İran'ı Şer Ekseni ülkelerden biri olarak telaffuz etti. Hemen ardından İran halkı güçlü bir lider arayışına girdi. Hatemi'yi ve reformistleri bırakıp Ahmedinejad'ı seçtiler. Anlatmak istediğim şey, Batı istediklerini aldı. Batı aynı Bush gibi konuşan bir başkan istiyordu. Bush, "size saldıracağız" dediğinde Ahmedinecad "biz de size saldıracağız" diyor. Bush, "sizi bombalarız" dediğinde Ahmedinecad "biz de sizi bombalarız" diye karşılık veriyor.
     <br/>
     <br/>
     İran’ın tavrı yanlış mı?
     <br/>
     <br/>
     İran'ın yapması gereken, gözlemcilerin ülkeye girişine izin vermek ve nükleer çalışmaların bomba için değil, enerji için olduğunu ispatlamaktır. Bir ülkeye, "silahlarını bırak", diğerine ise "sende kalabilir" diyemezsiniz. Herkes İsrail'in atom bombasına sahip olduğunu biliyor. Büyük ihtimale İsrail'e teknolojiyi ABD verdi.
     <br/>
     <br/>
     Medeniyetlerarası diyalogdan anlamamız gereken, tutarlılık, birisi için iyi olanın diğeri için de iyi olduğu, birisi için kötü olanın diğeri için de kötü olduğu gerçeğini kabullenmek, etik değerlerin daha yaygın hale gelmesidir.
     <br/>
     <br/>
     G. Afrika'da ilk nükleer santral 1970'li yılların sonu ile 1980'lerin başında inşa edildi. Yaklaşık 25 yıldır var. Afrika apart-heid döneminde atom bombasına sahipti. Yeni yönetim bunu ortadan kaldırdı. Apart-heid yönetimi bütün dünyanın kendilerine saldıracağını düşünüyordu ve "korkmuyoruz" mesajı vermek için nükleer bomba ürettiler. Benim İran'a önerim, "nükleer bombaya ihtiyacınız yok." olacaktır.
     <br/>
     <br/>
     -Hem siyasi hikayeniz hem de 'Müslüman' tavrınızdan dolayı sizden için "Cape Town'un Tayyibi" diye bahsediyorlar.
     <br/>
     <br/>
     Erdoğan stratejik olarak en önemli ülkelerin birini yönetiyor. Türkiye Doğu ile Batı arasında Avrupa ile Asya arasında bir köprüdür. Karadeniz ve Akdeniz'e bağlantısı var. İran ve Irak'a komşu. Erdoğan çok önemli bir lider, ben sadece bölgesel bir isimim.
     <br/>
     <br/>
     Aslında ikimiz de Müslümanız ve bizim ülkelerimizde İslam politikada daha etkin. Biz bunun farkında olmalıyız. İkimiz de Müslümanız ve Müslümanları yönetiyoruz. Bu açıdan ikimiz de ortak sayılırız.
     <br/>
     <br/>
     Erdoğan'ın dünya siyasetinde oynadığı rolden gayet memnunum ve ümit ediyorum ki AB yakın zamanda Türkiye'ye kapılarını açacak. Aynı zamanda İspanya ile başlatılan diyalog sürecini de destekliyoruz. Tarihe bakıldığında İspanya ve Osmanlı'nın temel düşmanlar olduğu ortaya çıkar. Bu diyalog sürecinin başarıya ulaşması dünya için çok anlamlı olacaktır.
     <br/>
     <br/>
     -Cape Town'daki Hz. Muhammed'i (s.a.s) anma gecesine katıldınız ve güzel bir konuşma yaptınız. Geceyle ilgili ne söylemek istersiniz?
     <br/>
     <br/>
     Kutlu doğum haftasıyla ilgili programlar çok güzel oldu. Biz Cape Town'da biraz daha müzikli bir geleneğe sahibiz. Ama bence bu vesileyle Hz. Muhammed'in hayatını, onun şefkatini ve bugünün dünyasında ne anlama geldiğini anlatmamız, bunları konuşmamız lazım. Müslümanların olduğu kadar Müslüman olmayanların da Hz. Muhammed'in kim olduğunu bilmeye ihtiyacı var. Hz. Muhammed'in karikatür karakteri olmadığını, terörist olmadığını, kızgın savaşçı olmadığını, hoşgörüsüz biri olmadığını görecekler. Bu sebeple çok önemli bir kutlama. Hz. Muhammed'in ortaya koyduğu prensip şefkattir.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24326), [web.archive.org (arşiv bağlantısı)](http://web.archive.org/web/20071123081027/http://www.aksiyon.com.tr:80/detay.php?id=24326)
