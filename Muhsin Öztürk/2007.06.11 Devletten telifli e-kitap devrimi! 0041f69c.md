# Devletten telifli e-kitap devrimi!

*Muhsin Öztürk 2007.06.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Devlet yayın işinden çekilirken bu alandaki faaliyetlerini az sayıdaki prestij kitapları için kullanıyor. Yeni olan şey ise, e-kitap projesiyle birlikte telifini ödedikleri kitapları internet sitesinde yayımlamak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071113000654im_/http://www.aksiyon.com.tr/resim/653/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Devlet piyasayı düzenleyici ve denetleyici bir rolün ötesine geçip oyunculuğa soyunduğunda aşırı şişkin ve atıl kamu problemiyle yüz yüze kaldık hep. Yeni bir kamu-özel sektör tartışması başlatmak değil amacımız; ancak kamunun verimsizliği ve özel sektörün dinamikliği neredeyse bir tabiat kanunu gibi algılanır oldu. Konuya ilişkin bir sürü argüman ileri sürmek ve zengin numunelerle dolu Türkiye ‘kamu’sundan örnekler sunmak mümkün. Ama bu gerçekle yüzleşen ‘kamu’ da iyi işler yapabiliyor.
   <br>
    <br>
     TEDA projesiyle birlikte Cumhuriyet tarihinde benzeri görülmeyen bir çeviri seferberliği başlatıldı ve Türk edebiyatının yüzlerce eserinin yabancı dillere çevrilmesi sağlandı. Bu durum, Kültür Bakanlığı’nın atılım yaparken ‘kamu’nun kültür ve yayın işlerinde nerede durması gerektiği konusunda gösterdiği kaygıdan kaynaklanıyor. 10 kitabının hepsini de Kültür Bakanlığı’ndan çıkartmış bir yazarı değerlendirirken, “herhalde pek devletçi ve vatansever” şeklinde değerlendirmeyeceğiz. Üstelik basılan 5 bin kitabın sadece 100 adedi alıcı buluyorken. Bakanlık depoları okurdan bir karşılık görmeyen ancak siyasi bir anlamı olan devlet yayıncılığının numuneleriyle doluydu yakın bir zamana kadar. Güçlü bir ‘devletlü’ bulmanız halinde kitabınız basılırdı, başkada bir ölçü aranmazdı. Bu artık değişti.
     <br/>
     <br/>
     Siz hiç internetten kitap yayımlayan ve bunun için telif ödeyen bir özel yayınevi duydunuz mu? E-kitap yayımlayan internet siteleri bulmak mümkün ancak telif ödeyerek bir kitabı satın alan ve internetten yayımlayanına pek rastlanmıyor. Kültür ve Turizm Bakanlığı bunu bir süredir uyguluyor; bakanlığın resmî sitesine girip e-kitap butonuna bastığınızda son 6 ay içinde yayımlanmış edebiyat, sanat, kültür, tarih vs başlıkları altında onlarca esere ulaşabiliyorsunuz. Bunlar her biri yazarına telif ödenerek alınmış kitaplar. Şöyle ki; eski yönetmenliklerde elektronik ortamlarda yapılacak yayınlar konusunda açık bir hüküm bulunmadığı için 23 Ocak 2007 tarihli ve 26412 sayılı Resmî Gazete’de yayımlanarak yürürlüğe giren Kamu Kurum ve Kuruluşlarınca Ödenecek Telif ve İşlenme Ücretleri Hakkında Yönetmelik’te yeni düzenlemeler yapıldı. Buna göre, yayımlanan e-kitap, ilgili kuruluşa 5 yıllığına devredilecek ve basılan kitaplara 1000 adet baskı üzerinden ödenen ücret kadar ödeme yapılacak.
     <br/>
     <br/>
     Bakanlığın değişen yayın politikası deyip ardından e-kitaptan söz etmemizin bir sebebi var: Birkaç yıldır Kültür Bakanlığı’ndan isteyen istediği gibi kitap bastıramadığı gibi, popüler bir karşılığı ve kültürel bir vesika niteliği olmayan kitaplar matbaaya gönderilmiyor. İlgilileri ve araştırmacılar için kaynak niteliği taşıyan çalışmalar herhangi basım, dağıtım masraflarına girilmeksizin, internet sitesinde yayımlanabiliyor. Bu şu demek; bundan sonra bakanlık prestij niteliğinde olan kitapları basacak ve bunun satılmasını sağlayacak, bunun dışında yayımlanmasında yarar gördüğü kitapların e-kitap projesi kapsamında okurla buluşmasını sağlayacak.
     <br/>
     <br/>
     Kültür Bakanlığı Kütüphaneler ve Yayınlar Genel Müdürü Doç. Dr. Ahmet Arı’ya göre TEDA da e-kitap da Kültür Bakanlığı’nın yeni yayın anlayışının bir yansımasından başka bir şey değil. Kültür Bakanlığı eskiden 200’lerde olan yıllık yayın sayısını 20’lere indirirken, “koordine eden, destek veren” rolü dışında bir şey üstlenmek istemiyor. “Bakanlığımız, yasalarla belirlenmiş temel görevlerini göz önüne alarak yaptığı yayınların milli kültürümüzü yaşatıcı, zenginleştirici ve evrensel kültüre de katkı sağlayıcı özellikte olmasına özen göstermektedir.” diyor Ahmet Arı, Bu saydıklarına toplumun çağdaşlaşması ve demokrasi kültürünün yerleşmesini de ekliyor. Arı, Kültür ve Turizm Bakanlığı’nın birkaç yıl öncesine kadar, yayıncılık sektöründe faaliyet gösteren herhangi bir yayınevi gibi hemen her alanda kitap basımı gerçekleştirdiğini, basılan kitapların büyük çoğunluğu satılamadığı için geri çekilerek depolarda biriktirildiğini söylüyor. “Özel sektörün maliyet, uzun araştırma ve ekip çalışması gerektirdiğinden yapmakta nazlı davrandığı yılda 15 civarındaki yayınımız,  kısa sürede tükenmekte ve en fazla 6 ayda hedef kitlesine ulaşmış olmaktadır.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27646), [web.archive.org (arşiv bağlantısı)](http://web.archive.org/web/20071113000654/http://www.aksiyon.com.tr:80/detay.php?id=27646)
