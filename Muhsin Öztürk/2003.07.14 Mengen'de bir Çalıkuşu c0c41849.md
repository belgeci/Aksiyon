# Mengen'de bir Çalıkuşu

*Muhsin Öztürk 2003.07.14*

<font class="agenda2NewsSpot">
 Türkiye"nin ilk bayan kaymakamlarından biri. Nam-ı diğer Kaymakam Bey Hanım! Kadınlar onunla eşleriyle olan problemlerini paylaşıyor, öğrenciler ise kaymakam olmayı hesaplıyor. Anadolu"dan farklı bir mülki amir portresi.
</font>
<font class="newsDetail">
 Selda Özgüven... Çiçeği burnunda bir kaymakam değil artık. Mengen Kaymakamı olarak mesleğinde 9. yılını idrak etmiş durumda. Eskişehir Sarıçay, Ağrı Taşlıçay ve Mengen. Türkiye kamuoyu Selda Özgüven"i kendisi gibi kaymakam olan eşinin Van"da elim bir trafik kazası sonrası hayatını yitirmesiyle birlikte tanıdı. Zamanın içişleri bakanı dahil olmak üzere devlet yöneticileri ona daha iyi imkanlarda görev yapabileceğine dair vaatler sunmalarına rağmen, o, kış aylarında sık sık yolları kapanan Ağrı Taşlıçay"da görevinin başında olmayı yeğler. Kapanan köy yolları, doğum sancısı çeken kadınların karda kışta hastaneye ulaştırılması ve bir mülki amirden beklenen daha nice şeylerin sorumluluğunda geçirilen yıllar.
 <br/>
 <br/>
 Bolu gezimizin Mengen ayağında kırmızı pubuçlu, spor giyimli genç bir bayan katılmıştı ekibe. İlk anda halkla ilişkilerci diyebileceğiniz birisiydi; Mengen Kaymakamı olduğunu öğrendiğimizde şaşırmıştık. Ve sonra hatırladık; Yavuz Donat"ın "Kaymakam Bey Hanım"lı yazısını ve 2,5 yıl önce yaşanan kazayı.
 <br/>
 <br/>
 Selda Özgüven"nin halen Mengen"de devam etmekte olan hayat öyküsü Bilecik"te başlıyor. Tarihe ve coğrafyaya meraklı, üniversite tercihini sosyal bilimlerden yana kullanacak bir öğrencidir. İlk tercihi kamu yönetimine girdiğinde bayanlara kaymakamlık hakkı daha doğmamıştır ama er ya da geç bunun gerçekleşeceğine inanır. Zaten 91 yılından itibaren bu hak da doğar. Fakat onun için kaymakamlık kızıl elma değildir; sorumluluklarını bilen, sosyal bilimlere ilgili, mülkiyeye bir meslek edinme kaygısıyla gelmeyen "iyi" bir öğrencidir. Bir ara "polis" olma fikrini de taşır.
 <br/>
 <br/>
 Bayan kaymakam olmak
 <br/>
 <br/>
 "Hiçbir zaman "bayan" olmanın dezavantajını yaşamadım, yaşayacağımı da düşünmedim. Türk insanının özünde bayana saygı yerleşik bir değer yargısı. Ağrı"da, eğitim görmüş erkek ve kadınlara bakışın çok olumlu olduğunu gördüm" diyor. Kaymakam taşrada askeriye ve adliye dışında devletin temsilcisidir, dolayısıyla 24 saat her şeyle ilgilenmek durumundadır. Kaymakamlık sorumlulukları ağır olan bir meslektir zaten; "bayan" için ayrıca bir zorluk sözkonusu değildir Selda Özgüven için.
 <br/>
 <br/>
 Her ne kadar 24 yaşında başladığı görevinde 60 yaşın olgunluğu kendisinden beklense, yani yaşının gereklerini tam anlamıyla yaşayamasa, evde kitap okuyarak ve vcd izleyerek sosyal hayatın boşluğunu doldurmaya çalışsa da bu görevi tercih etmekten herhangi bir pişmanlık duymuyor. Selda Özgüven"in, ısrarla sormamıza karşılık taşrada yaşadığı zorluklar ve gösterdiği fedakarlıklarla ilgili çok ayrıntı vermemesini "ne yapıldıysa gökyüzünde hoş bir seda olarak kalsın" yaklaşımı olarak algıladık. Ülkenin en iyi üniversitelerinden birinde okumuş, İngiltere"de eğitim görmüş ve şimdi de Anadolu"nun bir köşesinde de olsa görev neyse onu yapmaktadır. Aslında bu kadar hüzünlü değil, belki de derinleştikçe zenginleşen bir olgu; Selda Özgüven"le söyleştiğimiz gün doğum gününü kutluyordu. Ankara"dan arkadaşları gelmişti. Her zaman olduğu gibi çevreden duyanlar kendi elleriyle ördükleri çorapları, eşarpları hediye edeceklerdi belki. Uzak diyarlardan gelen bir telefon, gününü ışıtacaktı. Büyük şehirlerdeki kalabalığın içinde hüküm sürülen yalnızlığa karşın burada yalnızlığın daire daire çoğalan verimli bir vahaya dönüşmesine tanık olunuyordu, gerçek öz keşfediliyordu, kimbilir. Manevi doyum pek çok şeyi katlanılır ve anlamlı kılıyor.
 <br/>
 <br/>
 Bir yerin "herşey"i olmak
 <br/>
 <br/>
 Bir şehirde yaşamak değil; deyim yerindeyse o şehrin herşeyi olmak, dolayısıyla şehirlerin sakini olmaktan başka bir şey bu. Adres değişiklikleri, her seferinde bir başka yerin herşeyi olmak demekti. Onların şehir algılamaları, şehirlerin "sakin"leri olan bizlerin şehir algılamalarından farklılaşıyor ister istemez; ne kadar oralı olabiliyor, ne kadar oralı olmaktan sıyrılabiliyor. Acaba o valizde kaç hüzün, kaç sevinç, kaç kalp kırıklığı taşınıyor, taşınabiliyor?
 <br/>
 <br/>
 "Şehirlerle bağ kuruyor. O şehrin sıradan bir sakini olmuyoruz, herşeyini yaşıyoruz. Anne gibi." Gidilen her yerin yeni bir memleket olması gibi. "Sevilip sevilmediğinizi ancak ayrıldıktan sonra anlayabilirsiniz" diyor.
 <br/>
 <br/>
 Selda Özgüven her gittiği yerden üzerine bir şeylerin "sindiğini", sözgelimi Doğu"da insanların cenaze ve taziyelere çok önem verdiği için kendisinin de daha hassas olduğunu belirtiyor. Ayrıca damak zevkleri değişmekte, evde el emeği göz nuru el işleri çoğalmakta, herşeyden önemlisi insanlara karşı önyargılar kırılmaktadır.
 <br/>
 <br/>
 Sevdiği yazarlar Ahmet Hamdi Tanpınar, Yahya Kemal, Ahmet Altan, Kemal Tahir. Kemal Tahir"in köy romanlarını hassaten anıyor. İtalyanca Aşk Başkadır"ın İrlanda asıllı yazarı Maeve Binchy son yıllarki favori yazarı. Bu günlerde de İnci Aral"ın "Mor"unu okuyor. Anı ve tarihi roman okumayı seviyor. Her ne kadar yakında Ortadoğu Amme İdaresi Enstitüsü'nde master'a başlayacak olsa da genellikle okumalarında bilimsel ve ciddi kitapları tercih etmiyor. Akademik kariyerse olduğu ve bittiği yere kadar.
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-10545-34-mengende-bir-calikusu.html), [web.archive.org (arşiv bağlantısı)](http://web.archive.org/web/20110515025127/http://www.aksiyon.com.tr:80/aksiyon/haber-10545-34-mengende-bir-calikusu.html)
