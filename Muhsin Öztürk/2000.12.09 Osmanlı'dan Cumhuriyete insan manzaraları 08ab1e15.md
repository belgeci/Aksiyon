# Osmanlı’dan Cumhuriyete insan manzaraları

*Muhsin Öztürk 2000.12.09*

<div>
 <p class="spot">
  Kitapta portreleri çizilmeye çalışılan isimlerden çoğu Osmanlı'nın son demlerini yaşayıp Cumhuriyet'i idrak eden insanlara ait. Ancak onları bizler tanımıyoruz.
 </p>
 <p class="metin">
 </p>
 <p class="metin">
  Dünden bugüne, Türk toplumunun ürettiği insan malzemesinin boyutlarının yeterince günışığına çekilememiş oluşu tarihimizin sürekliliğine mâni bir vurdumduymazlık olmasının ötesinde büyük bir tecrübeyi ıskalamamıza yol açıyor. Ahmet Güner Sayar'ın eseri böyle bir kayıtsızlığın varlığına karşılık ortaya çıkmış gibi. Mevlâna Dergâhı Postnişini  Abdülhalim Çelebi Efendi, Tosyavizâde Dr. Rıfat Osman, Muallim Cevdet, Osman Nuri Ergin, Sabri F. Ülgener... kitapta yer alan bazı simalar. Ama sanki kitap A. Süheyl Ünver üzerine yazılmış gibidir; Yazar, çağdaş Türk düşüncesindeki yerinden, onun İstanbul'una, Atatürk'le ilgili düşüncelerine, sanatına ve eserlerine kadar bütün yönleriyle ele alıyor. Osmanlı'dan Cumhuriyete Portre Denemeleri
 </p>
 <p class="metin">
 </p>
 <p class="metin">
  Ahmet Güner Sayar
 </p>
 <p class="metin">
  Ötüken
 </p>
 <p class="metin">
  287 sayfa
 </p>
 <p class="metin">
  0 212 251 03 50
 </p>
 <p class="metin">
 </p>
 <p class="arabaslik">
  Gayrimüslimler askere...
 </p>
 <p class="metin">
  Osmanlı Gayrimüslimlerinin Askerlik Serüveni
 </p>
 <p class="metin">
  Ufuk Gülsoy
 </p>
 <p class="metin">
  Simurg
 </p>
 <p class="metin">
  227 s.
 </p>
 <p class="metin">
  0 212 292 27 12
 </p>
 <p class="metin">
 </p>
 <p class="metin">
  Osmanlı Devleti'nin son yüzyılına damgasını vuran en kritik, en hassas gelişmelerden biri 1835 yılından itibaren gayrimüslim tebaanın muvazzaf olarak silah altına alınmasıyla başlıyor. İmparatorluğun nüfus yapısının ve sosyo ekonomik dengelerinin Müslümanlar aleyhine bozulmasına, iktisadi çöküşünün hızlanmasına neden olan ve 84 yıl boyunca devlet erkanı arasında bitmez tükenmez tartışmalar meydana getiren bu serüven 1919 yılında Mondros Müterekesi'yle son bulur. İşte bu dönemi konu alan kitap Osmanlı idaresinin geleneksel yönetim tarzını, başgösteren yeni sorunlarla beraber revizyona gitmesini, Tanzimatla gelen değişimin getirdiği açmazlara ilişkin somut bir örneği konu alıyor. Kitap, bu konuda akademik düzeyde yapılan  ilk ve tek çalışma örneği olma özelliğini taşıyor. Askeri tarihe ve azınlık sorunlarına ilgi duyanların kitaplığında olması gereken bir eser.
 </p>
 <p class="metin">
 </p>
 <p class="arabaslik">
  Küçüklere kitap, büyüklere oyuncak
 </p>
 <p class="metin">
  Sevgi ve Çalışmanın Ötesinde
 </p>
 <p class="metin">
  Oyun Yetişkinler için neden ihtiyaçtır?
 </p>
 <p class="metin">
  Lenore Trr
 </p>
 <p class="metin">
  Literatür
 </p>
 <p class="metin">
  0 212 292 41 20
 </p>
 <p class="metin">
 </p>
 <p class="metin">
  "Yetişkinler için oyun" dendiğinde sadece kağıt oyunları ve benzeri hobiler akla geliyor. Oysa sevgi ve çalışmanın ötesinde "oyun oynamaya" ne denli ihtiyaç olduğunun farkında olmakla başlıyor herşey... Kuşkusuz, öncelikle çocuk gelişiminde oyunun önemli bir rolü var. Ancak ya yetişkinler? Oyunun önemini bir ölçüde gözardı eden düşünür Freud'un görüşlerinin yanısıra Lenore Trr işin içine büyükleri de katıyor, oyun oynama konusunda yepyeni bir bakış açısı getiriyor. Yazar amacını "Yetişkinlerin ruhsal sağlıklarıyla ilgili çağdaş anlayışımıza oyun olgusunu da getirmek" olarak açıklıyor. Şimdi büyükler için oyun ya da kendini yeniden keşfetme zamanı. Çünkü oyun oynadığımızda kendimizi unuturuz. Oynadığımız oyunun içinde yitip gider, kuşlar kadar özgür oluruz. Unutmayalım her oyunun bir kuralı var.
 </p>
 <p class="metin">
 </p>
 <p class="arabaslik">
  Çocuğun oyun dünyası
 </p>
 <p class="metin">
  Oyun ve Oyuncak Dünyası
 </p>
 <p class="metin">
  Seyhan Büyükcoşkun
 </p>
 <p class="metin">
  Uçurtma Yayınları
 </p>
 <p class="metin">
  430 sayfa
 </p>
 <p class="metin">
  0 212 511 55 83
 </p>
 <p class="metin">
 </p>
 <p class="metin">
  Mevlâna, Fihi Mâ Fih isimli eserinde şöyle der: Oyun, çocuğu büyümeye ve olgunlaşmaya doğru çeken bir iç güçtür. Birçok şey oyun heyecanı ile öğrenir, bedeninin gelişmesi de oyun sayesinde normal seyrini izler. Eskiler de söylemiş; "Abdal düğünden, çocuk oyundan usanmaz" diye. Oyunun çocuklar için önemi ortadayken araştırmalara göre çocuğun eğitiminde annelerin %82'si, babaların %73'ü yemeği birinci sıraya, uykuyu ikinci sıraya, oyun ve gezmeyi sona koymuşlar. İnsanın sahip olacağı birçok nitelik ve özelliklerin oluşmasında oyunun rolü inkâr edilemez. Seyhan Büyükcoşkun da böyle düşünmüş, "Oyun ve Oyuncak Dünyasını" oyunun kadir kıymetini bilmeyenler için ortaya dökmüş. "Oyun çocuk için ekmek su gibidir, onsuz büyüyemez, duyuları ve zihni yetenekleri bakımından da gelişmezler" diyor Seyhan Büyükcoşkun. Oynatırken oynamayı da ihmal etmeyin.
 </p>
 <p class="metin">
 </p>
 <p class="arabaslik">
  Köyden kente "savrulmak"
 </p>
 <p class="metin">
  Ayın Rengi, Alkioni Papadaki
 </p>
 <p class="metin">
  Gendaş, 134 sayfa, 0 212 527 10 20
 </p>
 <p class="metin">
 </p>
 <p class="metin">
  Ayın Rengi köyden kente "göç"ün insanlarını anlatıyor. Giriz'in bir köyünde yaşayan, ailesi tütüncülükle geçinen Foti'nin, yazarın yaşamıyla da paralellikler gösteren öyküsü anlatılıyor. Foti'nin kardeşleri ise kente göçü modernleşmenin gereği olarak algılamakta, ancak bu hedefsiz göçün rüzgarında sadece köyden kente değil, yaşamın içinde savrulmaktadır.
 </p>
 <p class="metin">
 </p>
 <p class="arabaslik">
  Postmodern âlemde seyahat
 </p>
 <p class="metin">
  Kuşevi'nin Efendisi, İbrahim Yıldırım,
 </p>
 <p class="metin">
  Sel Yayıncılık, 341 s., 0 212 511 10 05
 </p>
 <p class="metin">
 </p>
 <p class="metin">
  Kuşevi'nin Efendisi, çok sesli bir roman. İçindeki gizli pasticheleri, göndermeleri ve edinilmiş duyarlıkları fark edebilenlerin, hiç kuşkusuz ona postmodern deme hakkı olacaktır. Öte yandan dinsel motifler, cinler, cânn'lar, gnostik metinler okura geniş bir kazı yapma olanağı veriyor.
 </p>
 <p class="metin">
 </p>
 <p class="arabaslik">
  "Kuzuların Sessizliği"nin yazarından!
 </p>
 <p class="metin">
  Hannibal, Thomas Harris, Inkılap,
 </p>
 <p class="metin">
  476s., 0 212 514 06 10
 </p>
 <p class="metin">
 </p>
 <p class="metin">
  Thomas Harris'in "Kuzuların Sessizliği"nden sonra çıkan best seller romanı. Gerilim ve içiçe girmiş oyunlarla örülen Hannibal, okuyucuyu psikiyatrinin perili sarayının derinliklerine doğru uzun ve korku dolu bir yolculuğa çıkartıyor. Thomas Haris, bir kez daha bizi seri cinayetler işleyen bir katilin, sinsice gelişen kötülüklerin, psikolojik belirsizliklerin içine çekiyor.
 </p>
 <p class="metin">
 </p>
 <p class="arabaslik">
  Evrensel boyutuyla İslam
 </p>
 <p class="metin">
  İslâm'ın Evrenselliği, Prof Dr. Mehmet S. Aydın,
 </p>
 <p class="metin">
  Ufuk Kitapları, 199 s., 0 212 232 17 10
 </p>
 <p class="metin">
 </p>
 <p class="metin">
  Türkiye zaman zaman kaygı verici olabilen bir değişim rüzgarına girse de, kaygıları bertaraf edici sıcak esintiler esmiyor değil. Bu sıcak esintiler bazılarına sıcak gelmeyebilir; bu yeni dönemde hamâsî söylemlere, muhatabına 'aptal' rolü veren argüman ve sistemlere yer yok. Aslında Mehmet Aydın'ın Ufuk Yayınları'ndan çıkan Âlemden Allah'a, İslam Felsefesi Yazıları, İslam'ın Evrenselleği adlı kitaplarını okuyarak gelişmekte olan yeni İslam anlayışını ve Müslüman tipolojisini çıkartmak mümkün. Dine açık olduğu kadar düşünce dünyasındaki hareketlere açık, manipüle edilmeye kapalı, zengin fikir ve kültür birikimini barındıran argümanlara kayıtsız kalmayan, iç ve dış sansüre kapalı, kendine ve kültürüne karşı güvensizlik taşımayan bir gençlik görülüyor ufukta. Batı'dan Doğu'ya, Doğu'dan Batı'ya gidip gelen düşünce trafiğini yazıları ve söylemlerine taşıyan Mehmet Aydın yeni Müslümanlığın önünü açan kişilerden. İslamın Evrenselliği kitabında 'evrensel'lik olgusunu tartışıyor; çok parlak görülen tezlerin zayıflığını ve asıl irdelenmesi gereken, siyasi ve günübirlik düşünce egzersizleri yaparken ihmal edilmiş şeylere dikkat çekiyor. Mehmet Aydın'ın felsefe, din ve sosyal bilimler çerçevesinde geçen yazıları 'ağır' meseleleri işliyor, şaşırtıcı bir şekilde 'edebi' zevk de veriyor.
 </p>
 <p class="metin">
 </p>
 <p class="arabaslik">
  Bir güler bir ağlarız
 </p>
 <p class="metin">
  Deniz Feneri , Virginia Woolf, İletişim Yay.,
 </p>
 <p class="metin">
  248 s., 0 212 516 22 60
 </p>
 <p class="metin">
 </p>
 <p class="metin">
  Deniz Feneri, kaybedilen bir mutluluğun anılarda yeniden canlandırılmasını konu alan bir roman. "Bilinç akışı" diye adlandırılan modern roman anlayışının öncülerinden olan Virginia Woolf, otobiyografiye en çok yaklaşan bu romanında, çocukluk günlerinin yoğun heyecanlarını, özlemlerini, yetişkinlerin dünyasındaki karmaşık ilişkileri son derece keskin gözlemlerle aktarıyor.
 </p>
 <p class="metin">
 </p>
 <p class="arabaslik">
  Alevlerde saklı geçmiş
 </p>
 <p class="metin">
  Geçmişin İzleri, Nicholas Sparks, Epsilon,
 </p>
 <p class="metin">
  356s., 0 212 252 38 21
 </p>
 <p class="metin">
  Geleneksel kadın—erkek ilişkilerinde insan ruhunun çelişkilerini büyük bir ustalıkla anlatan Nicholas Sparks'ın romanı "Geçmişin İzleri", anlama güçlüğü çeken bir oğlu olan Denise Halton'un talihsiz bir olay sonucunda yaşamına giren Taylor McAden ile olan inişli—çıkışlı ilişkisini konu alıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010629112611/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/314/kitaplik/1.htm), [web.archive.org (arşiv bağlantısı)](http://web.archive.org/web/20010629112611/http://www.aksiyon.com.tr:80/2000/314/kitaplik/1.htm)
