# Yemen...

*Muhsin Öztürk 2000.05.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yemen çölleri, yokuşları, kahvesi, gidip de dönmeyenleri ile meşhur. Ağıt yüklü türkülerimizin güftelerine çoğunlukla misafir olur. Nasıl misafir olmasın ki; 4050 yıl süren Yemen'e asker sevkiyatında verilen zayiat 300 binlerle ifade ediliyor. Gidip de dönmeyenlerin sayısı ise bir milyon.
  </font>
 </div>
 <div id="newsText">
  <font class="detail-text">
   İlk başta Yemen'e gidiyorum sözünü işitenler "Yemen mi" tepkisini veriyorlar. Çünkü Türkiye insanı için Yemen hiç bir zaman turistik bir yer olmadı. Emantur kafilesi, 1918'de Osmanlı bölgeden çekildikten sonra Yemen'e giden en kalabalık Türk kafilesi sayılıyor. Atalarımızdan farklı olarak turistik bir amaçla Yemen'de bulunuyoruz.
   <br/>
   <br/>
   Osmanlı Mısır üzerinden gidermiş Yemen'e. Bugün Mısır'dan da gidilse, bizim yaptığımız gibi BahreynAbudabi üzerinden de gidilse, bir gün yolda konaklamak ve ikiüç uçak değiştirmek mukadder. Yani Yemen bugün bile ulaşılması kolay bir yer değil.
   <br/>
   <br/>
   Bahreyn, Abudabi, Yemen...
   <br/>
   <br/>
   Abudabi'den Yemen'e doğru uçmaya başladığımızda, yol boyunca uçsuz bucaksız çöl manzaralarına rastlıyoruz. Yemen'in çölden ibaret olmadığını daha uçaktayken farkediyoruz. 4000 rakıma yaklaşan dağlar hafif sarsıntı geçirmemize neden oluyor. Yemen, Arabistan yarımadasının en büyük dağlarına sahipmiş. Yemen'e Arap diyarının tavanı demek yanlış olmaz.
   <br/>
   <br/>
   Yemen'i asırlarca "İmamlar" yönetmiş. 16 yy. da bir vali ile burada yönetimi sağlayan Osmanlı, İmamlarla uğraşmaktansa, halife adına hutbe okumak kaydıyla bir nevi özerklik tanıyarak yönetimi onlara devretmiş. Tâ ki 1870'e kadar. Başta Şeyh Yahya olmak üzere bazı Zeydi İmamlar, biraz da İngilizler'in kışkırtmasıyla Peygamber soyundan geldiklerini, halifeliğin de kendilerinin hakkı olduğunu iddia ederek Osmanlı'ya karşı isyan ediyor. Sırf Yemen için 7. ordu kuruluyor ve seferberlik başlıyor ve bu 1918'e kadar sürüyor. Bağrı yanık analar Yemen için ağıtları işte bu dönemde yakıyorlar. Her ana oğlunu Yemen'e gönderirken bunu çok iyi biliyor. Yemen'e giden gelmiyor. Giden asker de herkesle helalleşiyor Yemen'e giderken.
   <br/>
   <br/>
   Yemen'de duran zaman
   <br/>
   <br/>
   Başkent Sana'ya ayak basar basmaz Yemen'in akıp giden tarihin bir kenarında kalakaldığı hissine kapılıyorsunuz. Ayağımızın tozuyla gittiğimiz Bab el Yemen'den sonra bu hissimiz pekişiyor. Bab el Yemen, tarihi milattan öncesine uzanan Sana'nın şehir merkezi. Bin yıl öncesini konu alan bir filmi hiçbir çevre düzenlemesine gerek duymaksızın çekebileceğiniz bir yer burası. Beyaz perdeden farkı buradakinin gerçek hayattan bir kesit olması. "Sana, akıp giden zamana çıkışıyor sanki. Sana ne?" Sana'daki yeni yapılarla eski yapıları ayırt etmek her zaman mümkün olmuyor. 100 yıllık tahmin ettiğiniz milattan öncesine, bin yıllık olarak tahmin ettiğiniz yapı geçen asra ait olabiliyor.
   <br/>
   <br/>
   Malzeme bol
   <br/>
   <br/>
   Ne Sana ne de Yemen insanı dünyanın gidişatıyla ilgili. Yemen'de bugünden çok 'dün' var. Fotoğraf çeken kişi için durumun ne kadar bulunmaz ve zor olduğunu düşünün, her yeni manzara bir öncekini unutturacak cinsten. Gezi boyunca hep "Acaba birşey kaçırdım mı?" endişesi taşıdım bu yüzden. Emantur kafilesinden turizmci Songül Etili'nin deyişiyle 'malzemesi' bol bir yer burası. Anne babasıyla geziye katılan 9 yaşındaki Ahmet, "Abi kitap mı yazacaksın, niye bu kadar fotoğraf çekiyorsun?' diyor.
   <br/>
   <br/>
   5 gün 4 gece geçirdiğimiz Yemen'de Başkent Sana'da Sheraton otelinde konaklıyoruz. Gündüzleri ise Emantur'un anlaşmalı olduğu Universial Turizm'in tahsis ettiği jeeplerle tabiri caizse Yemen çöllerine ve dağlarına vuruyoruz kendimizi. Manaha, Hacara, Tula, Vadi Dar, Şibam, Kevkeban, Habbabe, Marib vs.
   <br/>
   <br/>
   Dağ, taş, çöl...
   <br/>
   <br/>
   Sana'da geçirdiğimiz bir gecenin ardından sabahın erken saatlerinde Sana'nın güneyinde yer alan Hudeyde'ye doğru yöneliyoruz. Manaha ve Hacara'yı göreceğiz. Çinlilerin yaptığı yol oldukça iyi. Yer yer köylerin arasından, pazar yerlerinin ortasından geçiyoruz. Beni Matar kabilesinin yaşadığı Matnah'ta bunlardan birisi. Ne zaman Yemen esnafı görsem 19. yy Osmanlı esnafı ile özdeşleştiriyorum; Burçak Evren arşivinden fırlamışlar sanki.
   <br/>
   <br/>
   Çok canlı ve renkli pazarları var. Sana'da olduğu gibi buralarda da mülki idarenin emriyle dükkanların tenekeden yapılan kapakları maviye boyanmış, tekdüze bir görüntü oluşmuş. Kulübe gibi benzin istasyonları, açık hava kasapları, baharatçılar, ayağı bağlı kümes hayvanları, mevsimlik meyve satıcılarının arasından geçerek yola devam ediyoruz.
   <br/>
   <br/>
   Doğuştan mühendisler
   <br/>
   <br/>
   Yalçın kayalıklar, tepeler ve dağlar, dev kayalıklar ve kayalıkların üzerinde kurulmuş evler, kıvrım kıvrım uzanan yollar. Yemen bir bakıma taşlar, bir bakıma vadiler, bir bakıma çöller ülkesi. Heyma Vadisi'ne inen yokuşun başında durup uçsuz bucaksız dalga dalga uzanan dev taraçaları, dağ silüetlerini izlemek gerçekten doyumsuz. Dik yamaçlardaki taraçalar yani 'dağ merdivenleri' bazen kaleyi andırıyor, heyetten muhtemelen müteahhit birisi olayı yorumluyor; 'Bunlar ancak asırlar boyunca yapılmış olabilir'. Bülent Katkak'ın aktardığına göre ünlü gezginimiz Orhan Kural bu yapıları görünce yorumunu yapmış "Yemenliler doğuştan mühendis." Heyma Vadisi'nden Manaha'ya doğru tırmanırken uzaktan dağın tepesinde kayalıkların üzerine yapılmış kaleyi andıran bir yapı gözüküyor. Manaha'da asfalt bittikten sonra taşlı patika yolunu izleyip varacağız buraya. Hacara. Manaha'da olduğu gibi burada da İsmaililer yaşıyor. Kendilerini kimsenin ulaşamayacağı tepelere doğru kasıtlı olarak atmış gibiler. Kayaların zirvelerine yaptıkları evler, tamamen taştan yapılmış; sanki hiçbir harç malzemesi kullanılmaksızın taşlar üst üste yığılmış gibi duruyor. Evleri kayaların devamı gibi yükseliyor gökyüzüne. Sanki gökyüzüne aitlermiş gibi duruyor.
   <br/>
   <br/>
   Hudeyde'de karaya çıkan Osmanlı askeri, çölü geçtikten sonra Manaha'ya, oradan da Sana'ya ulaşıyormuş. Önce çölü geçen Mehmetçik sarp kayalıkları tırmanıyor. Çoğu da daha Manaha'ya ulaşamadan, ya hastalıktan, ya da güneş ve rüzgar çarpmasından ölüyor. Öyle ki bu sayı çarpışmada ölenlerin çok üstünde.
   <br/>
   <br/>
   Manaha'da Yemen Türküsü
   <br/>
   <br/>
   Fotoğraf çektiğimiz çocuklar 'hello mani' nidalarıyla peşimizdeler. Biraz sonra da bulutlar çepeçevre sarıyor bizi. Bardaktan boşanırcasına yağmur başlıyor, büyük vadiye bakan güzel bir yerde Yemen usulü yapılmış yemekleri tadıyoruz. Yan odada ise gat partisi var. Yağmur şiddetini artırıyor, Reuter 'Yemen'i sel bastığını' bildiriyor abonelerine, biz de Yemen türküsünü söylüyoruz sonuna kadar. Yemenli ud sanatçısı notalarını çıkarmaya çalışıyor bir taraftan, iki Yemenli de ayakta folklorik danslarını sergiliyor; coşku, hüzün, gözyaşı hepsi bir arada.
   <br/>
   <br/>
   Geriye dönüş başlıyor. Askeri alan sayılan Osmanlı kaleleri ve dağ keçileri görülüyor yol boyunca, 85 yaşındaki Hilmi Amca o gün hep ağlıyor, Yemen'le ilgili nice hatırasını anlata anlata. "Hey gidi Osmanlı ne işin vardı buralarda?" diyesi geliyor insanın.
   <br/>
   <br/>
   Sabâ Melikesi Belkıs'ın sarayı
   <br/>
   <br/>
   Ertesi gün Yemen'in kuzeyine Sebe Melikesi Belkıs'ın sarayının bulunduğu Marib'e doğru yöneliyoruz. Sebe Melikesi Belkıs'ın sarayını göreceğiz. Burası tehlikeli bölge. Turizm Yemen için önemli bir gelir kapısı. Bunu bilen halk su, elektrik gibi kamu hizmetlerini görmek için birer ikişer turist kaçırıp sonra da mülki amirle pazarlık yapıyormuş. Bir dönem isteklerine ulaşmışlar fakat devlet ipleri bırakmak istememiş, çıkan çatışmada 3 turist ölmüş. Belkıs'ın sarayını görmeye niyetli olduğumuz için dört beş saatlik yolun yarısından sonra 8 jeeplik Emantur kafilesine sekiz asker refakat ediyor. 180 km'lik yol boyunca Arizona çölünü andıran, masa tepeler, yer yer volkanik dağlar ve simsiyah kayalıklar, gat bahçeleri, çöl bitkileri manzaraları dikkat çekiyor. Sonra Sebe medeniyetinden kalma arkaik yapılar karşılıyor bizi. Sebe Melikesi Belkıs'ın sarayı olarak adlandırılan yerde Alman arkeologlar çalışma yapıyorlar. Bir yanda narenciye yetişen, yer yer traktörlerin görüldüğü verimli arazi bir yanda yürümekte zorlandığınız kum deryası. Buradan, Sebe Krallığından kalma dünyanan en eski barajını, daha doğrusu kalıntılarını görmeye gidiyoruz. 7. yüzyılda baraj yıkılmış, önüne ne gelirse alıp götürmüş. Bu barajı sembolize eden Doğuş Holding'in yaptığı baraj, kadim barajın biraz daha yukarısında. Bugün bol bol korucu kılığında insanlara rastlıyoruz, 12 yaşında elinde kaleşnikof olan çocuklarla fotoğraf çektiriyoruz. Bu akşam son durağımız geleneksel Yemen Balık Restoranı.
   <br/>
   <br/>
   4000 yıllık saray ve Vadi Dar
   <br/>
   <br/>
   Ertesi günkü yönümüz ilk önce Sana'nın kuzeydoğusunda bulunan Vadi Dar'a, daha doğrusu İmam Yahya'nın malikanesine. Vadi Dar, yeşillikle kayalığın iç içe olduğu, düzlükle yokuşun birbirini 90 dereceden kestiği bir yer. Vadi'yi izlerken uçak penceresinden izliyormuş gibi bir hisse kapılmamak mümkün değil. Vadiyi çevreleyen kayalık dağların üzerinde taştan evler ve Osmanlı gözetleme kuleleri yükseliyor. Vadinin dibinde bir tümen asker halatla tırmanma talimleri yapıyor. Vadideki yaşam ve yapılar milattan öncesine uzanıyor. Uzaktan vadiden sütun gibi yükselen kayanın üzerine yapılmış Şeyh Yahya'nın kullandığı saraya doğru yöneliyoruz. Yapılış tarihi MÖ 2700'e uzanan bu saray başlı başına bir yazı konusu. Soğutma ünitelerinden çamaşır yıkama bölümlerine, harem dairesinden mumyalığa, oradan da Sultan'ın baskın sırasında kullanacağı 'kaçış deliklerine' kadar çok fonksiyonel olarak hazırlanmış bir yer. Saraya kayanın içinden yapılmış bir yolla çıkılıyor.
   <br/>
   <br/>
   Vadi Dar'dan sonra Tula'ya doğru yola devam ediyoruz. Yol boyunca taş yığınları ve gat tarlaları göze takılıyor. Duvar gibi yükselen bir dağın eteğinde kurulmuş kenti, Tula'yı görüyoruz uzaktan. Bizi satıcı çocuklar karşılıyor, başlarımıza poşu bağlıyorlar. Fiyatı 500 Yemen Riyal'i. Aşağı yukarı iki milyon TL yapıyor. Sıcaktan bunalan bazıları poşuları çıkartmaktansa çocuklara para vermeyi tercih ediyorlar. Tula çok eski bir yerleşim birimi. Aynı gün Habbabe ve Kevkeban'da göreceğimiz şehrin göbeğinde yer alan sarnıç Tula'da da var. İnsanlar bir zamanlar su ihtiyaçlarını bu yosun tutmuş büyük havuzlardan gideriyormuş. Tula'nın daracık sokaklarından, taştan evler arasından, yer yer asma köprüler altından geçerek kent merkezine varıyoruz. Buradan tepedeki Osmanlı kalesi daha iyi gözüküyor. Kocaman kaya kütlesi üzerinde kayayla bütünleşen bir yapı bu kale. Buraya ancak tırmanarak yarım saatte çıkılabilirmiş. Tula'da ayrıca bir Osmanlı medresesi var.
   <br/>
   <br/>
   Dev masalar ve evler
   <br/>
   <br/>
   Buradan eski bir Yahudi yerleşim yeri olan Habbabe'ye varıyoruz. Habbabe'nin ortasındaki sarnıç daha belirgin ve daha büyük. İsrail'le yapılan bir anlaşma gereği her yıl 15 bin Yahudi burayı ziyaret edebilecekmiş. Bir kadın 12 kiloluk tüpü başına bohça gibi koymuş aramızdan geçip gidiyor. Biz de bakakalıyoruz.
   <br/>
   <br/>
   Bir sonraki uğrak yerimiz Şibam ve Kevkaban olacak. Sanki Şibam ile Kevkaban yan yanaymış. Şibam'ın üzerinde olduğu toprak 400500 metre aşağıya çökmüş, bu hale gelmiş. Yamaçla Şibam arasındaki açı 90 derece. Şibam'dan dev bir masanın üzerinde kurulmuş gibi duran Kevkaban'a doğru yöneliyoruz. Osmanlı'nın Kevkaban'ı 83 hücüm hareketinden sonra alması boşuna değil; daha 56 yıl öncesine kadar hiçbir motorlu aracın çıkamadığı doğal bir kale gibi burası. Tepe'ye çıkıldığında ekili arazilerle karşılaşmak şaşırtıyor. Kevkaban'ın kale kapısını andıran bir girişi var. Akşam olduğunda burası kapanıyormuş hâlâ. Kevkaban'ın bir tarafından öbür tarafına 5 dakikada gidiliyor.
   <br/>
   <br/>
   Her öğleden sonra yağmur
   <br/>
   <br/>
   Yemen'de tam yağmur mevsimi. Burada bulunduğumuz her günün öğleden öncesi çok sıcak oldu, öğleden sonrası hep yağmurlu geçti. Kevkaban'da yağmur başlıyor. Öğle yemeğini deniz seviyesinden 2500 metre yüksekliğindeki bu masaşehirde yedikten sonra Sana'ya doğru daha doğrusu Yemen'in "kapalı çarşısı" Bab el Yemen'e doğru yöneliyoruz. Kasetçilerde yer yer Sibel Can ve Hülya Avşar'ın gençlik posterleri dikkat çekiyor. Bir gazete bayisinde Türkiye'nin kapak yapıldığı bir haber dergisi gördüm. Muhtemelen Mısır dergisiydi. Orta Asya için Türkiye ne ise Yemen için de Mısır o. Yemen'in üçte ikisi Şafi yani Sünni, üçte biri de Osmanlı'ya isyan eden Şii mezhebinin Zeydi ve İsmaili kolundan.
   <br/>
   <br/>
   Yemen'de bulunduğumuz son gün; önce, şimdi müze olan bir ara Şeyh Yahya'nın malikanesi olarak kullanılan Osmanlı hastanesini ziyaret ediyoruz. Yemen'e yolu düşen kişinin mutlaka uğraması gereken bir yer. İkinci durağımız Emantur kafilesini Yemen'de sağ salim ağırlayan turizm şirketinin merkezi, daha doğrusu bir Osmanlı paşasına ait olan bina. Şirketin yöneticisi İtalyan asıllı Marco ile sohbet ediyoruz. Marco önce Yemen'deki Türk askerlerince yapılan eserlerin mimari yapılarını anlatıyor. Unesco tarafından koruma altına alınan eserlerin içinde Türk eserlerinin olmayışını esef verici buluyor. Türk askerlerinin bulunduğu yerin yakınında bir kuyudan bahsediyor Marco. İsmi bekârlar kuyusuymuş. Yemenli kızlar Türk askerlerine bu kuyunun başında su takdim ederlermiş. Bazıları "Yemen'e gidenlerin niye gelmediği belli oldu" esprisi yaptı, bazıları da 2030 yıldır burada yaşayan İtalyan Marco'ya takıldı; 'Sende mi o kuyudan su içtin' diye. Sana'da bir Türk mahallesi var ve halen burada Yemen'e gidip de dönmeyen ya da dönemeyen Türkler yaşıyor.
   <br/>
   <br/>
   Bir mezar taşı bile yok...
   <br/>
   <br/>
   Osmanlı'nın bölgeden uzaklaşması İngilizler'in desteğini alan Şeyh Yahya ile oluyor. Onun saltanatı da uzun sürmüyor, oğlu Şeyh Ahmet döneminde 1960'da Mısır'a okumak için gönderilen Yemen'li öğrenciler ve Nasır'ın Sosyalist Arap milliyetçisi askerlerince Mısır'dakine benzer bir devrim yapılıyor. Sosyalist Yemen Cumhuriyeti kuruluyor. Başkent Sana'nın hakim bir tepesinde yapılan anıt mezar devrim sırasında ölen 25 bin Mısırlının anısını yaşatıyor. Hemen yukarısında SanaHudeybiye yolu inşaatı sırasında ölen 4050 Çinli'nin de anıtı var. Fakat binlerce şehidimiz var, ziyaret edelim, Fatiha okuyalım dediğinizde bir mezar taşı bulamayacaksınız, inanın. Üstelik Yemen, yüzyılın başında "Türkler Mezarlığı" olarak anılıyor.
   <br/>
   <br/>
   Başta'da belirtmiştik Emantur bölgeye ilk turistik geziyi düzenledi. İlk olmasına rağmen çok başarılı bir organizasyondu bu. Ve, Yemen'deki sosyal yaşam, Yemen insanı, Yemen kahvesi ve 'narkotik bitki' gat hakkında bir şey söylemedik... Bekleyin...
   <br/>
   <br/>
   Email:
   <a class="__cf_email__" data-cfemail="9ef3ebf6edf7f0f1e4eaebecf5deebedffb0f0fbea" href="http://web.archive.org/web/20140907065050/http://www.cloudflare.com/email-protection">
    [email protected]
   </a>
   <script type="text/javascript">
    /* <![CDATA[ */
(function(){try{var s,a,i,j,r,c,l,b=document.getElementsByTagName("script");l=b[b.length-1].previousSibling;a=l.getAttribute('data-cfemail');if(a){s='';r=parseInt(a.substr(0,2),16);for(j=2;a.length-j;j+=2){c=parseInt(a.substr(j,2),16)^r;s+=String.fromCharCode(c);}s=document.createTextNode(s);l.parentNode.replaceChild(s,l);}}catch(e){}})();
/* ]]> */
   </script>
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6185-34-yemen.html), [web.archive.org (arşiv bağlantısı)](http://web.archive.org/web/20140907065050/http://www.aksiyon.com.tr:80/aksiyon/haber-6185-34-yemen.html)
