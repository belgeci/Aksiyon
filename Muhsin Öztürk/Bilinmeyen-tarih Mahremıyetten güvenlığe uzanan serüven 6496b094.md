# Mahremıyetten güvenlığe uzanan serüven

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050227031717im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031717im_/http://www.aksiyon.com.tr/resim/360.40.jpg" vspace="5"/>
  </p>
 </font>
 <font class="content">
  Hayat bir kapılar manzumesi; geçilen kapılar yapılan tercihlerin göstergesi; temel soru hangi kapının çalınacağı... Yanlış kapı yanlış yol demektir... Zaman olur, yaban ve yalancı kapıların eşiğinde beyhude hayat sürülür... Hakikat kapısının eşiğinde bekleme ise doldurulması gereken bir ‘çile’dir
 </font>
 <br/>
 <p>
  <font class="content">
   Her kapı bir hayat, her hayat bir kapı... Kapı bir aşama ve geçiş yeri; kötülüğe de, iyiliğe de açılan... Mahremi saklayan yegane araç mazbut, herkese açık değil... Kapı ve pencere, hakikat işaretlerinin yerine ikame edilen yegane iki kavram aynı zamanda; eşikte beklenmesi gereken, el vermeyle geçilen kapılar olduğu gibi, sahibine kapalı kapılar da çok... Bu yolculukta pencereler aydınlatır hakikat yolcusunun yolunu... Hayat bir kapılar manzumesi; geçilen kapılar yapılan tercihlerin göstergesi; temel soru hangi kapının çalınacağı... Yanlış kapı yanlış yol demektir... Zaman olur, yaban ve yalancı kapıların eşiğinde beyhude hayat sürülür... Hakikat kapısının eşiğinde bekleme ise doldurulması gereken bir ‘çile’dir. Bazı kapılar nazlıdır; öyle kolay kolay açılmaz... Eğer kapı yüzünüze kapandıysa, artık orda size yer yok demektir...                          Kapı ve pencere bir mecazdır; dört duvarlı yapılarda yer alan mimari unsurlardan çok, insanın içiyle, kalbiyle ilgili en büyük itirafların, haykırışların, söylemlerin anlam bulduğu bir kavram... “Kalbim sana kapalı” deriz sevgili olamayacaklarımıza... Büyük hükümdarlar savaşlarla girdikleri şehirlerde “gönüllerin fatihi” olarak anılmak isterler; gönül kapılarını zorlayamayan hükümdar da gerçek anlamda fetih yapmış sayılmaz zaten... Yani aslında gerçek kapı ve pencereler içimizde, kalbimizdedir; kalb kapısı kime açılırsa ev de, mahrem de, ülke de ona açılır... Yoksa en yakına dahi kapalıdır mahremiyetin bekçisi kapı ve pencereler...
   <br>
    <br>
     Bizde geçmiş efsane, kahramanları da “kapı” gibidir. Büyük dedenizi dünya gözüyle görmemiş olsanız bile zararı yok, bir büyüğünüz sizin yardımınıza koşacaktır. Müteveffa dedeniz “devlet” gibi bir adam olmasa bile “ kapı” gibi bir yiğittir. Kapı, zenginliğin, haşmetin bir ölçüsüdür aynı zamanda. Saray kapıları tam da bu yüzden büyük olmak zorundadır; halk yapılarındaki şirin, ahşap, mütevazı kapıların ‘normalliği’ gibi bir şeydir bu haşmet.
     <br>
      <br>
       Kapı ve pencerenin modern zamanlarda aldığı anlam elbette geleneksel ritüellerden biraz daha farklı. Sözgelimi geleneksel hayatta kapı çalma adabı olduğu gibi her kapı çalma şeklinin bir anlamı vardı; gelen misafirin bir kadın mı, yoksa bir aile mi olduğunu “tak, tak”tan anlayabilirdiniz. Betonarme apartmanlarda süregiden modern hayatlarda herhangi bir dostumuzun, arkadaşımızın veya komşumuzun “çat kapı” yapması sözkonusu bile olamaz zaten. Modern zamanlarda kapı, içine sığındığımız kutucukların, evimizin iyi bir koruyucu kalkanı sadece.
       <br/>
       <br/>
       Pek çok şey gibi kapı ve pencere de anlamını, estetiğini ve yaşamın içindeki yerini kaybediyor. Artık pencere kenarındaki sedirde bir taraftan oya işleyen, bir taraftan torunlarının yaramazlıklarını kontrol eden yaşlı nine, sevdiceğini ancak perdenin arkasından onu da kaçamak bakışlarla görebilen güzel, çoktandır pencerede gözükmüyor; mahremiyet olmayınca kapı ve pencerenin anlamı da kalmıyor çünkü. Özel’in, mahremin dış dünyasıyla bağlantısını sağlayan kapı ve pencere, bir süredir mahremiyetin koruyucusu değil, sadece kapıya eklenen kilit sayısıyla güvenliğin koruyucusu olabiliyor. Yüklüce para ödenen perdelerin ‘perdeleme’ yapması değil bir aksesuar olması isteniyor artık.
       <br/>
       <br/>
       Herkesin kapı ve pencere ile ilgili tedaileri farklıdır şüphesiz. Şakir Eczacıbaşı’nın İş Sanat Galerisi’nde sergilenen “Kapılar/Pencereler” * başlığı altında topladığı fotoğraflarda olduğu gibi. Bir fotoğraf sanatçısının biriktirdiği, kendi “penceresinden” gördüğü kapı ve pencere totali, aynı hayat gibi, bir hayli renkli ve pastelin bütün renklerini kapsıyor. Eczacıbaşı da sergilediği fotoğraflarla makbul pencere ve kapıların eskilere ait olduğunun altını bir kez daha çiziyor.
       <br/>
       <br/>
       * Sergi 30 Kasım’a kadar açık
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12426), [web.archive.org (arşiv bağlantısı)](http://web.archive.org/web/20050227031717/http://www.aksiyon.com.tr:80/detay.php?id=12426)
