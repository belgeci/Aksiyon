# Bir hayattan bir hayata...

*Muhsin Öztürk 2000.12.30*

<div>
 <p class="baslik">
  Bir düğün üç cenaze
 </p>
 <p class="spot">
  Balalayka'ya bir yolculuk filmi demek yanlış olmaz.  Bitmeyen bir yolculuk var;  hayattan ölüme, coğrafyadan  coğrafyaya, bir hayattan bir hayata. Bu yolculuk, bazen neşeli, bazen kederli, ama her zaman hüzünlü.  Yolculuk ve hüzün tam bitti  derken ansızın karşımızda  bitiveriyor
 </p>
 <p class="metin">
 </p>
 <img border="0" src="/web/20020329050036im_/http://www.aksiyon.com.tr/2000/317/resimler/Bir.jpg"/>
 <p class="metin">
  Film, birbirleriyle çok sıcak ilişkilerin gelişmediği aşikâr üç kardeşin tartışmaktan beter aile içi konuşmalarıyla başlıyor. Baba yâdigârı evin bahçesinde büyük abi, babasının mutlaka gerçekleştirilmesini istediği vasiyetini açıklıyor. Tabii 'vasiyet' karşısında boynu kıldan ince olan kardeşlerin diyebilecekleri birşey yok. Şöyle ki; babalarının çok sıkı bir pilot arkadaşı bir aşkının peşinden Rusya'lara gitmiş ve bir daha dönmemiş, tek arzusu da öldükten sonra memleket toprağına gömülmek. Ancak bir vasiyet için bir araya gelebileceklermiş görüntüsünü fazlasıyla vererek üç kardeş Rusya'ya doğru yola çıkarlar..
 </p>
 <p class="metin">
  Bu arada film şeridine ilk başta anlam veremediğimiz, cenaze hikayesiyle ilgili olmayan başka kareler görünmeye başlıyor. Uzun yıllar süren tiyatro eğitimini tamamlayan bir genç kızın yakın çevresiyle gerçekleştirdiği bir kutlama balosu... Her halinden bir yolculuğun arefesinde olduğu belli olan protez bacaklı küçük kızın telaşı... Ve bir meydanda park etmiş kötü denilebilecek bir otobüs; yolculuk için son hazırlıklarını yapıyor. Yarı beline kadar soyunmuş muavin bir kovaya doldurduğu suyla arabayı yıkıyor.
 </p>
 <p class="metin">
  Çok değil kısa bir zaman sonra otobüsün yanında insanlar birikmeye başlıyor. Üç kardeşin tabutu arabaya yüklemesine kadarki sahneler vardiyaya giden işçilerin servis aracı kuyruğunda oldukları izlenimini veriyor. Belli ki, artık bu araba Türkiye'ye doğru yola çıkacak. Birbirlerini tanımayan, çok farklı hayatların içinden çıkıp gelen bu insanlar uzun bir otobüs yolculuğu içinde bir aradaydılar ve paylaşacakları çok şey vardı. Birbirlerine yabancı bu üç kardeşin bile.
 </p>
 <p class="metin">
  Zor yolculuk
 </p>
 <p class="metin">
  İşte puslu bir Batum sabahından, yaşlı bir otobüs İstanbul'a doğru çeşitli duraklardan bazı yolcu Rus kadınlarını da toplayarak yola çıkar. Bu kadın dolu otobüsün üç Türk erkek yolcusu var. Hayata babasının gözlüklerinden bakan Necati Bey (Uğur Yücel), açık denizlerin maceraperest gemicisi Hasan (Cem Davran) ve yıllardır görmedikleri, Almanya'dan gelen küçük kardeşleri Mehmet (Ozan Güven). Aynı aile çatısı altında toplanmış bu farklı karakterler ve Türkiye—Rusya hattının tanıdık yolcularıyla aynı otobüsteler. Belki filmin en karakteristik sahneleri otobüse binen Rus kızlarının veda anları; ağlaşmalar, sanki bir ihtimal daha var dermişçesine 'Beni gönderme.." diye yükselen sesler, bazen derin bir sessizlik, suskunluk olarak karşımıza çıkıyor. Bazen de elinde silahıyla karısının bu otobüse binmesine isyan eden adamın (kocasının) trajikomik olarak bir votka parasına fit olması yansıyor perdeye. Bazıları da her şeyin ayırdında, sanki pamuk tarlasına gidiyormuş da, "gitsek de şu pamukları toplayıp dönsek" havasında.
 </p>
 <p class="metin">
  Aslında, başı itibariyle olmasa bile sonu itibariyle bu yolcuları bir yerlerden tanıyoruz. Arabayı dolduran tahsilli, saygın, iyi aile kızı genç Ruslar'ı, bizim deyişimizle 'Nataşa'ları. Daha doğrusu 'Nataşa' olmadan önceki hâllerinden, kişilikleri ve yaşamlarından küçük kesitler. Bir kısmı her şeyin farkında, kimisi de bir hayal peşinde. İsmin çağrıştırdığı banal cinselliği perdeye yansıtmayan, baba vasiyetini gerçekleştirmekte olan üç kardeşin akıp giden hikayeleriyle birlikte Rus kızlarının 'Nataşa' oluş hikayesini de sunan bir film Balalayka. Filmi beraber izlediğimiz, yakın bir zamanda bu otobüs yolculuğunun bir benzerine tanıklık eden gazeteci arkadaşımın ifadesiyle bu yolculuk 'çok iyi gözlemlenmiş'.
 </p>
 <p class="metin">
  Balalayka'ya bir yolculuk filmi demek yanlış olmaz. Bitmeyen bir yolculuk var; hayattan ölüme, coğrafyadan coğrafyaya, bir hayattan bir hayata. Bu yolculuk, bazen neşeli, bazen kederli, ama her zaman hüzünlü. Yolculuk ve hüzün tam bitti derken ansızın karşımızda bitiveren kavramlar. Bazı sahneler ve filmin kurgusu tartışılabilir ama görüntü yönetmenliği hem müzik hem de senaryo bakımından başarılı. Ancak ve ancak sinema diliyle anlatılabilecek bir kurgu ve senaryo olsaydı daha farklı olabilirdi.
 </p>
 <p class="metin">
  Kemal Sunal'sız Balalayka
 </p>
 <p class="metin">
  Bilindiği gibi Balalayka'nın kendisi de başlıbaşına bir öykü. Filmin yönetmeni Ali Özgentürk'e göre iki Balalayka var. İlk Balalayka'nın öyküsü şöyle; iki Rus oyuncu, Yekaterina Rednikova ile Nadesha Gorelova rollerine hazırlanmak için iki hafta öncesinden İstanbul'a gelmiş, Türkçe öğrenmeye başlamışlar. Kostümler seçilmiş, filmin çekileceği mekanlar belirlenmiş, otobüste film çekimi için gerekli olan değişiklikler yapılmış. Gerekli vizeler ve izinler alındıktan sonra oyuncuların bir bölümünü ve ekibi taşıyan bir grup Batum'a hareket etmiş. Orada gerekli olan hazırlıklar yapılacak, uçakla kendilerine katılacak olan yönetmen ve başrol oyuncuları da geldikten sonra çekimlere başlanacak... 3 Temmuz 2000 tarihinde Balalayka'nın çekimlerine katılmak üzere Trabzon'a ve oradan karayolu ile Batum'a gitmek için uçağa binerler. Ve Kemal Sunal bu uçakta hayata veda eder. Kemal Sunal'ın ölümüyle birlikte Balalayka—1 de biter. Kemal Sunal'ın yerine Uğur Yücel geçer, Özgentürk'ün tabiriyle bizim izlediğimiz Balalayka—2 ortaya çıkar.
 </p>
 <p class="metin">
  Filme adını veren Balalayka, kopuz benzeri bir Rus çalgısı. "Keşke, hiç bu yolculuklar olmasaydı da neşeyle çalan Balalayka suskunluğa yelken açmasaydı. Ve Balalayka diye bir film olmasaydı." İzlendiğinde bu hissi veren Balalayka başarılı ve görülmeye değer.
 </p>
 <br/>
 <center>
  <a class="anaorta" href="http://web.archive.org/web/20020329050036/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/317/kultur/1.htm), [web.archive.org (arşiv bağlantısı)](http://web.archive.org/web/20020329050036/http://www.aksiyon.com.tr:80/2000/317/kultur/1.htm)
