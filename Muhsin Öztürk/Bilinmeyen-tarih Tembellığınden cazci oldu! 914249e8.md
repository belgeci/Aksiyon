# Tembellığınden cazci oldu!

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050224095247im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095247im_/http://www.aksiyon.com.tr/resim/390/80.jpg" vspace="5"/>
  </p>
 </font>
 <font class="content">
  Azeriler’in gururu, dünyanın en popüler isimleriyle çalan ünlü bir müzisyen Azize Mustafa Zadeh. Onun için cazcı, klasik müzikçi, ya da mugam ustası demek mümkün değil; müziğine hepsini birden taşıyor.
 </font>
 <br/>
 <p>
  <font class="content">
   Kabına sığmayan, delicesine akan ama taşmayan, en sakin anında coşkuyu, en coşkulu anında durgunluğu içinde barındıran, birinden diğerine gel–gitlerle klasik müzikten caza, ‘mugam’dan bir Zeki Müren şarkısına doğru benzerine az rastlanır ahenkte akan bir ırmak: Azize Mustafa Zadeh.
   <br>
    <br>
     Geçen hafta, dinleyenlerini ‘hayatta her şey boşmuş’ dedirtircesine esir alabilen bir müzisyen geldi geçti. Yeni çıkardığı “Shamans” albümü vesilesiyle Türkiye’ye geldi, bir konser verdi. Birkaç yıl arayla geldiği Türkiye’de azımsanmayacak bir hayran kitlesi tarafından takip edildiğini konserin ilan edilmesinden kısa bir süre sonra biletlerin bitmiş olmasından anlamak mümkündü.
     <br>
      <br>
       Azize Mustafa Zadeh, Azerbaycan’ın Bill Evans’ı olarak bilinen Vagıf Mustafa Zadeh’in kızı. Şöhrete giden yolda hep yanında olan annesi ise İtalya ekolünden bir klasik müzikçi. Üç yaşında piyano çalmaya başlıyor. Caz’la tanışmasını biraz da tembelliğine borçlu. 5 yaşında kabul edildiği Bülbül Müzik Okulu’nda parçaların hepsini ezberleyemediği, ezberlemek için çok çaba harcamadığı için, başını ve sonunu ezberlediği parçaların ortasını doğaçlama ile kurtarmaya çalışıyormuş. Tabii hocalarının “Ne yapıyor bu kız!” şaşkınlığı eşliğinde. Türkçede doğaçlama dediğimiz emprovizasyon cazın en önemli özelliği.
       <br/>
       <br/>
       Bir ayağı ‘mugam’da
       <br/>
       <br/>
       Ünlü bir caz müzisyeninin kızı olması yanında küçüklüğünden beri ruhuna yakın hissettiği bu müziğin içinde bulunması hem babasıyla hem müzikle kurduğu ilişkinin sonucu. Zengin bir karışımın peşindeyim dediği müziğinde klasik, caz, mugam, avantgarde unsurları aynı zeminde buluşturuyor. Bestelerinin karışıklığı aslında ruhsal yolculuğunun bir yansımasından ibaret. Pek çok farklı müzik gelenekleriyle ilgilenmekle birlikte hareket noktasını Azerbaycan halk türküsü denilebilecek olan mugam oluşturuyor. Evrene ulaşan müziğinin bir ayağı ‘mugam’da duruyor daima. Müzikte “Batı Batı’dır, Doğu Doğu’dur görüşüne katılmıyor; mugamla cazın yanyana gelişini babasından miras aldığını, kendisinin devam ettirdiğini ve belki de çocuklarının bu oluşmakta olan geleneğe sahip çıkacağını söylüyor. Ayrıca albümlerinde sık sık yorumladığı Türk şarkılarıyla uyumsuzluk yaşamamış: “ Zaten mugam üzerinde doğaçlama yapıyordum. Türk müziği mugama yakın olduğu için bu zor olmadı benim için.”
       <br/>
       <br/>
       Müzikal anlamda çok şey borçlu olduğu babasını daha çocuk denilebilecek yaşta kaybeden Aziza’nın Azerbaycan’dan dünyaya açılması bir hayli ilginç hikayeyi içinde barındırıyor. Her ne kadar az sayıda ‘yerel’ caz festivalinde çalsa da esas yolunu açan şey, 1988’de ABD’de katıldığı bir yarışmada derece alması. Sonrasında bir solo albüm, Sony’ye transfer ve dünyanın en önemli festivallerinde boy gösterme... Al Di Meola, Bill Evans, Tsanley Clarke, Omar Hakim gibi usta ve ünlü müzisyenlerle peş peşe ortak projelere imza atabilmesini bu sürecin doğal bir sonucu olarak yorumluyor. “Biz birbirimizi zaten duymuştuk. Yaptığımız müzikleri çok beğenmiştik. Bir araya geldik ve beraber çaldık. ”
       <br/>
       <br/>
       Esin kaynağım Allah
       <br/>
       <br/>
       Herşeyin kendisi için bir esin kaynağı olduğunu söylüyor; doğa, güneşli ve yağmurlu bir gün, rüya, müzik... “En büyük esin kaynağım Allah” diyor. Müzik onun için bir nevi Allah’la konuşmadır. Piyano ile kendisini yüzde yüz ifade edebildiğini, vurmalı çalgılarla bir ‘motif’ olarak ilgilendiğini söylüyor. “Eğer enerjim ve ömrüm her iki çalgıyı iyi derecede kullanmaya yetse ‘gitar’ çalardım” diyor. Babası Vagıf Bey iyi bir perküsyoncu olmasına rağmen sadece aile içinde bunu gösterebilmiş, geniş kesimlere vurmalı çalgılardaki ustalığını göstermeye ‘cesaret’ edememiş.
       <br/>
       <br/>
       Son albümünü babası Vagıf beyin hayran olduğu Zeki Müren’e ithaf etmiş. “En sevdiğim Türk şarkısı” dediği “Uzun İnce Bir Yoldayım”ın kaynağının Aşık Veysel olarak belirtilmemesini teknik bir sorun olarak değerlendiriyor. Televizyondan Bülent Ersoy’u dinlemiş ve beğenmiş. Türk seyircisini cazı seven bir seyirci olarak görüyor ama Türk caz müzisyenlerimizden herhangi birini tanımıyor.
       <br/>
       <br/>
       Üç dört yaşında kendi yaşıtlarını beğenmeyen, zaman zaman da onları döven, ancak babasının arkadaşlarıyla iyi anlaşabilen, babasının ölümüyle birlikte içine kapanan ve annesinin deyimiyle hâlâ ‘utangaç’ olan Azize Mustafa Zedeh vardı karşımızda: Sade, abartısız, mistik, nazik, alımlı, alışılmadık... İş Sanat’ta konser çıkışında Azize Mustafa Zadeh’in son albümünü almak için sıraya girmiş insanların ağzından şaşkınlık ifadesi kelimeler dökülüyor; “Çok yetenekli, bir o kadar mütevazı...”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11862), [web.archive.org (arşiv bağlantısı)](http://web.archive.org/web/20050224095247/http://www.aksiyon.com.tr:80/detay.php?id=11862)
