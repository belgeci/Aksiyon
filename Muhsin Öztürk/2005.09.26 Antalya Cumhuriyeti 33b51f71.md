# Antalya Cumhuriyeti

*Muhsin Öztürk 2005.09.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhuriyet kavramı iddialı ama Antalya pek çok ülkede Türkiye’den daha çok tanınıyor. Sözgelimi, Rusya’da Antalya harcamaları yıllık enflasyon hesaplama kalemlerinden biri.  Türkiye’ye gelen turistin yarısı bu kente iniyor. Türkiye’nin İstanbul’dan sonra  dışarıda en çok bilinen şehri. Peki bu şöhret Antalya’yı bozuyor mu?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605063254im_/http://www.aksiyon.com.tr/resim/564/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘1950-60’lı yıllarda Akdeniz kıyısında adı bile telaffuz edilmiyordu. Adana’yı, Mersin’i anlattıklarında ‘bir de Antalya var’ derlerdi. Ellerinden gelse hiç söz etmeyecekler! Yuri Gagarin’in ilk uzay macerasında uzay aracının bir parçası koptuğunda çocukluk halimle inşallah Antalya’ya düşer de Antalya’nın adı duyulur diye dua ettim.”
   <br>
    <br>
     O parça Antalya’ya düşmedi ama Antalya’nın Almanlara hizmet veren rehberi ve şehir tarihçisi Hüseyin Çimrin’in duası kabul oldu. Adı ders kitaplarında sadece narenciye deposu olarak anılan, 40 yıl öncesinin 60 bin nüfuslu bu şirin Anadolu şehri bugün İran’dan Rusya’ya, Almanya’dan İskandinav ülkelerine kadar turistlerin en çok hayalini kurduğu şehir. Antalya Valisi Alaaddin Yüksel’in ifadesiyle Moskova’da metronun girişinde kitap satan yaşlı amcanın bile hayali para biriktirip bir gün Antalya’ya gitmek. Her gün 500 uçak iniyor, her yaz 8 milyonu yabancı 10 milyonun üzerinde turist ağırlıyor. Frankfurt Havaalanı’ndan sonra iki uçağın aynı anda inip kalkabildiği Avrupa’nın tek havaalanı burada. Türkiye’ye gelen turistin yarısı bu kente iniyor. Sadece Antalya-Kemer-Tekirova hattında 80 adet 5 yıldızlı ya da “de lüks” otel var. İstanbul kadar tanınıyor İstanbul’dan daha çok ziyaret ediliyor. Resmî hesaplara göre Türkiye’nin yedinci ili olması onun bu iddiasını sıradanlaştırmıyor. Tam tersine silik bir şehirken, fiilen dünya kenti olması hikâyesini daha anlamlı kılıyor.
     <br/>
     <br/>
     Turizm icat oldu...
     <br/>
     <br/>
     Osmanlı millet sistemi gereği tarih boyunca her dinden insanların yaşadığı kozmopolit bir yerdir Antalya. Sadece Cumhuriyet döneminde çoğunlukla Müslümanların yaşadığı homojen bir nüfusa sahip oluyor. Turizm icat edilmemiş olsaydı hâlâ küçük bir yer olarak kalacaktı belki. Antalya bugünkü çehresine son 30 yıllık süreçte kavuşuyor. Turizm olgusuyla 1960’larda karşılaşan Antalya’nın her şey dahil sistemiyle tanışması da 1970’lerin hemen başında Fransız Tatil Köyü ile oluyor. Ama otel kurmak, turistik tesis açmak hiçbir zaman kolay olmaz. Hüseyin Çimrin’in anlattığına göre bazen orman idaresi, bazen hazine, bazen askeriye bir şekilde Antalya ile ilgili projelere taş koyar. Ta 1985’te Özal’ın bütün birimleri birleştirip bürokrasiyi kaldırmasına kadar.
     <br/>
     <br/>
     İlk yıllarda çok büyük tesisler kurulur, zengin turistlere yüksek fiyattan odalar kiralanır. Bu balayı, 90’larda, özellikle 94 krizinden sonra hem otellerin hem de çalışanların çoğalmasıyla sona erer, fiyatlar düşer. Yabancı turiste çok ucuz fiyattan kiralanan lüks otel odaları yerli turiste haram olur. Buna sebep olarak da ‘erken rezervasyon’ gösterilir. Kemer’de otelcilerin oluşturduğu önemli bir sivil kuruluşta yöneticilik yapan bir yetkiliye, yerliler bir yıl önceden yer ayırtsa 5 yıldızlı otellerde ucuza kalabilir mi diye sorduğumuzda zor bir soru dercesine biraz düşünüyor, samimi olarak ‘hayır, kalamaz’ diyor. Bundan, yabancı turiste endeksli tesislerin yerli turisti bilerek ve isteyerek dışarıda tuttuğunu Rus veya Alman gettolarının bozulmasını istemediklerini anlıyoruz.
     <br/>
     <br/>
     Antalya’nın Türkiye için stratejik bir ürün haline geldiğini görüyoruz. Cari açığın kapatılması bunlardan sadece biri. AK Parti hükümetinin en çok yatırım yaptığı, bir isteğini ikiletmediği illerin başında geliyor. Vali Alaaddin Yüksel’e göre hedefler gerçekleştirilirse 2010’da Türkiye’yi İstanbul ve Antalya sırtlayacak: “Herkes hesabını ona göre yapmalı.”
     <br/>
     <br/>
     Antalyalı mısın hemşehrim?
     <br/>
     <br/>
     Antalya’da doğmuş büyümüş, görmüş geçirmiş bir beyefendi şehrin en hareketli caddesini göstererek “Neredeyse kimseyi tanımıyorum?” diyor. Antalya’da hemşehri derneklerinin içinde en dikkat çekeni Antalyalılar Derneği. 1992’den beri ticaret ve sanayi odasının bir köşesinde mahcup bir edayla toplanan, varlığı ile yokluğu belli olmayan bir dernek sözünü ettiğimiz. Antalyalı ünlü bir sanayici, niye bu nostaljiye katılmadığını açıklarken “Utanıyorum.” diyor; “Bir dahaki seçimde gelen başkan büyük ihtimalle Antalyalı olmaz. Konyalı ya da Burdurlu olabilir. Zaten Antalya’da yaşayan Antalyalının oranı yüzde 8, bana göre daha az.”
     <br/>
     <br/>
     Son beş yılda İstanbul, İzmir gibi metropollerde kentlerinde bile durağanlaşan göç dalgası Antalya’da hız kesmemiş. Devlet İstatistik Enstitüsü rakamlarına göre 2000-2005 arasında Antalya’daki nüfus artışı yüzde 16. Bu, Türkiye’nin en büyük göç oranı. Antalya’ya göçün en şaşırtıcı tarafı zannedilenin aksine en fazla Doğu ve Güneydoğu illerinden değil, Konya Isparta, Burdur gibi çevre illerle Afyon, Konya, Sivas gibi yakın çevreden olması. Ayrıca yüz binlerce emekli hayatlarının geri kalanını Antalya’da geçirmek için buraya geliyor. Vali Alaaddin Yüksel, bu yüksek göç yüzünden eğitim ve sağlık hizmetlerinde açıklar verildiğini söylüyor. Antalya’da doğan çocuktan çok daha fazlası okula kaydolmakta, hastaneler çevre illerden gelen hastalarla dolup taşmakta. Sadece geçen yıl Antalya Devlet Hastanesi polikliniklerinde ve SSK’da tedavi gören kişi sayısı 2 milyonu aşmış. Eskişehir, Afyon ve Sivas’tan da insanların gelmesi Antalya’nın sınır komşularını  da aşan bir çekim alanına sahip olduğunu gösteriyor. Antalya’da, Burdur’da bulunanların neredeyse iki katı Burdurlu var. Burdur’un nüfusu 200 binden 50 bine düşmüş.  Türkiye’de en çok göçü Antalya, Antalya’da da Kepez ilçesi alıyor. “ Tek bir turist gelmezken, 5 yıldızlı otellerde komi, garson, resepsiyonist vs. olarak çalışanların yüzde 90’ı benim ilçe sınırlarım dahilinde yaşamaktadır.” diyor Kepez Belediye Başkanı Erdal Öner. İlçede halihazırda 63 bin gecekondu var. Öner’in en ilginç uygulaması ilçede yol ve park yapma seferberliği başlatmış olması. Böylelikle 18 aylık icraatın sonunda 2500 gecekondu yıkmış, toplam uzunluğu 240 km’yi bulan, 80-100 metre genişliğinde yollar yapmış. “Telaşa gerek yok. Hepsini yıkacak değiliz.” derken, kentsel dönüşüm çalışmaları, dokuma parkları gibi projelerle ilçede cazibe merkezleri oluşturmak istediklerini söylüyor. Gecekonduda oturanların yarısının kiracı olması, kiraya verenlerin ise Antalya’nın zengin semtlerinde oturması radikal kararlar almasında etkili olmuş. Göç faktörünün nemalandığı alanlar olarak nitelediği 38 semt pazarından 15’ini kaldırmış, uzun vadede de hepsini kaldırmayı amaçlıyor.
     <br/>
     <br/>
     Antalya’ya 15 km. uzaklıktaki 30 bin nüfuslu Varsak, Lara ile birlikte en gözde ‘rant’ alanı. Şehrin kuzey doğusunda yer alan beldede 130 kooperatifin faal olması, değeri artan arazi ile birlikte çarpık yapılaşmayı doğurmuş. Bir zamanlar mafya listelerinde ismi geçenler mesken tutmuş burayı. Yeni belediye başkanı Kazım Bilgili’ye arazi mafyalarını kastederek organize güçlerin baskısını hissedip hissetmediğini sorduğumuzda “Artık o günler geride kaldı, şimdi böyle bir şey mümkün değil.” diyor. Çevre beldelerin Büyükşehir’e bağlanmasıyla birlikte imar çalışmalarının merkezle yürütülmesini çok faydalı buluyor. Varsak’ın hafızalarda kalan bir diğer özelliği de, on küsûr yıllık belediyecilik hayatının 8 yılını görevden alınmalarla geçirmiş eski belediye başkanının ‘kendimi asarım ha’ tehdidiyle Demirel’e temelini attırdığı 40 bin kişilik ‘heyula’ stadın hâlâ ayakta olması. Antalya’nın kendi stadı 10 bin kişilik.
     <br/>
     <br/>
     Rus fenomeni
     <br/>
     <br/>
     Kaleiçi’nde, limanı ve Yivli Minare’yi gören balkonda 5 dakika beklemeniz Antalya’daki turistler hakkında fikir edinmeniz için kâfi. Şehrin yeni velinimetleri genç Ruslar. Alaaddin Yüksel “Antalya en güvenli yerdir.” derken, aileleriyle gelen turistlerin çokluğuna dikkat çekiyor. Parmaklar Rusları gösteriyor. Antalya’ya kısa veya uzun süreli çalışmak için de çok Rus geliyor. Sırf onların çocukları için Rus okulu bile var. Onlarla birlikte turizmin çehresi değişmiş; pek çok otel farklı tatil anlayışları nedeniyle Ruslara yönelik çalışmaya başlamış. Rus sermayesi ve Antalya’da ne kadar oldukları bir başka tartışma konusu.
     <br/>
     <br/>
     Levent Kimya’nın sahibi Güngör Peşken, ‘Rus tecrübesi’ olanlardan biri. Rusya’da bir fabrika açmış. İlk başlarda Ruslarla ortaklık düşünse de sermayenin ‘kâr’ olarak algılanması gibi temel ticarî mantalite farklılıkları nedeniyle bundan vazgeçmiş. Basında Antalya’da Rus Sermayesi (Mafyası) haberleri çıktığında “Bereket bizim ortağımız yok.” diye sevinmiş ama “Yok öyle deme senin için de söylüyorlar.” demişler. Ona göre Rusya’da bile paranın hangisinin ak hangisinin kara olduğu belli değil. “Dolayısıyla gelen paraya kara ya da ak diyemezsin. Yanlış olur. Orası, 91’deki serbestleşmeden sonra kaynakların çeşitli şekillerde paylaşıldığı bir ülke. Bunların yüzde 90’ı da yasal olarak çalışıyor. Çok zengin olmuş adama Türkiye’de köşe dönücü deniyor. Oradakinin de mafya olarak değerlendirilmesi yanlış. O paralar bize normal yollardan gelir, sermayedara güvenebileceği bir ortam yaratılmışsa ve onu sağlayan tipler varsa elini öpmek lazım.” diyor.
     <br/>
     <br/>
     Ayrıca Türkiye’de bir daire alana bile ‘nereden buldun’ denmiyorken yasal yollardan para getirene hesap sorulmasını anlamsız buluyor: “İkinci konu da fuhuş olayı. Bu da mafyasız olmaz. Lara tarafında örnekleri var. Ayrıca korkuya mahal yok. Antalya şu anda Türkiye Cumhuriyeti’nin en tanınan iki şehrinden biri. Kimseye kaptırılmaz.”
     <br/>
     <br/>
     Kaleiçi’nde vurdular beni!
     <br/>
     <br/>
     27 yıl önce tanıştığı Alman bir arkadaşı Antalya’ya gelir ve görüşmek ister. Bir türlü buluşma yerini belirleyemezler. Alman “Biz Antalya’nın içine gelmeyiz diye.” diretir. “Bir saat bile zor dayandık, o kadar rahatsız edildik ki.” En sonunda biraz kenarda, Müze’nin önünde buluşmaya ikna eder. Hüseyin Çimrin’in başına gelen olay, her şey dahil sistemi nedeniyle turist çarşıya çıkmıyor görüşünün iflas ettiği noktayı işaret ediyor. Bir turist, şehrin tarihî ve turistik yerlerini dilediği gibi gezemez. Her dükkanın önünde alışverişe davet edilir, bazen de kollarından tutulur, kısacası hanutçu işkencesi yaşar. Antalya’nın son iki yılının vergi rekortmeni, Rixsos Otelleri’nin sahibi Fettah Tamince’ye göre, turistin otelden çıkmasını kolaylaştıran ne doğru dürüst bir restoran, ne otopark ne de yol işaretleri var... Tamince, “Bunların kurgulanması, sözgelimi Antalya’nın içinde en az 10 müze olması lazım.” diyor. Büyükşehir belediyesi başkanına şehri daha yaşanılır kılmak için resepsiyonlarını 5 yıldızlı bir otelde değil de Kaleiçi’ndeki bir evin bahçesinde vermesini önermiş. “Siz şehirde yaşarsanız insanları çekersiniz.” Kaleiçi’ni canlandırmakla ilgili diğer önerisi de limanın Croise gemilerin yanaşabileceği şekilde dizayn edilmesi. Tarihî taş evlerin bulunduğu Kaleiçi’nin ıslah edilmesinin en önemli yolunun güçlü firmaların çeşitli projelerle buraya çekilmesi olduğunu düşünüyor; “Böylelikle kiralar yükselir, iyi işletmeciler gelir. Hepsi birbirini tetikler.” Limanı ve onu çevreleyen Kaleiçi’ni cazibe merkezi yapma amaçlı bir başka önerisi ise otellerin de desteğiyle Tekirova’dan, Manavgat’tan deniz otobüsleri koyulması.
     <br/>
     <br/>
     Antalya’ya Büyükşehir Belediye Başkanı Menderes Türel gayet realist; “İçerisi beş yıldız, dışarısı bir yıldız. Dolayısıyla merkezin standartlarını yükseltmek gerekiyor.” Çok ayrıntı vermese de kent merkezine çok önem verdiklerini, Kaleiçi’ni aydınlık bir çehreye kavuşturacaklarını söylüyor.
     <br/>
     <br/>
     Resmi törenlerin Cumhuriyet Meydanı’ndan Konyaaltı Caddesi’ne kaydırılması Antalya’nın aktüel tartışma konusu. 30 Ağustos’la birlikte tekrar alevlenen polemik Antalya’nın yeni pragmatik yapısına işaret ediyor. Şehrin temposunun, en işlek caddelerinden birinin resmi bir tören için saatlerce kapalı kalmasına tahammülü yok. Uzun süredir tartışılan bir başka konuda Antalya’nın kurtuluş gününün olup olmadığı. 1990’lara kadar Kurtuluş Savaşı sırasında şehri işgal eden İtalyanların herhangi bir çatışma yaşanmadan terk etmesi Antalya’yı kurtuluş günleri olmayan iller sınıfına sokmuş. 92 yılından beri niye bizim yok denilerek kutlanmaya başlanmış ama bunu anlamsız bulanlar da var.
     <br/>
     <br/>
     Organik out, kimyasal in
     <br/>
     <br/>
     Havadan Antalya beyaz beneklerle donatılmış bir plato gibi. Türkiye seralarının yüzde 83’ü burada. Antalya’nın önde gelen tarım ihracatçısı ve üreticisi İsmail Erten, şu sıralar el değmeden bütün ürünün en uygun standartta ambalajlanmasını sağlayan tesisinin kurulmasıyla meşgul. Bu girişim dolayı topraksız tarım yatırımını birkaç yıl ertelemiş. Hollanda’da yaygın olan topraksız tarım, tamamen kimyasal maddelerle domates, biber üretilmesini amaçlıyor. “Tadı neredeyse aynı ama tartışmak lazım gene de.” diyor. Hiç toprağın kullanılmadığı, kimyasallarla yapılan üretim ilk yatırım açısından seraya göre on kat maliyetli ama her ürün döneminde 5 kat daha fazla ürün alınmasını sağlıyor.
     <br/>
     <br/>
     Geçen yıl Rusya’da meydana gelen Akdeniz sineği vakası, 100 milyon dolarlık bir zarara yol açsa da Antalya’da tarımın belli standartlara kavuşmasını sağlamış. Bir yıl önce ürünlerin sadece yüzde 5’i kontrollü tarımla yetişirken şimdi bu oran yüzde 50’lerde. Europgap, toprağın hazırlanmasından tohumun fide haline getirilmesine, toprağa ekilmesinden hasat döneminin bitimine kadar sağlıklı ürünün elde edilmesinde izlenebilirliğini sağlayan ve kontrol eden sistemin adı.
     <br/>
     <br/>
     İsrail-Hollanda rekabeti
     <br/>
     <br/>
     Antalya’da her büyük ihracatçı bünyelerinde üç beş ziraat mühendisi bulunduruyor. İsmail Erten onlardan biri. Yanında çalıştırdığı 4 ziraat mühendisi ile 1500 dekarlık bir alanda bu sistemin uygulanmasını sağlamış. Ayrıca Mehmet Sait Firması gibi bünyesinde 10’dan fazla ziraat mühendisi bulundurarak üreticilere hizmet veren zirai müşavirlik diyebileceğimiz firmalar oluşmaya başlamış. Bunlar, bir metrekarelik bir alan için yıllık 150-200 YTL’lik bir bedel alarak hizmet veriyor. İsmail Erten’e göre Antalya’da standardizasyonun önündeki en büyük engel seraların yüzde 75’inin 3 bin metrekare ve altındaki seralar olması. Öte yandan Ruslar, geçen yıl çıkan krizden sonra Antalya Tarım İl Müdürlüğü’nde daimi Rus kontrol memurları bulundurarak mallar daha tırlara yüklenmeden test ediyor ve mühürlüyor.
     <br/>
     <br/>
     Antalya tarımında yabancıların rekabeti dikkat çekici. Ciddi anlamda İsrail ve Hollanda çekişmesinden söz ediliyor. “Domateste İsrailliler, salkım domateste Hollandalılar önde.” diyor İsmail Erten. Vali Alaaddin Yüksel, İtalyan ve İspanyolları da dahil ederek yabancı firmaların çeşitliliğine işaret ediyor. Bazı Türk firmaları, çabaları dikkat çekse de pek varlık gösteremiyor. Ayrıca serada yakacakları mazotu vatandaşlardan bağış yoluyla toplayan ziraat fakültelerinden yaraya merhem olacak bir sonuç beklenmiyor.
     <br/>
     <br/>
     Rekabet büyük ölçüde tohum üzerinde yaşanıyor. Tohum deyip de geçmemek lazım. Kilosu 1 milyon olan bir domatesin 750-800 bin lirası tohumunu bulan ve satana, geri kalan 200 bin lirası gübreyi toprağa atana, domatesi yetiştiren ve satana gidiyor. Irgatlık yapmamalıyız diyen Alaaddin Yüksel’e göre Türkiye teknoloji paylaşımını dengeli yapmalı: “En kısa yoldan domatesin tohumunu bulmalıyız, bu konuda müthiş çalışıyoruz. Araştırmalarımız Tarım Bakanlığı’nın Antalya’da bulunan laboratuvarlarında devam ediyor.”
     <br/>
     <br/>
     İsraillilerin Antalya’da öncü oldukları bir diğer konu ise rafting. Köprülü Kanyon’da 15 yıl önce bir İsraillinin başlattığı rafting, 60 adet şirketin faaliyet gösterdiği, yılda 500 bin kişinin rağbet gösterdiği bir sektöre dönüşmüş. Halen İsrail ağırlığı devam ediyor. Bu yıldan itibaren şehir dışı aktivitesi olan rafting, şehir içine taşındı. Düden’in 6,5 km’sini kiralayarak kurulan Düden WaterWorld’la şehir içinde rafting yapılabiliyor.
     <br/>
     <br/>
     Antalya marka mı?
     <br/>
     <br/>
     Antalya marka olabilecek mi? Arkasından esen rüzgârla nereye kadar gidecek? Alaaddin Yüksel’in markalaşmayla ilgili stratejisi üç maddeye dayanıyor. Yüksek ahlâk, çevreden asla taviz verilmemesi ve ekonomik faaliyetler. Yüksek ahlâk kavramından kasıt, bir turistin esnaftan tişört almasından, yabancı acentelerle ilişkilere kadar uzanan Türk örf ve adetlerine dayanan bir örnek oluşturmak.
     <br/>
     <br/>
     Turizmin amiral gemisi konumundaki Antalya’da her şey yolunda mı gidiyor? Fettah Tamince, Türk turizminin hâlâ planlama anlayışı ve vizyonunun olmadığını, Antalya’nın da bundan nasibini aldığını düşünüyor. “Bu yıl 30 bin ek yatak geldiği söyleniyor. Bu minumum 15 bin yeni çalışan, yüzlerce servis aracı, onlar için üretilen binlerce çarpık konut, yeni arıtma tesisleri, yeni yol düzenlemeleri demektir.” Ona göre Antalya’da turizmin hâlâ sağlıklı büyüdüğü söylenemez. “Çünkü Antalya yılda 4-5 ay doğru dürüst turizm yapar, en başarılı yatırımcı bu aylarda para kazanır, geri kalan 6-7 ay cepten harcar. Antalya’da her personelin kafasında, acaba ben Ekim 30’dan itibaren gelecek mayısa kadar çalışabilecek miyim sorusu var.” Çözüm önerisi yazın deniz-kum-güneş satmak, kışın da “business” yapmak, yüksek katılımlı fuarlar, at yarışları, büyük turnuvalar düzenlemek. “İstanbul’da yapılan Formula 1, Mimarlar Kongresi gibi birkaç ‘event-organizasyon’ ne kadar ses getirdi. Halbuki Dubai’de buna benzer yılda 250 faaliyet düzenleniyor. Las Vegas’ta bu sayı binlerle ifade ediliyor.” diyor. Bütün bunların özel sektörün de katkısıyla oluşturulacak, turizmi topyekûn yönetebilecek bütçe ve birikimle çözülebileceğini düşünüyor.
     <br/>
     <br/>
     Altın Portakal Film Festivali, Türkiye’nin olduğu kadar dünyanın da en eski festivallerinden ve Antalya’nın markası. Büyükşehir Belediyesi Başkanı Türel’e göre festivalin yurtdışına açılması Antalya’nın gelişme seyriyle ilgili bir durum. “Kendimi bildiğimden beri Altın Portakal’ın yakın takipçisiyim. 1960’lı yıllarda Altın Portakal başlıyorken amaç Antalya’nın Türkiye’ye tanıtımına katkı sağlamaktı. Artık Antalya her yerde tanınan bir kent. Dolayısıyla festival bu misyonunu tanıtım itibariyle tamamlamıştır. Artık Antalya’nın Türkiye’nin sınırları dışında da tanınırlığını pekiştirebilmesi için festivalin uluslararası platforma taşınması gerekiyordu.” Festivalin bu açılımı ulusal sinemayı desteğini daha kapsamlı desteklemeyi de içeriyor. Türel’e göre hangi organizasyon olursa olsun, Antalya’nın marka değerini yukarıya taşıması gerekiyor. Turizmi bütün yıla yayacak büyük organizasyonlar yanında Antalya’nın Dubai’deki Burc-el Arap gibi bir sembole ihtiyacı olduğunu, bunun için de yakın bir zamanda uluslararası bir yarışma düzenleyeceklerini belirtiyor. Organize Eğlence Bölgesi
     <br/>
     <br/>
     Türel, pek çok şirket merkezinin İstanbul’da olması nedeniyle Antalya’nın bundan vergi kaybının 30 milyon dolar civarında olduğunu söylüyor. Sadece dış hatlar terminalindeki bir şirket merkezini büyük ricalar sayesinde Antalya’ya taşımasıyla belediyenin kasasına 800 bin dolar girmiş. Antalya her ne kadar bazı vergi kaynaklarını diğer büyük şehirlere kaptırsa da hükümetin de büyük desteğiyle şehirde reform niteliğinde alt yapı çalışmaları gerçekleştirilmiş.
     <br/>
     <br/>
     Turizm için bacasız sanayi ifadesi kullanılır, Antalya’da sanayi gerçekten bacasız. Organize Sanayi Bölgesi’nde şehrin içme suyu geçtiği için bacalı ağır sanayi yasak. Fakat Antalya’yı diğer turistik bölgelerden farklı kılan unsur Organize Eğlence Bölgesi’ne sahip olması. Elbette bu yakıştırma bize ait; ama kilometrelerce alan kaplayan, farklı konseptlerden mekanları içeren Beach Park ve Lara Beach tam bir organize eğlence bölgelesi gibi. Eğlence hayatında en dikkat çeken husus pek çok yerde İranlılara özel programların yapılması. Sözgelimi Lara’nın en havalı gece kulübü Whitezone haftanın iki gününü İran gecesi ilân etmiş. Basına yansıyan İranlı manzaralarından mı yoksa Antalya’nın muhalif İranlılar için buluşma mekanına dönüşmesinden midir bilinmez, İran Havayolları, geçtiğimiz aylarda doğrudan Antalya uçuşlarını kaldırdı.
     <br/>
     <br/>
     Antalya’nın bugün olduğundan çok daha fazla gündemde olacağından kimsenin kuşkusu yok. Eğer temenniler gerçekleşirse İstanbul’u gölgede bırakan bir şehir portresi çıkacak. Eğer gerçekleşmezse İstanbul’u aratmayan keşmekeşlik yaşanacak. Ama görünen o ki Antalya sadece bölgenin parlayan yıldızı olmaya değil, Türkiye’nin en iyi markalarından biri olmaya da aday. Antalyalılar mı? Onlar gerçekleşen duadan pek memnun değil.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22559), [web.archive.org (arşiv bağlantısı)](http://web.archive.org/web/20070605063254/http://www.aksiyon.com.tr:80/detay.php?id=22559)
