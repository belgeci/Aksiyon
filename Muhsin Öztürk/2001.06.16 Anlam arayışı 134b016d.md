# Anlam arayışı

*Muhsin Öztürk 2001.06.16*

<div>
 <p class="spot">
  Yaşamımızda kimi zamanlar deneyimimizin hızlanıverdiğine ve çevremizdeki bütün dünyayı anlamla dolduran çarpıcı bir his yoğunluğunu duyumsadığımıza her birimiz şahid olmuşuzdur.
 </p>
 <p class="metin">
  Doğanın ani, canlı bir algısıdır bu ve sanki taşları ve ağaçları gerçekte ilk kez görüyormuş gibi hissederiz kendimizi. Başkalarını da sarabilir bu duygu, belki bir çocuğa, bir ebeveyne ya da bir aşığa. Bu tezahür anlık olabileceği gibi kişinin tüm yaşamını da kapsayabilir. Böyle anlarda, tüm dünyayla uyum içinde yaşamanın, zihin ile bedenin birleşik olduğunu hissetmenin ve çevremizdeki her şeyle tatmin edici biçimde ilişki kurmanın aslında mümkün olduğuna inanırız. "Filozof taşı" bu durumun felsefi arkaplanına eğiliyor. Zihin ile maddenin, nesnellik ile öznelliğin tek bir bütün içinde birleştiği bir görüşü ortaya koyuyor.
 </p>
 <p class="metin">
  Filozof Taşı
 </p>
 <p class="metin">
  David Peat
 </p>
 <p class="metin">
  İnsan
 </p>
 <p class="metin">
  224 sayfa
 </p>
 <p class="metin">
  0 212 642 74 84
 </p>
 <p class="metin">
 </p>
 <p class="arabaslik">
  Abdülhamid'in okuduğu poliseye...
 </p>
 <p class="metin">
  Kızıl Soruşturma
 </p>
 <p class="metin">
  Sherlock Holmes
 </p>
 <p class="metin">
  Beyaz Balina
 </p>
 <p class="metin">
  209 sayfa
 </p>
 <p class="metin">
  0 212 638 62 63
 </p>
 <p class="metin">
  Beyaz Balina, 2. Abdülhamit'in sevdiği polisiyeleri basıyor. Sherlock Holmes'in polisiye romanları bunların başında geliyor. "Kızıl Soruşturma"nın konusu şöyle; Doktor Watson, eski bir arkadaşının yardımıyla Sherlock Holmes'la tanışır. Holmes'un tuhaf huyları ve belirli bir mesleğinin olmaması, Watson'un kafasında birtakım soru işaretleri uyandırır. Brixtone sokağındaki boş bir evde meydana gelen korkunç cinayet Watson'la Holmes'u bir araya getirir. Olayın üzerindeki sır pedesini üç gün içinde aralamayı başaran Holmes, olaganüstü dedektiflik becerilerini sergileyerek yeni arkadaşını etkileyip, hayrete düşürür. Bu çok önemli soruşturmayla, dedektiflik dünyasındaki en ünlü beraberliklerden biri de başlamış olur. Kızıl Soruşturma'nın ilk baskı tarihi 1887.
 </p>
 <p class="metin">
 </p>
 <p class="arabaslik">
  Hayali casus mektupları...
 </p>
 <p class="metin">
  Bir Türk Casusunun Mektupları
 </p>
 <p class="metin">
  Şebnem Şenyener
 </p>
 <p class="metin">
  İletişim
 </p>
 <p class="metin">
  340 sayfa
 </p>
 <p class="metin">
  0 212 516 22 60
 </p>
 <p class="metin">
  Üç yüz yıl önce sırra kadem basan bir Türk casusunun yazdığı mektuplar aniden ortaya çıkar ve New York'ta açık artırmaya konur. Milli hazinesini geri almak için harekete geçen Türk hükümeti, karşısında, işini iyi bilen, zengin bir antika koleksiyoncusunu bulur. Amerikalı bir akademisyen, mektupların bulunmasıyla çürüyen tezinin ve mahvolan akademik kariyerinin hıncını almak üzere entrika peşine düşer. Bütün bunların gerisinde ise, yüzyüze ve teke tek hesaplaşacakları âna dek bir gazeteciyi kendi emelleri için kullanarak hareket eden bir casus gizlenmektedir. Şebnem Şenyener, üç asırdır sadece edebiyat eleştirmenlerinin araştırmalarında kayıtlı olmanın ötesinde, tümüyle unutulan bir tarih zincirinin birbirinden kopan halkalarını maceracı bir anlatımla birleştiriyor.
 </p>
 <p class="metin">
 </p>
 <p class="arabaslik">
  Bir devrim bir reform...
 </p>
 <p class="metin">
  Son Büyük Devrim
 </p>
 <p class="metin">
  Robin Wright
 </p>
 <p class="metin">
  Doğan Kitap
 </p>
 <p class="metin">
  389 sayfa
 </p>
 <p class="metin">
  0 212 677 06 20
 </p>
 <p class="metin">
  Ünlü Ortadoğu uzmanı Amerikalı gazeteci Robin Wright daha önce de defalarca gittiği ve çok yakından tandığı İran'a bu kez, Ayetullah Humeyni'nin sürgünden dönüşünden bir kuşak sonra, 20. yılına varan devrimin bir portresini çizmek amacıyla gidiyor. Humeyni'nin ölümünden sonra devrimin nasıl daha büyük bir önem kazandığını, İran toplumunun nasıl değiştiğini anlatan kitap, devrim içindeki devrimleri tek tek ele alıyor: Kadınlara tanınan yasal haklar, toplum geleneklerinin modernleştirilmesi, tartışma ortamı ortaya çıkartan sinema ve sanat faaliyetleri, İran'ın siyasi gündemini şekillendiren yeni bir kuşağın doğuşu. İran İslam Cumhuriyeti'nin, kargaşa ve şiddet dolu ilk yıllarından, bugünkü demoktarikleşme sancıları ve belirsizliklere doğru evrilmesi anlatılıyor kitapta.
 </p>
 <p class="metin">
 </p>
 <p class="arabaslik">
  İnsan nasıl dev oldu?
 </p>
 <p class="metin">
  İnsan Nasıl İnsan Oldu, M. İlin—
 </p>
 <p class="metin">
  E. Segal, Say, 548 s., 0 212 512 21 58
 </p>
 <p class="metin">
  Bu dünyada bir dev var. Bu devin öyle kolları var ki, hiç güçlük çekmeden bir lokomotifi kaldırabilir, öyle ayakları var ki günde binlerce kilometre koşabilir, öyle kanatları var ki bulutlar üzerinde, kuşların çıkamadığı yüksekliklerde uçabilir, o kadar güçlü ki dağları delip geçer ve dolu dizgin akıp giden suları durdurur. Kimdir bu dev? Acaba insan nasıl dev oldu, nasıl dünyanın efendisi oldu? Bu kitap bunu anlatıyor.
 </p>
 <p class="metin">
 </p>
 <p class="arabaslik">
  Post-tartışmalar...
 </p>
 <p class="metin">
  Postmodern Hesaplaşmalar, Everest,
 </p>
 <p class="metin">
  0 212 513 34 20
 </p>
 <p class="metin">
  Postmodern Hesaplaşmalar, milenyumdan psikanalize, kuantum kuramından kaçıklık kuramına kadar bir dizi temayı işleyen bir seri. Bu kitapların her biri çağdaş düşüncenin keskin ucunda duran anahtar bir fikri ele almakta ve yirmi birinci yüzyıl düşüncesinin temellerini atmış paradigmatik düşünür ve beyinlerin yaklaşımlarını anlaşılır bir dille ortaya koymakta.
 </p>
 <p class="metin">
 </p>
 <p class="arabaslik">
  İsabetli tercih için...
 </p>
 <p class="metin">
  ÖSS Benim Neyim?, Hamza Aydoğdu,
 </p>
 <p class="metin">
  Hayat, 200 s., 0 212 517 09 57
 </p>
 <p class="metin">
  Üniversiteye girişteki sınav sisteminin değişmesiyle beraber bazı karmaşık durumlar ortaya çıktı. Bu karışıklık daha çok tercihlerde ortaya çıkıyor. Yüksek puan alan kişiler bile bu tercih sorunu yüzünden dışarıda kalabiliyor. Kitap, sınav öncesi soruların içeriği, ders çalışma teknikleri, sınav kaygısını aşmak gibi konulara değinse de sınavdan sonra tercihlerle ilgili dikkat edilmesi gereken hususları ele alıyor.
 </p>
 <br/>
 <center>
  <a class="anaorta" href="http://web.archive.org/web/20020220033656/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/341/kitaplik/1.htm), [web.archive.org (arşiv bağlantısı)](http://web.archive.org/web/20020220033656/http://www.aksiyon.com.tr:80/2001/341/kitaplik/1.htm)
