# Köşk’teki hakim

*Muhsin Öztürk 2001.02.10*

<div>
 <p class="spot">
  Türkiye Ahmet Necdet Sezer'li günler yaşarken "Köşk'teki Hakim"in hayatı da merak konusu oldu. Aldığı kararlarda neyin etkili olduğu, geçmişteki ilişkileri, düşünce serüveni ve bundan sonra ülkenin bilumum dengelerine karşı nasıl tavır alacağı vs...
 </p>
 <p class="metin">
 </p>
 <p class="metin">
  Gazeteci Abdullah Muradoğlu, Sezer'in tüm hayatını gözler önüne seriyor. Kafkasya'dan Balkanlara geçen, oradan da Anadolu'ya yerleşen Sezer ailesinin öyküsüyle başlayan kitap kademe kademe Sezer'in okuduğu okulu, görev yerleri ve buralardaki imajı, akrabalık ilişkileri, hukuk kariyeri ve cumhurbaşkanlığına kadar uzanan çizgiyi anlatıyor. Sezer devlet adamı yetiştiren Demirel'in de mezun olduğu Afyon lisesini bitiriyor. Hakim olarak görev yaptığı dönemde kararlarının Yargıtay'dan dönmemesi, Sezer'in CHP'liliği, cumhurbaşkanlığına kimlerin karşı çıktığı gibi pek çok konu ve anekdot yer alıyor.
 </p>
 <p class="metin">
  Köşk'teki Hakim
 </p>
 <p class="metin">
  Abdullah Muradoğlu
 </p>
 <p class="metin">
  Anka
 </p>
 <p class="metin">
  494 sayfa
 </p>
 <p class="metin">
  0 212 513 30 30
 </p>
 <p class="metin">
 </p>
 <p class="arabaslik">
  Tanpınar ve karşılaştırmalı edebiyat
 </p>
 <p class="metin">
  Ahmet Hamdi                Tanpınar
 </p>
 <p class="metin">
  Turan Alptekin
 </p>
 <p class="metin">
  İletişim
 </p>
 <p class="metin">
  220 sayfa
 </p>
 <p class="metin">
  0 212 516 22 60
 </p>
 <p class="metin">
  Eserde, 20. yüzyıl Türk edebiyatının en önemli yazarlarından biri olan Ahmet Hamdi Tanpınar'ın ders notları esas alınarak hazırlanmış. Tanpınar'ın "katı çizgileri yumuşatan ve birleştiren, ruhları bir potada eritip şekillendiren konuşmaların sırları"nı içeren bu derslerinde neler yok ki... Namık Kemal ve edebiyatımızda dönemler problemi, Ziya Paşa ve Tanzimat, edebiyatımızda nesir, şiir ve roman meseleleri, Edebiyat—ı Cedide ve milli roman, Türkçüler ve romantizm, tiyatro: tür ve terminoloji... Kitabın en ayırt edici özelliği ise, Tanpınar'ın sanatçı yönünü tüm çıplaklığıyla gözler önüne sermesi ve daha önceleri "sessizce geçiştirilen karşılaştırmalı edebiyatçılığı"nı gün ışığına çıkarması; "öğretici", "şair", "münekkit", "romancı" Ahmet Hamdi Tanpınar karşımızda bu sefer.
 </p>
 <p class="metin">
 </p>
 <p class="arabaslik">
  Rusya'nın kadınlardan çektiği
 </p>
 <p class="metin">
  Dört Çariçe
 </p>
 <p class="metin">
  Henri Troyat
 </p>
 <p class="metin">
  Doğan Kitap
 </p>
 <p class="metin">
  0 212 677 07 39
 </p>
 <p class="metin">
  Büyük Petro'nun, bu ileri görüşlü, reformcu hükümdarın ardından tahta kim çıkacaktır? Büyük Petro 1725'te öldüğünde Rusya diken üstündedir. Soylu büyük aileler kendi aralarında uzlaşırken, iktidara yakın olanlar çeşitli entrikalar peşindedir. Rusya'ya bir efendi aranmaktadır... Hanedandan biri olmalıdır bu kişi; uygun yaşta, özellikle de herkese kendini kabul ettirecek ya da hiç kimseyi rahatsız etmeyecek biri. Ama nedense hep kadınlar üzerinde durulmaktadır. Sanki kadınlar tarafından yöneltilmek, Rusya'nın yazgısıdır. Ama ne kadınlar! İmparatorluğu otuz yedi yıl avucunun içinde tutan üç çariçe ve bir naibe: 1. Katerina, Anna İvanova, Anna Letpoldova ve 1. Yelizaveta. Bu kadınların her biri, şiddet düşkünü kişiliklerini, dengesizliklerini, acımasızlıklarını, en önemlisi de ölçü tanımaz hırslarını halkın üzerinde deneyeceklerdir.
 </p>
 <p class="metin">
 </p>
 <p class="arabaslik">
  Batı mutlak üstün mü?
 </p>
 <p class="metin">
  Divan İlmi Araştırmalar
 </p>
 <p class="metin">
  Bilim ve Sanat Vakfı
 </p>
 <p class="metin">
  307 sayfa
 </p>
 <p class="metin">
  0 212 589 15 76
 </p>
 <p class="metin">
 </p>
 <p class="metin">
  Bilim ve Sanat Vakfı, İstanbul'da çoğunluğu üniversite öğrencilerine yönelik seminer faaliyetleriyle dikkat çekiyor. Divan'da bu akademik faaliyetin meyvesi. Derginin önceki sayısı Osmanlı özel sayısıydı. Bu sayıda ise Batı Medeniyeti ve Hıristiyanlık ağırlıklı, özellikle siyasi, ekonomik ve bilimsel arkaplanını incelemeye dönük çalışmalar yer alıyor. Bu çerçevede Mustafa Özel "İktisadi oryantalizmin sonu" başlıklı makalesinde batı medeniyetinin mutlak üstünlüğü tezine dayalı modern iktisat tarihi tezlerini tartışmaya açarak insanlık tarihinin batı—dışı alan olarak görülen Avrasya birikimlerini de gözönüne alacak şekilde yeniden yazılması gerektiğini vurguluyor. Dergide batı bilim, siyaset ve medeniyet anlayışını eleştirel anlamda ele alan Şakir Kocabaş, Valid Atarı, M. Fevzi Bilgin, Ahmet Okumuş, Fahrettin Altun, Hatice P. Erdemir ve Harun Anay'ın yazıları yer alıyor.
 </p>
 <p class="metin">
 </p>
 <p class="arabaslik">
  Sayılarla masal
 </p>
 <p class="metin">
  Matematik Masalları, Armand Herscovici,
 </p>
 <p class="metin">
  Güncel Yay., 311 s., 0 212 511 22 37
 </p>
 <p class="metin">
  Şehrazat masal anlatmaya 1002. geceden devam ediyor. Ama bu kez aşk değil, matematik masalları. Masallar, sayıların evreni ve dünyadaki uyumun gizemlerini bulmak imkanını da veriyor. Sarı ırmağın büyülü kıyılarından halifeler döneminin Bağdat'ına, eski Yunan'dan Vancouver adasına yapacağımız yolculuklarda yer yer bu matematiğin sonsuz uzayında Thesee, Archibald Arcsonius, İmparator Yu, Şehrazat ile karşılaşacaksınız.
 </p>
 <p class="metin">
 </p>
 <p class="arabaslik">
  Rekabet ederek büyümek
 </p>
 <p class="metin">
  Rekabet Stratejisi, Michael E. Porter,
 </p>
 <p class="metin">
  Sistem Yayıncılık, 493 s., 0 212 293 83 72
 </p>
 <p class="metin">
  Bir çok dile çevrilen kitap tüm dünyada işletme stratejisi kuramını, uygulamasını ve öğretimini kökten etkileyen bir eser olarak biliniyor. Porter bugüne kadar geliştirilmiş en güçlü rekabet araçlarını en düşük maliyet, farklılaştırma ve odaklanma olarak yorumluyor.
 </p>
 <p class="metin">
 </p>
 <p class="arabaslik">
  Adalet Ağaoğlu kitabı
 </p>
 <p class="metin">
  Adalet Ağaoğlu Kitabı, Feridun Andaç,
 </p>
 <p class="metin">
  Türkiye İş Bankası, 208 s.
 </p>
 <p class="metin">
  Yüzlerce soru—cevaptan oluşan bu "nehir söyleşi" kitabı, Adalet Ağaoğlu'nun yaşam serüveninin yanı sıra, yarım yüzyıllık yazarlığını da göz önüne seriyor. Yapıtlarını nasıl kaleme aldı? Roman üstüne düşünceleri neler? Türkiye edebiyat oratmı nasıl bir manzara arz ediyor? Hayat ve dünyaya hangi pencereden bakıyor gibi pek çok soru ve cevap var kitapta. Kitap aynı zamanda "nehir söyleşi" dizisinin ilk ürünü. Yazarlar kendi hayatlarını anlatıyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020502044509/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/323/kitaplik/1.htm), [web.archive.org (arşiv bağlantısı)](http://web.archive.org/web/20020502044509/http://www.aksiyon.com.tr:80/2001/323/kitaplik/1.htm)
