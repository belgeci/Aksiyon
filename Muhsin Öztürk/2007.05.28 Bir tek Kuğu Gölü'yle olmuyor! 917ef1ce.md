# Bir tek Kuğu Gölü’yle olmuyor!

*Muhsin Öztürk 2007.05.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Opera ve bale Avrupalı bir sanattır ve çoğunlukla Türk seyirciden istenilen ilgiyi görmez. “Türk kökenli motiflerin az kullanılması önemli bir etken” diyor Portekiz Ulusal Balesi’nin Sanat Direktörü Mehmet Balkan.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071113000649im_/http://www.aksiyon.com.tr/resim/651/78.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Opera ve bale üzerine tartışmalar bitmez; bazen 100 kiloluk balet, bazen de devletin opera ve balede nerede durması gerektiği, ‘desteklemeli miydi, desteklememeli miydi?’ gibi mevzular tartışılır. Opera ve balenin yaydığı yabancılık efektinden hiç söz etmeye bile gerek yok. 6. Mersin Müzik Festivali’nde Türk izleyicilerinin karşısına çıkan Portekiz Ulusal Balesi’ni izledikten sonra hemen kendi sorunlarımız şunlardı bunlardı tartışmasına girmemiz boşuna değil; çünkü son yıllarda Avrupa’da ismini duyuran Portekiz Ulusal Balesi’nin sanat yönetmeni bir Türk; Mehmet Balkan. Balkan’ın, Ankara’da başlayıp, Rusya’ya, Almanya’ya kısacası tüm Avrupa’ya yayılan çok başarılı bir kariyeri var. 2006’da Avrupa’nın ‘en iyisi’ seçilmiş. Balkan’ın bir ayağı Türkiye’de, pek çok ünlü opera ve bale projesinin önünde ve arkasında ismi var. Dolayısıyla yetkin bir kişi olarak Türkiye’deki tartışmalara hem içerden ve hem de dışardan dahil olabilir. Mersin’de yapılan gösteri sonrasında organizatörler ‘beklediğimizden de çok iyi çıktı’ yorumunu yaptılar.
   <br>
    <br>
     Hemen belirtelim, Balkan’ı Türkiye daha çok duyacak. Uzun yıllar çalışmalarının ağırlıklı kısmını teşkil eden Avrupa macerasına bir nokta koyup, ‘yeni şeyler’ söylemek için Türkiye’de artık. Bugünlerde bir Mevlânâ projesi üzerinde çalışıyor. “Kuğu Gölü’nü yapacağız. Ama Kuğu Gölü’yle olmuyor bir tek. İnsanlar kendi hikâyelerinden oluşmuş, kendinden bir parçayı sahnede görmek istiyor. Türkiye’de balenin çok kısıtlı zümreler tarafından izlenmesinin bir sebebi de Tük kökenli motiflerin az kullanılması. Ayrıca her müzikle de bale yapamıyorsunuz? Çağdaş besteciler asıl kökleri kullanarak, geleneği bugüne taşıyıp güzel bale müzikleri yazabilirler.” diyor. Bu nedenle Mustafa Erdoğan’ın ‘Sultanların Dansı’ projesini yerli motifleri taşıdığı, aynı zamanda modern dansı da yansıttığı için başarılı buluyor.
     <br/>
     <br/>
     Kader onu başlarda hiç yapmayı düşünmediği bir sanat dalının zirvesine taşımıştır ancak bu kendiliğinden ve kolayca kotarılmış bir iş değildir. Konservatuara müzik için giren sonra da baledeki ihtiyaçtan dolayı bu bölüme kaydırılan Balkan için müzik, içinde bir ukde olarak kalır hep. “Beraber okula girdiğimiz arkadaşlar orkestrada keman, trombon çalışıyor. Keşke onlarla birlikte bir enstrüman çalıyor olsaydım dediğim çok oldu.”
     <br/>
     <br/>
     Onun Portekiz Ulusal Balesi’nin başına gelmesi büyük bir çalışmanın ürünüdür aslında. Kendi başarısı ile ilgili soruları mütevazılıkla karşılıyor ancak bir tesadüften de söz edilemez. “Şartları çok iyi değerlendirdim, yoksa eminim ki Türkiye’de benim kadar hatta benden daha kabiliyetli birileri var.” Avrupa macerası taşlı yollardan geçer. Kökeni Avrupalı olan bir sanat dalı icra ediyordur, Avrupa’nın sanat ortamı, kendini geliştirmesi için müsaittir, ancak: “Bütün bunların yanında Avrupalı bir çalışıyorsa, ben üç çalışmak zorunda kaldım. Avrupa’da Türk olmak bir dezavantajsa, bu sanatta çok daha büyük bir sorun.” Öncelikle bakış açısına göre değişen bir iş yapılmaktadır, bu ne bir bina dikmeye ne de bir bilgisayar programı yazmaya benzer. “Başarı için sanat eleştirmenleri tarafından verilen notun en yüksek olması gerekiyor. Hayatta kalabilmek için bir Almanın başarılı olması yeterli ama siz çok çok başarılı olmak zorundasınız.”
     <br/>
     <br/>
     Mehmet Balkan’ın 2006 yılında Avrupa’nın en iyi sanat direktörü seçildiğini belirtmiştik. Tafsilatı şöyle: Avrupa’da toplam 250 opera ve bale topluluğu vardır. Bunlar eleştirmenlerce yerinde incelemeyle, seyirci sayısına, toplulukların ürettiği eserlere bakılarak en iyiler belirlenir. Balkan 2003 ve 2005’te en iyi on direktörün içine girer, 2006’da en iyi direktör seçilir. Dolayısıyla gösterilen çaba bu yüzden sıradan değildir: “Çok çalışırım, herkesin çok çalışması için gayret sarf ederim. Türkiye’de çalıştıklarım ‘son 10 yıl içinde böyle bir çalışma görmedik’ diyorlar.”
     <br/>
     <br/>
     OPERA’DA YENİ YAPILANMA ŞART!
     <br/>
     <br/>
     Portekiz Ulusal Balesi’nin başına getirilme hikâyesi de bu başarıyla alakalı. “Avrupa’nın en iyi 10 direktöründen biriyseniz e-mailler, telefonlar çalışıyor. Daha çok paralar teklif edilir ancak bu problem değildi zaten.” Portekiz opera binası Balkan’ın emrine verilir, isteği üzerine bütün sahne, ışık sistemi yenilenir ki, milyon dolarlık yatırımlardır bunlar. “Böylelikle Portekiz Avrupa’da ses getiren topluluklardan bir tanesine sahip oldu.”
     <br/>
     <br/>
     Mehmet Balkan’la Türkiye’de sıkça yapılan opera ve baleye devlet desteği, 100 kiloluk baletler tartışması çerçevesinde konuşuyoruz biraz da. Balkan’a göre Avrupa’da bile salonlar yüzde yüz dolmasına rağmen devlet bu sanat dalını yüzde 98 desteklemiştir. Dolayısıyla böyle sanatlar sadece arz ve talep eğrisine göre değerlendirilemezler. Ancak, “Devlet Opera ve Balesi Genel Müdürlüğü 57 yıl önce perdelerini açtığı günden bugüne değin kuruluş içtüzüğünden tutun da çalışma sistemine kadar çağın gerisinde kaldı. Öte yandan özel sektörün olduğu hastaneler, oto yollar, oteller her zaman iyi organize olmuş görüntüsü veriyor. Her konuda işinin ehli insanlar tarafından idare edilen opera ve baleler daha iyi sonuçlar veriyor. Yani örneğin bir eseri sahnelerken ne kadar sahnede kalacağı, muhtemel seyirci sayısı vs. her şey en ince detayına kadar hesaplanıyor. Türkiye’de yeni bir yapılanmaya gidilmesi ve bunun da acilen yapılması, Türkiye operalarında görev yapan bir kişi olarak benim isteğim. Bundan 50 yıl önce oluşturulmuş mekanizma yenilenmediği sürece opera ve bale hantal bir şekilde hareket edecektir. Uzun soluklu ve Türkiye genelinde sevilen bir sanat dalı yapmak için bu şart.”
     <br/>
     <br/>
     <br/>
     <br/>
     YAZA MERHABA FESTİVALİ
     <br/>
     <br/>
     Mersin Müzik Festivali’nin altıncısı Cumhurbaşkanlığı Senfoni Orkestrası’nın eşlik ettiği mezzo soprano Eline Granca’nın bazen hüzünlü bazen coşkulu ama her halükarda büyülü sesiyle 20 Mayıs’ta açıldı. 21 Mayıs’ta tamamı nefesli enstrümanlardan oluşan Deniz Kuvvetleri Komutanlığı Bandosu konser verdi. Halka açık ama daha çok ‘vatandaşların’ rağbet ettiği bir konser oldu bu. Sanat yönetmenliğini Mehmet Balkan’ın yaptığı Portekiz Ulusal Balesi beklenildiğinden de iyi bulundu. Sırasıyla bu yıl Ayla Erduran-Ayşegül Sarıca’nın keman-piyano resitali, Gülden Turalı Keman Yarışması ödülleri konseri, Kültür ve Turizm Bakanlığı Devlet Halk Dansları Topluluğu’nun gösterileri ve tamamı Batı müziği eğitimi almış ama her telden çalan Golden Trombone grubunun ‘bahar konseri’ müzikseverlerle buluştu. 28 Mayıs’ta caz müziğinin ağır toplarından Tania Maria sahneye çıkacak ki, İstanbul’a geldiğinde bile olay olmuştu. Kapanış konseri iki klasik müzik enstrümanının resitaline sahne olacak; Xavier Da Maistre (arp), Wolfgank Schulsz (flüt) sahneyi paylaşacak son sanatçılar. Mersin Müzik Festivali’ni farklı kılan unsurlardan biri klasik müziği coşkuyla takip eden bir kentlinin olması. En iyi şeflerin bile hatalarını görebilecek bir izleyici kitlesi var Mersin’de. Ayrıca yurtdışından gelen gruplar şehrin beğeni skalasını bir hayli yukarıya çekmiş gözüküyor. Bu durum yerli klasikçileri daha yeni ve iyi şeyler üretmeye zorluyor. Geçen yıllar da şehrin dışına, tarihî mekânlara yayılan konser görüntüsü bu yıl artarak devam ediyor. Kanlıdivane ve Uzunca Burç gibi antik mekânlarda yapılan etkinlikler zahmetli ama eşine az rastlanır türden.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27535), [web.archive.org (arşiv bağlantısı)](http://web.archive.org/web/20071113000649/http://www.aksiyon.com.tr:80/detay.php?id=27535)
