# “Biz başkanı seçemedik!”

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050226080001im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226080001im_/http://www.aksiyon.com.tr/resim/406/28.jpg" vspace="5"/>
  </p>
 </font>
 <font class="content">
  Milletvekili adayı olmak isteyen kişiler eğer resmi kurumlarda görevli iseler belli bir tarihte istifa etmek durumundalar. TBMM seçim kararı aldıktan bir süre sonra seçimle ilgili süreçler devreye girdi ve milletvekili adaylığını koymak için görevlerinden istifa edenlerin isimleri bir bir ajanslara düşmeye başladı. Çorum Belediye Başkanı Prof Dr. Arif Ersoy, başkanlıktan istifa ederek bu sürece dahil olanlardan.
 </font>
 <br/>
 <p>
  <font class="content">
   Saadet Partili belediye başkanıydı, yine SP’den milletvekilliği için aday adaylığı başvurusu yaptı. Buraya kadar her şey normal. Normal olmayan ise, Çorum’un Arif Ersoy’un yerine yeni belediye başkanını seçememesi. Yani, Çorum’un başkansız kalması.
   <br>
    <br>
     Arif Ersoy, 8 Ağustos’ta başkanlıktan istifa ediyor. Belediye Meclisi, yeni belediye başkanını belirlemek üzere 14 Ağustos’ta toplanıyor. SP, AKP ve bağımsız meclis üyesi olmak üzere 13 kişi Davut Güney’e, CHP üyesi 11 kişi Hasan Kalender’e, MHP üyesi 7 kişi de Sami Göztepe’ye oy veriyor. Meclis’in yeni başkanı seçme uğraşı 19 Ağustos’un sonuna kadar devam ediyor. Yeni başkan ancak belediye meclisinden 17 oy aldığı takdirde seçilebilecektir fakat beş günlük uğraşta 21 tur atılmasına rağmen 17 kişilik salt çoğunluk elde edilemiyor. Aslında gün ve tur sayısı sınırlaması olmadığı için daha uzun sürebilirdi bu turlar fakat ilk turdan itibaren her tur aynı sonucu verdiği için yüz defa daha yapılsa sonucun değişmeyeceği anlaşılıyor. Artık meclistekiler de emindir ki halihazırda seçim günler boyu sürse de 17’yi kimse yakalayamayacak. Saadet Partisi’nin bir hafta sonra tekrar yapalım kayd-ı itirazına rağmen sonucun değişmeyeceği kanaati oluşması üzerine Meclis Başkan Vekili İçişleri Bakanlığı’na hitaben Valiliğe bir tutanakla durumu bildiriyor: “Biz Başkan’ı seçemedik.”
     <br>
      <br>
       Birkaç gün sonra Belediye Başkanlığı’na Belediye Meclis Başkan Vekili Yaşar Kirişçi vekalet etmeye başlıyor. Üç dört gün geçtikten sonra İçişleri Bakanlığı’ndan gelen mülkiye müfettişi başkan vekilinin hiç bir yetkisi olmadığına, belediyeyi başkan yardımcılarının idare etmesi gerektiğine dair bir yazı yazıp tebliğ ediyor. Bu arada bir sürü imzalar atılıyor... Daha sonra Kirişçi görevden ayrılıyor, belediyede işler şu anda başkan yardımcıları nezaretinde yürütülüyor.
       <br/>
       <br/>
       Çorum’un başkansız kaldığı bilgisi İçişleri Bakanlığı’na havale ediliyor, Bakanlar Kurulu’nda konu 15 gün önce ele alınıyor. Dosya şu anda Danıştay 8. Dairesi’nde. Bakanlar Kurulu’nun İçişleri Bakanlığı’na yetki vermesi ve İçişleri Bakanlığı’nın seçime kadar yeni başkanı ataması gerekiyor.
       <br/>
       <br/>
       Türkiye’de ilk kez büyük bir il belediyesi başkansız kalıyor. Acaba istifa eden Arif Ersoy arkasında böyle belirsiz bir durum bırakacağını biliyor muydu? Arif Ersoy bu soruya ‘Hayır’ cevabını veriyor. İstifa etmeden önce kendinden sonra bir belirsizliğin olmaması için, Meclis’te yer alan üç grupla konuşuyor, ‘Biz aramızda anlaşır, bir aday seçeriz’ sözünü alıyor. “İstifa etmeden önce Meclis grupları CHP, MHP ve eski Fazilet grubunun ( SP, AKP ve Bağımsız) başkanlarıyla, etkin olan isimleriyle ayrı ayrı konuştum. Arkadaşların hepsi benim aday olmamın Çorum için hayırlı olacağını, istifa etmem halinde Çorum’u başkansız bırakmayacaklarını ifade ettiler. Hatta istifa etmeden 15 dakika önce grupların etkin olanlarıyla tekrar görüştüm, onlar da emin ol başkan seçilecektir dediler. Ben onlara güvendim, istifa ettim. Herkes kendi adayına oy verdi, kilitlenme oldu. Halbuki teamüllere uygun olarak en fazla oy alan arkadaş etrafında toplanılıp sorun çözülebilir diye düşünmüştüm.”
       <br/>
       <br/>
       Bütün bu süreç 1580 sayılı kanunun 13. maddesine göre yürütüldü. Çorum’un başkansız kalmasında ve olayın yılan hikayesine dönüşmesinde bu maddenin katkısı gözardı edilemez. Arif Ersoy, 1930 yılında çıkarılan 1580 sayılı Belediyeler Kanunu’nun oldukça eski olduğunu, bazı değişiklikler yapılsa bile bugünün şartlarına cevap verecek yapıda olmadığını söylüyor.
       <br/>
       <br/>
       Bu durum, 1930’da çıkan kanunun ve yeni bir başkan seçmek için uzlaşamayan belediye meclis üyelerinin Çorum’a ve Türkiye’ye armağanı. Çorumlu bir an önce yeni başkanına kavuşmak ve aksayan hizmetlerin devam etmesini istiyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1863), [web.archive.org (arşiv bağlantısı)](http://web.archive.org/web/20050226080001/http://www.aksiyon.com.tr:80/detay.php?id=1863)
