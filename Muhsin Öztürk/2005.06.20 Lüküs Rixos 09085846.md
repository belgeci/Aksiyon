# Lüküs Rixos

*Muhsin Öztürk 2005.06.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir günlük deneyimi eğer ciddiye alırsanız, Rixos yabancı turistin dilini  çözmüş diyebiliriz. Bu sene itibariyle Rixos adıyla dünyaya açılıyor. Rixos Premium Belek yeni konseptiyle yeniden  ilgi odağı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070804133648im_/http://www.aksiyon.com.tr/resim/550/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Butik otel ille de küçük olacak diye bir kural yok. Kişiye özelmiş hissi vermesi, kalabalıktan uzak olmayı sağlaması yeterli. Rixos Prenium Belek için çokça 7 yıldızlı nitelemesi yapıldı; ama otelin yöneticileri daha çok Grand Boutiqe demeyi tercih ediyor. 5 yıldızın çok üstünde bir iddia taşıdığı için Dubai’deki Burc-el Arap’a kinaye yıldızlarla ifade edilse bile büyük bir butik otelin daha hoş şeyler çağrıştırdığını söylemek gerekiyor. İsteyenin kalabalıklar içinde, isteyenin de sakin bir köşede ‘kişiye özel hizmeti’ alabileceği 1500 kişilik bir köy burası.
   <br>
    <br>
     Rixos’da hayat kolay. Bir tatilde duyulabilecek her türlü ihtiyaca cevap vermek üzerine kurgulanmış. Her şey dahil sistemindeki gibi turisti otele bağımlı kılmak üzere değil, otelden keyif alınmasını sağlamak üzere dizayn edilmiş. Gece iken gündüz havasını veren Fransız sokağı sadece ilginç bir figür olarak otelde yer almıyor. Kadınların vazgeçilmez tutkusu alışveriş pek çok zaman beylerin baş belası olmuş, sıkıntılı bekleme dakikalarının müsebbibi olarak karşımıza çıkmıştır. Aynı zamanda büyükçe bir alışveriş mekanını hatırlatan mağazalar eşler arasındaki alışveriş gerilimini ortadan kaldırmayı amaçlıyor bir nevi. Otelde 48 dünya markasının mağazası bulunuyor. Kahve çay gibi servisleri yapan kızların geleneksel kıyafetler taşıması, girişte Türk lokumu ikram edilmesi vs. gibi birçok unsur lüks otelin soğuk ve yalnız imajını kırıyor.
     <br/>
     <br/>
     Rixos’u rakiplerinden farklı kılacak en önemli yönlerinden biri hamamı. Hem hizmet sunumu, hem de oluşturduğu aura ile Türkiye’nin en ilginç ve egzotik hamamı olmaya aday. Özellikle dinlenme salonunun teşrifatı, Türk sazlarının canlı performansı, çalışanlarının adeta meditasyondan yeni çıkmış (içlerinde Uzakdoğulular da var) gibi duran halleri görülmeye değer. İster uyuyabilir, ister kitabınızı okuyabilirsiniz. Günde birkaç defa buraya yolunu düşürenlerin sayısı oldukça fazla.
     <br/>
     <br/>
     Her ne kadar ortalamanın çok üstünde ücretler söz konusu olsa da ne yaparsanız yapın sizi ekstra ücret sürprizi beklemiyor. Tahmin edilebileceği gibi bu otel orta ölçekli bir gelire sahip turiste hitap etmiyor. Zengin turisti çekebilmenin yollarından biri de bu altyapının olması. Rixos’un sunduğu hizmetler herkesin isteyeceği türden değil; konuklar bulundukları yerden özel uçakla alınıyor; otele ulaşım limuzin ve helikopterle sağlanıyor; özel korumaları, özel aşçıları, özel havuzu olan villalarda konaklanıyor vs... Kamuoyuna yansıyan günlüğü 5 bin dolarlık olanlar bu türden. Normal muamele isteyenler için bu rakam on kat düşebiliyor. Zengin turist çekebilmenin şimdilik başka da yolu yok. Rixos Otelleri Yönetim Kurulu Başkanı Fettah Tamince dünyada pek çok lüks otelin olduğunu; ama burasının işletme mantığıyla ve rekabet üstü hizmet anlayışıyla fark oluşturduğunu dile getiriyor. Sözgelimi otel bünyesinde 14 restoran var. İster açık büfeyi, isterse dünya mutfağından örnekler sunan bu restoranlardan birini tercih edebiliyor ve bu ayrıcalık için herhangi ücret farkı  ödemiyorsunuz. Girişte verilen ücret sizi her türlü ayrıcalığa ortak yapıyor. Her şeyin çok seçenekli ve sınırsız olması işletme açısından risk olsa bile bu Fettah Tamince’yi fazla korkutmuyor. Aslında insanın biyolojik ihtiyaçları sınırsız değildir. Otele gelen müşterinin ilk birkaç gün çok yediğini; ama sonraki günler normale döndüğünü hatırlatıyor.
     <br/>
     <br/>
     Otelin mutfağından bahsetmeden olmaz; her ne kadar açılış sırasında küçük aksaklıklar yaşanmış olsa da otelin en önemli farkı açık büfede en lezzetli yemeği sunması. Çokça bilinen bir şey var ki açık büfe genellikle lezzetli olmaz. Rixos bu ikisini birleştirmeyi başarmış.
     <br/>
     <br/>
     Rusların gönlünü çalmaya başardı
     <br/>
     <br/>
     Fiyatının yüksekliği nedeniyle pekçoğumuzun tatil seçeneklerinin arasında yer almayacak/alamayacak olan otelden uzunca söz etmemizin bir nedeni ise bir model olmayı başarmış olması ve bu yıl itibariyle bir Türk markası olarak yurtdışına açılması. Rixos çoktan Rus turistlerin gönlünü çalmayı başarmış. Rixos Prenium Belek’in açılış gününde dünyanın her yanından davet edilen misafirlerin içinde en çok Ruslar dikkat çekti. Bir yıl içinde birçok ülkede Rixos’ların açılışına tanık olacak belki de 150-200 otellik zincirin Rixos adını aldığını göreceğiz. Tamince’nin bir diğer projesi de Özgürlük Cumhuriyeti. Etrafı yüksek duvarlarla çevrili bu tesise pasaportla girilecek; içeriye fotoğraf makinası, cep telefonu sokulmayacak. Girişte çocukları anne babaların yanından usulünce kaçırmak suretiyle herkes için özgür bir ortam sağlanacak.
     <br/>
     <br/>
     Otelin bir başka yönü, verilen hizmetin bir lütuf ya da sürpriz gibi sunulmaması ama hakikaten sürpriz olması. Otelin açılışında sahneye çıkan ünlü Gipsy Kings grubu herkes için sürprizdi, ama öncesinde böyle bir sürprizin olabileceği bile dile getirilmemişti. Pek çokları önce bunun ancak sahte Gipsy Kings olabileceğini düşündüyse de ikna olmaları gecikmedi.
     <br/>
     <br/>
     Altın musluk arayanlar pek uğraşmasın; bu oteldeki lüks kavramı rahatlık ve fonksiyonellik kavramıyla eşdeğer. Fonksiyonel olmayan, kullanım alanı bulunmayan bir lükse pek prim verilmiyor. Tamince’nin ifadesiyle Rixos Belek Premium tatili ‘iş’ olmaktan çıkartıyor. “Nereye giderseniz gidin tatil bir süre sonra programıyla bir iş haline dönüyor. Her yerde sıraya girmek zorunda kalıyorsunuz. Çocukları götürecek yer düşünmenin yanı sıra yiyecek, içecek seçimi de yoruyor.”
     <br/>
     <br/>
     Fettah Tamince’yle otelin pek çok yerinde karşılaşmanız mümkün. Her gün oteli en az 20 kez turladığını söylüyor. Resepsiyondan oda hizmetlerine kadar her şeyi yerinde gözlemliyor; pek çoklarını tanıdığı misafirleriyle yakından ilgileniyor. En çok önem verdiği şey doğru insanı bulmak, en korktuğu şey nitelikli insan kıtlığı. Eğer bir pürüz çıkmazsa önümüzdeki yıllarda çokça duyacağız Rixos ismini.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21995), [web.archive.org (arşiv bağlantısı)](http://web.archive.org/web/20070804133648/http://www.aksiyon.com.tr:80/detay.php?id=21995)
