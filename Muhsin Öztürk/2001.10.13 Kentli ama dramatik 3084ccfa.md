# Kentli ama dramatik

*Muhsin Öztürk 2001.10.13*

<div>
 <p class="spot">
  Hikmet Temel Akarsu'nun Kayıp Kuşak serisi dört kitaplık bir seri şeklinde kurgulanmıştı ve "Sevgili Süperi" ile birlikte bu seri tamamlandı.
 </p>
 <p class="metin">
 </p>
 <p class="metin">
  Kayıp Kuşak 4 Sevgili Süperi
 </p>
 <p class="metin">
  Hikmet Temel Akarsu
 </p>
 <p class="metin">
  İnkılap
 </p>
 <p class="metin">
  350 sayfa
 </p>
 <p class="metin">
  0 212 514 06 10
 </p>
 <p class="metin">
  Kayıp Kuşak, feleğin çemberinden geçenleri değil de daha çok feleğin çemberine takılmış hayatları ele alıyor. İlk kitabında underground kültüründe kaybedenlerin psikolojisini romanına yansıtan Akarsu'nun özellikle İstanbul'un marjinal hayatlara ilişkin jargonuna ve psikolojisine hakim olduğu ve bunu kitaplarına başarıyla yansıttığı gözleniyor. Sevgili Süperi'de, Hikmet Temel Akarsu, 1980 sonrasının gitgide çoraklaşan ve sevgisizleşen ortamından çıkmayı ilk kez ölümle karşı karşıya geldiğinde denemeye kalkışan kentli, genç bir işadamının, yaşamının son aylarında umutsuzca sevgi ve anlam arayışını anlatıyor.
 </p>
 <p class="metin">
 </p>
 <p class="arabaslik">
  Çamuroğlu'nun yeni 'tez'li romanı
 </p>
 <p class="metin">
  İkilebir
 </p>
 <p class="metin">
  Reha Çamuroğlu
 </p>
 <p class="metin">
  Doğan Kitap
 </p>
 <p class="metin">
  165 sayfa
 </p>
 <p class="metin">
  0 212 677 06 20
 </p>
 <p class="metin">
  Somut tarihsel örnekleri toplumsal düzlemde sorguladığı romanlarıyla beğeni kazanan Reha Çamuroğlu'ndan aynı problematiği bu kez anakronik bir yöntemle ve bireysel düzlemde gündeme getiren bir tez–roman: İkilebir. Yaşanan psikolojiyi şöyle özetliyor; "Önümde birdenbire açılan bu umman beni kendisine çekiverdi. İlk bakışta tamamen zıt bir süreçten geliyordum. Benim için din, en azından tedirginlikle yaklaşılacak bir konuydu. Metafizik, aşağılayıcı bir sözcüktü. Üstelik yüzlerce kutsalımız olmasına karşın. Duvarlara 'Devrim şehitleri ölümsüzdür!' yazdığım günleri hatırladım. Baştan aşağı kutsiyet ve baştan aşağı metafizik! Neyse, bu çok uzun bir soru, eğer vaktim olursa başlı başına bir kitap konusu bu benim için. Ben böyle kadim 'Kendini bil' buyruğuna tasavvufun yolu ve yordamınca uyacaktım, uğraştığım buydu."
 </p>
 <p class="metin">
 </p>
 <p class="arabaslik">
  Kanıt aramadan vurmak
 </p>
 <p class="metin">
  Kissinger'ın   Yargılanması
 </p>
 <p class="metin">
  C. Hitchens
 </p>
 <p class="metin">
  Everest
 </p>
 <p class="metin">
  198 sayfa
 </p>
 <p class="metin">
  0 212 511 53 03
 </p>
 <p class="metin">
  Kaçırılan iki Boeing uçağı, yolcularıyla birlikte onbeş dakika arayla New Yok'un simgesi İkiz Kuleler'e bindirince, ABD Başkanı Bush'un hemen "Bu bir savaştır" demesi ve iki gün sonra da ağzından "crusade" (haçlı seferi) sözcüğünü kaçırması dikkat çekiciydi. Dikkatleri çeken biri daha vardı: Kissinger. Her ne kadar medyamız bu Kissinger'ın sıcağı sıcağına verdiği nasihatlerin içinden yalnızca "Türk modeli"ni öne çıkarmayı tercih ettiyse de bu "mekik diplomatı" bir şey daha söylüyordu: "Kanıt beklemeden vurun!" Kanıt aramak abesle iştigal onun için. Bu kitap, Kissinger'ın kanıt aramadan vurma alışkanlığının daha önceki yıllarda kitlesel katliam, cinayet, suikast gibi enstrümanlarla hangi acılara yol açtığını, belgeriyle beraber sunuyor.
 </p>
 <p class="metin">
 </p>
 <p class="arabaslik">
  Eğer robot dindar olursa...
 </p>
 <p class="metin">
  Yıldız Güncesi
 </p>
 <p class="metin">
  Stanislaw Lem
 </p>
 <p class="metin">
  İletişim
 </p>
 <p class="metin">
  314 sayfa
 </p>
 <p class="metin">
  0 212 516 22 60
 </p>
 <p class="metin">
  Yıldız Güncesi, Evren'in Candide'i Ljon Tichy'nin uzayın –kimi kez zamanın– derinliklerinde yaptığı yolculuklara dair notlardan oluşuyor. Yer yer ilginç çizimlerle süslediği bu notlarda, hafızaları insanlığın kıyım tarihiyle yüklenmiş bir robot topluluğu, uzay yolculuğuna merak sarmış patatesler, inanç sahibi oldukları için katakomblarda yaşamaya zorlanan dindar robatlar çıkıyor karşımıza. Derlemenin belki de en ilginç öyküsü, dünya tarihinin içler acısı durmundan 26. yüzyıl bilim adamlarının sorumlu tutulduğu yirminci yolculuk. Yirmibirinci öykü de inananlar ile inançsızlar arasında çağlar boyu süren tartışmaların ve savaşların anlamsızlığını gösteren hüzünlü bir öykü. Lem, değişmeyen inancını burada da yineliyor: Alçaklık ve ahlaksızlık, Evren'de yalnızca insana mahsus...
 </p>
 <p class="metin">
 </p>
 <p class="arabaslik">
  Düzgün yazmak için
 </p>
 <p class="metin">
  Yazım Kılavuzu, Ali Püsküllüoğlu
 </p>
 <p class="metin">
  Arkadaş, 740 sayfa, 0 312 434 46 24
 </p>
 <p class="metin">
  Yazım Kılavuzu, eski Türk Dil Kurumu'nun tesbit ettiği kuralları içeriyor. Kitabın büyük bir bölümünü 85 bin 500 sözcük ve söz öbeği oluştururken özel dilbilgisi, yazım kuralları, noktalama, Türkçe'de sık kullanılan kısaltmalar gibi bölümlerle Türk dilinin yazım kurallarını ortaya koyuyor.
 </p>
 <p class="metin">
 </p>
 <p class="arabaslik">
  Çin'de bir kapitalist
 </p>
 <p class="metin">
  Rüzgarda Savrulan Yaprak
 </p>
 <p class="metin">
  Tın-Xing Ye, Dharma, 482 s.
 </p>
 <p class="metin">
  0 212 512 50 21
 </p>
 <p class="metin">
  Ah–si, 1952'de Çin'de, Şanghay'da, fabrika sahibi "kapitalist" bir babanın kızı olarak dünyaya gelir. Çin Halk Cumhuriyeti kurulduktan sonra karşı devrimci olmakla suçlanır, çalışma kampına gönderilir; sorgulanır, aşağılanır, işkence görür, daha 18 yaşındayken intihar girişiminde bulunur... Bütün bunlar onun Çin Gizli Servisi'ne girmesini engellemez... Dramatik ve destansı gerçek bir hikaye...
 </p>
 <p class="metin">
 </p>
 <p class="arabaslik">
  Yaşanmışlık ve öykü
 </p>
 <p class="metin">
  Cam Kırıkları, Erdal Öz, Can Yayınları
 </p>
 <p class="metin">
  129 sayfa, 0 212 252 56 75
 </p>
 <p class="metin">
  Erdal Öz, yayıncılıktan zaman bulduğu zamanlarda öyküleriyle okuyucunun karşısına çıkmadan edemiyor. Öz, öykülerinin yaşanmışlıklardan çıktığını, fakat öykünün yazım aşamasında ve sonrasında yaşanmışlıktan çok farklı bir şeyin ortaya çıktığını söylüyor.
 </p>
 <p class="metin">
 </p>
 <p class="arabaslik">
  Tasavvuf yolu
 </p>
 <p class="metin">
  İslamın Mistik Boyutları, Annemarie Schimmel
 </p>
 <p class="metin">
  Kabalcı, 495 sayfa, 0 212 526 85 86
 </p>
 <p class="metin">
  İslamın Mistik Boyutları, tasavvuf konusunda yazılmış diğer kitaplardan farklı olarak, ele aldığı konuları gerek Arap, Fars, Urdu ve Türk edebiyatından yaptığı alıntılarla, gerekse Müslüman Doğu'da, özellikle de Türkiye ve Pakistan'daki çok sayıda dostla birlikte yaşanmış kişisel deneyimlerinden verdiği örneklerle zenginleştirip renklendiriyor; böylece metni kuru, teorik bir ders kitabı olmaktan kurtarıyor. Schimmel, okuyucunun tasavvuf hakkındaki merakını gidermekle kalmıyor, aynı zamanda benliklerini büyük sıkıntılara ve acılara katlanarak dönüştürmeye çalışan ve böylece yollarını kendi iç ışıklarıyla aydınlatan Hakikat yolcusu sufilerin kimi zaman hüzünlü, kimi zaman düşündürücü, kimi zaman da tuhaf hikayesini de anlatıyor. Bazı sufiler, tasavvufi deneyimi dille ifade etmenin imkansızlığını vurgulamak için 'Sözcükler kıyıdan fazla açılamaz' demişlerse de, Schimmel, sözcükten kayıklarla bütün dinlerin içine aktığı mistisizm okyanusuna cesaretle açılıyor. Schimmel, kitabında öncelikle tasavvufi tarihsel ana hatları, 'tarikat' kavramını ve insan psikolojisiyle ilişkisini izah ediyor. Teofizik tasavvuf başlığı altında İbni Arabi gibi dehalara yer veriyor. Tassavvufi tarikatlar ve dergahlardan bahsedildiği ilerleyen bölümlerde Türk, İran, Hindistan ve Pakistan tasavvufuna geniş bir yer ayırıyor.
 </p>
 <p class="metin">
 </p>
 <p class="arabaslik">
  Dijital casusluğun anatomisi
 </p>
 <p class="metin">
  Siber İstihrabat, Nedret Ersanel, Asam Yayınları
 </p>
 <p class="metin">
  173 sayfa.,0 312 491 60 70
 </p>
 <p class="metin">
  Muhteşem yetenekteki uydular, gizlilik dereceli bilgisayar programları, insansı makineler, kaçılamayan ve kaçınılamayan bir sanal dünya... Heyecanlı bir film gibi önümüze her fırsatta sürülen bu dijital dünyanın silüetini sezebiliyoruz henüz. Oysa dünyanın her yerinde milyarlarca dolar akıtılıyor bu ''masa üstü'' savaşa. Üstelik tek bir amaç adına; bilgi ve daha çok kritik bilgi için. Siber istihbarat savaşı bugün geldiği noktayla kavranılması oldukça emek gerektiren bir süreç geçiriyor. Dijital casusluğun anatomisini çıkarabilmek adına yaşanmış örnekleri sergilemek gerekiyor. Nasıl yapıldığı, nasıl geliştirildiği, nasıl kullanıldığı, kimlerin kullandığı, hatta hedefleri ve evrime zorlayan sonuçları bu kitapta ele alınıyor. Söz sahibi olma arzusu taşıyan her ülke ayrı bir önem vermekte bu özel alana. Kitapta 'siber istihbarat'ın; elektronik ve teknik casusluğun perde arkasındaki yüzünü bilimsel notlarla aydınlatacağı inancı dile getirilmiş.
 </p>
 <br/>
 <center>
  <a class="anaorta" href="http://web.archive.org/web/20020428172856/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/358/kitaplik/1.htm), [web.archive.org (arşiv bağlantısı)](http://web.archive.org/web/20020428172856/http://www.aksiyon.com.tr:80/2001/358/kitaplik/1.htm)
