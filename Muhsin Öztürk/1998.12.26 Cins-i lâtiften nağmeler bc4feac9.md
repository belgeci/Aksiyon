# Cins-i lâtiften nağmeler

*Muhsin Öztürk 1998.12.26*

<font class="agenda2NewsSpot">
 Cumhuriyet'in 75. yıl etkinlikleri nedeniyle tarihi Darphane binasında düzenlenen Türk bestecileri panelinde konuşan Türkiye'nin ilk kadın orkestra şefinin kardeşi
</font>
<font class="newsDetail">
  aynı zamanda kendisi de bir kadın bestecimiz olan Sıdıka Özdil'in sözleri, orada hazır bulunan 'seçkin' topluluk tarafından bile şaşkınlıkla karşılanmıştı. Özdil, çalışmalarını yurtdışında devam ettiriyor ve aynı zamanda 'Londra Bestekârlar Birliği'ne üye. Kendi meslek hayatının 'dışarıya' uzanan hikayesini anlatırken Türkiye'de çektiği sıkıntılarda iki şeye vurgu yapıyordu: 'Kadın olmak' ve 'bestekârlık'. Bu iki kavramın yan yana gelmesi zor; Türkiye şartlarında ise neredeyse imkânsız. Ama o işi 'inat'a bindirmiş ve başarmış. Elbette Sıdıka Özdil, ne ilk ne de sondu. Bunu geleneksel müziğimizle ilgili çalışmalarıyla tanıdığımız Cemre Müzik'in yeni çıkarttığı 'Kadın Bestecilerimiz' adlı CD ile daha iyi biliyoruz. 'Kadın Bestecilerimiz' Türkiye'de şimdiye kadar hiç yapılmamış bir çalışma; sadece bestecileri değil, ses ve saz sanatçıları da tümüyle kadınlardan oluşan bir albüm.
 <br/>
 <br/>
 Cemre Müzik'ten Mukaddes Şenel'in ifadesine göre yüzlerce erkek şair ve müzisyen yetişmesine rağmen Cumhuriyet dönemi dahil az sayıda kadın şair ve müzisyenimizin var olması 'erkek egemen toplum zihniyeti' yüzünden. Bugüne kadar yayınlanmış antolojilerde bilinen kadın besteciler fazla değil. CD 18. yüzyıldan günümüze kadar çeşitli dönemlerde yaşamış Dilhayat Kalfa, Leyla Hanım, Radife Erten, Neveser Kökdeş gibi kadın bestecilerimizin eserlerinden oluşuyor.
 <br/>
 <br/>
 Albüm 18. yüzyılın başlarında eserler veren, klasik Türk musikisinin bilinen ilk kadın bestecisi Dilhayat Kalfa'nın Evcara makamındaki peşrevi ile açılıyor. Yüze yakın eseri olduğu bilinen fakat günümüzde 1012 eseri gelebilmiş bu değerli bestecimizin yine aynı makamdaki 'Saz Semaisi' saz musikimizin şahaserlerinden... Çeşitli makam ve usullerde iki yüz kadar şarkı bestelemiş olan ve musiki dünyasında Leyla Hanım (18501936) ismiyle bilinen Leyla Saz'a ait 'Ey sabahı hüsn ü anın afitabı enveri' ve 'Duymasın kimse yine kalbi olan feryadımı' isimli eserler de albümde yer alıyor. Leyla Hanım'ın Türk müziğinde tuttuğu yeri ve çizgisini anlamak için kendisini yaşadığı çağ ve dönemin kültürüyle değerlendirmek gerekiyor.
 <br/>
 <br/>
 İstanbul Radyosu'nun değerli sanatçılarından Neveser Kökdeş'in (19041962) 'Sevmek seni bir suç ise' , 'Gül dalında öten bülbülün olsam' isimli şarkıları Türk müziğinde önemli bir yer tutuyor. Albümde bestesi yer alan sanatçılarımızdan birisi de Radife Erten... 1923 yılında İstanbul'da doğan Erten, 19381950 yılları arasında Ankara Radyosu'nda hizmet vermiş ve İstanbul Belediye Konservatuarı İcra Heyeti'nde şef yardımcılığında bulunmuş. Albümde yer alan "Sevgili İstanbul" adlı şarkısı Türk müziğinin en seçkin örneklerinden biri...
 <br/>
 <br/>
 Müzik yönetmenliğini Gürsel Koçak'ın yaptığı albümdeki eserleri Çiğdem Kırömeroğlu, Esin Koçak, Deniz Furuncuoğlu'dan oluşan koro seslendirmiş. Albümün saz sanatçıları ise Burcu Karadağa, Neva Özgen, Safinaz Rizeli, Ege Körpek, Dilek Zertunç ve Günseli Tacir...
 <br/>
 <br/>
 Şimdiye kadar klasik Türk müziği, etnik müzik, halk müziği, dünya müziği gibi müzik dallarında birçok albüm çıkartan Cemre, alanında en iyi olan isimlerle çalışıyor. Özellikle taş plaklarda kalmış eserleri sistematik şekilde CD'leştiren Cemre bir ilke daha imza atmış, iyi de olmuş.
 <br/>
</font>

Kaynak: [www.aksiyon.com.tr](http://aksiyon.com.tr/aksiyon/haber-4518-12-cins-i-l%C3%A2tiften-nagmeler.html), [web.archive.org (arşiv bağlantısı)](http://web.archive.org/web/20101210085619/http://aksiyon.com.tr/aksiyon/haber-4518-12-cins-i-l%C3%A2tiften-nagmeler.html)
