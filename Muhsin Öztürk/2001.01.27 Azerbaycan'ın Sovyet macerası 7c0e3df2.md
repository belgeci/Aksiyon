# Azerbaycan’ın Sovyet macerası

*Muhsin Öztürk 2001.01.27*

<div>
 <p class="spot">
  1917'deki Bolşevik devrimiyle ilgili çok şey yazılıp çizilmiştir. Fakat bağımsız devlet fikriyle yola çıkan ancak yakın bir zamanda bağımsızlığını elde eden Orta Asya Türk cumhuriyetleri nasıl Bolşevikleştirildiler, daha doğrusu nasıl Sovyetleştirildiler?
 </p>
 <p class="metin">
 </p>
 <p class="metin">
  Amcam Hamlet, Azerbaycan özelinde yazarın yakınlarının yaşamlarından hareketle Azerbaycan'daki bağımsızlığın heyecanını, sonrasında Sovyetleşmeyle gelen inkisarı, trajediyi, sürgünde yaşanan hayatları ve kaybolan canları anlatıyor. Kitap, bir yanıyla kuruluşu Sovyet Devrimi'nin gölgesinde kalan bir ulusun tarihi, bir yanıyla da canını kurtarmak için ülkesinden kaçmak zorunda kalan insanlardan birisinin, yazarın babası Ejder Babazade'nin romanı.
 </p>
 <p class="metin">
  Amcam Hamlet
 </p>
 <p class="metin">
  İldeniz Kurtulan
 </p>
 <p class="metin">
  Everest Yayınları
 </p>
 <p class="metin">
  412 sayfa
 </p>
 <p class="metin">
  0 212 513 34 20
 </p>
 <p class="metin">
 </p>
 <p class="arabaslik">
  Turkish casusluk romanı
 </p>
 <p class="metin">
  Doç. Dr. Sinan Koru, İstanbul Üniversitesi'nde kendi halinde tarih dersleri veren bir öğretim görevlisidir. Bir gün karşısına çıkan kendilerini  MİT elemanı olarak tanıtan kişiler, bir sempozyum vesilesiyle gideceği Moskova ve Londra'da bir evrağın taşınması görevini "devlet—memleket' adına teklif ederler. O da kısa bir tereddütten sonra kabul eder. Fakat Moskova'ya ayak bastığında kazın ayağının hiç de öyle olmadığını anlar; kara para trafiğinde mafya ve gizli servislerin cirit attığı ağın içinde bulur kendini. Son ana kadar da neyin döndüğünü tam anlayamaz. Ülkemizin önde gelen polisiye—gerilim yazarlarından Osman Aysu'nun son romanı, türünün bütün özelliklerini taşıyan, ustalıkla kaleme alınmış, sürükleyici bir kitap.
 </p>
 <p class="metin">
  Londra—Moskova Hattı
 </p>
 <p class="metin">
  Osman Aysu
 </p>
 <p class="metin">
  İnkılap Yayınları
 </p>
 <p class="metin">
  582 sayfa
 </p>
 <p class="metin">
  0 212 514 06 10
 </p>
 <p class="metin">
 </p>
 <p class="arabaslik">
  Şehrin depremle imtihanı
 </p>
 <p class="metin">
  Yol kültürü iki sayı birden çıktı. Deprem özel sasıyını şehir özel sayısı olarak yorumlamak da mümkün. Büyük bir kitap ölçeğinde çıkan dergide şehir ve deprem; edebiyat, şehircilik, kent tarihçiliği ve şehir dokusu temaları yetkin kalemler tarafından irdeleniyor. Turgut Cansever'le yapılmış uzun bir röportajın yanısıra Ali Ural, Mustafa Armağan ve Haluk Dursun'un keyifli yazılarını okumak mümkün. Tabii olarak son yaşadığımız depremden geriye doğru depremlerin getirdikleri ve götürdükleri akademisyenlerce kapsamlı yazılarla ortaya konuyor. Anlaşılan deprem yaşadığımız şehri daha iyi tanımamızı sağlayacak. Doğrusu bir önceki sayının görselliği kadar çarpıcı bulamadık yeni sayıyı.
 </p>
 <p class="metin">
  Yol Kültürü
 </p>
 <p class="metin">
  İsfalt
 </p>
 <p class="metin">
  Deprem Özel Sayısı
 </p>
 <p class="metin">
  6/7
 </p>
 <p class="metin">
  447 sayfa
 </p>
 <p class="metin">
 </p>
 <p class="arabaslik">
  Balkanlar neden bu hale geldi
 </p>
 <p class="metin">
  Misha Glenny, 19. yüzyılın başlarından bu yana ele aldığı Balkan tarihinde, savaşlarla parçalanmış bölgenin en son yaşadığı korkunç olayların arka planını, Bosna trajedisine yol açan Balkan zihniyetini gözler önüne seriyor. Balkanlar'da her dönem egemen olan şiddetin köklerini derinlemesine ele alan ve çağdaş Sırbistan, Hırvatistan, Bosna, Yunanistan, Bulgaristan, Romanya ve Arnavutluk'un kökenlerini çok canlı olarak veren bir kitap. Glenny, bugünün çatışmalarını anlamak için gerekli olan karmaşık ve renkli Osmanlı döneminin son yüzyılının içyüzünü sergilemeyi de ihmal etmiyor. Bu arada Sabah Kitaplığı'nın bütün bölgesel çalışma ürünlerini tavsiye ediyoruz.
 </p>
 <p class="metin">
  Balkanlar (1804—1999)
 </p>
 <p class="metin">
  Misha Glenny
 </p>
 <p class="metin">
  Sabah Kitapları
 </p>
 <p class="metin">
  564 sayfa
 </p>
 <p class="metin">
  0 212 245 66 01
 </p>
 <p class="metin">
 </p>
 <p class="arabaslik">
  Kutlu şehrin kitabı
 </p>
 <p class="metin">
  Medine... Kutlu şehir... İki Cihan Sultanı'nı (s.a.s) hayatında bağrına basan, mübarek bedenini vefatından sonra muhafaza eden mukaddes belde... İslâm'ın saadet asırlarını, İslâm Peygamberi'ni (s.a.s), onun ashabını gören, hatıralarını taşıyan canlı şahit... Âşıkların taşına, toprağına yüz sürmek için gözyaşı döktüğü mânâ burcu... Medine'de mukim bulunan Mihr Ali Süleyman'ın Medine'nin tarihini bilen yaşlılardan dinlediği, kitaplardan araştırdığı bilgileri, çektiği ya da arşivlerden bulduğu fotoğrafları bir araya getirdiği 'Kutlu Şehir Medine' isimli eser, Medine—i Münevvere hakkında kıymetli bir rehber. Tanıttığı mekânların birçoğunun bugüne ulaşamamış olması sebebiyle kitap, bir belge niteliği de taşıyor..
 </p>
 <p class="metin">
  Kutlu Şehir Medine, Mihr Ali Süleyman,
 </p>
 <p class="metin">
  259 s., Nil Yayınları, 0 216 474 01 96
 </p>
 <p class="metin">
 </p>
 <p class="arabaslik">
  Yaşanan şeyler...
 </p>
 <p class="metin">
  İlk Roman'ın yazarı Mazarine Pingeot, Fransa eski cumhurbaşkanı François Mitterand'ın, yıllarca herkesten sakladığı, evlilik dışı kızı olarak tanındı. Roman, yazarın büyük ölçüde kendi yaşam öyküsünden yararlanarak oluşturduğu kahramanı Agathe'ın çevresinde dönüyor. Agetha da Mazarine Pingeot gibi felsefe okumuştur, ancak lüks yerlerde gezmeyi, eğlenmeyi, yaşamayı sevmektedir. Ölümü yakından tanımış olması, aşklarını ve dostluklarını, toplumun baskılarına, yerleşik kurallarına aldırmadan yaşamaya itmektedir onu.
 </p>
 <p class="metin">
  İlk Roman, Mazarine Pingeot,
 </p>
 <p class="metin">
  Can Yayınları, 211s., 0 212 252 56 75
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20011030170105/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/321/kitaplik/1.htm), [web.archive.org (arşiv bağlantısı)](http://web.archive.org/web/20011030170105/http://www.aksiyon.com.tr:80/2001/321/kitaplik/1.htm)
