# Erdoğan'ın askerle 'işi' var!

*Muhsin Öztürk 2008.11.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      AK Parti  ve askerlerin karşılıklı rezervlerinin devam ettiğini söylemek mümkün. Değişen aslında birlikte çalışma iradesinin güçlenmesi. MGK gibi askeri reformları yapan iktidarın, AK Parti’nin askerle ilişkilerinin mahiyetini inceledik.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090403065348im_/http://www.aksiyon.com.tr/resim/729/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090403065348/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/aksiyon_siteye_banner_DIT','quality','high','pluginspage','http://web.archive.org/web/20090403065348/http://www.macromedia.com/go/getflashplayer','movie','reklam/aksiyon_siteye_banner_DIT' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090403065348oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/aksiyon_siteye_banner_DIT.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090403065348oe_/http://www.aksiyon.com.tr/reklam/aksiyon_siteye_banner_DIT.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Türkiye’de yine en hararetli tartışmalardan biri asker-hükûmet ilişkisi. Bu sefer gündemde darbe, muhtıra yok. Sıklıkla görüşen Başbakan ve Genelkurmay Başkanı’nın kamuoyuna verdiği fotoğraf üzerinden AK Parti’nin sivil ve demokrat yapısının aşındığı tezi işleniyor. Başbakan Erdoğan’ı Bush ve Çiller benzetenler, AK Parti’nin miadının dolduğuna dair görüşler,  Başbakan’a yakın olduğu varsayılan kişilerden geldi. Başbakan’a uzak duran Ankara ‘statükosu’nun ‘işte şimdi oldu’ tavrı da gözden kaçmadı. Nihayet AK Parti onlar için istenilen çizgideydi.
   <br>
    <br>
     AK Parti aslında bir toplumsal talebin sonucuydu ve 90’ların sonlarına doğru Ali Bulaç, Millî Görüş’ün bitişini ilan ederken yeni siyaset anlayışını tarif ediyordu. Toplumsal farklılığı, sivil toplumu ve özgürlükler meselesini önceleyen yeni bir siyasi anlayıştı bu. AK Parti’yi ilk tarif eden o olduğu gibi iktidar yıllarında ilk ve en ağır eleştirinin sahibi de oydu. Her geçen yıl bu eleştirinin dozunu artırdı, “Bugün AK Parti’nin son kullanma tarihi geçmiş bir siyasi iktidar olduğunu düşünüyorum.” noktasına geldi. Sadece o değil, Fehmi Koru, İstanbul liberal sol kaleleri peşi sıra hükümlerini verdiler. Peki, bu böyle mi? Erdoğan daha bir yıl önce halkın yarısının oyuyla elde ettiği iktidarını ülkenin müesses nizamıyla, yani askerle mi paylaşıyor?
     <br>
      <br/>
      Bulaç’ın eleştirisi, Erdoğan’ın iktidarın yapısını değiştirmek yerine, o mekanizmanın başına geçmeyi ve onu kullanmayı önemsediği iddiasına dayanıyor. Hâlbuki ona göre, yeni siyaset çevrenin taleplerine dayanmalı, merkezle iş tutmamalıydı. Farklı bir üslubu ve iyi-kötü bir koordinasyon rolü olan Gül’ün Köşk’e gitmesi ve “Bir darbe anayasa değişikliği yapabiliyorsa, bir Meclis niye yapamasın?” diyen Arınç’ın ortadan kaybolması Erdoğan’ı yalnızlaştırdı ve iktidar için müesses nizamla uzlaşılmalı diyen ekibin doktrini yine kendini gösterdi.
      <br/>
      <br/>
      Aslında herkes bir ittifaktan, askerle hükûmet arasındaki bir işbirliğinden söz ediyor. Ancak bazılarına göre buradan siyasi bir sonuç çıkacak, bazılarına göre siyasetin sonu gelecek. Erdoğan, Türkiye’nin yüz yıllık demokrasi yürüyüşünün son halkası payesini terk edip kendi sonunu mu hazırlıyor yoksa yepyeni sivil bir dönem mi başlıyor? AK Parti’yi yakından izleyen gazeteci Ruşen Çakır’a göre askerle hükûmet arasında ciddi bir mesai var, doğru, ancak zannedildiği gibi de olmayabilir. Çakır, biraz spekülatif bulsa bile AKP’nin kapatılmasının muhtemel sonuçlarının ordunun üst kademesini ürkütmüş olabileceğini ve dolayısıyla AKP’nin kapatılması yolunda imkânlarını kullanmadığını düşünüyor: “Askerle hükûmet arasında kurulan ortaklığa bağlı olarak birtakım şeylerin değişebileceği beklentisi var. Kuzey Irak’ta askerin alışageldiğimiz refleksleri göstermediğini görüyoruz. PKK’ya karşı mücadelede Kürt sorununun çözümünde sonuç alınır mı bilmiyorum; ama rahatlıkla Erdoğan-Başbuğ ikilisinin ilginç bir koordinasyon ve kooperasyon örneği sergilediği söylenebilir. Ancak kimsenin kimseye teslim olduğu da yok. Erdoğan’ın değiştiğine de inanmıyorum.”
      <br/>
      <br/>
      Son 6 yıl içinde asker ve hükûmet arasındaki ilişkiler inişli çıkışlı zor bir süreç izledi. AK Parti’yi doğuran eski kadrolar zaten askerle 28 Şubat deneyimi yaşamışlar ve ders çıkarmışlardı. Erdoğan’ın Obama’ya tavsiye ettiği “diklenmeden dik dur”, AK Parti’nin yeni siyasetinin önemli sloganlarından biri oldu ve bu tavır 27 Nisan’da kendini gösterdi.  Asker-hükûmet ilişkilerinde Hilmi Özkök yılları göreceli altın dönemdi. Türkiye'nin önde gelen savunma yazarı Lale Sarıibrahimoğlu'na göre, Türkiye tarihinde gerçek anlamda ilk askerî reformlar AK Parti'nin ilk iktidar döneminde yapıldı: "Özal'ın askerin sivil denetimini sağladığı söylendi değil mi? Ama Özal hiçbir zaman, demokrasilerde olduğu gibi askerin sivil denetime girmesini sağlayacak yasal değişikliklere gitmedi. Dolayısıyla, Özal dönemi politikaları geçici etki gösterdi.  Türkiye, Ak Parti'nin ilk iktidar döneminde yasalarda değişikliklere giderek askerin sivil denetimini bir ölçüde sağlayabildi. MGK'da sivil genel sekreter oldu. Uygulamalarda sorun olsa bile…”
      <br/>
      <br/>
      AB reformları öndeydi, Özkök buna büyük ölçüde destek verdi. Dönemin Deniz Kuvvetleri komutanına isnat edilen günlüklerden anlıyoruz ki aynı yıllarda iki darbe atlatmışız. Nitekim o yılların bir kuvvet komutanı ve 1. Ordu komutanı emeklilik yıllarında hükûmete karşı darbe yapma amacıyla çeteye iştirak etmek suçlamasıyla bugün içerdeler ve yargılanıyorlar. Hilmi Özkök’ün ardından Yaşar Büyükanıt dönemi Şemdinli davası ile birlikte gündeme oturdu. Bu dönemin çetin geçeceği belliydi. “Büyükanıt’ın şahin olacağı, hükûmete tepkili olan subayların yeni dönemde güç kazanacağı söylendi. Bunun büyük ölçüde gerçekleşmediğini görüyoruz.” diyor Ruşen Çakır.
      <br/>
      <br/>
      Hükûmet, 27 Nisan e-bildirisini kendi lehine çevirdi ve seçim sonrasında MHP’nin katkısıyla Abdullah Gül’ün cumhurbaşkanı seçilmesine askerden itiraz gelmedi. Buna en çok CHP kızdı. Ruşen Çakır’a göre, bu dönemde psikolojik üstünlük sivillere geçti: “Terörün tırmanmasıyla birlikte Büyükanıt’tan bu yana asker ile hükûmet arasında yakınlaşma oldu, bir ortaklık başladı, Başbuğ’un gelmesiyle de ciddi bir mutabakat oluştu. Benin intibaım odur ki, bu mutabakatı zedeleyecek laiklik eksenli olayların iki tarafça da öne çıkarılmamasına özen gösteriliyor.”
      <br/>
      <br/>
      GÜVEN İLİŞKİSİ 3 YILDA KURULABİLDİ
      <br/>
      <br/>
      Hâlen bir savunma dergisinin başyazarlığını yapan, asker sivil ilişkisinin en yakın tanıklarından Ardan Zentürk’e göre ise askerle hükûmet arasında ‘bir arada, barış içinde yaşama’ ilişkisi var: “Ben bir gazeteci olarak son 6 yıla baktığımda öncelikle karşılıklı güven ilişkisinin sağlanmasının minimum 3 yıl aldığını görüyorum. Yani her iki tarafın da gardları vardı. AK Parti yeni kurulmuş bir parti olarak ve milletvekillerinin eşlerinin büyük bir bölümü başı türbanlı olarak iktidara geldi ve toplumdaki genel hava bu partinin İslami referansla iktidar olduğu yönündeydi ki bence yanlıştı. Ama sonuç itibariyle tabii ki Erdoğan’ın, özellikle Cumhurbaşkanı Abdullah Gül’ün dışişleri bakanı olarak Türkiye Cumhuriyeti’nin çıkarlarının korunması ve genel yapılanmanın sağlanmasında gösterdikleri olağanüstü çaba dönemi oldu. Ve orada kurumlar arasında giderek bir alışmanın da doğduğunu gördük. Bir arada, barış içinde, farklılığını koruyarak yaşama kültürü doğdu. Savunma bakanı ve başbakan askerî şûra sonuçlarına hep şerh koydular. Sivil otorite askerî bürokrasiye ‘ben senin bu uygulamanı sevmiyorum ama bir arada yaşadığımız için de fazla dokunmuyorum’ diyor. Demokrasi açısından bu önemlidir.”
      <br/>
      <br/>
      Askerle hükûmet arasındaki işbirliğinin 2007’nin sonlarında hava harekâtı sırasında kurulduğunda herkes hemfikir. Peki, bu nasıl bir teorik temele dayanıyor? Zentürk, Harvard Üniversitesi’nin yaptığı sivil otorite ile ordunun uyum noktaları araştırmasına dayanarak, “Ordular teknik kurumlardır ve tamamen risk algılama üzerine şekillenirler.” diyor. Yani sivil otorite ile ordunun risk algılaması aynı ise uyum sağlanır, farklı ise uyumsuzluk başlar. Sivil otorite özellikle Dağlıca baskınından sonra başta ABD nezdinde yürüttüğü diplomasi nedeniyle orduyu rahatlatmıştır. Ve ilk defa Oval Ofis’e başbakanın yanında bir orgeneral girerek Amerikan yönetimine ‘biz kararlıyız’ mesajı vermiştir. Böyle bir uyumdan bahsediyorsak bu memleketin hayrına bir uyumdur. Böyle olur devletlerin yönetimi. Sivil toplum örgütü yönetmiyor ki Başbakan.”
      <br/>
      <br/>
      Özal’ın bir dönem güvenlik siyasetini ve bürokrasisini yöneten Hasan Celal Güzel, siyaset sisteminde askerin varlığını en ağır eleştiren bir kişi aynı zamanda. “Şimdi ben bu iddiaları çok ciddi bir şekilde inceledim, Sayın Başbakan acaba hangi davranışta, hangi beyanlarda bulundu da böyle bir geriye dönüş olduğu söyleniyor diye, ben bir şey bulamadım. Sayın Başbakan’ın kırdığı iki pot dışında bir şey yok. Erdoğan’ın Kürt politikasındaki bütün yaptıkları, söyledikleri bu iki lafa bağlanabilir mi? Bu kadar insafsızlık olur mu? Sayın Erdoğan, Özal’dan bu yana Kürt politikasına açılım getiren tek kişidir. Bunu açık ve cesaretle söylüyor. 14 milyar YTL’lik projeyi tahsis etti. Bu Cumhuriyet tarihinde görülmemiş bir projedir.”
      <br/>
      <br/>
      Zentürk de Güneydoğu’ya son 6 yılda yapılan yatırımın hiçbir zaman yapılmadığını söylüyor. “Oraya çok iyi bir hizmet götürüldü. İnsanların ülkeye olan aidiyetleri bu yolla artmaya başladı. Bunu yapan adama sen Genelkurmay’ın dümen suyuna girdin demek büyük bir haksızlıktır.”
      <br/>
      <br/>
      22 Temmuz öncesi Başbakan Erdoğan ve Abdullah Gül’le beraber Güneydoğu ve Doğu’daki hemen tüm seçim mitinglerini izlemiş Zentürk. Diyarbakır İstasyon Meydanı’nda Tayyip Erdoğan’ın o kalabalığa “tek bayrak, tek vatan, tek millet” sloganını attırdığını çok iyi hatırlıyor: “Mitinglerde meydanlara bakan binaların birinde üzerinde bu slogan yazılı pankart mutlaka olurdu. Erdoğan bir politika değişikliği yapmıyor. Seçim mitinglerinde bu sloganlarla ortaya çıktığı zaman askerle tarihinin en sert dönemini yaşıyordu. Buna rağmen böyleydi. Ben bugün Türkiye Cumhuriyeti’nin sivil otoritesi ile askerî bürokrasisinin terörle mücadele konseptinde bir çelişki yaşadığına inanmıyorum.”
      <br/>
      <br/>
      Hasan Celal Güzel, Aktütün meselesinde Genelkurmay’ın çok sıkıştığını, muhtemelen hata ve ihmallerinin olduğunu; ama Başbakan’ın emrinde PKK’ya karşı mücadele eden bir silahlı kuvveti himaye etmesini doğal bulduğunu söylüyor. “İlla da ilişkiler kötü olmalı diye bir şey yok. Kaldı ki burada Başbakan’ın sert politikalara yaklaşmasından çok Başbuğ ve ekibinin yavaş yavaş terörle mücadelede sivilleşmeye doğru gitmesinin de rolü var.”
      <br/>
      <br/>
      Ankara’da AK Parti kulislerinde durum ‘öncelikli konu’ çerçevesinde değerlendiriliyor. AK Parti’nin önde gelen bir milletvekili, yaptıkları araştırmada ‘terör’ meselesinin yüzde 30’larla birinci sorun olarak çıktığı için partinin buna ağırlık verdiğini, yani parti için bir çizgi değişimi söz konusu olmadığını, yarın AB meselesi ele alındığında bambaşka bir gündem oluşacağını söylüyor. AK Parti’ye oy vermiş ama DTP’yle de dirsek teması olan entelektüel Kürtlerin tanınan bir ismi, Güneydoğu’da AK Parti’ye yönelik tepkinin arttığını ama DTP’nin de düşüşte olduğunu söylüyor, AK Parti’nin ciddi bir politika değişikliğine gittiğine inanmak istemediğini söylüyor.
      <br/>
      <br/>
      AK Parti ile askerin rezervleri devam ediyor; ama birlikte çalışma iradeleri de... Yeni bir 27 Nisan olsa AK Parti’nin aynı refleksi göstermesi muhtemel, başörtüsü meselesinde de askerin… Aslında değişen çok bir şey yok, terörle mücadele dışında. Ve üstelik bu konuda AK Parti için siyaset oluşturmak hâlâ mümkün. Erdoğan, tıkanan yolu açabilecek, sağlıklı ilişkiler kurabilecek mi, yoksa biz yine asker sivil meselesini uzun yıllar tartışmaya, acaba bugün darbe olacak mı endişesini taşımaya devam mı edeceğiz? Bu sorular hayatımızı bir süre daha işgal edecek.
      <br/>
      <br/>
      <br/>
      <br/>
      <br/>
      <br/>
      Hasan Celal Güzel: BEKARA KARI BOŞAMAK KOLAY!
      <br/>
      <br/>
      Ben hâlâ askerin darbe yapma ihtimalini görüyorum. Bu Demokles'in kılıcı gibi. Yani Başbakan'ı tenkit edenler, bekâra karı boşama kolay havasındalar. Başbakan en ufak bir konuda bile partisinin kapatılmak üzere olduğunu, durup dururken cumhurbaşkanı seçimi nedeniyle emrinde olması gereken Genelkurmay'ın gece yarısı muhtıralar yayınladığını da gördü, bundan ders aldı. Gayet tabii bu ders, askerin peşine takılmaksa bunu biz de tasvip etmeyiz. Ama zamanlama dersi almıştır. Bence anayasa konusunu da daha fazla geciktirmemesi lazımdır. Şu andaki gerçekçi politikadır. Buna rağmen Başbakan'ın birtakım açılımlar yapması, Kürtçe televizyon yayını, Kuzey Irak'la görüşmelere başlaması önemli. Diğer taraftan asker OHAL ve sıkıyönetim istiyordu, o konuya da girilmedi. Dolayısıyla demokrasiden taviz vermeksizin ilk defa Türkiye'de terörle mücadele bir program altına alınmaya başlandı. Daha önce tamamen askere verilmiş bir işin şu anda yavaş yavaş demokratik mesuliyet sahibi kişilere geçtiğini gösteriyor. Ben burada geriye dönüş olduğunu hiç sanmıyorum.
      <br/>
      <br/>
      <br/>
      <br/>
      Ruşen Çakır: YENİ BİR ŞEYLER OLACAK, OLMALI!
      <br/>
      <br/>
      Başbakan Erdoğan'ı ağır dille eleştiren kesimler fotoğrafın ayrıntısını kaçırıyor bana kalırsa. Bu ilişkinin detaylarına inildiğinde ne hükûmetin askere ne de askerin hükûmete teslim olduğu yok, daha karmaşık bir ilişki söz konusu. Hükûmet askere teslim oldu demek bana yanlış geliyor. Erdoğan'ın Kürt meselesinde askere tam anlamıyla tabi olduğunu düşünmüyorum. Ayrıca askere tabi olduğunu söylerken düşündüğü asker o asker olmayabilir. Kürt sorunu konusunda alıştığımızdan farklı şeyler söyleyen bir Genelkurmay Başkanı var. Fehmi Koru'nun haklılık payı var ama çok da onun söylediği bir noktada olduğumuzu ve Erdoğan'ın böyle bir çizgiye gireceğini sanmıyorum.  Kürt sorununu eskiden beri çok ciddiye alan biridir. Hükûmetin Kürt meselesinde şahin bir noktaya geldiği de aceleci bir değerlendirme. Elbette Çiller'leşme uyarısını hafife alıyor değilim. Başbakan kendini riske ederek böyle bir şey yapabilir. Eğer böyle biterse o zaman mahvolduk demektir tabii. Kürt sorunu tarihinin en kötü evresinden geçiriyor, o yüzden kimsenin hata yapma lüksü yok. Başbakan'a yöneltilen eleştiriler insafsız eleştiriler. Muhakkak Başbakan bir şeyler yapacaktır, böyle kalmaz beklentisi var. Ben de bunu temenni ediyorum. AK Parti'nin Kürt milletvekilleri ile konuştuğunuzda edindiğiniz izlenim sanki dillerinin altında bakla var. Benim içimde bir his, Başbakan'dan birtakım çıkışlar görebiliriz diyor. Sanki bir şeyler pişiriliyor intibaına sahibim. Derinlikle baktığımızda şu anda gördüklerimizin aldatıcı olabileceğini, aslında büyük bir hazırlığın alt zemininin oluşturulma ihtimalinin bulunduğunu düşünüyorum.
      <br/>
      <br/>
      <br/>
      <br/>
      Lale Sarıibrahimoğlu: ASKER 10 YILDIR SAVUNMADA!
      <br/>
      <br/>
      Asker 10 yıldır her konuda bir savunma hâlinde. Siyasete müdahalesi uzunca süredir kamuoyunda tartışılıyordu. Ama ilk kez bu yıl terörle mücadele yöntemi tartışma konusu oldu ve bu alanda bir ölçüde tabular yıkıldı. Bunda Taraf'ın yayınları etkili oldu. Askerin siyasete müdahalesine hoşgörüyle bakar eğilimdeki Cumhuriyet gazetesinde bile, terörle mücadele bağlamında askerin güvenilirliğini kazanması gerektiğini irdeleyen bir yazı çıktı.  Orgeneral İlker Başbuğ'un, televizyonlardan naklen yayımlanan konuşmasında, tehditkâr bir biçimde parmak göstermesi, ondan önce dönemin Başbakanı Mesut Yılmaz'la girdiği polemikte  dönemin Genelkurmay Başkanı emekli Orgeneral Hüseyin Kıvrıkoğlu'nun yaptığı ağır açıklamaları hatırlattı. Bunlar aslında askerin savunma refleksini kullandığını gösteriyor. TSK kendi içinde bir sıkıntı içinde, bölünmüş durumda. AK Parti'nin birinci döneminde yaptığı reformlar göreceli de olsa uygulamada hayat buldu. Bulmayanlar var tabii zira Parlamento bu konuda gerekli iradeyi gösteremiyor. Askerî bütçenin denetimi yapılamıyor. CHP'nin de engellemesiyle Sayıştay kanunu çıkamıyor ki devlete ait askerin kullandığı silah, taşınmazlar gibi mallar denetlensin.... Yasalar çıktı ama uygulamada sorunlar var. Her yıl kasım ayında yapılan millî savunma bütçesi komisyonlarının tutanaklarını hep okurum, ciddi bir sorgusuzluk var milletvekillerinde. Son yıllarda silah alımında artan bir şekilde siviller etkili oluyor. Savunma Sanayii Müsteşarlığı, sivillerin denetimine daha çok girdi. Ama sonuçta  Millî Güvenlik Siyaset Belgesini kim belirliyorsa silah alımına o karar veriyor. PKK, iç tehdit değerlendirmesinde birinci sırada. Ama silah alımları, terörle mücadelede etkin olacak silahlardan oluşmuyor. Türkiye'de demokrasinin olmazsa olmaz koşulları olan şeffaflık, hesap verilebilirlik gibi ilkeleri hayata geçirmek için hükûmetin, askerî ve sivil reformları devam ettirmesi hayati önem taşıyor.
      <br/>
      <br/>
      <br/>
      <br/>
      Ardan Zentürk: AK PARTİ VE TSK MUASIR MEDENİYET'TE BULUŞACAK!
      <br/>
      <br/>
      Türk Silahlı Kuvvetleri'nin Türk toplumu ile beraber ciddi bir değişim sürecini yaşamakta olduğunu gözden kaçırmamak gerekiyor. Türkiye Cumhuriyeti Devleti genel bir strateji üzerine anlaşmaya varmış durumda: Türkiye'yi AB üyesi yapmak. Bu devlet politikası. Bunun hükûmetlerle çok yakın alakası yok. Bu bazı hükûmetlerde hızlı, bazı hükûmetlerde yavaş gelişebilir. Geçen konuşmalarının birinde yeni Genelkurmay Başkanı Orgeneral İlker Başbuğ "AB Atatürk'ün muasır medeniyet seviyesinin üstüne çıkmak için önemli bir araçtır." dedi. Bu şunu gösteriyor ki NATO üyesi bir ülkenin silahlı kuvvetleri olarak TSK,  AB yolunda atılan bütün adımları şu veya bu şekilde destekliyor. Bunu da Mustafa Kemal Atatürk'ün muasır medeniyet hedefinin doğal bir mirası olarak yapıyor. Burada demek ki TSK kendi içinde bir değişim süreci yaşıyor. TSK kendisine yönelik bütün zorlamalara karşı Türkiye'nin yaşamakta olduğu çok özel şartlara rağmen tipik bir NATO üyesi Avrupalı ülke silahlı kuvvetleri olarak çaba gösteriyor. Bunu yaparken Türkiye'nin AB ilişkileri ve küresel entegrasyonunu da bozucu her türlü davranıştan ciddi bir şekilde kaçınmaya çalışıyor. Bu önemli. Bu komuta kademesinin ortak kararlılığıdır. Kendisini merkez sağa oturtan ve AB'yi hedeflemiş Başbakan'ın ağzından hiç düşürmediği bir laftır Mustafa Kemal'in muasır medeniyet seviyesine ulaşmak. Hükûmet bu hedeften sapmadıkça, Türkiye'yi Ortadoğu'nun kaypak zeminli politikalarına yöneltme eğilimine girmedikçe, aynı şekilde TSK Mustafa Kemal'den gelen mirası reddetmedikçe asker-sivil ilişkisi büyük krizler ve büyük problemler yaşayacakmış gibi gözükmemektedir bana.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31729), [web.archive.org (arşiv bağlantısı)](http://web.archive.org/web/20090403065348/http://www.aksiyon.com.tr:80/detay.php?id=31729)
