# Düşünen ve ,soruşturan, okura sesleniyoruz

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050302180823im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302180823im_/http://www.aksiyon.com.tr/resim/302/61.jpg" vspace="5"/>
  </p>
 </font>
 <font class="content">
  Gazeteciler ve Yazarlar Vakfı, bünyesinde bulundurduğu kişiler, ulusal ve uluslararası çalışmaları dolayısıyla her zaman gündemde kalıyor. Yayın sorumlusu Mustafa Armağan’ın deyimiyle ‘popülist’ olmak değil bu.
 </font>
 <br/>
 <p>
  <font class="content">
   Abant Toplantıları gibi ilk defa yapılan, önemli bir entellektüel ilgiye mazhar olmuş nitelikli ve her bakımdan kalıcı bir dizi faaliyet söz konusu. Türkiye’nin büyük ümitler taşıdığı 21. yüzyıl vizyonuna her bakımdan katkıda bulunmak bir yana, yayıncılığa yansıyan etkinlikleri ile şüphesiz okuyan ve düşünen insanlar için iyi bir alternatif sunuyor. Mustafa Armağan’la ‘Ufuk Yayınları’, ‘21. Yüzyıla Yön Verenler Dizisi’ ile dergi ve kitap projeleri hakkında konuştuk...
   <br>
    <br>
     *   *   *
     <br>
      <br>
       — Yayıncılık faaliyetleri nasıl başladı?
       <br/>
       <br/>
       Gazeteciler ve Yazarlar Vakfı bünyesinde bir yayın faaliyeti başlatma düşüncesi, faaliyetlerimizin kamuoyuna daha sağlıklı bir tarzda sunulması ihtiyacından doğmuştur. Bildiğiniz gibi en fazla ses getiren faaliyetimiz 1998’de gerçekleştirilen Abant Toplantısı oldu. Bu toplantının basın ve kamuoyunda yoğun bir şekilde tartışıldığını ve bu tartışmanın çeşitli çevrelerce farklı mecralarda yorumlanmaya çalışıldığını biliyoruz. Dolayısıyla Abant’ın kamuoyuna —ve geleceğe— en sağlıklı bir şekilde ulaştırılması zarureti, bu toplantının tartışma metinlerini kitaplaştırma yönünde bir arzuyu doğurdu, buradan da vakfın bir yayın faaliyetine girmesi fikri ortaya çıkmış oldu. Nitekim ilk kitabımız Abant—İslam ve Laiklik adıyla okuyucunun istifadesine sunuldu. Yayımladığı bir düzine kitap ile de bu alanda iddialı olduğunu kanıtladı.
       <br/>
       <br/>
       ‘Popülizm’e pirim yok
       <br/>
       <br/>
       — Bir bakıma ‘popüler’ bir kurum Gazeteciler ve Yazarlar Vakfı. Fakat yayınlarınızda daha çok ‘entellektüel’ bir okuyucu kitlesi hedefleyen bir yayın anlayışı içinde olduğunuz farkediliyor. Yayın politikasını belirlerken sadece okuyana değil ‘düşünen’ okura ulaşmak belirleyici bir öncelik mi?
       <br/>
       <br/>
       Gazeteciler ve Yazarlar Vakfı, faaliyetlerinin basın ve kamuoyuna aksetmesi bakımından “popüler” olarak nitelense bile, içeriği itibariyle niteliğe son derece önem veren bir kuruluştur. Abant, Harran ve Osmanlı’da Hoşgörü toplantılarını yakından izleyenler, sözkonusu toplantıların entellektüel düzeyi hakkında bir fikir sahibi olmuşlardır sanırım. Bu yüzden yayınlarımızda biraz seçkinci ve entellektüel, faaliyetlerimizde ise popülist olduğumuz yargısı pek doğru olmasa gerek. Evet yayınlarımızda çok seçici davranıyoruz, kılı kırka yararak kitap çıkarıyoruz, az ama kaliteli ve kalıcı kitaplar çıkarmayı bir ilke, bir çizgi olarak benimsiyoruz. Evet, ‘düşünen’, araştıran, sorgulayan, bilgilenirken yeni ufukları zorlamayı seven okuyucuya sesleniyoruz esas olarak. Bu çizgimizi bundan böyle de devam ettireceğimizden okuyucularımız emin olabilirler.
       <br/>
       <br/>
       — Bu çerçevede Kemal Karpat, Mehmet S. Aydın, İlber Ortaylı gibi pek çok önemli ismin ‘Ufuk Yayınları’ serisinde çıkan kitapları büyük bir ilgi görüyor. Konferans salonlarında binlerce kişiyi toplayan, yurt içi ve yurt dışında haklı bir şöhretin sahibi olan bu kişiler okura ancak ulaşabiliyor. Bu anlamda Ufuk Yayınları serisi kolay bir proje olmasa gerek.
       <br/>
       <br/>
       Vakıf bu yıl yayıncılığa iki ayrı yayınevi ile devam etmenin uygun olacağını kararlaştırdı. Birinci yayınevi, Gazeteciler ve Yazarlar Vakfı Yayınları adıyla ve daha çok yukarıda sözünü ettiğim vakfın entellektüel ve kültürel toplantılarının kitaplaştırılması faaliyetini yürütecek. Bugüne kadar 8 kitap yayınlamış bulunuyoruz. Fakat bir de telif ve tercüme kitaplar yayınlayacak yayınevi ihtiyacı vardı ve Ufuk Kitapları bu ihtiyaca cevap vermek üzere kuruldu. Ufuk Kitapları’ndan da bugüne kadar 4 kitap yayınlanmış bulunuyor. Bunlara bir o kadar kitap da katılmak üzere şu günlerde. Mesela, uzun bir süredir beklenen Prof. Mehmet S. Aydın’ın makalelerinin kitaplaştırılması Ufuk Kitapları’na nasip oldu. İlk kitap Âlemden Allah’a adıyla geçtiğimiz aylarda yayınlandı. İslam Felsefesi Yazıları ile İslam’ın Evrenselliği adlarını taşıyan iki yeni kitabı var sırada. Son olarak Kemal Karpat Hoca’nın yayına hazırladığı Osmanlı ve Dünya adlı kitap okuyucusuna merhaba dedi. Siz “proje” deyince, 20. Yüzyılda Türk Kültürüne Yön Verenler Dizisi aklıma geliyor. Bu diziden şu ana kadar iki kitap çıkarmış olduk: Beşir Ayvazoğlu’nun hazırladığı Doğu—Batı Arasında Peyami Safa ile Ümit Meriç Yazan ile Selma Ümit Karışman’ın hazırladıkları Ebediyetin Huzurunda Ahmet Hamdi Tanpınar. Bu bir “seçmeler” dizisi esasında. Kültürümüzün temayüz etmiş sîmalarından biri tarafından, 20. yüzyılda Türk kültürünün gidişini etkilemiş bir yazar, şair veya düşünürün eserlerinden yapılan seçmelerden oluşuyor. Şimdi sırada Halit Refiğ’in Kemal Tahir’i, Orhan Okay’ın Necip Fazıl’ı, Hilmi Yavuz’un Yahya Kemal’i, Ali Bulaç’ın Ziya Gökalp’i ve Mustafa Armağan’ın Cemil Meriç’i var. Dizinin bu ilk etabı tamamlandığında ikinci etabın hazırlıkları başlayacak. Böylece Türk gençliğinin kitaplığı bu yeni ve anahtar niteliğindeki eserlerle zenginleşecek. Bu dizinin “klasik” yazarlarımızın kendi eserlerine çıkarılmış birer davetiye olduğunu bilmem söylemekle ma’lumu îlan mı etmiş olurum?
       <br/>
       <br/>
       — Vakfın ürün yelpazesi arasında şiir, roman, hatırât, hikaye gibi edebiyatın çeşitli alanlarında eserlerle karşılaşacak mıyız?
       <br/>
       <br/>
       Şu anda bu tür eserler programımızda yok. Ancak bu, hiç olmayacağı anlamına gelmiyor. İleriye doğru, niyet düzeyinde de olsa edebî ürünlere açık olduğumuzu burada belirtmekte yarar görüyorum.
       <br/>
       <br/>
       — Vakıf sadece kitap çıkartmıyor. Avrasya’ya hitap eden “da” dergisinin yanı sıra kültür—sanat dergisi ‘Yağmur’ gibi süreli yayınlarınız da var. Sanıyorum bir düşünce dergisi sırasını bekliyor...
       <br/>
       <br/>
       Bildiğiniz gibi Yağmur adlı edebiyat ve kültür dergimiz ikinci yaşını doldurdu. Bugüne kadar 8 sayısı yayınlanan Yağmur, edebiyat dünyamıza yeni bir soluk getirme amacıyla yola çıktı. Halen değişen ve güzelleşen sayfa düzeninin yanı sıra, içeriğini de dolgun bir hâle getirmek için yoğun bir uğraş içinde. Yağmur dışında şu günlerde yeni bir derginin hazırlığı son safhasına gelmiş bulunuyor. Yeniçağ adını koyduğumuz bu dergi, sadece akademik veya sadece aktüel bir dergi olmayacak; fikri yazılar ile akademik yazıları, polemik yazıları ile yorumları birleştirmeyi hedefliyor. Güz 2000 sayısıyla okuyucusuna ulaşmayı hedefleyen Yeniçağ’ın hazırlıkları hâlen bütün hızıyla sürüyor.
       <br/>
       <br/>
       — Yayıncılık anlamında vakfın gündeminde ne tür projeler var?
       <br/>
       <br/>
       İlk olarak önümüzdeki günlerde bu yıl üçüncüsü yapılan Abant Toplantısı, Demokratik Hukuk Devleti adıyla kitaplaşacak. Yine yakın bir tarihte, daha önce birinci cildini çıkardığımız Medya Aynasında Fethullah Gülen adlı kitabın ikinci cildini çıkaracağız. Bu kitap, bildiğiniz gibi medyada Fethullah Gülen hakkında çıkmış yazı ve yorumlardan oluşuyor. Geçtiğimiz nisan ayında yaptığımız Harran—Hz. İbrahim toplantısına sunulan tebliğlerden oluşacak bir kitap yine vakıf yayınları arasında çıkacak. Ufuk Kitapları’na gelince, Mehmet S. Aydın Hoca’nın kitapları ile 20. Yüzyılda Türk Kültürüne Yön Verenler dizisi dışında isimlerini ilerde açıklayacağım bazı önemli yazar ve hocaların kitapları var sırada. Yayın programımızı aksatmadan devam ettirmek ve okuyucularımıza kaliteden taviz vermeden yeni kitaplar sunmak en büyük hedefimiz.
       <br/>
       <br/>
       muhsinozturk@usa.net
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13943), [web.archive.org (arşiv bağlantısı)](http://web.archive.org/web/20050302180823/http://www.aksiyon.com.tr:80/detay.php?id=13943)
