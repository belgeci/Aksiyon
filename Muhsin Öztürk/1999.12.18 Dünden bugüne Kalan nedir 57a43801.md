# Dünden bugüne "Kalan" nedir?

*Muhsin Öztürk 1999.12.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   ismail Cem, Avrupalı Parlamenterlere Kürtçe CD'ler hediye etti' satırı gazete sayfalarında yer aldı almasına da pek dikkat çekmedi doğrusu.
  </font>
 </div>
 <div id="newsText">
  <font class="detail-text">
   Bu, 'resmi' erkin kendi toplumunun demografik yapısına uygun politikalar üretme aşamasında bir ilk adım olarak nitelendirilebilir belki. Ama Allahtan, devletin toplumsal dinamikleri anlamadaki rötarı 'özel sektör' için geçerli değil. Artık zenginliklerin tehlike olmaktan çıktığını, farklılıkların 'kimlikçilik' batağına saplanmadan sahiplenilebileceğini gösteren, belki de bu konuda devlete öncülük yapan sivil kuruluşlar var toplumumuzda. Kalan Müzik örneğinde olduğu gibi.
   <br/>
   <br/>
   Aslında 17 Ağustos'ta Kalan Müzik'le randevumuz vardı, o gün depremle buluştuk. Biz de doğal olarak ertelediğimiz randevumuzu yakınlarda gerçekleştirdik; hem müzikten hem de bazı aktüel gelişmelerden bahisler açarak...
   <br/>
   <br/>
   Satar satmaz derdine düşmedik
   <br/>
   <br/>
   Kalan Müzik, Klasik Türk Müziği, aşık ozanlar arşivi, etnik müzik albümleri ile ilgi çekici ürünler veriyor. Ama bu maceranın kendisi de en az ürünleri kadar heyecan verici. İlk başlarda sol kültüre hizmet etmek için kurulmuş ama bu hizmet anlayışı hiç bir zaman ajitatif olmamış. Dolayısıyle kültürel olan herşeye açık anlayış ve kaybolan seslere merak Kalan Müzik'i bugünkü çizgisine kavuşturmuş. İlk başlarda piyasada ciddi bir boşluk gördükleri için halk müziği ve Klasik Türk Müziği ses kayıtları üzerinde çalışmaya başlamışlar ama planlı programlı yapılan bir  'sahip çıkış' şeklinde değil. Fakat basından ve müzikseverlerden gelen olağanüstü destek ve her taraftan yağan 'arşiv', onlar için motivasyon ötesinde etki yapmış, 'acaba altından kalkabilir miyiz' demeyip çalışmalarını bu alanda yoğunlaştırmışlar. Doğrusu oldukça zorlanmışlar. Hasan Saltık bu kültür işinin büyük şirketlerce kotarılabileceğini ve kendilerine pek iş düşmeyeceğini düşünmüş ilk başlarda. Nerdeee? İşin içinde sıcak para olmamasıyla Kalan Müzik'in adı 'Donkişot'a çıkmış. Şöyle ki; "Tanburi Cemil Bey'i ilk çıkartan İstanbul'dan gitme Amerikalı  bir Ermeni. Biz niye yapmayalım dedik, bu konuda uzman araştırmacıları, arşivcileri çağırdık. Tamam arkandayız dediler ve başladık. Sonra halk müziği devreye girdi. Bir ekip oluşturalım bu arşiv serisi yürüsün gitsin. Bu noktada herşey son 34 senede değişti. Millet şoka uğradı. Çünkü çok iyi albümler çıktı. Bir de ne satar ne satmaz derdine düşmedik. Kaliteli olduğuna inandığımız bütün herşeyi yayın haklarını alıp çıkarmaya başladık.'
   <br/>
   <br/>
   TRT'nin kayıtları oksitleniyor,
   <br/>
   <br/>
   versinler ben yapayım...
   <br/>
   <br/>
   Kalan Müzik repertuarının çoğu gün görmemiş arşivlerin günyüzüne çıkırtılmasından oluşuyor. Arşiv çalışması ise pek kolay değil. Bir kere arşiviniz olması gerekiyor, yoksa bulmanız gerekiyor, bulduysanız onu elde etmeniz gerekiyor ki bu bazen büyük ücretler anlamına geliyor. Dolayısıyla bulmak da almak da, oldukça zor. Ses kayıtları çoğunlukla özel kişilerin ve devlet kurumlarının elinde olmakla beraber pek çoğu da yurt dışında.
   <br/>
   <br/>
   Söz arşivlerden açılınca TRT'nin kayıtlarından bahsetmemek olmazdı. Hasan Saltık'a göre TRT 'İşe yaramıyor' deyip çöpe attığı  veya askeri darbelerde ne olduğu anlaşılamayıp imha edilen kayıtların hesabını vermek bir yana, şu an elinde bulundurduğu arşive de sahip çıkamıyor. Bugün TRT Türkiye'nin ses arşivini elinde bulunduruyor ve bunlar hızla oksitleniyor. Yetkililer kayıtları hızla CD'lere aktardıklarını ifade ediyorlarmış fakat aradan geçen 34 sene içerisinde ortaya herhangi bir şey çıkmamış. Hasan Saltık bunların mutlaka bozulmadan kazanılması gerektiğini belirtiyor. 'Eğer yapmayacaklarsa; para da istemiyoruz; versinler bütün dijital aktarımlarını yapalım, bütün gelirini de onlara verelim. Üç personelle TRT'nin bütün arşivinin dijital aktarımlarını hiç para talep etmeksizin bir yılda kendimiz yaparız, teslim ederiz kendilerine. Yeter ki o bantlar kurtulsun.'
   <br/>
   <br/>
   Gölge etmesin...
   <br/>
   <br/>
   Kalan Müzik için en çok yapılan niteleme 'Kalan Müzik, Kültür Bakanlığının yapması gereken işi yapıyor .' Yani Anadolu'nun kültürel hazinesine sahip çıkıyor ayrım gözetmeksizin, bir misyon üstlenmişçesine. Kültür Bakanlığı hiç değilse destek çıkıyordur yargısıyla sorduğum soruya 'gölge etmesin de...' lafzını işitiyorum Şimdiki Kültür Bakanı ile bir toplantıda tanıştırıldıklarında, herkesin birşeyler istemesinden olacak ki Hasan Saltık'a da 'siz ne istiyorsunuz' diye sormuş Bakan. Hasan Saltık'ın cevabı Bakan Bey'i bir hayli şaşırtmış olmalı : "Ben birşey istemiyorum da siz ne istiyorsunuz?' . Çünkü görüşme talebi bakandan gelmiş. Hasan Saltık'a göre devletin hantallaşmış bürokrasisi ve yapısı halkın gelişimini engelleyecek boyutta. Bu müziği de etkiliyor ve tek tip bir müzik anlayışı sunuluyor. Kalan Müzik'in sahibi 1015 yıl sonra bu tür sorunların kalmayacağı konusunda oldukça ümitli.
   <br/>
   <br/>
   Vural Bey'in tasarrufu
   <br/>
   <br/>
   Arebesk hariç müziğin bütün dallarında ürün veren Kalan Müzik CD satışlarının %7'sini elinde bulunduruyor. Talep kitlesi  çok geniş, sağdan sola çok sıkı takipçileri var. Ancak Kalan Müzik albümlerinin taliplileri arasında askerler ve özellikle emekli hakimler de bulunuyor. Bu yüzden Grup Yorum'un kapağı nedeniyle alınan 1 yıllık mahkumiyet kararına şaşmamak gerekiyor. Belki de şaşırtıcı olan davanın Yargıtaya intikalinden sonra Cumhuriyet Başsavcısı Vural Savaş'ın Kalan Müzik lehindeki beğeni dolu ifadeleri. Hasan Saltık ise şöyle diyor: 'Vural Beyin benimle ilgili savunması kendi tasarrufu. Demek ki bizim firmayı bilen, takip eden bir insan. Gerçi bir Grup Yorum çalışmasını yaparken onların suç olabileceğini hiç aklımızın ucuna getirmedik, o görüntüler bütün basında çıkmış görüntülerdi.'
   <br/>
   <br/>
   'Anadolu'ya yoğunlaştık...'
   <br/>
   <br/>
   Yüzünü AB'ye dönen Türkiye'nin hâlen kendine yabancı olduğu da bir gerçek. Hasan Saltık bütün öykünmelere rağmen Anadolu'nun hâlâ anlaşılmadığını gerçek zenginliğinin sergilenemediğini söylüyor. Kendi yaptıklarını birazda bu zenginliğin ifşa edilmesi olarak görüyor ve çalışmalarının yoğunluk merkezi de Anadolu. Dünya müziği ile yakından ilgilenen Saltık yakın bir gelecekteki projelerin çerçevesinde coğrafi anlamda Horasan'a, İran'a, Orta Asya'ya, Afganistan'a yöneleceklerini özellikle belirtiyor.
   <br/>
   <br/>
   Bugüne kolay gelinmedi
   <br/>
   <br/>
   Hasan Saltık kendi prodüksiyonlarının çok tutulmasını değerli bir arşiv olması ve titiz bir çalışmanın eseri olmasının yanısıra dinleyiciye saygılı olmasına bağlıyor. Piyasada 4050  dakikalık CD'ler sunulurken kendi ürünlerinin ise ortalama 70'er dakikalık çalışmalar olduğuna dikkat çekiyor. Hasan Saltık Kalan'ı anlatırken bir taraftan Unkapanı'nın zaaflarını ortaya döküyor. Sözgelimi kasetçiler piyasasının müzikten kazandıklarını müziğe yatırım olarak yapmadıklarını. Kendisi halen bütün yatırımlarını müziğe yönlendirmekte. Hatta bu yüzden kiralık evde oturmaya devam etmekte bir yandan.
   <br/>
   <br/>
   Yüzyılın kayıt tarihi
   <br/>
   <br/>
   Kalan müzik arşiv serisi ile yoluna devam ederken büyük ölçekli projeksiyonlarla müzik kütüphanelerine göz dikmiş durumda. Bunlar, her birisi 5 CD'lik ve ansiklopedi kalınlığında birer kitap eşliğinde Türk Klasik Müziği ve Türk Halk Müziği Antolojileri. Klasik Türk Müziği Antolojisi 1900 yılından, Türkiye'deki ilk kayıt tarihinden başlıyor ve en büyük ses ve en büyük saz, enstrüman icracıları bu projede yer alıyor. Aynı şekilde Türk Halk Müziği Antolojisi'nde de yüzyıl boyunca yapılmış en önemli kayıtlar, önemli belgeleriyle beraber sunuluyor. 'Bunu şu an devletin yapabilecek durumda olduğunu sanmıyorum' diye ekliyor Saltık.
   <br/>
   <br/>
   Alevi müziğinin ticareti
   <br/>
   <br/>
   yapılıyor densin istemem
   <br/>
   <br/>
   Kalan Müzik'in kaliteli ürünlerinin yanısıra çok sayıda ürün çıkartması onu farklı kılan ve devamlı gündemde tutan unsurlardan birisi. Benzerlerinin yılda 56 albüm çıkarttığı düşünülürse Kalan'ın çıkarttığı 4050 albüm gündemde devamlı kalmasının bir başka unsuru.
   <br/>
   <br/>
   Bayram Bilge Tokel'in yeni albümü, Yansımalar3, Aşık Veysel, Zeki Müren'in ve Safiye Ayla'nın bilinmeyen kayıtları yakında çıkacak albümlerden bazıları. Yesari Asım Arsoy ve 2 CD'lik Süryani müziği hazırlık aşamasında. 2'si Suriye, İran ve Erivan Kürtlerini, üçü Türkiye Kürtlerini içeren 5 CD'lik Kürt Müziği Antalojisi de önem verdikleri çalışmalar. Sırada ise tarikat müzikleri var; Cerrahiler, Kadiriler... 'Unutulmuş kaybolmuş ilahi notalarını da bulup, arşivlerden çakırtıp yapmayı isterim' diyor. Hasan Saltık'a Tunceli/ Dersim'li bir Alevi Kürdü olduğunu hatırlayıp bir Alevi müziği antolojisi yapmayı düşünüp düşünmediklerini soruyorum. 'Aşık ozanlarını yapmaya çalışıyoruz. Ama Alevi müziği ticareti yapıyor denmemesi için o konuda dikkatli davranmaya çalışıyoruz. Çünkü geçmişte bazı şirketler tarafından Hacı Bektaş Veli ve Ali kasetleri ile biraz sömürüye yönelik işler yapıldı.'
   <br/>
   <br/>
   Şüphesiz Hasan Saltık 90'lı yılları en iyi okuyabilen bir yapımcı ve Kalan Müzik takibe değer bir ekol.
   <br/>
   <br/>
   (İnternet adresi: www.kalan.com)
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5648), [web.archive.org (arşiv bağlantısı)](http://web.archive.org/web/20130103120714/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5648)
