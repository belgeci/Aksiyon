# Bandrol kıme yarıyor?

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050225005931im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005931im_/http://www.aksiyon.com.tr/resim/378/60.jpg" vspace="5"/>
  </p>
 </font>
 <font class="content">
  Kitapları bandrol altına almakla, korsanı kontrol etmek mümkün olur mu? Korsan bandrol söylentilerinin çıktığı bugünlerde, devletin ve meslek kuruluşlarının işi sıkı tutmamaları halinde neler olabileceği konuşuluyor. Korsanın meşrulaştırılması sadece bunlardan bir tanesi
 </font>
 <br/>
 <p>
  <font class="content">
   Geçen yıl değişen yasa gereği yayın piyasasında bandrol uygulaması başladı. Nisan ayı itibariyle piyasada bandrolsüz hiç bir kitap satışı yapılmayacak. Bandrol dünyada çok yaygın olarak kullanılan bir yöntem değil. Türkiye’de korsan yayıncılığın önüne geçilmesi ve yazarların telif haklarının gasp edilmemesi için böyle bir uygulama başlatıldı. Bu uygulamayla hem yazarın hem de yayınevinin ‘emeği’ korunmuş ve emek sahibi hak ettiği karşılığı bulmuş olacak. Daha doğrusu böyle bir beklenti sözkonusu.
   <br>
    <br>
     Yayın dünyasında yeni uygulama konusunda iyimser olanlar, bekle—gör politikası güdenler ve oldukça kötümser olanlar var. İyimser olanların öncelikle yasanın oluşum sürecinde bulunmuş kişiler olduğunu söylemeliyiz. İyi bir yasa hazırladıklarını ve uygulamayla ilgili teknik ve düşünsel anlamda alt yapı çalışmalarının hızla hazırlanmakta olduğunu söylüyorlar. İyimser olmakta haklılar; yayın piyasasında aşağı yukarı yapılabilecek bütün ‘üçkağıtçılıkları’ cezalandıracak bir yapıda hazırlanmış yeni yasa. Korsan kitap ve sahte bandrol basma, satma, depolama gibi süreçlerde yer alan her kişiyi 4—6 yıl arası hapis, 50—150 milyar lira gibi  para cezaları bekliyor artık. Telif Hakları Daire Başkanı Günay Görmez, sistemin beyan usulüne göre çalıştığını, beyana göre il kültür müdürlüklerinden bandrol alanların beyanlarına aykırı bir fiiliyat içerisinde olmaları durumunda yukarıda bahsi geçen cezalarla karşı karşıya olduklarına dair belge imzalatıldığını söylüyor. Yani yasa dışı bir işlem yapmak isteyen kişi bizzat kendi beyanının kurbanı olabilecek bu sisteme göre. İmzalatma fikri, Anadolu’dan gelen birkaç suiistimal haberinin üzerine gelişmiş. Nisan ayı itibariyle bütün kitaplar bandrollü olarak satılacak. Dolayısıyla kitabevlerinin ve yayınevlerinin depolarında yer alan kitaplar da bandrollenecek. Kültür Bakanlığı bir defaya mahsus olarak kitabevlerine beyanları dikkate alınarak bandrol alma hakkı tanıdı. Yayınevleri de depolarındaki kitap sayısını bildirerek bandrol alabilecekler. Herhangi bir suiistimal halinde ise sözkonusu ceza onları bekliyor olacak.
     <br>
      <br>
       Korsanla mücadele etme konusunda bandrol uygulamasını kabul etmiş olan Kültür Bakanlığı, uygulamadaki bürokratik yoğunluğu bertaraf ederek bandrol isteyenlere kolaylık gösteriyor. Kime, hangi esere ne kadar bandrol verildiği bilgisinin kolaylıkla elde edilebileceği internet sisteminin hazırlık çalışmaları içinde bulunduklarını söyleyen Günay Görmez, üç ay içinde herşeyin yerli yerine oturacağı inancında.
       <br/>
       <br/>
       Denetim olmadan asla
       <br/>
       <br/>
       İyimser olanlar sadece resmi yetkililer değil. Sözgelimi İletişim Yayınları’ndan Tuğrul Paşaoğlu bazı örgütlenmelerin yapılması halinde, suçlarla mücadele etmek isteyen kişiler için yasal desteğin sağlandığını, bunun için öngörülen örgütlenmelerin bir an önce gerçekleşmesi halinde korsanla mücadelenin mümkün olduğunu söylüyor. Kültür Bakanlığı ve yayın meslek kuruluşlarınca tasarlanan örgütlenme şöyle; her ilde emniyetten, adliyeden, zabıta teşkilatından ve meslek kuruluşlarından temsilcilerin yer aldığı  “il denetim komisyonları” kurulacak. İl denetim komisyonları, sahte bandrol, bandrolsüz satış, korsan baskılar konusunda araştırma ve denetimle yetkili olacaklar ve korsan bir satışa re’sen el koyma haklarına sahip olacaklar. Tuğrul Paşaoğlu’na göre iş başa düşüyor, yayıncılar il denetim komisyonunun örgütlenmesine katılmalı ve mücadele etmeli. Edebiyat ve İlim Eserleri Sahipleri Meslek Birliği (Edisam) çerçevesinde bu savaşımı vereceklerini söyleyen Paşaoğlu’na göre, her şeyi bir yerlerden beklemek ve korsanlardan devamlı surette yakınmak anlamsız ve zaman elimizi taşın altına sürme zamanı. İletişim yetkilisine göre, 24 saat kafa çalıştıran profesyonel korsan faaliyetlerine karşılık 24 saat nasıl mücadele edileceğini düşünen ve bu bağlamda  hareket eden ‘profesyonel’ baskı gruplarına ihtiyaç var.
       <br/>
       <br/>
       Kültür Bakanlığı yetkilileri, yasanın hazırlanış ve uygulama sürecinde Türkiye Yayıncılar  Birliği gibi meslek örgütleriyle birlikte hareket ettiklerini, tüm maddeleriyle uluslararası sözleşmelere uygun ve Dünya Ticaret Örgütü’nden övgü alan bir düzlem oluşturduklarını söylüyorlar. Fakat yayıncıların büyük çoğunluğunun bekle gör pozisyonunda olduğu, teoride iyi olan bir yasanın uygulamada başarısız olabileceğini söylüyorlar. Aslında temel cümle şu “Eğer devlet yaptırımlarla ilgili gücünü ortaya koyarsa korsan biter, koymazsa olduğu gibi devam eder.”
       <br/>
       <br/>
       Bandrolün korsanı var mı?
       <br/>
       <br/>
       Zaten bizi Bandrol konusunda haber yapmaya iten şey, yayıncı bir dostumuzun sahte bandrollerin piyasada olduğunu söylemesi oldu.  Nasıl olurdu, Kültür Bakanlığı resmi mührünü taşıyan bandrolün korsanı mı üretilmişti şimdi de? En az 20 yayıncıyla bu konuyu konuştuk ve korsan bandrol olduğuna dair kesin bilgi alamadık. Hatta olduğu söylenen yere, Kadıköy’e de gittik. Kültür Bakanlığı Telif Hakları Daire Başkanı Günay Görmez, böyle bir şeyi ilk defa duyduklarını, hatta bunu ‘ihbar’ olarak kabul edip araştırma yapacaklarını söyledi. Tam, galiba yanlış ihbardı derken hem dağıtım hem de yayınevi sahibi bir yayıncı korsan bandrolün piyasada görüldüğünü söyledi bize. Bir şey hakkında söylentilerin çoğalıyor olması o şeyin varlığını kuvvetlendiriyor. Yani Türkiye’de tek bir şirket tarafından üretilen, üretim maliyetinin oldukça yüksek olduğu, 4 milyon marklık bir yatırım gerektiği söylenen bandrolün korsan üretildiği büyük ihtimalle doğru artık. Failleri eğer yakalanırlarsa bir daha iflah olmayacakları bir cezayla yüz yüze gelecekler. Fakat bu bilinmesine rağmen pek çok yasa dışı uygulama devam ediyor. Korsan kitapları satanlar yerli yerlerinde satışa devam ediyorlar. Korsan sattığı gerekçesiyle tutuklananlar küçük cezalarla bırakılıyorlar. En somut örnek ise Literatür Yayınları’nın kitaplarını çoğaltıp satan bir kişinin on gün içinde üç defa yakalanıp serbest bırakılması. İstanbul’da ihtisas mahkemesi  kurulmasına rağmen adli mercilerin korsanların nasıl çalıştıkları konusunda gerçek bir fikre sahip olmamaları da işin bir diğer vahim boyutu. Fikir ve Sanat Eserleri Kanunu’nun değişen 81. maddesi korsan üreten, satan, taşıyan kişiler için 4—6 yıl hapis cezası, 50—150 milyar para cezası öngörüyor ama 81. madde şimdiye kadar herhangi bir korsancı için ‘tecelli’ etmiş değil. Yani caydırıcı ceza uygulanabilmiş değil.
       <br/>
       <br/>
       Korsan benden güçlü
       <br/>
       <br/>
       Yüzbinlerce kişinin ekmek yediği korsan piyasası sosyal bir alan oluşturmuş durumda. Belli ki ve beklenir ki, uzun süredir hazırlıkları yapılan bandrollü sisteme adapte olmuş. Ulus Müzik’in sahibi İskender Ulus’a göre neredeyse 10 yıl önce bandrol uygulamasına  başlayan müzik piyasası için bandrol derde deva olmamış. Müzik piyasasında yaşanan tecrübe için kulak verdiğimiz İskender Ulus, “Yasa çıktıktan sonra bir dalgalanma oluyor, korsanların pek çoğu ortada gözükmüyor, bakılıyor ki yaptırım yok, bu sefer eskisinden daha güçlü bir şekilde piyasaya giriyorlar” diyor. Ulus, “Devlet kanunu uygulamazsa başarılı olamaz, şimdiye kadar da olamadı” diyor. Ona göre Türkiye’de meşru zemin yerine oturmadı, dolayısıyla uygulamalar gayri meşru yollardan köşe dönmeyi destekledi. “Hırsızlar tavan yaptı” ona göre. “Polise gidiyoruz, polis, ‘Benim elemanım yok, üç gün bekle’ diyor. Adam istihbarat alıyor, başka bölgeye geçiyor. Devletin yasalarının bunu önleyebilmesi lâzım. Adamı yakalatıp mahkemeye çıkarttırıyorsun, adam sahte bandrol basmış, serbest bırakılıyor.” İskender Ulus, kendi firmasının 20 sanatçısı olduğunu; ama istediği kaseti basan korsancının yüzlerce sanatçısı ve kendisinden daha güçlü olduğunu, çok çalışmalarına rağmen onlarla mücadelede başarılı olamadıklarını söylüyor. Ulus, bandrolden ve yasalardan ümidi kesmiş olmalı ki insanları “ahlak”a çağırıyor.
       <br/>
       <br/>
       Kamu suçu değil
       <br/>
       <br/>
       Müzik piyasasındaki başarısızlık bandrollü döneme ayak basan kitap piyasası için de geçerli midir? Simit çalmanın kamu suçu olduğu, 7 yıl hapse mahkum olmayı gerektirdiği bilinirken, yılların birikimiyle oluşan kitabın hırsızlığa konu olması,  oldukça ağır cezalar getiren yeni yasal düzenlemelere rağmen hâlâ kamu suçu değil. Literatür Yayınları Yayın Yönetmeni, yeni yasanın cezai yaptırımlarının korsanların pervasızca hareket etmesini engellediğini ama korsanla mücadele etmek için korsan yayıncılığın kamu suçu olarak görülmesi gerektiğini söylüyor. Kamu suçu olduğunda fiil görüldüğü yerde cezalandırılıyor fakat hali hazırda şikayete bağlı olarak işlemler yapılıyor. Şikayetin savcılığı, savcılığın ilgili emniyet güçlerini harekete geçirmesine kadar istihbarat alan korsancı ortadan kayboluyor. Mahkemeye intikal etse bile dava 6 ay gibi ileri bir tarihe erteleniyor, sanık serbest bırakılıyor ve çoğu zaman da bulunamıyor. Üstelik korsanlar her an yeni ‘yaratıcı’ fikirlerle karşımıza çıkabiliyor.
       <br/>
       <br/>
       Basın Yayın Birliği Başkanı Mehmet Varış bandrole karşı. Varış’a göre bandrol lüzumsuz bir şey. “Harç gibi. Ne zaman satacağımızı bilmediğimiz  bir kitap için devlete haraç ödüyoruz” diyor. İleride bir sansür aracı olarak kullanılabileceği endişesini de yaşıyor. Alfa Yayınları’ndan Faruk Bayrak’a göre korsanın bitmesi mümkün gözükmüyor ama haklarını alamayıp piyasayı terk etmekle yüzyüze kalan yazar ve çevirmenleri tekrar piyasayla barıştıracak olan telif haklarının yerli yerine oturması ümit verici bir gelişme.
       <br/>
       <br/>
       İyimserler, “gör bak ne olacak” diyenler, tüm çalışmaları  beyhude bir çaba olarak görenler... Her an ‘gol’ yemekte olsalar da şimdilik ibre iyimserlerden, “devlet ve meslek kuruluşları üzerine düşeni yaparsa bu uygulama başarılı olur” diyenlerden yana.
       <br/>
       <br/>
       Son bir soru daha. Bu kadar geniş bir kullanım alanı olacak olan  bandrol için ihale verildiğini hiç duydunuz mu? Söylentilere göre evet ihale yapıldı, hem de iki kez; ama her seferinde tek bir şirket katıldı bu ihalelere. Önümüzdeki günlerde korsan bandroller kadar bu konu da konuşulacak belki?
       <br/>
       <br/>
       Bandrol korsanı aklarsa?
       <br/>
       <br/>
       Nisan’dan itibaren (daha da uzayacağı söyleniyor) piyasadaki her kitap bandrollü olmak zorunda. Yayınevleri yeni çıkardıkları kitaplara bandrol koyma zorunluluğunun başlaması süreci içerisinde stoklarında bulunan kitaplar için de bandrol almak durumunda. Stoklarındaki kitaplar için beyan adecekleri sayı kadar bandrol alabilecekler. Yani sorumluluk yayınevine ait. Yeni kitaplar için de sözlü beyan geçerli. Yazarlar,  kendi kitapları için ne kadar bandrol alındığını Kültür Bakanlığı’nın hazırlamakta olduğu söylenen, internetten sunacağı bir hizmetle öğrenebilecekler. Kitabevleri bir defaya mahsus ellerinde bulunan kitaplar için bandrol alacaklar. Fakat ellerinde 5 bin kitap olmasına rağmen 10 bin, 20 bin bandrol alabilir ve bu bandrolleri başka kitaplar hatta yaygın kanaate göre korsan kitaplar için bile kullanabilirler.  Anadolu’da hatırı sayılır miktarda korsan stokun olduğu dikkate alındığında korsan kitapların fazladan alınan bandroller vasıtasıyla piyasada aklanması gibi bir tehlike sözkonusu. Yayınevleri için ise stoklarındaki kitaplardan çok daha  fazla bandrol elde etmek, fazla bandrolleri yeni basılan kitaplarda kullanarak yazarın telif hakkını gasp etme olasılığı  endişe verici. Bandrol alımı ile ilgili kurulan naylon şirketlerden söz ediliyor. Burada bahsedilen bütün senaryoların yaşanan örnekleri mevcut. Zaten Kültür Bakanlığı bandrol dağıtımı konusunda yayıncıların da isteği doğrultusunda bürokratik engel çıkartmıyor. Fakat bandrollerin yanlış bir yerde kullanılması halinde sözkonusu olan ceza 4—6 yıl hapis, 50—150 milyar TL. para cezası. Bütün her şey devlet mekanizmasının yaptırımları işletmesine bağlı. Eğer işletilirse bandroller yoluyla piyasaya dalmak isteyen korsanları büyük bir sürpriz bekliyor olacak. Yaptırımlar gerçekleşirse yukarıda sözkonusu edilen endişeler en az altı ay içinde yok olacak.
       <br/>
       <br/>
       m.ozturk@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12073), [web.archive.org (arşiv bağlantısı)](http://web.archive.org/web/20050225005931/http://www.aksiyon.com.tr:80/detay.php?id=12073)
