# Üsküp; firuze kubbeler şehri

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20041027054130im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027054130im_/http://www.aksiyon.com.tr/resim/443/74.jpg" vspace="5"/>
  </p>
 </font>
 <font class="content">
  Makedonlarla Müslüman Arnavut ve Türkler arasındaki ayrışım köprünün öte yakası ve bu yakası durumunu doğurmuş. Modern binaların yükseldiği büyük alışveriş merkezlerinin bulunduğu batı yakası Makedonların, kalesi, camileri, eski çarşısı ile nehrin öbür yanındaki eski şehir de Müslümanların yurdu olmuş durumda.
 </font>
 <p>
  <font class="content">
   Üsküp ‘sembol’ şehir. Osmanlı Balkanları denildiğinde ilk akla gelen, görmesek de ‘görmüşüz, biliyormuşuz’ gibi muamele ettiğimiz, tam anlamıyla bizden bir şehir. Bizdeki Üsküp imajı ile, yaşayan Üsküp imajı örtüşüyor aslında; Yahya Kemal’in dizelerinde olduğu gibi; Üsküp ki devamıydı Şar Dağı’nda Bursa’nın / Bir lale bahçesiydi, dökülmüş temiz kanın / Çok sürse ayrılık, aradan geçse çok sene / Biz sende olmasak bile, sen bizdesin gene.”
   <br/>
   <br/>
   Üsküp hâlâ gelen misafirlerini ‘şiir’ler dünyasına götürüyor. Vardar’ın doğu kısmını oluşturan eski Üsküp, tarihi çarşısı, kalesi, firuze kubbeleriyle İshak Paşa Camii, uzun minaresiyle Yahya Paşa Camii, kalenin yanındaki Mustafa Paşa Camiiyle, insanlarıyla, güveçte kurufasülyesiyle bir asır önceki kimliğini muhafaza ediyor. Yahya Kemal’in dediği gibi “Firuze kubbelerle bizim şehrimizdi o / Yalnız bizimdi, çehre ve ruhiyle bizdi o.” Halen de öyle.
   <br/>
   <br/>
   Şehirler sadece görüntüden ibaret olmuyor; zihinlerdeki yeri tarihi arkaplanı sadece görünenle sınırlı bırakmıyor. Üsküp’te görünen kadar görünmeyenin bulunduğu hissi veren yerlerden; kimbilir geçmişten bugüne getirdiği yapılarıyla nice öyküyü bağrında besliyor da bu şehre gören görmeyen hemen vuruluyor.
   <br/>
   <br/>
   Üsküp’de kaldığımız iki gün boyunca her akşam soluğu kalenin yakınındaki kahvede alıyoruz; geç vakitlere kadar süren sohbetler yaşayan Üsküp’ün sorunları ile de yüzleşmemizi sağlıyor. En eskisi iki yıl önce gerçekleşen gerginlikler azalsa da şehirde yaşayan farklı dinler ve ırklardan olan kişiler arasında tam anlamıyla bir güvenden sözetmek mümkün değil. En açık göstergesi şehri ortadan bölen Vardar nehrinin aynı zamanda sosyolojik bir ayrıma da işaret ediyor olduğu. Eskiden beri modern yapıların yükseldiği şehrin Batı yakası Makedonların yoğunluklu olduğu bir yer olmuş fakat son yıllarda Vardar’ın öte yakasındaki Makedonlar buraya taşınmışlar, buradaki Müslümanlar ise öbür tarafa. Yani bugün kubbelerin yükseldiği yer Müslüman Üsküp’ü, Vardar nehrinin öte yakası ise Makedon Üsküp’ü temsil ediyor.
   <br/>
   <br/>
   Mustafa Paşa Camii, şehre hakim bir yerde, kalenin hemen yanında ama ‘restorasyon’ bekler vaziyette. Vardar’a anlam katan taş köprü, son yıllarda Balkanlara özgü bir kavram olan dini milliyetçiliğin hedefi olmuş durumda; restorasyon bahanesiyle kitabesi kaldırılmış. Yapılmak istenen, taş köprünün Osmanlı eseri olduğuna dair izleri ortadan kaldırmak. Her bölgenin kendine özgü özellikleri var; Balkanlardaki etnik ve dini çeşitlilik, bugüne kadar uzlaşma kültürünün yanısıra, çatışma kültürünü de beraberinde taşımış. Pek çok şehirde camiler ve kiliseler yanyana. Bir zamanların Pax Ottomana(Osmanlı Barışı)’sının sembol yerleri için ‘provokasyon’ kelimesin özel bir anlam ifade ettiğini söylemek güç değil. Emantur gezi rehberimiz Doç. Dr. Haluk Dursun bir yazısında “Üsküp’e nerden girilirse girilsin firuze kubbeler sizi karşılar” diyor. Doğru fakat biraz değişmiş durumda; artık Üsküp’ün Batı yakasında yüksek bir tepenin üzerine inşa edilmiş devasa bir haç var. Bu yapı Üsküp’ün bilindik atmosferine o kadar yabancı duruyor ki; bunu inşa edenlerin Haluk Dursun’un işaret ettiği özellikten ne kadar rahatsız olduğunu, anlamak mümkün oluyor. Aynı zamanda uzunca bir zamandan beri ‘provokasyon’ kelimesinin burada nasıl tecelli ettiğine de... Umarız Balkanlarda ‘barış’ arayan Uluslararası gözlemcilerin dikkatinden kaçmaz; çünkü iyi niyetli bir girişim olarak durmuyor.
   <br/>
   <br/>
   Üsküp’te bulunduğumuz süre içerisinde Türkiye ile ilgili iki olay gündemdeydi; Türkiye-Çekoslovakya maçı; ilk yarıda yenilen goller moralleri düşürdü, kahvelerdeki kalabalıklar dağıldı. İkincisi ise 7,5 saat süren MGK toplantısı. Üsküp Türkiye’yi çok yakından izliyor; akşamları takıldığımız kahvede Galatasaray, Beşiktaş ve Fenerbahçe flamaları asılı, hâlâ Galatasaray’ın VEFA kupası ve Türkiye’nin dünya üçüncüsü olduğu günlerdeki coşku dillerde. Yani Türkiye’deki bir kişi kadar burada olan bitenlerle ilgililer. Gözle görülür bir ‘Tayyip Erdoğan’ hayranlığı var, en favori dizileri ise “Ekmek Teknesi.”
   <br/>
   <br/>
   Kuyumculuk işiyle uğraşan doğma büyüme Üsküplü bir genç, köyden göç ederek gelen Müslüman Türlerin de ‘şehirleşme’ problemi yaşadıklarını söylüyor. Ayrıca Türkiye’den gelen işadamlarının şehrin Batı yakasındaki Makendonlarla iş tutmalarına içerliyor. Niye Türkler ve Müslümanlar değil de onlar diye...
   <br/>
   <br/>
   Üsküp’e varıp da kuru fasülyesinden yememek olmaz. Çarşıda yaşlı bir çınarın yanı boyunca yan yana uzanan rehberimizin ifadesiyle dünyada metrekare başına düşen en çok kurufasülyeci ve köftecinin bulunduğu yere elbette uğramak gerekiyor...
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2635), [web.archive.org (arşiv bağlantısı)](http://web.archive.org/web/20041027054130/http://aksiyon.com.tr:80/detay.php?id=2635)
