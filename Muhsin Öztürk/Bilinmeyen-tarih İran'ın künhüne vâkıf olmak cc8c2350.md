# İran'ın künhüne vâkıf olmak

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20041225002105im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002105im_/http://www.aksiyon.com.tr/resim/457/72.jpg" vspace="5"/>
  </p>
 </font>
 <font class="content">
  İran seyahatinde bulunan Türk gazetecilerin golf ve tenis oynayan, yarı modern İran kadınlarına zum yapmaları İran’ı iyi okumak anlamına gelmiyor şüphesiz; bugünkü İran, Kum’da kümelenen medreselerin bir ürünü.
 </font>
 <p>
  <font class="content">
   Belki değişim Kum medreselerinin yönetim üzerindeki etkisinin hangi boyutta olduğu ve medreselerde nelerin tartışılıp tartışılmadığı ile alâkalı.
   <br/>
   <br/>
   Harvard Ortadoğu Araştırmalar Merkezi Başkanı Prof Dr. Roy Mottahedeh, Kum Medresesi’nde orta yaşını yaşamakta olan Ali Haşimi üzerinden İran devrimini, yüz yıllık İran modernleşmesini ve bin yıllık İslam düşüncesi içerisinde Şia ayrımının tarihsel özetini verirken en ağır felsefi ve sosyolojik tahlillerden kaçınmıyor. Bir kurgu ustalığı içinde İran’ın düşünsel ve siyasi tarihini açımlarken elinizden bırakamayacağınız bir akıcılıkta yazmış kitabı. İran’daki feodal yapıdan, Sovyet etkisine kadar, Batı eğitimi görmüş reformist kişilerin öykülerinden, İbn Sina’nın İslam düşüncesine koyduğu şerhe kadar iç içe geçmiş hikayeleri ustalıkla veriyor.
   <br/>
   <br/>
   Kahramanımız Ali Haşimi, Kum ve Necef medreselerinden herhangi bir Ayetullah’ı yansıtıyor. İran devrimi olduğunda orta yaşlarını geçiren Haşimi, devrimle gelen itibar artışının farkındadır fakat devrim onu çok gerilere, eski anılara ve çağlar öncesine götürecektir. Çocukluğuna, ailenin ‘nasıl bir eğitim almalı’ arayışından laik eğitime, medresenin tartışmalı ve gürültülü ortamından tasavvufun serin sularına yelken açılan geçişken bir eğitim dönemi beklemektedir onu. Medresede eğitim almak nasıl bir şeydir?
   <br/>
   <br/>
   Haşimi’nin hayat içindeki devinimi devam ederken İran, modernleşmesini yarılar. Musaddık’ın kısa süren iktidar dönemi sona ermiştir bile. Yani devrim yaklaştıkça kahramanımız Kum medreselerinin koridorlarında yetişedursun, İran’da şah döneminin sonuna gelinmektedir. Mottahedeh felsefi ve teolojik kavramları 1943’te Kum şehrinde doğmuş genç bir mollanın yaşamı etrafında açıklamaya devam ediyor. İran’ın inanç ve düşünce yapısının oluşumu, temel taşları ile gelgitler içinde işleniyor. Bu, Osmanlı’nın Sünnileşme sürecini bütün kurumlarıyla tamamladığı 15. yüzyıl incelenmeden Türk Sünni geleneğinin anlaşılamayacağı gerçeğinden farksız. Osmanlı medreselerinde Fahrettin Razi etkisi neyse İran’da da Tusi etkisi odur. Razi bilinmeden Osmanlı’yı, Tusi öğrenilmeden İran’ı tanımak mümkün değildir neredeyse. Kitabı önemli kılan şey İran Devrimini ve Şah’ın gidişini anlatan bir sürü kitaptan farklı olarak İran dünyasının yaşadığı entelektüel krizi incelemesi. Firdevsi, Ömer Hayyam, Hafız ve Sadi gibi şairlerin hikayelerinden hareketle bir ulusun tarihinde edebiyat ve şiirin politik kararlarda nasıl bir rol oynadığını unutmayıp, İran’da yönetime ilişkin her kararın İran kültürü ışığında alındığını vurguluyor.
   <br/>
   <br/>
   Roy Mottahedeh’e göre dinin sosyal ve siyasal alanda rolünün arttığı 20. yy’ın sonlarında yaşanan süreç, aslında hepimizin hikayesidir. “Bir başka anlamda, bir —iki kuşaklık milliyetçilik, Batılılaşma ve sosyalizmin getirdikleri karşısında duyulan düş kırıklığının daha eski ve köklü değerleri geri dönmeye ittiği çoğu Üçüncü Dünya Ülkesi’nin öyküsüdür” diyor.
   <br/>
   <br/>
   Iraklı Şii lider El—Hekim’in öldürüldüğü saldırıdan iki gün sonra Şam’ın Seyyide Zeynep Camii’nin bulunduğu Şii mahallesindeydik. Zaman zaman mahallenin içine karışsak da ‘anlam dünyaları’na hem yakın hem yabancı olduğumuz bir kitle ile karşı karşıya bulunduğumuz bir gerçekti. İran’ın dini ve kültürel bağlarının nasıl bir coğrafyayla ilişkili olduğunu anlamak zor değil ama Foregn Affairs dergisinin 20. yy’ın en iyi 75 kitabı arasında birinci sıraya koyduğu Peygamber’in Hırkası’nın yanımda taşıdığım tek kitap olması doğru tercih olmuştu benim için. Çünkü, Şii meselesi ve İran’daki din—politika ilişkisi epeyce müddet gündemimizi işgal edecek gibi.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2956), [web.archive.org (arşiv bağlantısı)](http://web.archive.org/web/20041225002105/http://www.aksiyon.com.tr:80/detay.php?id=2956)
