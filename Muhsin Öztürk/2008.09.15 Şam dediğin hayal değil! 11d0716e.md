# Şam dediğin hayal değil!

*Muhsin Öztürk 2008.09.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Önceki hafta Şam önemli bir siyasi buluşmaya (Erdoğan, Sarkozy-Esed-El Tani) tanıklık etti. Ancak onun tarihe tanıklığının yanında bu hiç mesabesinde kalırdı. İnsanlık tarihi kadar eski Şam ile ilgili “iki ziyaret, bir yazı” kıvamında izlenimler.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080923045008im_/http://www.aksiyon.com.tr/resim/719/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080923045008/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080923045008/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080923045008oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080923045008oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Şehrin sahipleri kimdir? Kim “benim” derse onundur aslında. Hiç görmediğimiz şehirleri bile kendimizden saymaz mıyız bu nedenle. Hem kime ne! Şehirler kiminse kimin! Acaba İstanbul da olmasaydı nerede yaşamak istersiniz meselesi de değil. Medeniyet algımız, değer yargılarımız, biraz da şehirlerle doğrudan ve dolaylı kurduğumuz ilişkiyle şekillenmiyor mu? Bir yolculukta, bütün yazılarında ‘Doğu Doğu’ diyen ünlü bir yazarın, aslında Doğu’daki şehirlere hiç ilgisinin olmadığını fark etmek benim için hayal kırıklığıydı. Doğu ve Batı ilgisi herhâlde mektep sıralarında yapılan münazaraların basitliğinde olmamalıydı; şehirler beslemeliydi bizi, dokunmalıydık taşlarına, yürümeliydik sokaklarında, gülmeliydik kahvelerinde. Belki o zaman iki medeniyet kıyası mümkün olurdu. Bu toprakların eski görkemli âlimleri, bilgeleri karış karış dolaşmamış mıydı, Bağdat’ı, İsfahan’ı, Endülüs’ü…
   <br>
    <br>
     Emevi Camii’nin avlusunda oturduğumuz bir anda Harvard’lı bir öğrencinin dinler tarihi çalıştığını öğreniyoruz. Hıristiyanlığın, Museviliğin ve İslam’ın bütün önemli merkezlerini dolaşıyordu, Şam durağında her anı not tutarak geçiriyordu sanki. Şehirlerin yabancıları da yerlileri de bir olmuyor şüphesiz. Yabancının şehirlerle kurduğu ilişki de yadırganmamalı aslında. Belki hiçbir ev sahibi bir yabancı kadar alıcı gözle bakmadı o taş evlere, belki onun kadar heyecanlanmadı her sabah o sokakta. Onun hayallerini süslediği kadar onda yer etmeyecekti o dar sokaklar. Eski şehirlerin kaderi değil mi bu? Yabancı için muhteşem, nadide olanın, yerli için sıradanlığı, zahmeti. Bu nedenle yabancı olmak iyidir bazen; yabancı bir şehirde, yabancı bir gözle dolaşmak. Yabancı olduğunun bilinmesi, her şeyin fiyatını artırsa bile…
     <br>
      <br>
       Hicaz Demiryolu hattından, o eski Osmanlı lokomotifi ile Şam’a ulaşmıştık 4 yıl önce. Şehirde olmak değil de şehre ulaşmak ve vasıta bizi daha meşgul etmişti. Şimdi ise 4 gün 4 gece sadece Şam… Üstelik bu sefer harika bir yol arkadaşı, hem Suriyeli hem de Türkiyeli dostlarımızın rehberliği var.
       <br/>
       <br/>
       Emevi Camii, İslam medeniyetinin en eski mabetlerinden ve benzersiz bir mimarisi var. Herkesin Şam’la kurduğu ilişki farklı olabilir tabii. Hutbe-i Şamiye çekmişti sizi belki buraya. Belki de Bilal’i Habeşi’nin çağları aşan çağrısı. Ya da hâlâ varlığını koruyan eski şehrin mimarisi, Hamidiye… Şam öteden beri Türkler için hac yolu üzerinde önemli bir ziyaretgâh oldu. İbn Arabi, Halid-i Bağdadi, Bilali Habeşi, onlarca sahabe ve Selahattin Eyyubi’nin mezarı burada. İmamı Gazali’nin, Mevlana’nın yolları burada kesişti. Tarikat ekolleri için Şam her zaman önemli bir merkez oldu. Ahir zamanda bir diriliş bekleniyorsa bu Şam’da olacaktı, yaygın inanışa göre. Şam’ın tarihini Habil ile Kabil’e kadar götürenler var. Şam’ın, tarihin en eski şehirlerinden biri olduğu, peygamberlerin, büyük bilginlerin yolunun buradan geçtiği biliniyor. Hz. Peygamber de gençliğinde ticaret kervanıyla buraya gelir. İkinci Şam seferi ise Rahip Bahira’nın uyarısıyla Busra (hâlen Suriye sınırlarında, tarihî bir şehir) kentinde kesilir.
       <br/>
       <br/>
       Devlet erkânı ile iki çift laf etmiş olsak bile bu sefer tamamen Şam’a aidiz. Adım başı hamam, hamamlara nispet yapan sokaklar, eski şehrin her köşesinde Fairuz (Ortadoğu’nun ünlü sanatçısı) sesleri… Şam hâlâ o eski görkemli günlerinden kalma. Yol arkadaşımın (Nur) Gümüş dizisindeki bir oyuncuya benzerliği (kime benzediğini tam anlamasak bile) ve o dizinin burada revaçta olması gezimize popülerlik katıyor ister istemez. Dizi yayında olduğunda sokakların tenhalaştığı söyleniyor; öğle vakti bir berberde toplu hâlde Ihlamurlar Altında izlendiğine şahit oluyoruz, ne zaman bir sohbet açılsa söz dizilere geliyor. Bir kısmı Türklerin aslında o kadar yakışıklı olup olmadığını merak ediyor, kimisi de ‘dinî hayat’ın nerede durduğunu…
       <br/>
       <br/>
       Mübarek ayların başlarında Şam, Şii dünyanın ziyaretçilerini ağırlıyor; sabahları Emevi Camii’nin önünde büyük bir kalabalık birikiyor bu nedenle. Hz. Hüseyin’in mübarek başının burada olduğuna inanılıyor. Günler süren yolculuktan gelenler gözyaşlarıyla o kavuşma anını bekliyor. Şehrin öte ucunda Şiilerin uğrak yeri Hz. Zeynep’in kabri var. Suriyeli, çarşaflıları göstererek “Bizde böyle giyinmezler.” diyor. Suriye’de kadınların farklı, kendilerine özgü bir örtünme şekilleri var. Giyim meselesinde erkeklerde dikkat çeken husus gençlerle orta ve ileri yaş arasında keskin bir fark olması. “Ara kademe yok neredeyse.” diyor yol arkadaşım. Kıyafetler ve saç stilleri, kuşakları ortadan ikiye ayırmış sanki.
       <br/>
       <br/>
       Bugünlerde restore edilen Süleymaniye Külliyesi tipik bir Osmanlı vahası. Sultan Vahdettin de bu caminin avlusunda yatıyor. Emevi Camii dışındaki görkemli yapılarda ciddi bir Osmanlı izi var. Fakat bu sadece mimariyle sınırlı bir iz değil. Burada her katmandan insanla konuştuğumuzda pek çoğu aslında büyük dedesinin ya da nenesinin İstanbullu olduğunu söylüyor. Türkiye ile bağları zannedilenden daha köklü ve güçlü. AK Parti döneminde gelişen ilişkiler insanların kendini ifade etmesinin önünü açmış da denilebilir. Kendi coğrafyasında ‘barış’ arayan Türkiye, sadece devletleri değil, halkları da kazanıyor, zaten var olan bağların tozları siliniyor.
       <br/>
       <br/>
       Emevi Camii’ni arkaya alıp Nafara’nın yanından geçerek sağa sola sapıp kaybolmak ve bunu saatlerce yapmak en iyisi. Emevi Camii ve Hamidiye Çarşısı (I. Abdülhamid’in eseri) kadar Şam’a büyük ve kadim şehir kimliğini bağışlayan, kanaatimce, yüzlerce dar sokaktan, taş binalardan, o binalardaki sürpriz mekânlardan müteşekkil ‘eski şehir’dir. Kaldığımız otel eski bir taş konaktı, başlı başına yazı konusu olabilecek mahiyetteydi. Uyuyan ve yeniden hayat bulmayı bekleyen medeniyet o taş evlerde, ahşap cumbalarda yatıyor belki de. Sokaklarda hummalı bir çalışma var. Birkaç yıl sonra Şam, iki gün vakit geçirilen değil, uzun misafirliklere ev sahipliği yapabilecek bir hüviyette olabilir.
       <br/>
       <br/>
       Suriye’de tatil, cuma gününden başlıyor. Eski şehir, tatillerde oldukça sessiz ve sakin, bütün dükkânlar kapalı. Suriye nüfusunun yüzde 30’u gayrimüslim. Suriye’nin hatırı sayılır sayıdaki Hıristiyan nüfusu pazar gününün tatil olmasını istiyor, hatta bu nedenle pazar günleri dükkânlarını açmıyorlar. Aslında devlet yöneticilerinin pazar günü için yapılan tatil önerisine sıcak baktıkları ancak gelebilecek tepkiler nedeniyle böyle devam ettiği söyleniyor. Belki yıllar sonra Suriye’de de Türkiye gibi bir tatil düzenlemesi olabilir.
       <br/>
       <br/>
       Şam, son yıllarda Türkiyelilerin uğrak yeri, sokaklarda her an bir kafileyi görmek mümkün. Şam güvenli bir şehir, kafileden kopup eski şehirde dilediğince dolaşmayı öneririz öncelikle. Gezmeye biraz da ‘yaşamak’ şeklinde bakanlar için birkaç öneri. Şam’ın en iyi lokantalarından biri Emevi Camii’nin hemen arkasında dar bir sokakta 5 dakika yürümeden ulaştığınız bir mekân: “Jabri House”. Yine caminin hemen arkasındaki Nafara, bitki çaylarıyla, kendine özgü nargilesi ve her akşam sahne alan meddahı ile buluşma yeri mahiyetinde. Yine Emevi Camii’nin bitişiğindeki Leyla’nın terası sadece manzara için önerilir.
       <br/>
       <br/>
       Tam sokaklarını çıkarmış, tam da bizim mahalle demeye başlamışken artık dönme vakti... Şam demek, Suriye demek. Şam’ın İslam kültürüyle ve insanlık tarihiyle ilişkisi de bir o kadar büyük. Her ikisiyle ilgisi olanlar yollarını bir şekilde bu kadim şehre düşüreceklerdir. Bizim gibi...
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31208), [web.archive.org (arşiv bağlantısı)](http://web.archive.org/web/20080923045008/http://www.aksiyon.com.tr:80/detay.php?id=31208)
