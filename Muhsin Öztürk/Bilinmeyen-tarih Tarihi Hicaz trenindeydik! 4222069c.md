# Tarihi Hicaz trenindeydik!

*Muhsin Öztürk Bilinmeyen-tarih*

<div>
 <p>
  <font>
   Hicaz Demiryolu"nun ne büyük bir proje olduğundan dem vurulur; ama gidip göreni pek yoktur. Ürdün"de istasyon ve Hicaz karakollarını yerinde gördük, Şam"da ise bizi bambaşka bir sürpriz bekliyordu; ilk defa gerçekleşen bir olayın hem yaşayanı hem tanıklarıydık...
   <br/>
   <br/>
   1 Eylül 2003... Geniş kıraç arazilerin içinden geçerek bir kaç yapanın bulunduğu ve eski yük vagonlarının park ettiği Mesmiye tren istasyonuna geliyoruz. Rehberimiz her haliyle beklemede olan kara treni göstererek "İşte bizi taşıyacak tren" diyor. Aslında ulaşım sorunumuz yok; gideceğimiz yere son model klimalı bir otobüsle gidebiliriz, fakat tercihimizi kara trenden yana kullanmıştık. Hatta bulunan trenin geçmesini bekliyoruz bir süre. Bu arada bakımının yeni yapıldığını makine bölümüne sürülen yağların ışıl ışıl parlamasından anlayabiliyoruz.
   <br>
    <br>
     Artık vakit geldi. Gürültüyle çalışan lokomotif koyu dumanını sağa sola savurmaya başladı. Herbirimiz arka arkaya dizilmiş vagonların birine atıyoruz kendimizi. Topu topu 30 kişi olan yolcuların bir kısmı fotoğraf çekme telaşı içinde, bir kısmı eski ahşap koltuklara oturup yolculuğa konsantre olmuş, bir kısmı da çoktan pencereden sarkmış bile. İstikamet: Şam. Miniatürk"te de maketi olan Şam istasyonu bakımda olduğu için ancak Şam"ın banliyösündeki Kadem istasyonuna kadar gideceğiz.
     <br>
      <br>
       Bir grup kara tren sevenler kulübü üyesi değildik; Şam"a tren yoluyla girmenin hayırlara vesile olduğu gibi bir batıl inancımız da yoktu. Peki niye o trendeydik? Zaman zaman yolda arıza yapan, bakım elemanlarının hareket halinde bile teyakkuzda bulunduğu, yol boyunca arıza yapan kısımlara müdahale etmek zorunda kaldığı bu trende bizim ne işimiz olabilirdi? Üstelik gezeceğimiz göreceğimiz onca yer varken niye habire düdük çalan, aheste aheste ilerleyen kara trende bulmuştuk kendimizi?
       <br>
        <br>
         Elbette bütün bu soruların cevaplarını biliyorduk. Bilerek ve isteyerek büyük bir heyecanla binmiştik trene. Çünkü bu tren 1910"lu yılların orijinal Hicaz Demiryolu lokomotifi ve vagonlarından oluşuyordu. Alman yapımı, üzerinde Osmanlıca Hicaz Demiryolu yazan, Hicaz-İstanbul hattında çalışmış tren dünyada bir ilkin gerçekleştirilmesine ev sahipliği yaptı; çoktan emekliye ayrılmış olan Hicaz treni, Ürdün-Suriye kapsamında Osmanlı izleri gezisi yapan Emantur kafilesini Busra yakınlarındaki Mesmiye istasyonundan Şam"a kadar 2 saat ağırladı. 2 saat süren tarihi bir an. Bu tren yolculuğunun 1 Eylül"de gerçekleşmesinin sembolik anlamı da var; 1 Eylül 1900"de temelleri atılan Hicaz Demiryolu 1 Eylül 1908"de açılıyor. Ve bu otantik Hicaz lokomotif ve vagonlarıyla yapılan geziyi sadece Aksiyon dergisi izledi.
         <br/>
         <br/>
         Şam istikametine doğru Busra"dan sonra gelen ilk durak olan Mesmiye durağında başlayan yolculuk şüphesiz trende olan 30 kişinin kendilerini ayrıcalıklı hissetmesini sağlamıştı. Gerçekleşen bir ilkin hem yaşayanı hem de tanıklarıydılar. Suriye öncesi Ürdün"de ziyaret edilen Kadrana tren istasyonu ve hattını korumak için inşa edilen Osmanlı Karakolu çoktan Hicaz Demiryolu mevzuuna sokmuştu bizi; ama ne Şam ziyareti ne öncekiler bu nostaljinin ayrıcalığını veremezdi kimseye.
         <br/>
         <br/>
         Tavanları beyaza, koltukları ve zemini kahverengine boyanmış ahşaptandı vagonlar. Her koltuğun üzerinde Arapça koltuk numaraları yazıyor. Havadar, sade. En son vagon lüks; deri koltuklar ve pencerelerde kadife perdeleri yerli yerinde duruyor. Diğer vagonlara göre daha kapalı ve daha boğucu denilebilir. Yol boyunca en çok rastladığımız şey koyun sürüleri. Fazlasıyla ses çıkartan siyah aygıttan ürkmüş olmalılar. Bir avuç yolcuyu taşıyan tren geçtiğimiz yerlerin ahalisi için de ilginç ve görülesi bir tablo oluşturuyordu. Düdüğün sesini ve lokomotiften çıkan dumanı ileriden gören çocukların çoktan treni bekler vaziyette olduğuna şahit oluyoruz. Bir hayli geniş olan askeri alandan geçerken fotoğraf çekmememiz söyleniyor. Geçtiğimiz arazilerin parlak yerler olduğu söylenemez; zaten penceden dışarıya bakanların güzel yerler, ırmaklar ve yeşillikler görmek gibi bir sorunları yok.
         <br/>
         <br/>
         Bu nostaljik bir geziydi ve bütün anlamını geçmişten gelen hikayesinden alıyordu. Dolayısıyla bu yalnız bir tren yolculuğu değil, sessiz tanığın belki birilerine birşeyler fısıldadığı tarihe doğru yapılan bir yolculuktu.
         <br/>
         <br/>
         Bir pencere kenarında oturup daldığınızda, bir yere varmak için değil sadece o yolculuğu yapmak üzere orada olduğunuzu hissediyorsunuz. Darali ve Kisve istasyonlarından sonra son durağımıza vasıl oluyoruz; biraz daha sürse daha iyi olurdu diyerek tekrar otobüse binip bu sefer Şam"ın merkezine doğru yöneliyoruz. Trenle olmasa bile şimdi kafe olarak kullanılan ünlü Hicaz Şam İstasyonu"nu geziyoruz.
         <br/>
         <br/>
         "Nasıl oldu da oldu" diyenler için kısa bir açıklama; Osmanlı kültür coğrafyasıyla ilgilenenler için Emantur ismi yabancı değil; Emantur eski Osmanlı coğrafyasının her karışına yaptığı gezileriyle ünlenen, kültür meraklılarını geziye yönlendirmiş, Kosova"dan Yemen"e, gezi için ulaşılması en zor mekanların kilidini açan bir seyahat firması. Yıllardır bu coğrafyaya gelip gitmelerine, Hicaz treniyle bir süreliğine dahi olsa yolculuk yapma fikrini uzun süre taşımalarına rağmen ancak geçtiğimiz hafta Şam"a böyle bir tren yolculuğu ile girme fırsatı elde etmişler. Dış Geziler Koordinatörü Mustafa Saraç, Suriye Demiryolları İdaresi ve kültür kuruluşlarıyla yapılan temaslar sonucu böyle bir projenin hayat bulduğunu söylüyor.
         <br/>
         <br/>
         YÜZDE  29"U BAĞIŞLARLA YAPILDI
         <br/>
         <br/>
         Osmanlı"nın son yıllarında inşa edilen, İstanbul"dan Medine"ye uzanan, Suriye, Ürdün, Filistin topraklarından geçen bu demirağ, dönemin karışık ilişkileri içinde çok büyük bir proje olarak ortaya çıkar. İstanbul"dan hacca gidecek müminlerin 120 saatte hac mahalline ulaşması amaçlanmakla birlikte 2. Abdülhamit tarafından, karıştırılmak istenen Ortadoğu coğrafyasında İttihad-ı İslamı sağlamak amacıyla inşa edilmiş bir demiryoluydu. Osmanlı"nın Ortadoğu"daki makus talihini döndüremese de bugüne kadar gelen efsanevi hikayesiyle hâlâ büyüleyici. Hicaz Demiryolu dendiğinden biraz yürek burkulur, Abdülhamit anılır, mucizevi yapılış hikayesi anlatılır, İstanbul"dan Kudüs"e, Şam"dan Halep"e hâlâ yaşayan bir yol hatırlanır.
         <br/>
         <br/>
         Hicaz Demiryolu"nun inşa edilmesi Osmanlı için stratejik olduğu kadar büyük bir siyasi başarı olmuştur; dile kolay 1400 km uzunluğunda, yapımında yüzlerce yerli yabancı mühendis ve binlerce askerin çalıştığı, dönemin süper güçleri tarafından karşı çıkılan ancak 8 yılda tamamlanabilen bir yoldur. "Hicaz"da çalışmış olanların askerden bir yıl erken terhis edilmesi gibi "Hicaz hukuku" bile doğmuştur. Maliyetinin Osmanlı bütçesinin yüzde 18"ini oluşturduğu, Batılı finansörlerin kredi vermeye yanaşmadığı için yüzde 29 oranında Amerika"dan Güney Afrika"ya İslam âleminden gelen bağışlarla finanse edilen, üzerine ekonomik, stratejik, siyasi anlamlar kadar dini ve aşkın anlamların da yüklendiği belki de yegane demiryoluydu Hicaz. 1 Eylül 1900"de temeli atıldı, 1 Eylül 1908"de faaliyete geçti. İlk başlarda Hamidiye Demiryolu olarak anılsa da İttihatçıların Abdülhamit"e karşı olan duyguları demiryolunun ismini değiştirdi, Hicaz olarak ün saldı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 995 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2940), [web.archive.org (arşiv bağlantısı)](http://web.archive.org/web/20050127150057/http://www.aksiyon.com.tr:80/yazdir.php?id=2940)
