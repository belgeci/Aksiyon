# Güneydoğu'nun Bodrum'u

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20040301224023im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040301224023im_/http://www.aksiyon.com.tr/resim/469/74.jpg" vspace="5"/>
  </p>
 </font>
 <font class="content">
  Güneydoğu’ya yapacağınız seyahatte onca tarihi ve doğal zenginliğin yanında, son yılların ürünü Halfeti’nin yeni ve benzersiz çehresini görmenizde de fayda var. Bir şehre hiç ortasından girdiniz mi ya da misafirlerini böyle ağırlayan kaç şehir gördünüz?
 </font>
 <p>
  <font class="content">
   Geçtiğimiz yıllarda Zeugma’yı sular altında bırakan Birecik Barajı’nın yuttuğu köylerle birlikte anılan Halfeti, evlerinin yarıya yakınını baraja kaptırdı. Eğer siz de bizim gibi baraj sularının doldurduğu bir vadiden tekneye binerek Halfeti’ye ulaşmak isterseniz, sular altında kalmış evlerin üzerinden aşmak zorunda kalacaksınız. Yol boyunca, vadinin yüksekçe bir yerinde bulunan mezarların sadece dışarıda kalmış taşlarını göreceksiniz.
   <br/>
   <br/>
   Birecik Barajı sularının yükselmesi, uçsuz bucaksız kıraç arazide vadilere yayılmış serin bir mavilik doğurmuş. Su üstünde kalan bir cami minaresi her şeyi özetliyor. Tekneniz bizimki gibi  bir caminin çatısına oturma tehlikesi geçirseydi, sular altında kalan bu yerlerde bir zamanlar insanların yaşadığını daha iyi anlardınız.
   <br/>
   <br/>
   Halfeti şimdiden yerli ve yabancıların ilgi sahasına girmiş durumda. Harran Üniversitesi öğretim üyesi ve öğrencilerinden oluşan yüz kişilik bir ekip, yakın bir zamanda kürek, dalgıçlık, sörf ve kano gibi su sporları dallarında uzman kişilerden kurs aldı. Şimdilik turizm amaçlı önemli tesisler yok ancak turizmciler için iyi bir potansiyel taşıdığını ve yatırımların karşılıksız kalmayacağını söylemek zor değil. Bölgeye yapılacak gezilerde Nemrut ve Zeugma ile aynı gezi sepetine konulabilecek potansiyeli taşıyor Halfeti.
   <br/>
   <br/>
   Halfeti’ye Rumkale tarafından tekne ile ulaşıyoruz. Sığ yerlerde, suların altında kalmış portakal bahçeleri ve evler görülüyor. Baraj gölü üstünde kurulan ‘sal lokanta’da balık yiyoruz. Artık burası iyi bir balık havzası aynı zamanda. Halfeti’nin dar sokaklarında evinin avlusunu çay bahçesine çevirmiş Halfeti sakinleriyle konuşuyoruz. “Kayanın içinde kafe olur mu?” diyeceksiniz ama böyle ilginç yerler gerçekten var. Azad dizisini izleyenler de şehrin bir bölümünün başka bir yere taşındığını hatırlayacaklardır. Dolayısıyla biraz terk edilmişlik duygusundan biraz da yeni durumun doğurabileceği potansiyelden ileri gelen bir beklenti söz konusu.
   <br/>
   <br/>
   Halfeti’de ille de görülmesi gereken yerlerden biri Rumkale’dir. Kara yoluyla ulaşımı yok, sadece tekneyle gidilebiliyor. Rumkale’nin tarihi M.Ö 9’uncu yüzyıla kadar uzanıyor. Hz. İsa’nın havarilerinden Johannes’in Roma döneminde Rumkale’yi merkez yaparak Hıristiyanlığı bölgede yaymaya çalıştığına ve mezarının burada olduğuna inanılıyor. Dolayısıyla Hıristiyanlar için kutsal bir yer. 13’üncü yüzyılda İslam toplumlarının idaresine geçen Rumkale, Türk—İslam sanatının özelliklerinin de görülebileceği bir yer.
   <br/>
   <br/>
   Halfeti’yi Bodrum’laşmadan keşfedin deriz.
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3225&yorum_id=1), [web.archive.org (arşiv bağlantısı)](http://web.archive.org/web/20040301224023/http://www.aksiyon.com.tr:80/detay.php?id=3225&yorum_id=1)
