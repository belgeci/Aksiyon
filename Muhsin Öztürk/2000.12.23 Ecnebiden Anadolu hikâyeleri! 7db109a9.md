# Ecnebiden Anadolu hikâyeleri!

*Muhsin Öztürk 2000.12.23*

<div>
 <p class="spot">
  Prusyalı soylu bir ailenin kızı olan Elsa, babasının görevi dolayısıyla İstanbul'a gelmiş, orada büyümüş ve Anadolu'nun gizemine kendini kaptırmış bir macerapereset.
 </p>
 <p class="metin">
 </p>
 <p class="metin">
  Uzun yıllar erkek kıyafetinde bütün Anadolu'yu dolaşarak hikaye anlatıcılarından öğrendiği hikâyeleri kitap haline getirmiş. Anadolu'da göçebeler, geçirdikleri uzun günlerin yorgunluğunu atmak ve geceleri sürülerini kollayan bekçilerin uyumalarını önlemek için hikâye anlatıcıları ile birlikte dolaşır, yakılan büyük ateşin etrafından anlatılan hikâyeleri dinlermiş. Bunların en ünlüsü Fehim'den öğrendiği hikayeler. Bunları başkalarına anlatmamaya ve yazmamaya söz verir, uzun yıllar bu sözünü tutar, sonra bu hikâyeleri radyoda bir programda okur. Hikayeler ilk olarak 1956'da üç cilt halinde yayınlanır.
 </p>
 <p class="metin">
 </p>
 <p class="metin">
  Kervansaray Ateşlerinin Peşinde
 </p>
 <p class="metin">
  Elsa Sophia Von Kamphoevener
 </p>
 <p class="metin">
  Gendaş Kültür
 </p>
 <p class="metin">
  192 sayfa
 </p>
 <p class="metin">
  0212 512 33 86
 </p>
 <p class="metin">
 </p>
 <p class="arabaslik">
  Şiddetin anatomisi
 </p>
 <p class="metin">
  Suikast
 </p>
 <p class="metin">
  Harry Mulisch
 </p>
 <p class="metin">
  Doğan  Kitap
 </p>
 <p class="metin">
  230 sayfa
 </p>
 <p class="metin">
  0212 677 06 20
 </p>
 <p class="metin">
 </p>
 <p class="metin">
  Hollanda'da Nazi işgalinin son günlerinin yaşandığı 1945 kışında bir işbirlikçi öldürülür. Naziler, buna misilleme olarak, Hollandalı bir ailenin bütün yetişkin üyelerini katleder. 12 yaşındaki Anton bu katliamdan sağ kurtulur. Suikast, o gecenin Anton'un hayatında bıraktığı derin izleri ve onun ruhunda onulmaz yaralar açan geçmişiyle nasıl yüzleşmek zorunda kaldığını anlatıyor. Suikast bir unutma serüveni. Unutmak için gösterilen büyük bir çaba ve belleğin ihaneti: unutamamak... İnsanın artık her şeyi unuttuğunu sandığı an çakan bir kıvılcımla tekrar eski günlere dönmesi...Öykü, şiir, inceleme kitapları pek çok dile çevrilen Harry Mulisch, 21 dile çevrilen ve sadece Hollanda'da beş yüz bin adet satan Suikast romanıyla dünyaca üne kavuştu. Bu arada, Suikast'tan uyarlanan film de Oscar Ödülü aldı.
 </p>
 <p class="metin">
 </p>
 <p class="arabaslik">
  Sünnetin dindeki yeri
 </p>
 <p class="metin">
  Sahabe Uygulaması Olarak Sünnete     Bağlılık
 </p>
 <p class="metin">
  Dr. Aynur Uraler
 </p>
 <p class="metin">
  Işık Yayınları
 </p>
 <p class="metin">
  417 sayfa
 </p>
 <p class="metin">
  Ku'ran—ı Kerim'de İki Cihan Sultanı Efendimiz'den (s.a.v) bahsedilirken O'nda bizim için en güzel örneğin bulunduğu söylenir. Bir başka âyet—i kerimede ise O'nun hevasından konuşmadığı, ancak kendisine vahyedileni aktardığı belirtilir. Bu gerçeği en iyi bilenler de nurlarını Saadet Güneşi'nden vasıtasız alan sahabelerdi şüphesiz. İslâmiyet ile ilgili meselelerin —dinin rûhuna aykırı bir şekilde— tartışmaya açıldığı günümüzde Müslümanlar üzerine düşen ilk vazifelerden birisi, sünnetin dinimizdeki yerinin iyi anlaşılmasını sağlamak. Bu konuda faydalanılacak ilk kaynak da sahabenin yaşantısı ve onların Hazreti Peygamber'e uymada gösterdikleri hassasiyettir. Çünkü onlar hem sünnetin aktarıcıları hem de yaşayanlarıdır. Dr. Aynur Uraler'in hazırladığı eser, bu konuda güzel bir çalışma.
 </p>
 <p class="metin">
 </p>
 <p class="arabaslik">
  'Ünlü yazar' olmak ya da olmamak...
 </p>
 <p class="metin">
  Buz Üstünde Piknik, Andrev Kurkov
 </p>
 <p class="metin">
  İletişim, 230 sayfa, 0212 516 22 60
 </p>
 <p class="metin">
  Viktor, kendi halinde bir yazar. Kazandığı para mütevazı hayatını sürdürmesine bile zar zor yetmektedir. Bir gün büyük bir gazetenin yazı işleri müdürü dolgun bir ücret karşılığında iş teklif eder: Hayatta olan kişiler hakkında 'yayımlanmamak' üzere mersiyeler yazmak. Yazdığı mersiyeler yayınlanmadığı için 'ünlü yazar' olma hayalleri yok olur. Gazetede ilk mersiyesinin basılmasıyla hayatındaki tek düzelik tamamen silinecek, yerini içinden çıkılamaz bir kaosa bırakacaktır.
 </p>
 <p class="metin">
 </p>
 <p class="arabaslik">
  Romancılar kendilerini anlatıyor
 </p>
 <p class="metin">
  Romancılar Konuşuyor,
 </p>
 <p class="metin">
  Mehmet Nuri Yardım, Kaknüs Yayınları,
 </p>
 <p class="metin">
  296 sayfa, 0216 341 08 65
 </p>
 <p class="metin">
  Kültür hayatımızda eserleriyle etkili olmuş, Türk edebiyatında farklı dönemlerde isim yapmış 53 romancı... Modern Türk romanının filizlendiği Servet—i Fünûn döneminden bugüne romanımızın geçirdiği merhaleler, konuşmalar eşliğinde sunuluyor: Peyami Safa'dan Tanpınar'a, Kemal Tahir'den Selim İleri'ye... Kitapta, romancılarımızın yazı maceraları, iç dünyaları, hasretleri, idealleri ve muhtelif konular hakkındaki düşünceleri ortaya çıkıyor.
 </p>
 <p class="metin">
 </p>
 <p class="arabaslik">
  Hüznün yazarından: Herşey beyhude
 </p>
 <p class="metin">
  Utopya'ya Çağrı, Hüzünlü İntermezzo, Kriton Dinçmen
 </p>
 <p class="metin">
  Scala Yayınları, 0212 251 51 26
 </p>
 <p class="metin">
  "... Herşey beyhude!/Gülme beyhude,/Ağlama beyhude,/Hüzun beyhude,/Coşku beyhude,/Umut beyhude,/ Herşey beyhude! Ölüm, beyhude değil..." Dizeler Kriton Dinçmen'in Utopya'ya Çağrı adlı son şiir kitabından. Aslında psikiyatri doçenti olan yazar dördüncü baskısı çıkan "Benimle Son Defa Dans Eder misiniz?" ile ikinci baskısı yapılan Hüzünlü İntermezzo'da olduğu gibi hüzne kanat çırpıyor.
 </p>
 <p class="metin">
 </p>
 <p class="arabaslik">
  Ramazan yazıları
 </p>
 <p class="metin">
  Ramazan Medeniyeti, İbrahim Refik
 </p>
 <p class="metin">
  Albatros Kitapları, 240 sayfa, 0212 519 39 11
 </p>
 <p class="metin">
  Boşuna eski ramazan nostaljisi yapılmıyor. Toplumsal yaşantımızda önemli bir yeri var ramazanın. Ramazan Medeniyeti'ni daha iyi anlamak için ünlü yazarların kaleminden çıkmış ramazanı konu alan yazıların bir araya toplandığı bu kitabı görmek yeterli. Süheyl Ünver'den Aziz Mahmut Hüdai'ye, Miss Julia Pardoe'dan Yahya Kemal Beyatlı'ya kadar pek çok ünlü yazarın ramazan yazılarını kitapta bulmak mümkün.
 </p>
 <p class="metin">
 </p>
 <p class="arabaslik">
  Ünlü'den aşk şiirleri
 </p>
 <p class="metin">
  En Güzel Aşk Şiirleri, Özcan Ünlü
 </p>
 <p class="metin">
  Birey Yayıncılık, 240 sayfa, 0212 511 33 69
 </p>
 <p class="metin">
  Birey Yayıncılık ilk olarak Sedat Umran'ın hazırladığı "Ünlü Şairlerin En Güzel Aşk Şiirleri" kitabını çıkartmıştı. Özcan Ünlü'nün kitabı, daha genç şairlere yer vererek Umran'ın yaptığı çalışmayı bütünlüyor bir nevi. Ünlü'nün kitabında Fuzûli'den Turgut Uyar'a, Ahmet Haşim'den Nurullah Genç'e 175 şairin eseri yer alıyor.
 </p>
 <p class="metin">
 </p>
 <p class="arabaslik">
  Kapitalizmin doğuşu
 </p>
 <p class="metin">
  Modern Kapitalizmin Doğuşu, Henri See
 </p>
 <p class="metin">
  Yöneliş Yayınları, 202 sayfa, 0212 524 07 76
 </p>
 <p class="metin">
  Kapitalizm gerek çağdaş dünyadaki görünümleri gerekse de dayandığı tarihsel temeller açısından sosyal bilimlerin en önemli tartışmalarından birisi olmuştur. Bu çerçevede Henri See, modern kapitalizmin kaynağını sorguluyor, ticari, mali ve sınai kapitalizminin gelişim seyirlerini farklı batılı siyasi merkezler özelinde ele alıyor.
 </p>
 <p class="metin">
 </p>
 <p class="arabaslik">
  Kafiyeler uçuşuyor
 </p>
 <p class="metin">
  Çekin İpleri Belki Yusuf Çıkar, Ellerinden Girilir Kapına,
 </p>
 <p class="metin">
  Mehmet Arslan, İslami Edebiyat
 </p>
 <p class="metin">
  Şiirler serbest vezinle yazılmamış, fakat kafiyeler bildiğimiz gibi dizelerin sonunda buluşmuyor, daha ilginç olanı ise mısraların kendi içinde söz gelimi 'ikinci kelime ile son kelime arasında' kafiye uyumu gözetilmiş. Mehmet Akar'ın şiirleri farklı bir deneyim olabilir.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420203324/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/316/kitaplik/1.htm), [web.archive.org (arşiv bağlantısı)](http://web.archive.org/web/20020420203324/http://www.aksiyon.com.tr:80/2000/316/kitaplik/1.htm)
