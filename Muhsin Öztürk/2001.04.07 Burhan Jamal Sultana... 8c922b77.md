# “Burhan, Jamal, Sultana...”

*Muhsin Öztürk 2001.04.07*

<div>
 <p class="spot">
  Babası sayesinde vurmalı çalgılarla, annesi vasıtasıyla ilahilerle erken yaşta tanışan Öçal, dünyanın en ünlü vurmalı çalgılar üstadı olarak anılıyor. Darbuka, kös, kudüm, bendir gibi vurmalı çalgılardaki hakimiyeti ve virtüözitesini saz, tanbur ve ud'da da gösteren Burhan Öçal'ı enstrümanlara olan hakimiyeti yanında dünyanın ünlü müzisyenleriyle yaptığı projelerinden tanıyoruz.
 </p>
 <p class="metin">
 </p>
 <img border="0" src="/web/20020430212250im_/http://www.aksiyon.com.tr/2001/331/resimler/Burhan.jpg"/>
 <p class="metin">
  Yurt dışında 20'ye yakın albüm çıkartan Burhan Öçal, iki yıl önce Daublemoon'dan Jamaaladeen Tacuma ile Groove Alla Turca'yı çıkartmış, daha sonra uzun yıllar yurt dışında sürdürdüğü müzikal hayatını İstanbul merkezli devam ettirmek üzere İstanbul'a yerleşmişti ve onu çok daha sık olarak dinlemeye başlamıştık. Albümden sonra ilk defa Jamaaledeen Tacuma ile birlikte İstanbullu müzikseverlerin karşısına, Babylon'da geçen hafta çıktılar, gerçek anlamda bir müzik şöleni verdiler. Katibim, Kısmet, "Elhamdülillah" oldukça ilgi gördü. Bu konserde Burhan Öçal, İstanbul Oriental Ensemble'in eşliğinde Jamaaladeen Tacuma grubuyla birlikte sahne aldı. Bu arada Jamaladeen Tacuma 1991'de ünlü Downbeat dergisi tarafından dünyanın ikinci en iyi bass gitarcısı seçilen bir yıldız, bass gitar virtüözü olarak gösterilmişti. Bass gitarı adeta dans eder gibi çalan Tacuma'nın performansı görülmeye değerdi. Bu ikiliye misafir sanatçı olarak iştirak eden müzik yaşamını New York'ta devam ettiren Sultana, Natasca Atlas'ın yerini dolduramasa da beğeni topladı. Fakat Burhan Öçal'ı çok önemli bir müzik adamı kılan faktör Türk müziğinin "world müsic" piyasasında başarıyla komplekssizce ve başarıyla temsil ediyor olması. Galilba, Burhan Öçal'dan daha çok söz edeceğiz.
 </p>
 <p class="metin">
 </p>
 <p class="arabaslik">
  Flamenko kavurdu...
 </p>
 <p class="metin">
  Gelişi ve gidişi olay oldu Jaqouan Cortes'in. Onun hakkında basın toplantısından önce ve sonra bir sürü şey yazıldı. Kendisi gelmeden Naomi Campell'in uğrunda intihar ettiği adam ünü geldi Türkiye'ye. Gösterisi "Soul" ise Cortes'in hakkında yazılanlar bir kenara bırakılırsa dans topluluğuyla birlikte övgüye değer. Flamenko deyince aklınıza gelebileceklerden hariç sizi şaşırtan, siyah Hint çingenelerinin giyindiği elbiseler içinde Cortes'i seyirciler arasından girerken görmek. Sahne içerisinde göze çarpan dans topluluğunun ve müzisyenlerin sihirli Endülüs topraklarının kokusunu vermesi. Gösteriyi izleyen seyirciler tarafından da dans topluluğunun performansı en az Cortes kadar beğenildi.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/331/kultur/1.htm), [web.archive.org (arşiv bağlantısı)](http://web.archive.org/web/20020430212250/http://www.aksiyon.com.tr:80/2001/331/kultur/1.htm)
