# İlber Ortaylı yazıları

*Muhsin Öztürk 2001.02.03*

<div>
 <p class="spot">
  İlber Ortaylı tek başına Cemal Reşit Rey Konser Salonunu dolduran, entellektüel soğukluktan uzak engin tarih bilgisiyle geniş bir hayran kitlesine sahip olan nadir akademisyenlerimizden.
 </p>
 <p class="metin">
 </p>
 <p class="metin">
  İlber Ortaylı'yı pek çok tv kanalında görebilirsiniz, akademik dergilerde yazılarına rastlamanız an meselesi fakat çok fazla basılmış kitabı yok. İlber Ortaylı'nın Ufuk Yayınları'ndan çıkan Gelecekten Geleneğe kitabı ve muhtemelen bunu takip edecek kitapları İlber Ortaylı'yı derli toplu okuma imkanı verecek nitelikte. Gelenekten Geleceğe kitabında, yazarın bilinen çalışma alanının dışında kalem oynattığı bir kitap. Modernleşme ve Doğululuk—Batılılık Çekişmesi, Dünden Bugüne Üniversiteler, Bir Siyasi Hikaye Olarak Devlet Ana, Harf Devrimi Üzerine Bir Değerlendirme kitapta yer alan bazı makale başlıkları.
 </p>
 <p class="metin">
  Gelenekten Geleceğe
 </p>
 <p class="metin">
  İlber Ortaylı
 </p>
 <p class="metin">
  Ufuk Kitapları
 </p>
 <p class="metin">
  184 sayfa
 </p>
 <p class="metin">
  0 212 232 17 10
 </p>
 <p class="metin">
 </p>
 <p class="arabaslik">
  Sanatçı casuslar
 </p>
 <p class="metin">
  Ayrılık Acısı
 </p>
 <p class="metin">
  Erce Aydıner
 </p>
 <p class="metin">
  Doğan Kitap
 </p>
 <p class="metin">
  0 212 677 07 39
 </p>
 <p class="metin">
  1950'lerin sonunda Türkiye'den kaçan, daha sonra da Türk vatandaşlığından çıkarılarak ABD vatandaşlığına geçen ve yazdığı romanlarla ünlü olan, eski Adalet Bakanlarından Hidayet Aydıner'in oğlu Ece Aydıner'in (Erje Ayden) yazdığı ve Amerika'da 1 milyon 300 bin satan Sadness at Leaving adlı casusluk kitabı Türkçe'de. Ayden'in kitabı dünyanın pek çok ülkesinde casusluk faaliyetleri içinde bulunmuş olan Carl Halman'ın New York'un entellektüel ortamında 'uykucu casus' rolünde sonradan çoğunun Gru ajanı olduğunu farkettiği ünlü yazar ve çizerlerin arasında geçirdiği günleri, çelişkileri ve korkunç sonunun hikayesini anlatıyor. "Ayrılık Acısı", sanatçı ajan tartışmalarının olduğu bugünlerde tam da bunu anlatan iyi bir casusluk romanı. Roman, Richard Gere'nin baş rol oynayacağı aynı adla filme çekiliyor.
 </p>
 <p class="metin">
 </p>
 <p class="arabaslik">
  La Fontaine'den masallar
 </p>
 <p class="metin">
  Masallar
 </p>
 <p class="metin">
  İan de La Fontaine
 </p>
 <p class="metin">
  Türkiye İş Bankası
 </p>
 <p class="metin">
  570 sayfa
 </p>
 <p class="metin">
  0 212 551 55 87
 </p>
 <p class="metin">
  Kitap, Fransız ve dünya edebiyatının dev klasiklerinden biri olan La Fontaine'nin bütün masallarını bir araya getiriyor. La Fontaine'nin masalları, insanoğlunun yüzyılllardır günlük yaşamında edinegeldiği temel ahlaki deneyimleri eğlendirici bir biçimde yansıtıyor. Bilindiği gibi derin konuları son derece hafif bir anlatımla ifade eden La Fontaine'nin masallarında hayvan karakterleri belirgin bir şekilde ortaya çıkıyor. Ünlü şair, hayvan ve insan özellikleri arasındaki uyuşmazlığı ustaca kullanarak alaycı, küstah, kaba, hüzünlü, sevecen, düşünceli, incelikli ve bilgece bir tonla okura sesleniyor, insanlık komedisi anlayışını ve sanattan aldığı keyfi bizlerle paylaşıyor. Bu arada İş Bankası Yayınları bu ve benzeri klasikleri yayınlamakla çok iyi yapıyor.
 </p>
 <p class="metin">
 </p>
 <p class="arabaslik">
  Bir bilete Avrupa seyahati
 </p>
 <p class="metin">
  Bir Bilet Al
 </p>
 <p class="metin">
  Gizem Altın
 </p>
 <p class="metin">
  Gendaş Kültür
 </p>
 <p class="metin">
  216sayfa
 </p>
 <p class="metin">
  0 212 512 33 86
 </p>
 <p class="metin">
  Gizem Altın, kendisini işten atarak tazminatını veren ve dolayısıyla interrail'ine sponsor olan eski patronuna teşekkür ederek başlıyor kitabına. Avrupa trenlerinde 1 aylık sınırsız seyahat imkanı sağlayan İnterrail bileti alıp, çantasını yüklenip, herşeyin en ucuzuna talim ederek yapılan bu yolculuğu böyle bir işten atılma sonrasında gerçekleştiriyor, "iyi de oldu" diyor. Çünkü güzel bir gezi yapmanın ötesinde intibaları, gezilecek görülecek yereleri anlatan bir kitap da beraberinde geldi. Kitap bir nevi gezi rehberi; ama herşeyden önce biri bayan 25 gencin 5 haftalık komik, eğlenceli ve duygusal gezi notları. Gizem Altın'a göre en zor olanı "Yola Çıkmak": "Karar vermek ve gitmek. Gitmek. Herşeyi geride bırakmak ve bir daha asla aynı kişi olmamayı göze almak. Kendinle gözgöze gelmek, başbaşa kalmak."
 </p>
 <p class="metin">
 </p>
 <p class="arabaslik">
  Çocukluğa yeni bir bakış
 </p>
 <p class="metin">
  Aynadan Ötekine, Elda Abrevaya,
 </p>
 <p class="metin">
  Bağlam, 147 s., 0 212 513 59 68
 </p>
 <p class="metin">
  "Çocuk Öznelliğinin Oluşumu Üzerine Bir Çalışma" alt başlığı ile sunulan kitap çocuk yetiştirme tarzı üzerine yapılmış akademik ve felsefi bir çalışma. Yetişkin, çocuğu söz sahibi bir özne olarak düşünmez. Ona kendi prizmasının saptırıcı bakışıyla yaklaşır. Onu tutkulu narsisizminin bir nesnesi haline getirir. Ya da kendi dünya görüşü ve önyargılarından hareket eder, ona bir yer verir. Çocuğa, "çocuktur birşey anlamaz" şeklindeki yaklaşımı reddeden, çocuğa bir yetişkin muamelesini öngören bir çalışma.
 </p>
 <p class="metin">
 </p>
 <p class="arabaslik">
  Fatih Terim kitabı!
 </p>
 <p class="metin">
  O bir imparator, Altın Kitapları,
 </p>
 <p class="metin">
  Ahmet Çakır, 253 s., 0 212 513 63 65
 </p>
 <p class="metin">
  Beklenen oldu, başlıbaşına Fatih Terim'i konu alan "O Bir İmparator" adı altında bir kitap yayınlandı. Fatih Terim'le ilgili başka kitap çalışmalarının olduğunu biliyoruz. Kitabın içeriğinden bahsetmeye gerek yok ama Fatih Terim'e yakın kaynaklardan öğrendiğimize göre Fatih Terim kitabın basılmasından memnun değilmiş. Çünkü birincisi kendisinden izinsiz basılmış, ikincisi pek çok bilgi yanlışlığını ihtiva ediyormuş.
 </p>
 <p class="metin">
 </p>
 <p class="arabaslik">
  Dilin büyüsü
 </p>
 <p class="metin">
  Kelimelerin Büyülü Dünyası,
 </p>
 <p class="metin">
  John C. Condon, İnsan, 187 s.,
 </p>
 <p class="metin">
  0 212 642 74 84
 </p>
 <p class="metin">
  Soluduğumuz hava, içtiğimiz su kadar alışmışızdır kullandığımız kelimelere. Konuşuruz, ama bilinçli veya bilinçsiz olarak seçtiğimiz kelimelerin kimliğimizi sergilediğini farketmeyiz. Dil, yani konuştuklarımız, düşünüş tarzımızı hem yansıtır, hem de onu şekillendirir. Kitap, işte bu ilişkiyi biraz olsun aydınlatmaya çalışıyor.
 </p>
 <p class="metin">
 </p>
 <p class="arabaslik">
  Osmanlı kamusal  alanında "Kadın"
 </p>
 <p class="metin">
  Modernleşmenin Eşiğinde Osmanlı Kadınları,
 </p>
 <p class="metin">
  Madeline C. Zilfi, Tarih Vakfı Yurt Yay.,
 </p>
 <p class="metin">
  311sayfa, 0 212 227 37 33
 </p>
 <p class="metin">
  İstanbul'da, Keçeci Piri mahallesinde ikamet eden Abdullah kızı Ayşe bizzat kadıya giderek, kocasından aralarında "hüsn—i muaşeret" olmadığı için boşanmak istediğini bildiriyor. Halep'teki en büyük vakıflardan birinin kurucusu olana Muhammed Şerif el—İmadi öldüğünde, kadı, İmadi'nin kızı Zeyneb'i babasının vakfına mütevelli atıyor. Ulabi vakfında denetimi elinde bulunduran kişi Hasan kızı Hibetullah gözüküyor. "Modernleşme Eşiğinde Osmanlı Kadınları" kitabında geçen makalelerden ortaya çıkıyor ki, Osmanlı İmparatorluğu'nun uçsuz bucaksız sınırları içindeki kadınlar şimdiye kadar düşünülenin tersine evlerine kapanmış, toplumdan yalıtılmış değillerdi; özellikle Osmanlı kadı sicilleri kadınların çeşitli sosyal ve iktisadi sorunlarda bizzat kamu alanına çıktıklarını gösteriyor. On dört Ortadoğulu tarihçinin makalelerinden oluşan, Osmanlı dünyasındaki kadınların modernleşmenin eşiğindeki tarihlerini irdeleyen ufuk açıcı bu çalışma, Osmanlı döneminin ortalarına denk düşen yüzyıllarda, 17. yüzyıl ile 19. yüzyıl başları arasında, Avrupa devletlerinin bölgeye el atmasından ve Osmanlı rejiminin başlattığı "Modernleşme reformları"ndan önce, özellikle Müslüman kadınların yaşadığı deneyimi ortaya seriyor.
 </p>
 <p class="metin">
 </p>
 <p class="arabaslik">
  Kayıp çocuklar
 </p>
 <p class="metin">
  Gecenin Peşinde, Dean Koontz, Epsilon,
 </p>
 <p class="metin">
  472s., 0 212 252 38 21
 </p>
 <p class="metin">
  Ayışığı Koyu, Kaliforniya'da güvenli, kuytu ve küçük bir kasabadır. Adının da çağrıştırdığı gibi geceleri ay ışığı altında muhteşem bir görünüm sergiler. Ancak kasabanın üzerinde bir uğursuzluk dolaşmaktadır. Bir gece evlerden, sokaklardan çocuklar kaybolmaya başlar.
 </p>
 <p class="metin">
 </p>
 <p class="arabaslik">
  Nurcan'ın kitabı
 </p>
 <p class="metin">
  Nurcan, Bilal Özcan, Timaş,
 </p>
 <p class="metin">
  0 212 665 35 56
 </p>
 <p class="metin">
  Bisiklet dergisinin çizgi kahramanı Nurcan kitaplaştı. Afacanlık abidesi etrafında bulunan bilumum canlıların baş belası Nurcan'ın maceralarını çocukların yetişemediği yerlerde saklayınız!
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329152326/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/322/kitaplik/1.htm), [web.archive.org (arşiv bağlantısı)](http://web.archive.org/web/20020329152326/http://www.aksiyon.com.tr:80/2001/322/kitaplik/1.htm)
