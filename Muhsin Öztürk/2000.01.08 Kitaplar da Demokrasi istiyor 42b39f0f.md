# Kitaplar da "Demokrasi" istiyor

*Muhsin Öztürk 2000.01.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Piyasaya yeni çıkan Cengiz Çandar'ın 'Benim Şehirlerim'ini, Prof. Dr. Ahmet Arslan'ın İslam Felsefine Bakış'ını satın almak istediniz ve kitapçıların bol bulunduğu Beyoğlu'na yöneldiniz.
  </font>
 </div>
 <div id="newsText">
  <font class="detail-text">
   Okuma isteğiniz, cebinizde de paranız var; fakat o ışıltılı caddede yüze yakın kitapçıyı da dolaşsanız bu kitapları bulabilmeniz mucize olacaktır. Halbuki, Çandar ve Arslan, Türkiye'nin önde gelen iki entellektüeli ve Beyoğlu'nun anlam dünyasında iğreti durmayacak iki isim. Peki İstanbul'un en gözde kitap merkezinde, herkesin kütüphanesinde bulundurmak isteyeceği 'dolulukta' bu kitapları neden bulamayacaksınız ya da bulmakta zorluk çekeceksiniz? Yoo, yoo sözkonusu kitaplar yasaklı değil; aynı akıbetle yüzyüze olan binlerce kitap gibi.
   <br/>
   <br/>
   Bu çarpık durumdan nemalanan ve de kitaplığı için ancak tek bir düşünce ekolünün ürünlerine açık olanlar için bu manzara rahatsız edici olmayacaktır belki; öyle ya ne gerek var 'öteki'nin fikirlerine, ürünlerine, hatta varlığına. Fakat demokrasi ile yönetilen bir ülkede bu önemli bir sorun ve maalesef demokrat bilinci de yaralıyor. Bu yüzden okur, yıl içinde bulamadığını kitap fuarlarından tedarik etme yoluna gidiyor, torbalarını kitapla dolduruyor kitapçılara nazire yaparcasına.
   <br/>
   <br/>
   Entellektüel birikim göz ardı ediliyor
   <br/>
   <br/>
   TÜYAP öncesi görüştüğümüz TÜYAP Genel Koordinatörü Deniz Kavukçuoğlu, kitap okurunun fuarı tercih edişini, kitapevlerinin çeşitlilik sunamamasına bağlamıştı özellikle Beyoğlu'ndaki kitapçıları kastederek. Kitapçıların dar mekanda bulunduramamaları normal fakat buradaki söz konusu sorun ülkenin belirli bir entellektüel birikiminin raflara bilinçli olarak yansıtılmaması, bir kısmının düpedüz görmezlikten gelinmesi. Peki tek sorun kitapçılar mı? Hayır. Yayıncılar, dağıtım şirketleri ve kitapçılar bu sistemin sacayağı ve biz de bu sorunu onlarla konuştuk.
   <br/>
   <br/>
   Kitap 'iyi' dağıtılmıyor
   <br/>
   <br/>
   Yayınevlerinden çıkan kitaplar, dağıtımcılar aracılığı ile kitapçılara ulaşıyor. Bu zincirin hiç de düzenli çalıştığı söylenemez. Bünyesinde büyük bir dağıtım şirketi de bulunduran Alfa Yayınları Yayın Yönetmeni Faruk Bayrak, ciddi bir dağıtım sorunu olgusundan bahsediyor. Ona göre dağıtım sektörü henüz kurumsallaşamamış, sağlıklı ve istikrarlı bir düzeye gelememiş, işsizlerin kendilerine iş edindiği, kapkaççıların cirit attığı bir yer olmuş.
   <br/>
   <br/>
   Yayıncı Öner Çıroğlu'na göre kitapçıların politik kaygıları var fakat tek sebep bu değil. 'Türü önemli. Sözgelimi şiir kitapları pek yer bulamıyor kitapçı raflarında. Büyük kitapçıdan küçük kitapçıya göre de değişiyor.'
   <br/>
   <br/>
   Kendine güvenmeyen, 'öteki'nden korkar
   <br/>
   <br/>
   Basın Yayın Birliği Başkanı Ahmet Vural farklı bir açılım getiriyor. Kitaplarda ayırım yapmanın kişilerin psikolojik alt yapılarıyla doğrudan ilişkisi olduğunun altını çiziyor. Ona göre bazı kitapları okurdan saklamak okurun yani müşterinin temyiz kabiliyetinin olmadığını ima etmek olacağından o kişiye veya kişilere güdülmeye muhtaç birisiymiş muamelesi yapılmış olunuyor, bu da saygın bir davranış değil doğrusu. Halbuki insanlar bilgi çağında istedikleri bilgiye çok rahatlıkla erişebilmeli ve bu anlamda bilgi hakim kılınmalıdır. Sen sensin ben de benim demek yanlıştır. Bu hem profesyonelliğe aykırı hem de bir arada yaşamanın bir gereği değil. Kişiler kendilerine güvenmeyince karşı fikirden korkarlar. Ben de kendime güvenmeseydim bu açılımı yapamazdım" diyor Ahmet Vural. Şu sıralar altyapısını kurduğu dağıtım şirketi ile çalışmalarından bahsederken kendinden emin raflarda sağdan sola uzanan kitaplarını gösteriyor. Ahmet Vural'ın en çok önem verdiği şeyse katalog. Kataloglar piyasanın iletişimini sağlıyor, dağıtım şirketleri ve kitapevleri kitapları bu kataloglardan seçiyorlar. Katalogların tarafsız her nevi yayını içermesi gerekiyor ki gerçek çeşitliliği ve zenginliği yansıtabilsin ve iyi bir iletişim vasıtası olsun. Ahmet Vural'ın üstlendiği kitap kataloğunun böyle bir iletişimi sağlayacak yeterlilik ve zenginlikte olduğunu diğer yayınevleri de kabul ediyorlar; katalog bilincinin gelişmesinin gerekliliği konusunda olduğu gibi.
   <br/>
   <br/>
   Dağıtımcılar 'marjinalleşiyor'
   <br/>
   <br/>
   Basın Yayın Birliği başkanına göre Türkiye'de bine yakın yayınevi olmasına rağmen kitap dağıtım şirketlerinin portföyünde sadece 150200 yayınevi yer alabiliyor, bu da kısmi bir "marjinalleşme"yi beraberinde getiriyor. Hiçbir değerlendirmeye tabii tutulmaksızın, bir çok kitap vitrinlere çıkmıyor okuyucu da bu kitapları görmüyor sonuç itibariyle.
   <br/>
   <br/>
   Bir çok kitapçı ve yayıncı iade sorununun bir şekilde aşılması gerektiğini söylüyor. Özellikle Anadolu kitapçısı için geçerli bu; kitapevi aldığı kitabı satamadığı takdirde iade edemiyor, iade edemediği için de yeni alacağı kitapların satabileceği yani medyada çıkmış, çok satan, popüler kitaplar olmasına dikkat ediyor, tabii ki bu da çok sınırlı bir sayıda kitap demek oluyor. Öner Çıraoğlu, yeterli denetim yapılmadığı için İstanbul'dan 1 milyon TL'ye satılan bir kitabın fiyatının G.Antep'te 1.5 milyon olabildiğini söylüyor. İade ve dağıtımdan kaynaklanan sorunlar Sabah kitapçısı, Net, D.R gibi kitapevi zincirlerinde aşılmış gibi görünüyor.
   <br/>
   <br/>
   'Eniştem beni niye öptü' meselesi
   <br/>
   <br/>
   Katalog bilinci, iyi ve kurumsallaşmış dağıtım sistemi, daha çok ürünün sergilenebileceği ferah mekanlar vs. acaba sorunun temelini mi oluşturuyor? Ya da soruyu şöyle soralım, başta isimlerini andığmız iki yazarın kitaplarının bu sorunlar aşıldığında söz konusu kitabevlerinde bulabilir miyiz yoksa yaygın kanıya göre, o kitapların sağ yelpazede yer alan yayınevlerinden çıkmış olması, kitapçılarda yer alamamalarına başlıca nedeni mi oluyor ?
   <br/>
   <br/>
   Kitaplar 'sağdan sola' ne zaman dizilecek?
   <br/>
   <br/>
   İşte burada bazen kesişen bazen ayrışan tepkiler ortaya çıkıyor. Yakın bir zamana kadar böylesine keskin bir ayrımın varlığını kabul etmeyen yok neredeyse. Fakat bu son zamanlarda gerek kitap dünyasının ortak problemleri gerekse gelişen piyasa anlayışı ve diyaloglarla aşılıyor. Timaş Yayınları Yayın Yönetmeni Osman Okçu'ya göre, Anadolu kitapçısı sağsol ayırımını aşmış büyük ölçüde, İstanbul'da ise son yıllardaki esnemeye rağmen hâlâ böyle bir sorunun varlığından söz edilebilir. Okçu'ya göre bunun aşılmasında okurun bilinci çok etkili olmuş; 'Okur kitapçılarda her görüşten kitapları görmek isitiyor'. Timaş, her halde marjinalleşen dağıtım şirketlerinden olsa gerek İstanbul'daki kitapçılara doğrudan ulaşmak üzerine kurmuş stratejisini. Benzer görüşü Hayat Yayınları'ndan Ali İhsan Bayrak da seslendiriyor. Kitabevleriyle kurulan karşılıklı diyologla pek çok sorun aşılmış, Beyoğlu kitapçıları dahil pek çok yerde, (Cumhuriyet Kitap Kulüp'te bile) Hayat Yayınları'nın kitapları satılabiliyormuş bugün. Burada Hayat Yayınları'nın iş dünyasına ve aileye yönelik hemen hemen herkesi ilgilendiren yayınlar çıkarttığını dikkate almalıyız. Belki hâlâ Rasim Özdenören'in, Ali Bulaç'ın, Ahmet Turan Alkan'ın, Beşir Ayvazoğlu'nun ve sayabileceğimiz pek çok ismin kitaplarını bulmanız için 'belirli' kitapçılar adresiniz olacak. Hilmi Yavuz'un İrfan Külyutmaz mahlasıyla yazdığı, İz Yayıncılık'tan çıkarttığı kitabını, Beyoğlu kitapçılarında bulamadığını bir kaç kez köşesinde yayınevi yöneticilerine hitaben yazmıştı, hatırlamayan yoktur...
   <br/>
   <br/>
   Sorun Tanzimat'a dayanıyor
   <br/>
   <br/>
   Dergimiz yazarlarından Mustafa Armağan bu konuyu anlamak için Tanzimattan bu yana gelişen kültür dünyasını iyi okumak gerektiğini düşünüyor: 'Türkiye'ye mahsus bir durum bu. Sağ ve sol yayıncıların dağıtım şirketleri, kitapları ve okurları ayrı. Belli yayınevlerini takip edenler olabilir fakat görüşe göre takip edilen yayınevleri olamaz. 1993'teki Sivas olayları öncesi bu ayrım aşılmaya çalışılıyordu. Sivas'tan sonra ayırım daha da arttı.' Mustafa Armağan son zamanlardaki kırılmadan bahsederken söz konusu sağ yayınevlerinin İslami yayın çizgisindeki değişimine de dikkat çekiyor; gözlemleneceği gibi bu yayınevlerinde artık Batı klasiklerine ve çağdaş Batı eserlerine geniş yer veriliyor.
   <br/>
   <br/>
   Akçağ ve sonrası...
   <br/>
   <br/>
   Son 67 yıl içinde Ankara'da bulunmuş kişiler iyi bilirler Akçağ Kitabevi'nin doldurduğu boşluğu ve ifa ettiği fonksiyonu; Ankara'nın merkezinde iki katlı geniş bir mekanda her türlü kitabı bulmak mümkün olmakla beraber sık sık yazarlarla okurların buluştuğu bir mekan olur Akçağ. Kişisel olarak pek çok yayınla ilk kez karşılaştığım mekan, Akçağ, artık semanın tek yıldızı değil. Sabah Kitapçısı, D&amp;R'lar, Net Kitabevi, Tuna Kitap Kırtasiyeler ve daha başkaları benzeri bir anlayışı taşıyan o potansiyele sahip kitabevi zincirleri. Kendi stilini ve modelini oluşturmuş ve bu zincirlerden ilki sayılan Net Kitabevleri yöneticisi Jülide Denizci 'nin söylediğine göre Net zincirinde kitap seçimi merkezi sisteme göre yapılmıyor yani kitabevlerinde satılacak kitapları merkez belirlemiyor, kitap seçimi tamamen şubelere bırakılıyor. Galeria, Carousel, Capitol, Beyoğlu ve İzmir şubeleri var yeni şubeler sırada bekliyor.
   <br/>
   <br/>
   Bir çok kitabevi gibi Net'te de dağıtım şirketleriyle olduğu kadar doğrudan yayınevleri ile de çalışılıyor. Net Kitabevi yöneticisi her çıkan yeni yayını merkezden takip etseler de, kitap seçimini doğrudan şube kitabevlerine bırakmalarını okurla kurulan anında ve doğrudan ilişkinin, okurun taleplerini ve eğilimlerini anlamada daha etkili olmasına bağlıyor. Peki kitabevlerinde kesinlikle olmasını istemedikleri kitaplar var mı? 'Kitabevlerine karışmıyoruz, tavsiye ettiğimiz yayınlar da yok. Kitap seçimi arkadaşların yetkisinde. Bunları satacaksınız, şu kitaplar kesinlikle girmeyecek diye bir şeyimiz yok. Raflarında yer alamayacak kitap türü ve ismi yok' diyor Jülide Denizci. Net Kitabevi yöneticisine göre herhangi bir yayınevine veya herhangi bir kitaba ambargo koymak profesyonelce bir davranış değil. "Okuyucu istediği kitabı bulabilmeli, okuyucu hangi kitabı alacağına bırakınız kendisi karar versin. Benim o yayınevleriyle olan ilişkim okuyucuyu hiçbir şekilde ilgilendirmez. Sonuçta okuyucu gelecek, şu kitabı istiyorum diyecek. Ha, o yayınevi bana kitap vermek istemiyormuş o ayrı konu. Vermek istemezse kendisi zararlı çıkar."
   <br/>
   <br/>
   'Zaten sol da sağ da satmıyor'
   <br/>
   <br/>
   Jülide Denizci ideolojik ayrımda ısrar etmenin profesyonel bir davranış olmadığı düşüncesinde: "Ne sol ne de sağ kitapların satışı zaten çok fazla değil. Biz dikkat ediyoruz en çok ne satıyor diye. Tabii bazı kitaplar eleniyor burada, sağ sol kalmıyor. Birde bölgesel olarak farklılık olabiliyor, Beyoğlun'da sol satarken, Eyyüp'te sol kitapları bulamıyorsunuz mesela."
   <br/>
   <br/>
   Kitap dünyasının kronik sorunu 21. yüzyılda da sürüp gider mi? Sanmıyoruz. Migros ve Yimpaş gibi alış veriş merkezlerindeki kitap reyonları da gösteriyor ki yeni çağdaki pazarlama anlayışı kitabı daha hayatın içinden, daha insanla yanyana bir olgu olarak sunmak. İnternetin yaygınlaşması ve sanal âlemdeki kitap alışverişinin kitap erişimini "klasik" boyuttan çıkarttığı da bir gerçek.
   <br/>
   <br/>
   Email: muhsino@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5723), [web.archive.org (arşiv bağlantısı)](http://web.archive.org/web/20130103120425/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5723)
