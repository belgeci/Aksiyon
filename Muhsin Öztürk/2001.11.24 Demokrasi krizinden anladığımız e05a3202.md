# Demokrasi krizinden anladığımız

*Muhsin Öztürk 2001.11.24*

<div>
 <p class="spot">
  ABD'nin dış politikasına, dünyanın dört bir yanında gerçekleştirdiği katliamlara, estirdiği teröre yönelik keskin eleştirileriyle tanıdığımız Chomsky, Batı'nın Üçüncü Dünya ülkelerine pazarladığı demokrasiye ilişkin hayli paradoksal saptamalarda bulunuyor.
 </p>
 <p class="metin">
 </p>
 <p class="metin">
  Demokrasi gerçek ve hayal
 </p>
 <p class="metin">
  Naom Chomsky
 </p>
 <p class="metin">
  Pınar Yayınları
 </p>
 <p class="metin">
  266 sayfa
 </p>
 <p class="metin">
  0 212 520 98 90
 </p>
 <p class="metin">
  Demokrasi ile idare edilen, dolayısıyla halkın kendi geleceği ve kaderi üzerinde belirleyici rolünün olduğu ileri sürülen toplumlarda sermaye sahiplerinin keyfinin kaçmaması, medya, halkla ilişkiler ve seçim endüstrisi sayesinde sağlanmakta, seçimler şişirilmiş 'liderler'den birini seçme olayına indirgenmekte. Böyle yerlerde 'demokrasi krizi', yönetici seçkinlerin ipi elinden kaçırmalarından, başka bir deyişle başka insanların da ülke yönetiminde aktif rol üstlenmiş olmasından kaynaklanıyor. ABD'de yasaklanan Chomsky, küresel demokrasiyi sorguluyor.
 </p>
 <p class="metin">
 </p>
 <p class="arabaslik">
  Kimlere âşık olunur?
 </p>
 <p class="metin">
  Gençlik ve Aşk
 </p>
 <p class="metin">
  Cemil Tokpınar
 </p>
 <p class="metin">
  Nesil Yayınları
 </p>
 <p class="metin">
  300 sayfa
 </p>
 <p class="metin">
  Evet başlık böyle. Kimlere âşık olunuru madde madde açıklıyor yazar. Eğitim durumu denk olmalı, güzelliği olmalı, yaş farkına dikkat edilmeli, dindarlığı da önemli vs. Eş seçiminde dikkat edeceğiniz hususlar şeklinde geçen tavsiyelerin başlığı değiştirilmiş, sanki mümkünmüş gibi "aşık olunacak ve olunmayacak" şeklinde bir liste hazırlanmış. "Ömür Boyu Aşk" kitabıyla tanıdığımız Cemil Tokpınar, son kitabında gençlik, kadın erkek ilişkisi ve aşk gibi kavramlar üzerinde yoğunlaşırken daha çok pratik hayata dönük tercihlerle ilgili tavsiyelerde bulunuyor. Eş seçimi, nişan ve evlilik gibi evrelerde tarafların neler yapması gerektiği gibi bölümlerin yer aldığı kitapta  'aşk' dışında herşey var.
 </p>
 <p class="metin">
 </p>
 <p class="arabaslik">
  Taliban'ın özel tarihi
 </p>
 <p class="metin">
  Taliban
 </p>
 <p class="metin">
  Ahmet Raşid
 </p>
 <p class="metin">
  Everest
 </p>
 <p class="metin">
  412 sayfa
 </p>
 <p class="metin">
  0 212 511 53 03
 </p>
 <p class="metin">
  Yirmi bir yıldır Afganistan'la ilgili geniş çaplı haberler yapan tek gazeteci  Ahmet Raşid'in "Taliban: İslamiyet, Petrol ve Orta Asya'da Yeni Büyük Oyun" adını taşıyan bu kitabı, Taliban konusunda dünyada varolan en kapsamlı ve nesnel bilgilere dayalı metni içermekte. Kitapta Taliban'ın küçücük bir grup olarak doğuşundan bugünlere gelmesine kadarki serüveni ve Usame bin Ladin'in bu serüvende oynadığı rol en ince ayrıntılarına kadar gözler önüne serilmekte. Taliban'ın İslamiyet yorumu yeni bir "uygarlıklar çatışması"nı fişekleyebilecek güçte mi, yoksa Taliban merkezindeki kutuplaşma, bölgenin Müslüman devletlerini de içine alan "Yeni Büyük Oyun"un, dünyanın en el değmemiş petrol yataklarını ele geçirme operasyonunun parçası mı acaba ?
 </p>
 <p class="metin">
 </p>
 <p class="arabaslik">
  İmparatorluk 'taşrası'nda...
 </p>
 <p class="metin">
  Selim ile Nurbanu
 </p>
 <p class="metin">
  Teoman Ergül
 </p>
 <p class="metin">
  İnkılap
 </p>
 <p class="metin">
  351 sayfa
 </p>
 <p class="metin">
  0 212 514 06 10
 </p>
 <p class="metin">
  Tarihsel romanlara konu olan yaşamlar genelde hikayenin geçtiği yerin en büyük hükümdarının sarayında ve çevresinde geçer. Salihli'de yaşayan ve Salihli ile ilgili pek çok çalışmaları olan avukat Teoman Ergül, "Nurbanu" adlı romanında, 2. Selim'in İstanbul'da değil de Manisa'daki şehzadelik günlerinde yaşadığı aşkı konu alıyordu. Ergül, "Selim ile Nurbanu"da bu kez, Osmanlı tahtına peş peşe çıkan, ordularının başında savaşa gitmedikleri halde imparatorluğun sınırlarını genişletme becerisini gösteren baba—oğul iki padişahın; 2. Selim ile 3. Murat'ın Kütahya ile Manisa'daki şehzadelik ve saltanat dönemlerini anlatıyor. Konusu imparatorluk taşrasında geçen, bütün unsurlarıyla bir tarihsel roman... Teoman Ergul, araştırmalarına sadık bir romancı görüntüsü veriyor.
 </p>
 <p class="metin">
 </p>
 <p class="arabaslik">
  Etnisite'nin küreselleşme süreci
 </p>
 <p class="metin">
  Etnisite, Steve Fenton, Phonix,
 </p>
 <p class="metin">
  377 s., 0 312 320 44 57
 </p>
 <p class="metin">
  Küreselleşme sürecinin karmaşık dinamikleri içinde etnik etiketler ayrı bir anlam taşıyor. Türkiye, bunu çok ağır bir biçimde yaşadı; en net anlamıyla etnik bir sorundan başka bir şey olmayan Kürt sorunu nedeniyle otuz bini aşkın insanını kaybetti. 11 Eylül'de meydana gelen olaylar sonrası etnik etiket hayati bir önem kazandı. Kitapta, 'etnisite'nin kavramı, tarihçesi, ırkçılıkla ilgisi, etnisite politikaları ve ekonomik, toplumsal yansımaları gibi pek çok başlık yer alıyor.
 </p>
 <p class="metin">
 </p>
 <p class="arabaslik">
  Gerçek ile
 </p>
 <p class="metin">
  kurgu arasında
 </p>
 <p class="metin">
  Planımız Katliam, Haldun Aydıngün,
 </p>
 <p class="metin">
  Okuyanus, 372 s., 0 212 232 53 73
 </p>
 <p class="metin">
  Hızlı bir aksiyon ve neredeyse sinema diliyle anlatılmış müthiş heyecanlı ve çok akıcı bir öykü. 11 Eylül 2001 tarihinden yıllar önce yazılmış olmasına karşın "11 Eylül" romanı olarak adlandırılabilecek bir çalışma. Ancak pek çok diğer 11 Eylül film ve kitaplarından ayıran özellikleri ise, iyi ile kötünün bu ölçüde birbirlerine karışmış olması ve korkunç komploları içermesi. "Kurgu" deniliyor ama gerçeği kurgusundan daha karışık gözüküyor.
 </p>
 <p class="metin">
 </p>
 <p class="arabaslik">
  Yüzünü kaybetmek...
 </p>
 <p class="metin">
  Yüzleri Arayan Adam, Ilgın Olut, 239 s.,
 </p>
 <p class="metin">
  Remzi Kitabevi, 0 212 513 94 24
 </p>
 <p class="metin">
  Bir üniversite hastanesinin psikiyatri servisi... Çevresiyle ilişkisini bir anda kesen başarılı bir genç doktorun, Efe'nin yaşamındaki giz... Efe, öğrencilerin ders konusu aynı zamanda... Zamanda kaybolan bir kadın yüzü ve onun peşindeki stajyer doktor ve diğerleri...
 </p>
 <p class="metin">
 </p>
 <p class="arabaslik">
  Geceyarısı
 </p>
 <p class="metin">
  notlarında siyaset
 </p>
 <p class="metin">
  Geceyarısı Günlükleri, Boris Yeltsin,
 </p>
 <p class="metin">
  Türkiye İş Bankası, 323 s., 0 212 285 11 96
 </p>
 <p class="metin">
  28 Aralık 1999. Herkes Yeltsin'in yeni yıl konuşmasını beklemekte, zaten Yeltsin de bu konuşma için kamera karşısına geçmiştir. Yeltsin ani bir kararla kameraları durdurur, en yakınlarına bile haber vermeden istifa kararı alır. İstifasının hem sarsıcı hem de geri dönülmez olmasını istemiştir. 'Sakin Tabiatlı' dünya liderinin gerçek kişiliği vardır bu kararda. Geceyarısı Günlükleri de bu yöntemle, gizli gizli, herkes köşesine çekildikten sonra kaleme alınmış Rusya ve dünya politikasıyla ilgili notları içeriyor. Hükümetteki karışıklıklar, mali çöküş, yeni bir lider arayışı, acımasızca geçen seçim kampanyası ve Vlademir Putin'in yükselişi gibi çok önemli gerçekleri içtenlikle açıklayan notlar. Geceyarısı Günlükleri Yeltsin'in Rus siyasetindeki son on yılını anlatmakla kalmıyor, ailesini, yakınlarını ve hayata ait acı tatlı yaşanmışlıklarını da özetliyor.
 </p>
 <p class="metin">
 </p>
 <p class="arabaslik">
  Çözüm ile hayal arasında
 </p>
 <p class="metin">
  Politika Taşeronları ve Önemsizleşen Refah,
 </p>
 <p class="metin">
  Paul Krugman, Literatür Yay., 302 s., 0212 29242 20
 </p>
 <p class="metin">
  Krugman bu kitabında, ülkemizde de benzerleri görülen ve siyasi arenada ekonomik tahlilleriyle yer alan iktisatçı bilim adamlarının ve kimi politikacılara akıl veren profesörlerin görüşlerini irdeliyor. Geçtiğimiz yirmi yılın büyüme hızı, karşıt ideolojilere bağlı iktisatçılar arasında yoğun bir tartışma başlattı. Bu tartışma aynı zamanda politika taşeronlarını ortaya çıkardı. Onlar her derde deva ekonomi ilacı sunan birer satıcılar. Görünen o ki Amerika'dakiler çözüm satıyor, bizim 'politik taşeronlarımız' ise 'hayal'...
 </p>
 <p class="metin">
 </p>
 <p class="arabaslik">
  Başarının ağır yükü
 </p>
 <p class="metin">
  Kent, Alessandro Baricco, Can,
 </p>
 <p class="metin">
  285 s., 0 212 252 56 75
 </p>
 <p class="metin">
  Alessandro Baricco'nun üç yılda yazdığı Kent, kaçık ve nihilist insanların yaşadığı bir yer olarak kurgulanmış. Olayların mahalleleri, karakterlerin sokakları andırdığı, aynı coğrafyayı paylaşan kişilerin bir belirip bir yok olduğu, Kafkaesk tarzıyla ilgi çeken ve 'Kafka günümüz Amerika'sını kurgulasaydı Baricco gibi yazardı' dedirten bir roman Kent..
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020427112541/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/364/kitaplik/1.htm), [web.archive.org (arşiv bağlantısı)](http://web.archive.org/web/20020427112541/http://www.aksiyon.com.tr:80/2001/364/kitaplik/1.htm)
