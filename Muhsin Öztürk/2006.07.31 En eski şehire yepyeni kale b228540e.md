# En eski şehire yepyeni kale

*Muhsin Öztürk 2006.07.31*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Hitit İmparatorluğu’nun başkenti Hattuşa, 3 bin yıl sonra yeni surlarına kavuştu. Aslına uygun inşa edilen kale gerçek uzunluğunun yüzde biri kadar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061019211223im_/http://www.aksiyon.com.tr/resim/608/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Arkeolojik bir kazı alanı, ‘kesintisiz’ eğitim yıllarında bellediğimiz eski medeniyetlerin, yegâne somut delillerini sunuyor bize; geçen hafta Hititlerin başkenti Hattuşa’da yaptığımız arkeolojik gezi, kulağımıza çalındığıyla kalan arkaik devletlerin aslında kitapların kuru anlatımlarından ibaret olmadığını hatırlatıyor. Anadolu’nun arkeolojiyle tanışmasının pek hoş hatıralar içermiyor olması dünya mirasının en önemli unsurları olarak görülen eserlere bigane kalmamıza yol açmamalı elbette.
   <br>
    <br>
     Anadolu dünya tarihinin bilinen en eski yerleşim alanlarını barındırıyor bugün. Hattuşa’nın yeni kazı başkanı Prof. Dr. Andreas Schachner ve hastalığı nedeniyle törene katılamayan eski kazı başkanı Jürgen Seeher’in arkeolog eşi Ayşe Seeher’in eşliğinde 2 kilometrekare alana yayılmış Hattuşa’yı geziyoruz.
     <br/>
     <br/>
     “TANRISAL TOPRAK YOL”
     <br/>
     <br/>
     100 yıl önce başlayan, 70 yıldan beri de Alman Arkeoloji Enstitüsü’nün yürüttüğü kazı çalışmaları ne zaman biterdi acaba? Andreas Schachner’in cevabını “dünya var olduğu sürece” şeklinde anlıyoruz. Yeni kazı başkanı sık sık eski kazı başkanlarının yorumuna yer veriyor; bazen ilk bulgular üzerinde yapılan yorumların değiştiğine değiniyor. Her yeni nesne, her yeni bakış açısı yeni yorumları doğurduğu gibi arkeologlar arasında da bakış açısı farklılığı olduğunu anlıyoruz. Hattuşa’nın Hititlerin sadece siyasî değil dinî başkenti olduğu bugün açığa çıkartılan eserlerin büyük çoğunluğunun tapınak olmasından da anlaşılıyor.
     <br/>
     <br/>
     2 no’lu odada yer alan luvi hiyeroglifi ile yazılmış yazıda büyük Kral 2. Şupiluliuma çeşitli tanrıların desteğiyle birçok ülkeyi fethettiğinden bahsediyor ve metnin son cümlesinde ‘Tanrısal Toprak Yol’dan söz ediyor. Rehberimiz bunun öte dünya inancı olarak da yorumlanabileceğini söylüyor. Arkeolojik bulguların en başta dil bilimcilerin ilgi sahasına girdiğini biliyoruz, bir taraftan gün boyu Hattuşa’yı gezerken teoloji biliminin bu konuya mesafeli oluşunu düşünmeden edemiyoruz. Oysa ortadaki eserler ve yazıtlar, insanoğlunun inanç seyrinin arkeolojik çalışmalar üzerinden de takip edilebileceği fikrini veriyor. Acaba bu eserler üzerinde açık ve kapılı bir şekilde ifade edilen inanç sembolleri üzerine çalışan bir kişi niye olmasın? Sadece Hattuşa bunun için geniş bir çalışma alanı sunuyor. Hattuşa’ya 2 km uzaklıktaki Yazılıkaya’daki iki tapınak en sağlam görünümlü kutsal mekân hüviyetinde. Halka açık olan tapınağın hemen yanında krala özel tapınağa giden dar yolun girişinde yer alan cin figürü destursuz girilmesi halinde başa gelecekleri hatırlatıyor.
     <br/>
     <br/>
     Çorum’a 62 km uzaklıktaki Hattuşa, 6 km’lik surlarıyla hâkim bir tepeye konuşlanmış site şehir görünümünde. 31 tapınağından su depolarına, bütün ülkeye yetecek kadar tahıl içeren ambarlardan kanalizasyon sistemine ve su künklerine, 70 metrelik tünelin deldiği Yerkapı ‘piramidi’nden, güvenlik kaygısıyla az sayıda tutulan görkemli aslan ve kral figürlü kale kapılarına kadar gelişmiş bir kent hayatının izlerini görüyoruz. Ancak otomobille gezebileceğiniz büyüklükteki alanda tarihe meraklı aileler ile karşılaşıyoruz. ‘Kamusal alan’zede ziyaretçiler Anadolu’nun en eski yerleşim alanına ilgisiz kalmamışlardı.
     <br/>
     <br/>
     HİTİT ESERİNİ AYAĞA KALDIRMAK
     <br/>
     <br/>
     Yeni kazı başkanıyla tanışmak, Hattuşa’yı onun rehberliğinde gezmek elbette çok bilgilendiriciydi; fakat esas ziyaret sebebimiz bir Hitit eserini ‘ayağa kaldırmak’ olarak nitelendirilebilecek o büyük kalenin yüzde 1’inin, tespit edilen ölçüler içerisinde yeniden inşa edilmesi ve o inşa edilen kalenin Kültür Bakanı’nın katılımıyla açılmasıydı. 64 metre uzunluğunda 7-8 metre yükseklikteki bu kerpiç kale için 3 yıl çalışılmış.
     <br/>
     <br/>
     Ayşe Seeher’in ‘dünyadaki ilk anıtsal kerpiç yapı’ olarak nitelendirdiği iki burç, üç sur bedenden oluşan kalenin modern teknolojinin imkânlarından yararlanılmadan yapılması da bir başka merak edilesi nokta. Özel çukurlarda su, saman ve toprağın karıştırılmasıyla elde edilen 64 bin adet kerpiç tuğlanın üretimi ve yerleştirilmesinde de modern ‘inşa’ teknolojisi kullanılmamış. Bunun sebebini Seeher, “hangi işin hangi zaman aralığında yapılabileceği ve kullanılan malzemenin miktarını ölçmek” şeklinde açıklıyor. Şimdi de yaptıkları bu kalenin kış ve yaz şartlarına direnç gösterip gösteremeyeceğini gözleyecekler. Seeher’e göre bu kale projesini Hattuşa ziyaretçisine görsel bir figür sunmanın yanında deneysel arkeoloji çalışması olarak da görmek mümkün.
     <br/>
     <br/>
     Hititler en çok Almanların ve Japonların ilgisini çekiyor. 4 yıldır kazı çalışmalarına destek veren JTI’ın bir Japon firması olması bu nedenle tesadüf değil. Hitit kalesi, Kültür Bakanı Atilla Koç’un konuşması ve Kanyon alışveriş merkezinin açılışında verdiği konserle dikkat çeken Çellisima müzik grubunun gün batımında verdiği muhteşem konserle açıldı. Atilla Koç’un ‘irticalen’ yaptığı ve Hitit adının neredeyse hiç geçmediği, insanlığın yeme, içme, uyuma ve üreme ihtiyaçlarından dem vurduğu konuşması şimdiden sözlü tarihe geçti bile. İnsanlığın ilk ev ve şehir kurma hikâyesini kendi tarzında anlatması ilgi odaklanmasına yol açsa da acaba ‘iyi kaleme alınmış bir metnin’ okunması daha iyi olur muydu sorusunu akla getiriyor. Uyarlama kerpiç kalenin inşasında çalışan Boğazkalelilerin açılış törenine ve kokteyl alanına alınmaması belediye başkanı önderliğinde küçük çaplı bir yürüyüş protestosuna sebep oldu.
     <br/>
     <br/>
     Bu arada Hattuşa’da bulunduğumuzda edindiğimiz Jürhen Seeher’in genişletilmiş 3. baskısı yapılan Hitit Başkentinden Bir Gün altbaşlıklı Hattuşa Rehberi az rastlanır bir anlatı kitabı. Havadan çekilmiş fotoğraflar ve çizimlerle desteklenmiş görsellikle Hattuşa’yı hayalen gezmek de mümkün.
     <br/>
     <br/>
     Hititlerde kil tabletler üzerinde yazılmış anlaşmalara, resmi yazışmalara, kanunlara, kült kurulalar ve edebi metinlere rastlanması ve bu dilin 1915 yılında çözülmesi Hititoloji denilen bir bilim dalını doğurdu. Yıllar önce izlediğimiz Hititoloji Kongresi’nde İsrail’den Japonya’ya yüzlerce Hititolog’un bu ilgilerinin biraz da olsa Türkçe bilmek şeklinde tezahür ettiğini gözlemlemiştik. Uzun yıllar Türkiye’de yaşayan yeni kazı başkanı Andreas Schachner, Türkçenin nüanslarını biliyor, Türkçeyi çok iyi konuşuyor.
     <br/>
     <br/>
     Hattuşa’dan son not: Kazı çalışmalarında Türk ve Alman öğrenciler yanında Münih’ten gelen arkeoloji öğrencisi ‘Alamancı’larımız da görev yapıyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24926), [web.archive.org (arşiv bağlantısı)](http://web.archive.org/web/20061019211223/http://www.aksiyon.com.tr:80/detay.php?id=24926)
