# Susurluk’ta devlet kendini kurtardı

*Muhsin Öztürk 2010.11.01*

<font class="agenda2NewsSpot">
 Tansu Çiller’in danışmanı Şükrü Karaca, yeniden ve farklı bir açıdan ele almaya çalıştığımız Susurluk’u bir dezenformasyon olarak yorumluyor. Ona göre devletin esas adamlarının kurtarıldığı bir kazaydı Susurluk.
</font>
<font class="newsDetail">
 <p>
  <p class="MsoNormal">
   O dönemin bakanlarını pek tanımıyoruz; ama Tansu Çiller’in üç danışmanı Mümtaz’er Türköne, Hüseyin Kocabıyık ve Şükrü Karaca’yı tanır ve biliriz. Türk siyasi hayatında danışmanların büyük önem kazandığı başka bir dönem yok. Sebebi herhâlde darbeye karşı koyan ekipte yer almak olmalı. “Mesut Yılmaz ile Kutlu Savaş ne kadar biliyorsa ben de o kadar biliyorum.” diyor Şükrü Karaca. Bunu söylerken çok şey bildiğini değil, çok az şey bildiğini söylemeye çalışıyor. Göz göre göre işlenen cinayetler aydınlatılamazken, göz göre göre gelen darbeler yargılanamazken eskiye dair konuşmak şimdilik tek azığımız. Ergenekon davasına kadar ‘büyük resim’ zannedilen Susurluk’u şimdi yeniden okuma vakti. Tabii mümkün olduğu kadarıyla…
  </p>
  <p class="MsoNormal">
   -Susurluk’a girdiğimizde meseleyi hangi tarihten itibaren almalıyız?
   <span>
   </span>
  </p>
  <p class="MsoNormal">
   Devletin terör karşısında bocaladığı, çıkış yolu aradığı, toplumda çaresizlik duygusunun egemen olmaya başladığı 90’ların başından alabiliriz. Susurluk diye bir şeyden bahsediyorsak bunun oluşması doğrudan doğruya terörle ve devletin o günkü sıkışık hâliyle irtibatlıdır.
  </p>
  <p class="MsoNormal">
   - Susurluk’u nasıl tanımlayacağız? Devletin Bazı güvenlik kuvvetleri yani polis terörle mücadele ederken suça iştirak etmiş, Susurluk kazasında görülen bunun fotoğrafıdır. Bu mudur Susurluk?
  </p>
  <p class="MsoNormal">
   Aslında tek tek insanları kirli diye damgalamadan önce bir şeyi teslim etmemiz gerekiyor. Bu savaş kirli bir savaştır. Kirli bir mücadeledir. Güneydoğu’da yaşanan çatışmayı kastediyorum. Bu bir iç çatışma. Karşınızda sizi işgale gelen bir dış güç yok. Sonuçta kendi vatandaşınız. Yeri geliyor, biz onları örgütle ilişkisini bilmeden askere bile alıyoruz. Önemli noktalarda eline silah verip görevlendirebiliyoruz. Vergi mükellefi olabiliyorlar. Adam, hayatının bir bölümünde çiftçi, bir bölümünde terörist, bir bölümünde bilmem ne. O yüzden Susurluk’u ya da benzeri işleri biraz işin doğasıyla irtibatlı olarak ele almamız gerekir. Devleti, “vatandaş mı, düşman mı” ikilemiyle karşı karşıya bırakan bir durumdur bu. Aynı şekilde bazı kamu görevlilerini “kahraman mı, suçlu mu” konumuna düşüren bir süreç. Bugün farklı şeyler yazılsa çizilse de gazetelerin bu insanlarla ilgili dünkü manşetleri ortada. Kimseyi mağdur göstermek için değil, meseleyi anlamak için söylüyorum. Asıl olan bir ülkenin bu duruma düşmemesidir.
  </p>
  <p class="MsoNormal">
   -Bu duruma düşmekten söz ediyorsak daha başlangıç anında yanlış bir siyasetten söz edebiliriz o zaman.
   <span>
   </span>
  </p>
  <p class="MsoNormal">
   Hiç şüphesiz.
   <span>
   </span>
  </p>
  <p class="MsoNormal">
   -Neydi o yanlış siyaset? Ne yaptı da böyle bir şeyin içine düştü Türkiye?
  </p>
  <p class="MsoNormal">
   Demokratik katılımın artmasıyla birlikte sosyolojik farklılıkların bir şekilde siyasal alana taşınması ve birtakım siyasi taleplere dönüşmesi kaçınılmazdı. Türkiye demokrasiye geçerken de geçtikten sonra da bu sürecin nasıl olacağına ilişkin bir master çalışması yapmadı. Bunun yerine bölge halkını uyutmakla, ağalarla, şeyhlerle yetindi. Hâlâ da bu ilişki çok fazla değişmiş değil. Diğer taraftan,
   <span>
   </span>
   bölgenin uzunca bir süre sürgün bölgesi olarak kullanılması önemli bir etken. Zaten devletle ve rejimle problemli birtakım arızalı insanlara bir bölgeyi, bir kitleyi teslim etmiş oluyorsunuz. Özellikle sol gruplar anlamında söylüyorum. Zaten PKK, Türkiye’deki sol hareketin bir yan ürünü olarak ortaya çıktı. Bunun da doğal sonucu devletin orada olup bitenlerle ilgili gözünü kör, kulağını sağır ediyorsunuz. Yani orada işleyen dinamikler hakkında devlete ya da devleti yönetenlere bilgi akmıyor. Dolayısıyla tedbir geliştiremiyorlar. PKK, Eruh’taki baskında ortaya çıkmadı ki. Başka örgütler biliniyor ama PKK yoktu, yani duyulmamıştı. Bu yapılanma orada alttan alta olup giderken adamlar birinci, ikinci, beşinci kongreleri yaparken devlet bunları sadece izlemiş, hatta izleyememiş bile. İlk başta belki de bu yüzden küçümsendi. Özal “üç beş çapulcu” dedi, hatırlarsınız.
   <span>
   </span>
  </p>
  <p class="MsoNormal">
   -Kürt meselesi daha başından itibaren askerin kontrolü altındaydı. Siyasilerin tavrını değerlendirirken bunu gözetmeli değil miyiz?
   <span>
   </span>
  </p>
  <p class="MsoNormal">
   Sivil iktidarlar çok önemli meseleleri belli kurumlara havale eder, işin içinden sıyrılırlardı. Yani orada bir bölücü tehdit varsa, devletin askeri, polisi, savcısı vardır, gereğini yapar. Fakat öyle olmadı. Siyasi karar vericilerin meseleye vâkıf ve müdahil olmaları gerektiği hususu şimdi şimdi anlaşılmaya başlanmıştır. Başbakanlar konuyu askerlere havale etti ve askerlerden aldıkları brifingleri bize aktarmakla yetindilerse, bu onların ayıbıdır, askerin değil. Devleti ben yönetiyorsam, asker beni doğru bilgilendirmedi gibi bir mazerete sığınamam. O zaman sen neyi yönetiyorsun diye sorarlar adama. Bu iktidarsızlık itirafıdır.
  </p>
  <p class="MsoNormal">
   -Ama bir istisnadan değil, kaideden söz ediyoruz.
  </p>
  <p class="MsoNormal">
   Bakın, siyasi iktidarlar, giderken, düşerken böyle itiraflarda bulundular. Ama iş başındayken bu tür sorunlarla uğraşmama lüksünü tercih ettiler.
  </p>
  <p class="MsoNormal">
   -Bu manada Tayyip Erdoğan’ı istisna tutuyor musunuz?
  </p>
  <p class="MsoNormal">
   Tayyip Bey’i istisna tutuyorum. Siyasi irade kullanarak meseleyi çözmeye çalışıyor. Başbakan’ın tutumu, sorunu silahlı çatışma alanından siyasi tartışma alanına çekmek bakımından son derece önemli.
  </p>
  <p class="MsoNormal">
   -Muktedir olmak konusunda o da irade koymadı mı?
   <span>
   </span>
  </p>
  <p class="MsoNormal">
   Bu yönüyle bir hayli farklılaşmış bir başbakan Tayyip Bey. İrade koyma, elindeki gücü gerektiğinde sonuna kadar kullanma noktasında bacaklarının titrediğini falan da hiç görmedik. Bu bizim işimiz ve alanımız dedirtmiyor kimseye. Böyle de olması lazım. Bunu yapamamış bir başbakanın mazereti olmaz.
   <span>
   </span>
  </p>
  <p class="MsoNormal">
   -Kürt meselesi Türkiye’nin ana siyasi sorunu oldu. Türkiye’yi bloke eden, her şeyi etkileyen bir sorun hatta. Turgut Özal’ın aldığı insiyatif sonrası da öyle oldu. O dönemi nasıl yorumluyorsunuz?
   <span>
   </span>
  </p>
  <p class="MsoNormal">
   Ben Özal’ın Kürt meselesini öyle çabucak bir-iki hamleyle çözebileceğini zannedecek kadar saf olduğunu düşünmüyorum. Hele o yıllar itibarıyla... Özal, sorunun adını doğru koyarak, yani bir bakıma sorunu erken bir tarihte deşifre ederek “bölücülük”ün terör dışında bir mecrada olgunlaşmasını önlemiştir. O yıllarda Özal isteseydi de Kürt sorununu çözemezdi. Sorun daha yeni çıkmış; en romantik döneminde. Bir de bütün dünyanın bir şekilde parmağını soktuğu bir sorun. Bugün farklı düşünüyor Batı. O gün PKK’nın paralelinde bakıyorlardı. Özal o dış konjonktürü isteseydi de değiştiremezdi. Körfez Savaşı’nın Türkiye’ye öyle bir konjonktürel imkân sunmadığını yaşayarak gördük zaten. Özal, çıbanı gününden önce patlatan adamdır. Kürt sorunu, kendisini farklı bir mecrada ifade etme fırsatı bulamadan terör örgütüyle özdeşleşti. Ortaya, çok ciddi, hâlâ da aşılamayan bir meşruiyet sorunu çıktı. Kim açısından? Kürtçü, bölücü siyaset açısından… Bu meşruiyet sorunu nedeniyle Özal örgütle halk arasına girmeyi başarmıştır. Örgüt marjinalleşmiştir. Halkla örgüt arasına girebilen ikinci başbakan, Erdoğan’dır. Diğer başbakanların böyle bir şansı olmadı. Bölge halkı bugün sistemle siyasal ilişkisini ve iletişimini AK Parti üzerinden sürdürebiliyor. Bunu daha önce Özal’ın üzerinden yaptı.
   <span>
   </span>
  </p>
  <p class="MsoNormal">
   -Bu, Erdoğan’ın siyasi kişiliğinden mi kaynaklanıyor?
   <span>
   </span>
  </p>
  <p class="MsoNormal">
   Bir yanıyla evet. AK Parti, Türkiye’nin hemen her kesimini ve toplumun her dilimini aynı oranda temsil edebilen bir parti. Tayyip Bey’in siyasi duruşuyla alakalı bir husus bu. Burada önemli olan husus, -Kürt sorunu itibarıyla söylüyorum- Türkiye Cumhuriyeti Başbakanı’nı, Kürtlerin de Kürt olmayanlar kadar güven verici bulmalarıdır. Bundan sonrası bu güvenin Türkiye’ye dönük bir güvene dönüştürülmesidir. Meselenin diğer yönüne gelince… Biz yaşayarak öğrenen bir toplumuz. Oturup bir sorunun öncesinde konsültasyonlar yaparak sorunu yönetmek, yönlendirmek gibi bir yeteneğimiz yok. Biz neyin olmayacağını öğrene öğrene neyin olabileceği noktasına gelebilen bir ülkeyiz. Aradan geçen zaman, bugün yargılamaya çalıştığımız süreçler de dâhil, aslında Türkiye’de neyin olmayacağını öğrenme evresidir. Örgüt ağzıyla konuşanlar bile ‘Bu dili değiştirmeliyiz!’ diyorlar. Tayyip Bey’in iktidara gelişi de, Kürt meselesindeki tavrı da kendinden önce yaşananlarla ilintilidir. 90’lar ve 2000’ler yaşanmamış olsaydı, bugün belki bu dille konuşuyor olmayacaktık. Dolayısıyla olaya sorunun kendi gelişim trendine bakarak konuşmak en doğrusu. Kaç başbakan geldi geçti unuttuk bile. Bugün neyin olmayacağını herkesin anladığı bir gündür. Bu iktidar da bu anlamanın tam üstüne oturmuştur. O yüzden, kazanılan tecrübe barışçıl bir çözüm için Tayyip Bey’in elini güçlendiren bir unsurdur.
   <span>
   </span>
  </p>
  <p class="MsoNormal">
   -İlker Başbuğ da bir konuşmasında ‘askerî tedbirlerle çözülemez’ demişti
   <span>
   </span>
  </p>
  <p class="MsoNormal">
   Bunu 10 yıl önceki bir genelkurmay başkanına söyletemezdiniz.
   <span>
   </span>
  </p>
  <p class="MsoNormal">
   -90’larda Özal yalnızdı, enstrümanları güçsüzdü; fakat 93’ün sonunda barışçıl yöntemleri savunanların tasfiye edildiğini görüyoruz.
  </p>
  <p class="MsoNormal">
   Siz sorunu yönetemezseniz sorun sizi yönetir. Bence Türkiye, o tarihlerde sorunun kendisini sürüklediği yere gitmiştir. O günkü siyasi iktidar, terörle mücadelede 93 konseptini kucağında bulmuştur diyebiliriz. 93 konseptinin uygulanmaya konuşu Çiller’in başbakanlığa gelişi iledir. Ülkenin tam bir yangın yerine çevrildiği, yetmezmiş gibi bir de mezhep çatışmalarının körüklendiği, toplumu infiale sürükleyen cinayetlerin işlendiği bir yıl. Bunları aydınlatmak bile belki hiç mümkün olmayacak.
   <span>
   </span>
  </p>
  <p class="MsoNormal">
   -93 konsepti ne zaman ortadan kalktı?
   <span>
   </span>
  </p>
  <p class="MsoNormal">
   Zannederim 2000’lere kadar devam etti. Zaten 95-96’da konseptin kendi mantığı doğrultusunda sonuç alınmıştır. Apo’nun ‘belimizi kırdılar’ dediği tarihtir bu. Örgütü çökertme anlamında başarılı olmuştur bu konsept.
   <span>
   </span>
  </p>
  <p class="MsoNormal">
   -Örgütü çökertti ama Kürt meselesi daha da toplumsallaştı ve derinleşti. Gençlerdeki kopuş örneğin…
   <span>
   </span>
  </p>
  <p class="MsoNormal">
   Bu kadar uzun bir süreç içinde bu çatışmacı ortamı sona erdiremezseniz insanları paranoyak yaparsınız. Hangimiz o şartlarda yaşasak ruh hastası oluruz. Bana göre siyaset işin arkasını getiremedi. Hiç değilse askerin işinin bittiği yerde siyaset devreye girmeli, yaraları hızla sarmalıydı. Hiçbir şey yapılmadı, çok değerli bir fırsat heba edildi ve Türkiye terör örgütüne yeniden toparlanma şansı verdi. Bu arada yaşanan ve siyaseti kötürüm hâle getiren 28 Şubat gibi krizlerin de bunda payı büyüktür.
   <span>
   </span>
  </p>
  <p class="MsoNormal">
   -Devletin kendi güvenliği için birtakım yasadışı yöntemlere başvurduğu tartışmasında Emekli general Atilla Kıyat o dönemde olup bitenlerin ‘devlet siyaseti’ olduğunu söyledi. Siz de onu eleştirdiniz. Neden?
   <span>
   </span>
  </p>
  <p class="MsoNormal">
   Şimdi orada kavramları doğru kullanmak lazım. Devlet politikasıydı lafına itiraz ediyorum ben. Devlet görevlileri suç işledi demek ayrı bir şey, orada işlenen suçlar bir devlet politikasıdır demek ayrı bir şey. Her iki durumun hukuki ve siyasi sonuçları farklıdır. Falan yerde falan falan kişilerin öldürülmesi devlet politikası dediğiniz zaman cumhurbaşkanının, başbakanın, genelkurmay başkanının, MİT müsteşarının haberi vardı demiş oluyorsunuz. Bu saydığımız iradeleri cinayet işleme konusunda hiçbir babayiğit bir araya getiremez. Mafya ailesi mi bu? Biz bütün eksiğimize gediğimize rağmen bir hukuk devletiyiz. Bunu kimse unutmasın.
  </p>
  <p class="MsoNormal">
   -O dönemin psikolojisini düşünseniz. Sadece Eylül 92’de 100 kişi öldürülüyor. O paranoya var, aşılması çok zor terör dalgası var; hiç kimsenin ‘barış’ diyemeyeceği bir atmosfer içinde işler olup bitiyor.
   <span>
   </span>
  </p>
  <p class="MsoNormal">
   Şüphesiz öyle. Kimsenin ne yapacağını bilemediği, toplumun bitirin şu işi diye feveran ettiği, oradaki görevlilerin bir anlamda kendi kaderleriyle baş başa kaldığı kaotik bir ortamdan söz ediyoruz. Böyle durumlarda hukuk geri plana düşer; sübjektif yargılar, inisiyatifler öne çıkar. Zaten operasyonel işlerde o operasyonun icrası tamamen icracının inisiyatifindedir. Yasanın koyduğu çerçeveye rağmen bu böyledir. Hâlin icabı bunu gerektirir. İcracı çerçeveyi aşarsa kişisel sorumluluğu başlar. Mesela İsrail, Mavi Marmara’da silah kullandı ya, o yetki tamamen oradaki tim komutanına aittir.
  </p>
  <p class="MsoNormal">
   -Başbakan sahiplendi ama…
   <span>
   </span>
  </p>
  <p class="MsoNormal">
   O yetkiyi verdiği için sahiplenir. İsrail başbakanı telefon açıp basın mermiyi dememiştir. Yetkiyi verir, o yetkiyi nasıl kullanacağını o sıcak olayın içindeki adam bilir.
   <span>
   </span>
  </p>
  <p class="MsoNormal">
   -Dolayısıyla 90’larda olup bitenlerden, o yetkiyi verenler de sorumlu değil midir?
   <span>
   </span>
  </p>
  <p class="MsoNormal">
   Hukuki anlamda değil.
   <span>
   </span>
  </p>
  <p class="MsoNormal">
   -Siyasi ve yönetimsel anlamda…
   <span>
   </span>
  </p>
  <p class="MsoNormal">
   O sorumluluklarının bedelini ödediler zaten. Gözden düşerek, siyaseten tasfiye olarak… Bu işler devlet politikasıydı dediğiniz anda Birleşmiş Milletler’de yargılanırsınız. Uluslararası hukukun müeyyideleriyle karşı karşıya gelirsiniz.
   <span>
   </span>
  </p>
  <p class="MsoNormal">
   -Peki, hangi kavramla ifade etmek lazım. Devlet politikası demeyeceğiz, ne diyeceğiz?
   <span>
   </span>
  </p>
  <p class="MsoNormal">
   “Suç” diye bir kavram var. Onu kullanacak ve suçlu kimse yakasına yapışacaksınız. Birileri suç işledi diye üstümüzdeki çatıyı çökertmenin ve dünyayı başımıza yıkmanın âlemi yok. Kaldı ki teknik olarak da bu yolu izlemek zorundasınız. Burada bir şeyi de unutmamak lazım. O da şu: İşin devlet kısmını yargılıyoruz. Ne var, ne yok her şeyi oraya atıyoruz zaten. Bir de karşımızda silahlı propagandayı esas almış bir terör örgütü var. Ve bu terör örgütü kendisini bölge halkına kabul ettirebilmek için önce bölge halkına yönelik katliam uygulamış bir örgüt. İç çatışmalardan dolayı bir sürü adamını öldürmüş bir örgüt. At izi it izine karışıyor burada. Biraz da buna dikkat etmek lazım.
   <span>
   </span>
  </p>
  <p class="MsoNormal">
   -Peki 93’te bir komplo var mıydı?
  </p>
  <p class="MsoNormal">
   Herhâlde yani. Toplumsal gerilimlerin tırmandığı her dönemde yüreğimiz ağzımıza geliyor ve diyoruz ki eyvah yine birileri gidebilir. Niye? Süreci hızlandırmak, tırmandırmak için. Bence 93’te paldır küldür bir yangın söndürüldü. Acil bir şekilde. Yani öncelik sıralamasında herkesin birinci önceliği, örgütün bastırılmasıydı. Bu devletin de zannedersem birinci önceliğiydi. Vatandaş olarak bizim de birinci önceliğimizdi. O yüzden o yıllarda yapılan birtakım yanlışları biz de es geçtik, önemsemedik yani. Şimdi önemsediğimiz birçok şeyi o gün önemsemedik. Çünkü önceliğimiz farklıydı.
  </p>
  <p class="MsoNormal">
   -Peki Susurluk ne, bu konuyla ne alakası var?
   <span>
   </span>
  </p>
  <p class="MsoNormal">
   Baştan da söyledim, bu bir kirli çatışmaydı. Toplumu ve devlet unsurlarını enfekte eden bir çatışma. Böyle bir tecrübeyi yaşamış bir devlet ne yapar? Kirlenen unsurları gözünü kırpmadan feda eder. Etmezse kendisi töhmet altında kalır. Susurluk’u bir yönüyle devlet deşifre etti ve bu töhmete düşmemek için etti.
   <span>
   </span>
  </p>
  <p class="MsoNormal">
   -Yani işte suçlular bunlardır diyerek işin içinden sıyrılmak mı istedi?
   <span>
   </span>
  </p>
  <p class="MsoNormal">
   Öyle olduğu kanaatindeyim. Devletin yapabileceği başka bir şey yok ki. Bunun benzeri tarihte yaşandı. 1. Dünya Savaşı sırasında Ermeni isyanları önlenemez seviyeye yükselince bazı insanlar inisiyatif aldılar. Boğazlıyan Kaymakamı Kemal Bey de bunlardan biridir. Devlet önce bunlara şeref madalyası verdi. Fakat Düvel-i Muazzama “Siz Ermenileri katlettiniz” diye bastırınca, devlet dedi ki ‘Benim öyle bir siyasetim yok, bunlar yaptı. Bunları da yargılıyorum.’ Şeref madalyası verdiği adamları hem de Ermenilerin şehadetiyle idama mahkûm etti ve astı. Bu işlerde kural değişmez. Eğer benzer hadiseler tekrarlanırsa hiç şüphesiz bu yaşananlar da tekrarlanır. O duruma düşen her devlette benzer sapmalar olur. Amerika’da tek bir hadise (11 Eylül) neredeyse sistemi ters yüz etti.
   <span>
   </span>
  </p>
  <p class="MsoNormal">
   -Susurluk, 90’larda yaşananların gerçek yüzü denilemez mi?
   <span>
   </span>
  </p>
  <p class="MsoNormal">
   Hayır efendim. Susurluk ile ilgili hiçbir şey çıkmadı aslında ortaya. Susurluk ile ortaya çıkan şey, bir algıdan ibaret. İnsanların algılarıyla oynanmıştır. Yoksa bir sürü hakikat ortaya çıkmış değil. Susurluk’ta ne oldu, kim ne kadar ceza aldı? Birkaç polis, o kadar. Onlar da garibandır yani. En az sorumluluğu olan insanlar. Birileri devleti töhmetten kurtardı. Bu da olması gereken şey. Ya bu tür temizlenme operasyonları yaparsınız ya da her işi bitirdikten sonra dönersiniz ‘ben bir halt ettim, özür diliyorum’ dersiniz.
   <span>
   </span>
  </p>
  <p class="MsoNormal">
   -Biz neden pardon demeye yaklaşmıyoruz?
   <span>
   </span>
  </p>
  <p class="MsoNormal">
   Hiçbir devlet devletliğinden vazgeçerek pardon demez. Tehdit hâlâ devam ediyorken bu tehdide karşı verilen mücadelenin mahiyetinden dolayı devleti pardon demeye zorlayamazsınız. Zorlarsanız da sonuç alamazsınız. Öte yandan şahısların dilindeki pardon ile devlet dilindeki pardon birbirinden farklıdır.
   <span>
   </span>
  </p>
  <p class="MsoNormal">
   -Devletin pardon diyeceği gün gelecek mi?
   <span>
   </span>
  </p>
  <p class="MsoNormal">
   Bugün hâl diliyle diyor zaten. Pek çok şeyden dolayı özür diliyor. Bunun da ilerisine gidebilmek için daha çok erken.
   <span>
   </span>
  </p>
  <p class="MsoNormal">
   -Başbakan, Diyarbakır konuşmasında faili meçhullerden bahsetti. Onun öncesinde Adalet Bakanı, 93’teki ölümlerle ilgili şüphesini dile getirdi. Savcılar da bazı olayları soruşturuyor. 90’larla ilgili yeni bir perspektif gelişiyor mu sizce?
   <span>
   </span>
  </p>
  <p class="MsoNormal">
   Tabii şu anda rüzgâr başka türlü esiyor. Şu anda 80’lerin, 90’ların Kürtçü ve bölücülerin bile o gün ifade edemeyecekleri birtakım hakları devlet kendiliğinden verdi zaten. Bu az bir şey değildir. Devlet hayattan birtakım şeyler öğrendi. Bir yandan da her şeye rağmen, Türkiye Cumhuriyeti Devleti bu olayın çözümünde yasal sınırlar içinde kalmaya azami gayret sarf etmiştir. Sabırlı davranmıştır, hâlâ da sabırlı davranıyor. Bütün olup bitenlerle ilgili olumsuz kanaatlerimizi saklı tutarak söylüyorum bunu.
   <span>
   </span>
   <span>
   </span>
  </p>
  <p class="MsoNormal">
   -Bu tahammül konusu 90’lar için tartışılabilir bence. Süleyman Demirel, 1994’te DEP’lilerin yaka paça götürülmesine ‘engel olamadım’ diyor.
   <span>
   </span>
  </p>
  <p class="MsoNormal">
   Gücü yetmezdi. Çünkü rüzgâr başka türlü esiyordu.
   <span>
   </span>
  </p>
  <p class="MsoNormal">
   TÜRKİYE’NİN ELİNDE
  </p>
  <p class="MsoNormal">
   ERDOĞAN GİBİ ALTIN BİR FIRSAT VAR
   <span>
   </span>
  </p>
  <p class="MsoNormal">
   -Aslında meseleyi Meclis zemininde tartışmaya devam etmek, Kürt cephesinde ‘siyaseten kendimizi ifade edebiliyoruz, sözümüzü söylüyoruz, silaha gerek yok’ kanaatini pekiştirmiyor mu?
   <span>
   </span>
  </p>
  <p class="MsoNormal">
   Bu da yaşaya yaşaya geldiğimiz bir nokta. Bir terör örgütü hiçbir zaman bir devleti silahlı yenilgiye uğratmayı tasarlamaz. O, yaptığı şeyin psikolojik sonuçlarıyla meşguldür. Bugün kaç adam öldürdüğü ya da kaç eleman kaybettiği önemli değildir. Bunlar devlete yıkıcı bir zarar vermez. Dolayısıyla bu tür olaylarda toplum psikolojisini kim kontrol ediyorsa süreç onun lehine gelişir. Terör örgütü kontrol ediyorsa terör örgütü lehine gelişir, devlet kontrol ediyorsa devletin lehine gelişir. Toplum psikolojisini kontrol etme konusunda Türkiye’nin elinde bana göre Tayyip Erdoğan gibi altın bir fırsat var. Yarın bir iktidar değişikliğinde başka bir başbakanla bölge insanı üzerinde aynı etkiyi oluşturamazsınız.
  </p>
  <p class="MsoNormal">
   -Susurluk bahsinde askerlerin olmayışı, Susurluk’tan şüphelenmemi gerektiren birinci sebep benim için. Haklı mıyım sizce?
   <span>
   </span>
  </p>
  <p class="MsoNormal">
   Haksız bir şüphe değil.
   <span>
   </span>
  </p>
  <p class="MsoNormal">
   -Bir soruşturma olduysa bile bu çok dar kapsamda tutulmuştur ve birileri de kurtarılmıştır.
   <span>
   </span>
  </p>
  <p class="MsoNormal">
   Susurluk’ta devlet, bu çamurun kendi şahsiyet-i maneviyesine sıçramasını önledi. Bu olurken de birileri kendini kurtardı elbette. Devletin A, B, C, D gibi temel görevlilerini aslanın ağzına vererek devleti kurtaramazsınız. Onları kenarda tutarak, bir günah keçisi icat ederek ve bu günah keçisini ipe çekerek meselenin üstünü örtersiniz.
   <span>
   </span>
  </p>
  <p class="MsoNormal">
   -Sizce bu normal mi?
  </p>
  <p class="MsoNormal">
   Bunda garipsenecek bir şey yok. Bir hukuk devletinin kendisini suç kavramıyla özdeşleştirmesi veya buna müsaade etmesi beklenemez. Birileri devleti koruma adına suça bulaşmış olsa bile. Dünyanın her yerinde devlet memurları suç işler. Böyle durumlarda biz şundan emin olmalıyız: Hukuk sistemi suç işleyenin cezasını verir. “Hayır, bu beni tatmin etmez. Ben devletin kendisini sanık sandalyesinde görmek istiyorum.” derseniz, böyle bir şeyin mekanizması yoktur. Bu durumda devlet bir meşruiyet krizi yaşamamak için ya gerçekten suçluları adalet önüne çıkarır ya da doğacak skandal çok büyük olacaksa hadiseyi örtme yoluna başvurur. Susurluk olayındaki diğer bir sağlıksız yaklaşım ise olay olur olmaz bütün parmaklar Tansu Çiller’i gösterdi. Suçlu o dediler. Bu yaklaşım bir kere Susurluk’un hiçbir yere varamayacağının en temel teminatıdır. Böyle bir şeyi sulandırmak istiyorsan bunu siyasi bir polemiğe büründür, siyasi bir polemiğe dönüştür, siyasiler ağızlarında bunu sakız yapsınlar… Susurluk hakkında ben ne biliyorsam, sen ne biliyorsan, Mesut Yılmaz da o kadarını biliyor, bir başka parti lideri o kadarını biliyor, hatta Kutlu Savaş o kadarını biliyor.
   <span>
   </span>
  </p>
  <p class="MsoNormal">
   -O zaman siz çok şey biliyorsunuz!
   <span>
   </span>
  </p>
  <p class="MsoNormal">
   Hayır, yani Kutlu Savaş’ın yazdıklarında bir şey yok da ona dayanarak söylüyorum. 5. sınıf istihbarat raporu gibi bir rapordur onun yazdığı. Bir ülkede en güvenilmez raporlar istihbarat raporlarıdır. Kamuoyuna sunulmak üzere kaleme alınmışlarsa en güvenilmez çalışmalardır. Bunlara dayanarak kimse bir yere varamaz.
   <span>
   </span>
  </p>
  <p class="MsoNormal">
   -Peki varılmak istenen nokta bu muydu? Belki bütün mesele, kamuoyuna yansıyanla sınırlı kalmasıydı.
   <span>
   </span>
  </p>
  <p class="MsoNormal">
   Şimdi gerçeğin ne olduğu başka bir şey, bu gerçekten kimin hangi postu çıkarmak istediği başka bir şeydir. Susurluk’tan birileri birtakım postlar çıkarmıştır. Ama biz Susurluk’u öğrenemedik henüz.
   <span>
   </span>
  </p>
  <p class="MsoNormal">
   -Peki Susurluk neyi örtmüştür, postun altında kalan nedir?
   <span>
   </span>
  </p>
  <p class="MsoNormal">
   Örtmedi aslında, temelli alevlendirdi. Devlete ilişkin şüpheli bakışı büsbütün derinleştirdi. Yani herkes şimdi Susurluk ve benzeri işlerden dolayı devletin suç işlediğini, örtülü birtakım organizasyonları kullandığını düşünüyor; biliyor, bilmiyor ama düşünüyor. Bu manada bir algı ve toplumsal duyarlılık oluştu. Üzerine toz kondurulmayan devlet gitti, her haltı yiyebileceğine inanılan devlet geldi oturdu havsalamıza. Sadece devlet geriye belge bırakmadı. Mahkeme kararı gibi hukuki bir belge bırakmadı.
   <span>
   </span>
  </p>
  <p class="MsoNormal">
   -Peki kim kurtuldu?
   <span>
   </span>
  </p>
  <p class="MsoNormal">
   Birileri kurtuldu. Bu kadar yaygın bir suça bulaşma hâlinden söz ediyoruz, peki kaç kişi yargılandı diye baktığınızda aradaki orantısızlık birilerinin kurtulduğunu gösteriyor.
   <span>
   </span>
  </p>
  <p class="MsoNormal">
   -Şöyle ya da böyle bir terörle mücadele konseptinden söz ediyoruz. Bu konseptin sahibi asker niye Susurluk ve sonrasında soruların hedefi hiç olmadı.
  </p>
  <p class="MsoNormal">
   Bu o günkü siyasi iktidarla ilgili. Erbakan’a karşı laik dinamikleri kötülemeyi, karalamayı Türk medyası tercih etmedi. O günkü konuşan Türkiye kimin müttefikiydi kardeşim? Konuşan Türkiye, askerlerin doğal müttefikiydi. Dolayısıyla kendi müttefiklerini bu işten ayrı tuttular; senin sorduğun soruyu hiç kimse sormadı o zaman. 4 tane polisin üstüne yüklediler. Niye? Polisten hareketle siyasi iktidara ulaşacaklar. Başlarında irticacı bir iktidar vardı. Denklem böyle kuruldu. Sonra bu denklem ustaca bir manevrayla 28 Şubat kutuplaşmasına evriliverdi. Susurluk için yanıp sönen ışıklar bir süre sonra Erbakan için yanıp sönmeye başladı. Medya, yazarlar çizerler bu soruyu o zaman sormadılar.
   <span>
   </span>
  </p>
  <p class="MsoNormal">
   -Bu işin içinde asker nerede duruyor diye kimse sormadı mı?
   <span>
   </span>
  </p>
  <p class="MsoNormal">
   Kimse sormadı. Bugün soranlar da o zaman sormadı. Susurluk bilinen hâliyle bir dezenformasyondur, dezenformasyondan öteye geçememiştir. Susurluk diye toplumun önünde pişirilen aş, esas itibariyle de, hizmet ettiği sonuç itibariyle de dezenformasyondur.
   <span>
   </span>
  </p>
  <p class="MsoNormal">
  </p>
  <p class="MsoNormal">
   -Kim yapmıştır?
   <span>
   </span>
  </p>
  <p class="MsoNormal">
   Bu konuyla ilgili dışarıya gayriresmî yollarla kimler rapor sızdırdıysa onlar. Medyaya sistematik servisler yaparak toplumun dikkatini belirli bir noktaya odaklayanlar. Susurluk, 28 Şubat’ın bir provası olarak kullanıldı. Toplum mühendisliğinin bir provası olarak kullanıldı.
   <span>
   </span>
  </p>
  <p class="MsoNormal">
   -Susurluk’ta oluşan duyarlılığın 28 Şubat’ın mimarları tarafından yönlendirildiğini söylüyorsunuz?
   <span>
   </span>
  </p>
  <p class="MsoNormal">
   Burada önemli olan şey, kayayı yerinden oynatmaktı. Kayayı yerinden oynattıktan sonra o tarafa mı yuvarlayacaksınız, bu tarafa mı; o size kalmış. Kayayı Refah-Yol’un üstüne yuvarladılar. Olaylar size birtakım fırsatlar sunar, siz de bunu kullanırsınız. Susurluk diye bir olay ve fotoğraf çıkmıştır, birileri bunu ustaca kullanmıştır.
   <span>
   </span>
  </p>
  <p class="MsoNormal">
   -28 Şubat’ı kimler destekledi derken Gümrük Birliği karşıtı lobiden söz ediyorsunuz. Başka bir yerde bu lobi ile ilgili bazı isimler de veriliyor.
   <span>
   </span>
  </p>
  <p class="MsoNormal">
   28 Şubat’ı aklınıza gelen herkes destekledi. Bugünkü demokrasi kahramanlarının büyük bir kısmı da 28 Şubat’ın destekçisiydi. Medya, sendikalar, sivil toplum, meslek kuruluşları, kanaat önderleri, muhalefet partileri… Tabii ki bazı oligarşik lobiler “esas oğlan” konumdaydılar.
   <span>
   </span>
  </p>
  <p class="MsoNormal">
   -Tansu Çiller’in bunu biliyor olması gerekmiyor mu? Kim kiminle irtibatlı, askeri kim destekliyor vs...
   <span>
   </span>
  </p>
  <p class="MsoNormal">
   Ortada gizli saklı bir şey yoktu ki Sayın Çiller bunları bilmiyor olsun. Herkes aleni ara rejim destekçisi konumundaydı. Açın arşivlere bakın. Sayın Çiller, 10 Mayıs’taki Sultanahmet mitinginde 28 Şubat’çı koronun şeflerini deşifre etti. Ondan sonra da bu kesimlerle amansız bir siyasi mücadele yürüttü. Arşivlerde buna dair sayısız veri bulursunuz.
  </p>
  <p class="MsoNormal">
   -Temmuz 97’de iki helikopter düşürülüyor, askerler şehit oluyor. Erol Özkasnak TSK geleneğine aykırı bir şekilde basın açıklaması yapıyor ve hükümeti ek ödenek vermemekle suçluyor. Bunu nasıl yorumluyorsunuz?
  </p>
  <p class="MsoNormal">
   Bu da 28 Şubatçı kesimin ne kadar çizgi dışı, ne kadar gözü dönmüş, ne kadar istismarcı bir güruh olduğunu gösteriyor. Eline geçen her fırsatı fütursuzca kullanmaktan çekinmeyen gözü dönmüş bir güruh... Normal şartlarda TSK’nın davranış kalıplarına hiç uymayan bir davranış biçimi. En zekâ özürlü subay bile bunun böyle anlatılmayacağını bilir. Erol Özkasnak bilmez mi, o da bilir. Ben onların bu hâllerine bakarak, ta o zaman söyledim arkadaşlarıma; bunlar tasfiye edilirler diye. TSK bunu kaldırmaz demiştim. Pervasız, fütursuz, ayarsız ve vicdansız, haksız bir hareketti. Mesela 12 Eylül’ün yine de bazı haklı sebeplerini sayabilirsiniz. 28 Şubat’ın bir tane bile bulamazsınız.
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-27843-susurlukta-devlet-kendini-kurtardi.html), [web.archive.org (arşiv bağlantısı)](http://web.archive.org/web/20101106023159/http://www.aksiyon.com.tr:80/aksiyon/haber-27843-susurlukta-devlet-kendini-kurtardi.html)
