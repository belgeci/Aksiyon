# Siz Anadolu’yu ne sanıyorsunuz kuzum!

*Muhsin Öztürk 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Alev Alatlı okurların karşısına bu sefer yeni bir romanla değil yeni bir eğitim projesiyle çıkıyor: Kapadokya Üniversitesi. Halihazırda meslek yüksek okulları olarak faaliyet gösteren üniversite öncelikle bölgesel kalkınmayı destekleyen elemanlar yetiştirmeyi sonra da ünlü entelektüelleri ağırlamayı planlıyor. Nereden çıkmıştı bu üniversite fikri?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405174919im_/http://www.aksiyon.com.tr/resim/585/84.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Dört ciltlik “Orda Kimse Var mı?” serisiyle Türk entelektüel hayatını sarstı, silinmeyen izler bıraktı. Her seferinde okurun karşısına sürpriz bir kitap projesiyle çıktı, çok tartışıldı ve çokça konuşuldu. Fikirlerini kabul etmeyenlerin bile saygıda kusur etmedikleri ak saçlı “bilge” kadın bir süredir bambaşka bir uğraşın içinde. Bu nedenle okuyacağınız röportaj en azından konu itibariyle şimdiye kadar yapılanlardan farklı. Çünkü Alev Alatlı, Kapadokya Üniversitesi temennisi ile Nevşehir Kapadokya’da yüksekokul açtı ve bunun akademik koordinatörlüğünü yürütüyor. Alatlı, bize kendi üniversite hikâyesini ve yapmak istediklerini anlattı.
   <br>
    <br>
     -Üniversite kurma fikri nereden çıktı? Başka bir deyişle sizi üniversite kurmaya iten sebep nedir?
     <br/>
     <br/>
     Şunu hemen söylemem lâzım; bizi harekete geçiren ‘bir üniversite kurmak’ fikri değildi. Bizi harekete geçiren, Kapadokya’nın müthiş bir kalkınma potansiyeli olmasına rağmen, bu potansiyeli gerçekleştiremiyor olmasından duyduğumuz üzüntüydü. Kapadokya bildiğiniz gibi, İç Anadolu’nun Nevşehir, Kırşehir, Aksaray, Niğde ve Kayseri illerini kapsar. Başta turizm, sonra bağcılık bahçecilik, sonra tarım ve hayvancılık imkânlarına karşın, bölgenin dış göç veriyor olması bizi neredeyse rencide etmekteydi. Rencide etmekteydi derken, pırıl pırıl ama vasıfsız genç insanların göçtükleri şehirlerde içine düştükleri perişanlıktan duyduğumuz üzüntüden bahsediyorum. Bölge gençlerini iş güç sahibi yapmanın çağdaş becerilerle donatılmalarından geçtiği inancı, bizi elimizi taşın altına sokmaya yöneltti. Kapadokya Kalkınma Planı doğrultusunda 14 yüksek meslek okulu -şimdilik 14!- zinciri plânladık; 2005-2006 akademik yılında ilk beşini açtık, 2006-2007’de altı tane daha açmayı umut ediyoruz. Bu okullar yaz okulları ile beraber altı yarı-yıllık okullar. İllâ ‘üniversite’ olalım diye yola çıkmış değiliz. İhtiyaca göre, organik bir büyüme plânlıyoruz. Olmazsa olmazımız okullarımızdan mezun olanların ‘kapışılmaları’. Bunu gerçekleştirmek istiyoruz.
     <br/>
     <br/>
     -Üniversite sizde neyi temsil ediyor? Girişimcilik? Bir entelektüelin dünya tasavvuruna ilişkin teorilerinin geliştirdiği bir alan? Bir sevgi ve görüş birlikteliğinin ete kemiğe bürünmüş hâli?
     <br/>
     <br/>
     Ne burası bir dergâh, ne de ben bir şeyhim!
     <br/>
     <br/>
     Ne güzel bir soru! Her şeyden önce bize göre üniversite bir amaç değil, bir araçtır. Genç insanların dünyayı doğru okumalarını sağlayacak, yaşayakalma becerileriyle donatacak bir araç. Eğer bunu yapamıyorsa, mezunları ülkenin ve dünyanın gerçek koşullarından bihaber yetişiyor, ya iş alanları doğru saptanamadığı ya da eğitim doğru planlanamadığı için iş bulamıyorlarsa, üniversite dediğimiz kurumlar işlevlerini yerine getiremiyorlar demektir.  Kapitalist anlamda ‘girişimcilik’ bize göre üniversite müfredatının bir parçası olamaz. Ama ‘özgüven’ derseniz, bakın işte o doğru! Gençleri özgüvenle donatabilirseniz, ister işveren olurlar, ister işçi. Önemli olan, potansiyellerini geliştirecek şekilde donanmalarını sağlamaktır. Öte yandan, “bir entelektüelin dünya tasavvuruna ilişkin teorilerinin geliştirdiği bir alan” tanımınızı adamakıllı yadırgadığımı ifade etmeliyim. Ne burası bir dergâh, ne de ben bir şeyhim! Bu bir vakıf okulu. Vakfın başkanı, ki kendisi bu okulun rüyasını en az on-beş yıldır kuran aziz dostum, Murat Şengül’dür. Başkan yardımcısı bir diğer dostum, Ömer Faruk Berksan’dır. Biz bir holding vakfı da değiliz. Maddi ve manevi olarak imece usulü çalışıyoruz. Kararlarımızı Nevşehir Belediye Başkanı Hasan Ünver, Mustafapaşa beldesi belediye başkanı Mustafa Özer, Avanos Belediye Başkanı Mustafa Körükçü gibi yerel idarecilerle, Arif Parmaksız gibi STO başkanları, Hasan Turasan, Muhammet Parmaksız gibi sanayiciler, İlber Ortaylı, Tınaz Titiz, Erkâni Keyman, Güngör Güner, Sinan Oğan gibi akademisyenler, Erkut Özel, Aytekin Berkman gibi danışmanlar ve diğer hocalarımızla birlikte alıyoruz. Ve tabii, YÖK de var. YÖK bizden hem Gürüz hem de Teziç dönemlerinde yardımcı olmuştur. Özetle, ortak bir noktamız varsa, önce yurtseverlik sonra da karanlıktan şikâyet edeceğine bir mum yak inancı. Ayinesi iştir kişinin lâfa bakılmaz.
     <br/>
     <br/>
     -Üniversitenizin bir manifestosu olacak mı? Burada Alev Alatlı’nın duruşu ne kadar etkili olacak?
     <br/>
     <br/>
     Manifesto var elbette. ‘Alev Alatlı duruşu’ denen şeye gelince, estağfurullah. Dediğim gibi, burası bir bilim yuvası ve ülkemizin ilk yerel yüksek eğitim kurumu olma umudunu hep birlikte gerçekleştirmeye çalışıyoruz.
     <br/>
     <br/>
     -Böyle bir teşebbüsün Türkiye’deki üniversite eğitimine yeni bir açılım getirme iddiası var mı? Varsa, bu açılım ne olabilir?
     <br/>
     <br/>
     Evet, var. Yeni bir model oluşturmayı ve bu modeli ihraç etmeyi umuyoruz. Nereye? Kastamonu’ya, Artvin’e, Giresun’a, Tokat’a vs. vs. Şöyle ki, ülkemizdeki gelir dağılımının çarpıklığı malûm. Gelin görün, eğitim dağılımı daha da çarpık. Bir yanda dünyanın her yerinde çalışabilecek kıratta gençler, öte yanda elifi görse mertek zannedecek gençler. Dahası, eğitim dağılımını düzeltmek, gelir dağılımını düzeltmekten çok daha zordur. On yıllar ister.  Oysa bizim o kadar vaktimiz yok. Ülkemizde her dört üniversite mezunundan üçü kendi alanında çalışmıyor. Her 750 gençten sadece üç tanesi meslek sahibi ve ülke nüfusunun yüzde 56’sı 20 yaşın altında. AB’ye girersek serbest dolaşım bizi daha da zor duruma sokacaktır. Örneğin, Kapadokya turistlerinin kendi rehberlerini getirdiklerini bile görebiliriz. Buna karşın hesapsız, plânsız yüksek öğretim bize Türkiye’de iş bulamayacağı besbelli gençler yetiştiriyor, örneğin iletişim fakülteleri mezunları gibi. Üstelik, bu işe dünyanın parası gidiyor. Devletin harcadıkları artı, anaokulundan başlamak üzere, dil kurslarında, dershanelerde, kolejlerde, şimdi de vakıf üniversitelerinde, yurtdışında harcananları üst üste koyarsanız çok büyük rakamlara ulaşırsınız. Türkiye’de ailelerin başat harcaması eğitimdir. Ve eğitime giden paranın neredeyse en büyük bölümü dev binalara gider, hoca maaşlarına ya da burslara değil. O kadar ki, BM bize artık bina kredisi vermiyor, çünkü Türkiye yer gök bina doldu. Biz, Kapadokya’da restorasyona muhtaç eski/tarihî yapıları kullanıyor, mahalle yüksekokulları yapıyoruz. Böylece hem Bölge’nin restorasyonuna katkıda bulunuyoruz, hem ucuza mal ediyoruz, hem de kurumu bölge halkı ile kaynaştırıyoruz. Bu model yaygınlaştırılırsa, pek çok tarihî bina kurtarılırken, savurganlık önlenir, insan unsuru öne çıkar.
     <br/>
     <br/>
     -Yüksekokulun ilk bölümlerine baktığımızda daha çok yörenin kalkınması bağlamında ara eleman yetiştirmeye yönelik olduğu görülüyor. Sanıyorum Alev Alatlı’nın üniversite projesinde beklentiler daha farklı olacaktır. Üniversiteleşme aşamasında nasıl bir eğitim programı amaçlıyorsunuz?
     <br/>
     <br/>
     Türkiye’nin yurtiçinde ve dışında yaşayan beyinlerinin yılda birkaç kez gelip, ülke sorunlarına ilişkin toplantılar yapabilecekleri; adeta sivil bir fetva makamı gibi çalışabilecekleri, Princeton’un “Advance Studies” okulu gibi işlev görecek bir kurum gerçekleştirmek gibi bir hayalim olduğunu itiraf ederim! Halil İnalcık’tan Gazi Yaşargil’e, Muhtar Kent’ten Microsoft CEO’su Türklere kadar bir araya getiren, yayın yapan bir kurum bence ülkeye muhteşem bir katkı sağlardı. Engin bir hayal ama en uzun yola bir adımla başlandığını biliriz, öyle değil mi?
     <br/>
     <br/>
     -Onlarca özel üniversite ve devlet üniversitesi varken Kapadokya Üniversitesi’nin tercih edilir kılınmasını ne sağlayacak?
     <br/>
     <br/>
     Dediğim gibi, üniversite değil henüz, meslek yüksekokulları zinciri. Tercih edilecek çünkü eğitim kalitesinden ödün vermeyecek, kitle eğitimi yapmayacak, mezunları işsiz kalmayacak çünkü hayatı doğru okuyacaklar ve endüstri ile iç içe yetişecekler. Bizim mezunlarımızı işveren bir daha eğitmek zorunda kalmayacak. Unutmayın ki, hiçbir işveren yoktur ki, ayrıca eğitim vermek zorunda kalmasın! Krize kadar sadece Garanti Bankası’nın istihdam ettiği personelin eğitimi için harcadığı para kişi başına 5 bin dolar kadardı. Kim bilir, sanayiciler ne masraf yapmak zorunda kalıyor?! Ve bu paraları biz pahalı hizmet ya da ürün olarak yine kendimiz ödüyoruz.
     <br/>
     <br/>
     -Görüldüğü kadarıyla üniversite ile ilgili çalışmalar çok vaktinizi alıyor. Bu, entelektüel ve yazarlık hayatınızı nasıl etkiliyor? Sözgelimi yeni kitaplar yazmayı bir süre ertelediniz mi?
     <br/>
     <br/>
     Vakit aldığı doğru. Yazmayı yavaşlattığı da doğru ama ertelemiş değilim. Benim gibi evden çıkmayan birisi için fazla hareketli bir dönem ama ne yapalım, bu da bir hizmet, üstelik belki de daha önemli bir hizmet. Öte taraftan, ‘Aydınlanma Değil Merhamet’in Rusça çevirisi bitti, biraz da onunla uğraştım.
     <br/>
     <br/>
     -Pek çok özel üniversite İstanbul’da konuşlanırken ve siz İstanbul’da yaşarken niye Kapadokya?
     <br/>
     <br/>
     Dediğim gibi, bizim amacımız bir üniversite kurmak değil, Kapadokya’ya yar olmaktır da onun için.
     <br/>
     <br/>
     -Nitelikli öğretim üyesini Anadolu’ya taşımanın zorluklarını yaşacaksınız belki de. Bu sorunu nasıl aşmayı planlıyorsunuz?
     <br/>
     <br/>
     Anadolu’da nitelikli öğretim üyesi olmadığını kim söylemiş?! Yirmi yedi bin öğrencisi olan bir Erciyes’in, organ nakli ve ontolojide dünyanın sayılı üniversitelerinden biri olduğunu biliyor muydunuz? Gazi’den gelen bir arkadaşımız hariç, hocalarımızın tümü bölgedendir. Beden Eğitimi hocamız, Uçhisar’dan 23 yaşında bir genç hanım; Niğde üniversitesinden mezun, masteri var, tekvando Balkan Şampiyonu ve sayısız Türkiye birincilikleri! Siz, Anadolu’yu ne sanıyorsunuz, kuzum?!
     <br/>
     <br/>
     -Üniversite’de ders verecek misiniz?
     <br/>
     <br/>
     Şimdilik akademik koordinatörlüğünü yapıyorum; ara ara seminer ya da konferans tarzında katkılarım oluyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23399), [web.archive.org (arşiv bağlantısı)](http://web.archive.org/web/20070405174919/http://www.aksiyon.com.tr:80/detay.php?id=23399)
