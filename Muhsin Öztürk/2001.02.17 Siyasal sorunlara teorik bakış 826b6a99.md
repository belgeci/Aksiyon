# Siyasal sorunlara teorik bakış

*Muhsin Öztürk 2001.02.17*

<div>
 <p class="spot">
  Kitap, Türkiye'nin ve dünyanın güncel siyasi sorunlarına teorik bir bakışın ürünü.
 </p>
 <p class="metin">
 </p>
 <p class="metin">
  Mustafa Erdoğan kitapta liberalizmden sosyalizme, özgürlük ve özerklikten adalete, cumhuriyetçilikten demokrasiye, bilgi toplumundan çeşitlilik ve çok—kültürlülüğe kadar sosyal ve siyasal teorinin bir çok temel konusunu inceliyor. Ayrıca çağdaş Türk siyasetinin insan hakları, hukuk devleti, çoğulculuk ve demokrasi gibi evrensel idealler açısından eleştirel bir tahlilini de okuyucuya sunuyor. Kitapta Locke, Hume, Smith, Kant, Marx, Bastiat, Cosntant ve Green gibi modern düşüncenin kurucularından, Hayek, Berlin, Rawls, Dworkin, Cronston, Kirk, Habermas, Nozick, Taylor, N. Barry ve Kymilcka gibi çağdaş siyaset teorisyenlerine uzanan geniş bir düşünürler yelpazesinden yansımalar bulacaksınız.
 </p>
 <p class="metin">
 </p>
 <p class="metin">
  Liberal Toplum, Liberal Siyaset
 </p>
 <p class="metin">
  Mustafa Erdoğan
 </p>
 <p class="metin">
  Siyasal Kitapevi
 </p>
 <p class="metin">
  410 sayfa
 </p>
 <p class="metin">
  0 312 320 45 10
 </p>
 <p class="metin">
 </p>
 <p class="arabaslik">
  Dış politikamızda "Körfez Savaşı"nın yeri
 </p>
 <p class="metin">
  Amerikan Kıskacında Dış Politika: Körfez Savaşı, Turgut Özal ve Sonrası
 </p>
 <p class="metin">
  Doç. Dr. Ramazan Gözen
 </p>
 <p class="metin">
  Liberte
 </p>
 <p class="metin">
  428 sayfa
 </p>
 <p class="metin">
  0 312 230 80 03
 </p>
 <p class="metin">
 </p>
 <p class="metin">
  Körfez Savaşı, sadece Ortadoğu bölgesinin değil, hatta 20. Yüzyıl Dünya politikasının en önemli dönüm noktalarından biri olarak yorumlanıyor. Konu Türkiye'yi de yakından ilgilendiriyor. Bu kitapta Türkiye'nin Körfez Savaşı politikasının analizi yapılıyor ve bazı sorulara cevaplar aranıyor. Bu çerçevede, Türkiye'nin nasıl bir kıskaç altında kaldığı, Körfez Savaşı girdabına nasıl düştüğü, Türkiye'nin Körfez Savaşı politikasının oluşumunda hangi faktörlerin rol oynadığı, bu süreçte oldukça aktif bir rol oynayan ve ön plana çıkan dönemin Cumhurbaşkanı Turgut Özal'ın böyle bir dış politikayı niçin, nasıl ve hangi şartlar altında oluşturduğu ve nihayet, Türkiye'nin Körfez Savaşı politikasının ortaya çıkardığı sonuçların Türkiye'yi ve Türk dış politikasını nasıl etkilediği gibi sorularla konu tartışılıyor.
 </p>
 <p class="metin">
 </p>
 <p class="arabaslik">
  Psikanalizin derinlikleri
 </p>
 <p class="metin">
  Psikalaniz Yazıları / Tartışmaları 1—3
 </p>
 <p class="metin">
  Haz: Talat Parman
 </p>
 <p class="metin">
  Bağlam Yayınları
 </p>
 <p class="metin">
  0 212 513 39 68
 </p>
 <p class="metin">
  Bağlam Yayınları Psikanaliz serisi yayınlıyor. "Psikanaliz Yazıları" kitabında Freud'un çevirileri ve psikanaliz değerlendirmeleri yanında ilgili konular çerçevesinde makaleler de yer alıyor. Düşlerin yorumu, rüya uğraşı, ergenlik ve gecenin keşfi, İslam'da rüya yorumları üzerinde düşünceler, çocuksunun gizemi kitapta geçen konu başlıklarından bazıları. Psikanaliz Tartışmaları kitabı ise İstanbul Psikanaliz Grubu'nun 11 Haziran 1999'da İstanbul'da düzenlediği toplantıda sunulan konuşmaların metinlerinden oluşuyor. Bu tartışmalarda psikanalizin dünü, bugünü ve geleceği tartışılıyor. Son zamanlarda bu konuda dikkate değer yayın göze çarpıyor. İlgililere...
 </p>
 <p class="metin">
 </p>
 <p class="arabaslik">
  Onların evi sokak
 </p>
 <p class="metin">
  Tanrı'nın Çocukları
 </p>
 <p class="metin">
  Ata Türker
 </p>
 <p class="metin">
  Gendaş Kültür
 </p>
 <p class="metin">
  464 sayfa
 </p>
 <p class="metin">
  0 212 527 10 20
 </p>
 <p class="metin">
  Kendisi de bir zamanlar sokaklarda yaşamış olan Ata Türker, Tanrının Çocukları'nda sokaklarda yaşayan çocuklarımızın daramını anlatıyor. Bir büyük kent gerçeği onlar; evleri sokak olan çocuklar. Dünya onların evi; sokaklar, kapı girişleri, köprü altları, lokanta vitrinleri, parklar, banklar, çöp tenekeleri, köpekler ve kendileri, sadece kendileri.. Belki istenmeyen, belki incitilen ama sonunda aynı kaderi paylaşan, sokaklara düşen çocukların yaşamı... Roman, 15 yaşlarında bir çocuğun ekseninde gelişiyor. Annesi tarafından kovulan, akrabalarının yanında barınamayan bir çocuğun İstanbul'a doğru savrulan hikayesi. Yazar romanında aile ilişkilerinden toplumsal boyuta, tacizden uyuşturucu kullanımına sokak çocuklarının sorunlarını bütün yönleriyle ele alırken, klasik romanın tüm ögelerini kullanıyor.
 </p>
 <p class="metin">
 </p>
 <p class="arabaslik">
  Yazgıya dönüşen iktidar sevdası
 </p>
 <p class="metin">
  Cem Sultan, Edouani Sablier,
 </p>
 <p class="metin">
  Everest, 167s., 0 212 513 34 20
 </p>
 <p class="metin">
  Cem Sultan'ın hazin öyküsünü bilmeyen yoktur. Taht için hazırlanmış bir şehzadenin abisi Bayezid'den önce İstanbul'a varamaması, kıtalar arası yolculuklarla sürüp giden bir trajedinin başlaması. Sadece kişisel bir hikaye değil bu; Osmanlı ilk defa bölünme tehlikesiyle Cem Sultan vakasında yüzyüze gelir. Avrupa'nın elinde siyasi bir koz olarak tutulan Şehzade Cem Sultan'ın hikayesi yazgıdan ibarettir aslında; Anadolu'ya ancak "ölü" olarak dönebilir.
 </p>
 <p class="metin">
 </p>
 <p class="arabaslik">
  Başarı yolu
 </p>
 <p class="metin">
  Başarıya Götüren Yol, Ali Erkan Kavaklı,
 </p>
 <p class="metin">
  Nesil , 186s., 0 212 551 32 25
 </p>
 <p class="metin">
  Kitapta başarılı olmuş insanların tecrübeleri, prensipleri ve çalışma metotları yer alıyor. Yazara göre gelecek, rahatına kıyabilen, fedakarlık, azim ve sabırla çalışanların. "Üşenmeyiniz, ertelemeyiniz ve vaz geçmeyiniz" diyor. Kitap daha çok gençlere rehber niteliğinde olması için kaleme alınmış. 25 yıl öğretmenlik yapan yazarın okuduklarını, gördüklerini ve yaşadıklarını öğrencilerle paylaşma isteği bu kitabın yazılmasında etkili olmuş.
 </p>
 <p class="metin">
 </p>
 <p class="arabaslik">
  Seçme şairlerden seçme şiirler
 </p>
 <p class="metin">
  Güldeste 2, N.Ziya Bakırcıoğlu,
 </p>
 <p class="metin">
  Ötüken, 327s., 0 212 251 03 50
 </p>
 <p class="metin">
  Güldeste—2 derleme şiir kitabında son yüzyıl içinde yayınlanmış şiirlerden seçmeler yer alıyor. Cahit Külebi'den Mustafa Kutlu'ya, Akif İnan'dan Attila ilhan'a, Orhan Veli Kanık'tan Yahya Kemal'e pek çok şairin isimleriyle özdeşleşen şiirlerinden bazıları bu kitapta yer alıyor.
 </p>
 <p class="metin">
 </p>
 <p class="arabaslik">
  'Andıç' kitaplaştı
 </p>
 <p class="metin">
  Sert Adımlarla Her Yer İnlesin, Nazlı Ilıcak,
 </p>
 <p class="metin">
  Timaş, 320s., 0 212 512 40 00
 </p>
 <p class="metin">
  28 Şubat, brifing gazetecileri ile demokrat gazetecileri turnusal kağıdı gibi bir daha bir araya gelemeyecek ölçüde ayırdı. Mehmet Barlas, Nazlı Ilıcak, Cengiz Çandar merkez medyanın önemli isimleri iken kendilerini başka bir gazetede buldular bu yüzden. 28 Şubat demokrasimize darbe vurduğu gibi gazeteciliğimize de büyük darbe vurdu; Sabah kendi yazarını kendi köşesinde ihbar etti, Andıç'la oluşturulan suni gündemle kendi yazarlarına en ağır ithamları sürmanşetten verdi. 28 Şubat'ta hem medyada, hem siyasette sivil muhafelet yaparak dikkat çeken Nazlı Ilıcak bununla da kalmadı, günlerce tartışılacak olan Andıç belgesini açıklayarak iyi bir gazetecilik yaptığı gibi, Türk demokrasisine önemli bir katkıda bulundu. Hiç suçu olmayan insanların birtakım stratejiler ve komplolar gereği nasıl suçlu ilan edilebileceklerinin en açık örneği sergilendi bu belgeyle."Sert adımlarla her yer inlesin" gibi ironik bir başlıkla sunulan kitap Andıç belgesi çerçevesinde 28 Şubat'ın perde arkasını veriyor. Ayrıca Andıç'la ilgili medyada meydana gelen tartışmalar da kitapta yer alıyor.
 </p>
 <p class="metin">
 </p>
 <p class="arabaslik">
  Türk destanları
 </p>
 <p class="metin">
  Çağlar İçinde Türk Destanları, Ali Öztürk,
 </p>
 <p class="metin">
  Alioğlu Yayınevi, 336s., 0 216 496 42 42
 </p>
 <p class="metin">
  "Çağlar Boyu Türk Destanları"nın da yazarı bir edebiyat öğretmeni. 1973'te "Ötüken Türk Kitabeleri" isimli eseri yayımlanmış. Tarihten bugüne Türk Destanlarını sunan eser ilk bölümde genel bir "Türk destanları" profili çıkartıyor. İkinci bölümde Türk Destan Motifleri'ni ele alıyor. Sonra sırasıyla Saka Destanı, Alp Er Tunga, Afrasyap Destanı, Oğuz Kağan Destanı, Dede Korkut Destanları, Göktürk Destanları, Uygur Destanları ve Manas Destanı'nı işliyor.
 </p>
 <p class="metin">
 </p>
 <p class="arabaslik">
  Gidiyorsun ama nereye?
 </p>
 <p class="metin">
  Ben Gidiyorum, Jean Echenoz,
 </p>
 <p class="metin">
  Doğan Kitap, 189 sayfa, 0 212 677 06 20
 </p>
 <p class="metin">
  1999 yılında Fransa'nın en saygın edebiyat ödülü olan Goncourt'u kazanan "Ben Gidiyorum" garip bir masala dönmüş olan modern yaşamdan kesit sunuyor. Kitapla ilgili en iyi yorumu Le Monde yapmış: "Ben Gidiyorum, nereye gittiğini bilmeyen, hatta bu soruyu kendisine sormayı unutan bir yüzyılın veda mesajı. Gerçeklik duygusunu nasıl yitirdiğimizi ve yaşamın ellerimizin arasından nasıl kaçıp gittiğini anlatan, gerçekçi bir roman."
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020501064042/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/324/kitaplik/1.htm), [web.archive.org (arşiv bağlantısı)](http://web.archive.org/web/20020501064042/http://www.aksiyon.com.tr:80/2001/324/kitaplik/1.htm)
