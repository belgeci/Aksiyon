# İşte bütün konuşulanlar...

*Muhsin Öztürk 2001.11.17*

<div>
 <p class="spot">
  Her yıl Türkiye'nin önde gelen düşünürleri Abant'ta bir araya geliyor ve belirlenen bir konu üzerine üç gün boyunca müzakerede bulunuyor.
 </p>
 <p class="metin">
 </p>
 <p class="metin">
  Çoğulculuk ve Toplumsal Uzlaşma
 </p>
 <p class="metin">
  Gazeteciler ve Yazarlar Vakfı
 </p>
 <p class="metin">
  319 sayfa
 </p>
 <p class="metin">
  0 212 232 17 10
 </p>
 <p class="metin">
  Son Abant Platformu, Çoğulculuk ve Toplumsal Uzlaşma konusunu masaya yatırmış, Kemal Karpat, İlber Ortaylı, Mete Tunçay, Mehmet S. Aydın ve Cengiz Çandar'ın da aralarında olduğu onlarca aydın bu müzakerelerde yer almıştı. Bu kitap, son Abant'ın bütün konuşmaları, tartışmaları, atışmalarına yer veren bir döküm. Abant konuşmalarının diğer entellektüel yazı çalışmalarından farkı akıcılıkla okunabilmesi. Herşeyden önce bir konuşma dili hakim, Abant'taki bütün inen ve yükselen tansiyonu izleme imkanı sürükleyiciliği artıran bir unsur. Abant bir anlamda Türkiye'nin vicdanı, konuşulamayanlar orada özgürce tartışılıyor. Bu heyecanı izlemek isteyenlere...
 </p>
 <p class="metin">
 </p>
 <p class="arabaslik">
  Postmodern sonrası demokrasi
 </p>
 <p class="arabaslik">
  Çağdaş Siyasal Akımlar
 </p>
 <p class="metin">
  Aytekin Yılmaz
 </p>
 <p class="metin">
  Vadi
 </p>
 <p class="metin">
  397 sayfa
 </p>
 <p class="metin">
  0 312 418 65 70
 </p>
 <p class="metin">
  Acaba postmodernizm bir temel bırakmadığı için demokrasi ortadan kalkacak mı? Veya Fukuyama'nın söylediği gibi liberal demokrasi ve kapitalizm tarihin sonuna mı işaret etmekte? Yoksa Vico'nun belirttiği üzere demokrasiden geri gidişler mi yaşanacak? Ya da Huntington'ın dediği gibi üçüncü demokratikleşme dalgasından mı bahsedilecek? Postmodern akımın modernliğin temelini ve özne anlayışını da bozarak her şeyi yıkma eğiliminde olacağını dile getiren görüş gibi pek çok çağdaş siyasal akımları değerlendiren bir kitap. Aytekin Yılmaz bu eserinde; siyasal alanla ilgili tartışmaları ele alıp tarihsel süreçte ortaya çıkan yaklaşımlara yeni gündem maddeleri de katarak —insan hakları ve sivil toplum gibi— konuları da demokrasi bağlamında inceliyor.
 </p>
 <p class="metin">
 </p>
 <p class="arabaslik">
  Bir Balkan romanı
 </p>
 <p class="metin">
  Ciğerdelen
 </p>
 <p class="metin">
  Safiye Erol
 </p>
 <p class="metin">
  Kubbealtı Neş.
 </p>
 <p class="metin">
  266 sayfa
 </p>
 <p class="metin">
  0 212 516 23 56
 </p>
 <p class="metin">
  Kubbealtı Akademisi, "Safiye Erol Külliyatı"nı yeniden yayın hayatına kazandırıyor. Bu eserler, kültür tarihimizin bir devresini kuvvetli bir kalemden geleceğe taşıması bakımından da bir arşiv niteliğinde. Zengin bir hayat tecrübesine, Doğu ve Batı medeniyetleri arası gözlemlere ve tahlillere dayanan yazar, günümüzde artık unutulmaya başlamış kültür hazinelerimize gönül ve ruh penceresinden ışık tutuyor. Ailesinden aldığı Rumeli kültürünü romanlarına yansıtan, hatta kendi hatıralarından hareketle romana başlayan Safiye Erol, Ciğerdelen romanını 1941 yılında kaleme almış. Kadıköyü'nün Romanı, Ülker Fırtınası, Dineyri Papazı gibi romanları yanında Kenan Rıfai ve Yirminci Asrın Işığında Müslümanlık, Çölde Biten Rahmet Ağacı gibi inceleme kitapları da var.
 </p>
 <p class="metin">
 </p>
 <p class="arabaslik">
  Önemli olan sağlık
 </p>
 <p class="metin">
  Mutluluk Elinizde, Ruh Hastlalıkları ve Korunma Yolları
 </p>
 <p class="metin">
  Sefa Saygılı
 </p>
 <p class="metin">
  Türdav
 </p>
 <p class="metin">
  0 212 511 61 62
 </p>
 <p class="metin">
  Sefa Saygılı biri uzmanlık alanı diğeri de mesleki çalışmalar yaparken  gözlemlediklerini ve hayata bakışını yansıtan iki kitabıyla karşımızda. Saygılı, Ruh Hastalıkları ve Korunma Yolları kitabında nevroz, şizofreni, depresyon gibi ruh hastalıklarına yer ayırdığı gibi ruh hastalığının sebep ve sonuçlarını da ele alıyor. Kitabın son bölümünde ise bunlardan kurtulmanın yollarını anlatıyor. Sefa Saygılı ikinci kitabında 'mutluluk' kavramının zannedildiği gibi maddi hedeflere ulaşmakla kazanılamayacağına, bizatihi insanın içinde, kendisiyle ilgili bir problem olduğuna değiniyor. Önemli bir kariyer, bolca para, iyi bir ev ve son model bir araba, sahibine kolaylık sağlasa da mutluluk sağlamıyor. Aslında mutlu olmanın yolları başlığını taşıyan bir çalışma bir yere kadar faydalı olabilir size; bütün her şey yine size bağlı.
 </p>
 <p class="metin">
 </p>
 <p class="arabaslik">
  Atatürk söyleşileri
 </p>
 <p class="metin">
  Dünya Düşünürleri Gözüyle Atatürk ve Cumhuriyet, Prof. Dr. Özer Ozankaya,
 </p>
 <p class="metin">
  Türkiye İş Bankası, 359 sayfa
 </p>
 <p class="metin">
  Özer Ozankaya, bu kitapta 4 kıtadan 43 bilim, siyaset, düşünce ve sanat adamıyla yaptığı kimisi kısa kimisi uzun söyleşilerine yer veriyor. Bernard Lewis, Mihail Gorbaçov, Haydar Aliyev, Feruz Ahmet, Andrew Mango, Justine McCrthy bu söyleşi dizisinde yer alan tanıdık simalar. Hepsi yabancı ve büyük çoğunluğu akademisyen olan kişiler, tam da bugünlerde tartışılmakta olan bir meselenin, İslam dünyasında demokratik ve laik bir ülke olan Türkiye'nin çevre ülkeler için bir model olduğu görüşünün altını çiziyorlar.
 </p>
 <p class="metin">
 </p>
 <p class="arabaslik">
  Genel kültür için
 </p>
 <p class="metin">
  Hiçbirşey Dünyamızdan Daha İlginç Değil, Sharon Bertsch Mc Grayne,
 </p>
 <p class="metin">
  267 sayfa, Phoenix Yayınları,
 </p>
 <p class="metin">
  0 312 320 44 57
 </p>
 <p class="metin">
  Özellikle sayısal bilimlerle ilgili genel kültür edinmek isteyenlerin ve merak duygusunu kaybetmemiş olanların ilgisini çekecek bir çeviri. 'Hiçbirşey Dünyamızdan Daha İlginç Değil' başlıklı çalışma sade ve akıcı bir üslupla ve soru cevap yöntemini kullanarak biyoloji, fizik, kimya, tıp, eczacılık, matematik gibi temel alanlardaki, temel bilgilere ışık tutuyor. Dikkat çeken nokta bu alanda derlenen bilgilerin eğlendirici bir tarzda verilmesi.
 </p>
 <p class="metin">
 </p>
 <p class="arabaslik">
  Paniğe gerek yok...
 </p>
 <p class="metin">
  Anne Babaya Öneriler, Canten Kaya,
 </p>
 <p class="metin">
  Zambak Yay., 239 s., 0 216 391 70 31
 </p>
 <p class="metin">
  Her şeyiniz olarak gördüğünüz, bir an bile ayrılmayı düşünemediğiniz çocuğunuz, zaman olur bütün şımarıklıkları, nazlarıyla ve umulmadık davranışlarıyla size dünyayı dar eder... İşte böyle durumlarda faydalı olabilecek bir kitap...
 </p>
 <p class="metin">
 </p>
 <p class="arabaslik">
  Mevlevilik ritüelleri
 </p>
 <p class="metin">
  Mevlevî Usûl ve Âdâbı, H. Hüseyin Top,
 </p>
 <p class="metin">
  283 sayfa, Ötüken, 0 212 251 03 50
 </p>
 <p class="metin">
  Kaynaklar tetkik edildiğinde, kabına sığmayan bir mutasavvıf olan Hazreti Mevlânâ'nın âzâde—ser bir hayat sürdüğü görülür. Coştuğu zaman gazeller söylemekte, sema etmekte, dostlarıyla sohbet meclisleri düzenlemektedir. Hareketleri bir kayıtla sınırlanmış değildir, çünkü aşk sınır tanımaz. Bütün coşkunluğuna rağmen Mevlânâ'nın Muhammedî âdâbı ihlâl ettiğine de şahit olamazsınız. Bir ayağıyla şeriat üzre sabit durmakta, öbür ayağıyla onsekiz bin âlemi devretmektedir. Mevlânâ dünya libasını üzerinden çıkarttıktan sonra başta oğlu Sultan Veled olmak üzere temiz nesli ve yol evlatları tarafından manevi hayatı, yaşantısı, davranış biçimleri tespit edilerek kurallar halinde belirlenmiş ve insanı gerçek insanlığa götüren, asırlardır insanlık âlemine ışık salan bir yol ortaya çıkmıştır; Mevlevîlik. İslâm ahlâkı, edep, nezaket, zarafet bu yolda dantel gibi işlenmiştir. Mevlevî neşesine, âdâbına vukufu ile bilinen Hüseyin Top'un kaleme aldığı eser, Mevlevîlik yolundaki ana kuralları, usûl ve erkânı bu sahadaki en kapsamlı ve ciddi bir—iki eserden biri olarak ele alıyor.
 </p>
 <p class="metin">
 </p>
 <p class="arabaslik">
  Başarısızlık
 </p>
 <p class="metin">
  tecrübe demek
 </p>
 <p class="metin">
  Başarıya Giden Yol Başarısızlıktan Geçer,
 </p>
 <p class="metin">
  Joey Green, Beyaz Balina, 288 s., 0 212 638 62 63
 </p>
 <p class="metin">
  Her yıl çocuğunuzun karnesini gördüğünüzde küplere mi biniyorsunuz? Yoksa işten mi atıldınız, ya da toplumsal statü bakımından dışlanmışlık mı yaşıyorsunuz? Yani kendinizi başarısız mı hissediyorsunuz; hiç üzülmeyin çünkü 'başarıya giden yol başarısızlıktan geçiyor'. İsimlerini bütün dünyanın ezberlediği pek çok insan geçmişinde bu ve benzeri olaylarla karşılaşmış, 'başarısız' görülmüş. Al Pacino, Edgar Allan Poe, Bill Gates, Madonna, Edison bunlardan sadece birkaçı...
 </p>
 <p class="metin">
 </p>
 <p class="arabaslik">
  Arap isyanı
 </p>
 <p class="metin">
  Bilgeliğin Yedi Sütunu, T. E. Lawrence,
 </p>
 <p class="metin">
  Çiviyazıları, 341 s., 0 216 330 83 16
 </p>
 <p class="metin">
  Kitaptaki tarihi bilgiler, 1. Dünya Savaşı sırasında Arapların Türklere karşı başlattığı başkaldırı hareketinin ve bu hareketin bizzat yönlendiricisi, mimarı olan bir İngiliz'in, Lawrence'in gözüyle verilmekte. Üç ciltlik dizinin ilk kitabı Bilgeliğin Yedi Sütunu'nda "çölde isyan" hazırlığının aşamaları, Arapların böyle bir başkaldırıya ikna edilme süreci, ilk elden anlatılıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020220182543/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/363/kitaplik/1.htm), [web.archive.org (arşiv bağlantısı)](http://web.archive.org/web/20020220182543/http://www.aksiyon.com.tr:80/2001/363/kitaplik/1.htm)
