# Geçmiş “Zaman” yazıları

*Muhsin Öztürk 2001.04.21*

<div>
 <br/>
 <center>
  <a class="anaorta" href="http://web.archive.org/web/20020114114958/mailto:muhsinozturk@usa.netCocuk">
   muhsinozturk@usa.netCocuk
  </a>
 </center>
 <br/>
 <p class="spot">
  Tamer Korkmaz'ın kaleminden mecaz kuşanıyor isimler; mesela Güneri Civaoğlu'na Hacı Jack Nicholson, Ertuğrul Özkök'e Antoni Banderas Bandıralı isimlerini yakıştırıyor, ondan sonra söyleyeceklerini söylüyor.
 </p>
 <p class="metin">
 </p>
 <p class="metin">
  Kükreyen fare ve müridleri
 </p>
 <p class="metin">
  Tamer Korkmaz
 </p>
 <p class="metin">
  Birey Yayıncılık
 </p>
 <p class="metin">
  115 sayfa
 </p>
 <p class="metin">
  0 212 511 33 69
 </p>
 <p class="metin">
  Hem de "kıvırmadan". Anlamsız ve gereksiz gerekçelerle 'orta yolu' bulmaya çalışmıyor. Bütün bunları gelişmiş bir mizah duygusu ve koyu bir 'ironi'yle yapıyor tabii. Korkmaz'ın yazılarını okumak için biraz futbol, fazlaca sinema bilgisi ve hafızası, mebzul miktarda da 'düz mantık' karşıtlığı olması gerekiyor. "Kükreyen fare ve müridleri" Tamer Korkmaz'ın Zaman Gazetesi'nde yazdığı bazı yazıların bir araya gelmiş hali. 'Derleme' kitaplar bazen sıkıcı olabiliyor ama Tamer Korkmaz'ın farklılığı geçmiş zaman yazılarını okurken tekrardan kaynaklanan sıkıntının yaşanmaması. Ne de olsa Deni de Vito Korkmaz yazıyor...
 </p>
 <p class="metin">
 </p>
 <p class="arabaslik">
  Barnes'i kıskandıran yazar
 </p>
 <p class="metin">
  ()
 </p>
 <p class="metin">
  İnci Gibi Dişler
 </p>
 <p class="metin">
  Zadie Smith
 </p>
 <p class="metin">
  Everest Yayınları
 </p>
 <p class="metin">
  550 sayfa
 </p>
 <p class="metin">
  0 212 513 34 20
 </p>
 <p class="metin">
  İngiltere'deki göçmenler ile İngilizler arasındaki "içine alan" ve bir o kadar da "dışlayan" ilişkiler edebi malzeme oluyor bir süredir. İki yıl önce Türkçe'ye çevrilen ve Can'dan çıkan Hanif Kureishi'nin "Kara Plak"ı, Pakistanlı bir öğrenciyle demokrat İngiliz öğretmenin yaşadıklarını anlatıyordu. İnci Gibi Dişler de benzer bir konuyu ele alıyor; Londra'nın kenar semtlerinden birinde, farklı renklerin, farklı dinlerin ve farklı kuşakların, üç renkli ailenin matrak hikayeleri etrafında İngiliz orta sınıf ailesinden ve alt kültürlerden kesitler sunuyor. 25 yaşında yarı—Jamaikalı Zadie Smith'in yaşından beklenmeyen bir üslup ve yetenekle kaleme aldığı "çok satan" bir roman bu. Öyle ki dünyaca ünlü The Guardian gazetesinin bu yıl ilk defa verdiği ödülü kazandığında jüride bulunan ünlü romancı Julian Barnes, "Bir romancı olarak içim kıskançlık ateşiyle kavruluyor" demiş.
 </p>
 <p class="metin">
 </p>
 <p class="arabaslik">
  Göçebelikten Osmanlılığa...
 </p>
 <p class="metin">
  Göçebeler ve Osmanlılar
 </p>
 <p class="metin">
  Rudi Paul Lindner
 </p>
 <p class="metin">
  İmge Kitapevi
 </p>
 <p class="metin">
  235 sayfa
 </p>
 <p class="metin">
  0 312 419 46 10
 </p>
 <p class="metin">
  Ortaçağ Anadolu'sunda Göçebeler ve Osmanlılar, Osmanlı Devleti'nin kuruluş sürecinde devlet ve göçebeler ilişkisini ele alan önemli bir kitap. Rudi Paul Lindner, bu kitabında üzerinde çok söz söylenip az araştırma yapılan, kuruluş dönemine damgasını vuran aşiret olgusunu ve yapısını çözümlüyor. Kitap, Anadolu'da göçebe ekonomisinin niteliği ve boyutlarını, Osmanlı beyliğinin devletleşme sürecinde giderek sünnileşmesine paralel olarak göçebelerin "Alevileşip" 15. yüzyılın sonlarına doğru İran'da yükselen Safevi devletini destekler hale geldiklerini tarihsel bağlamı içinde adım adım irdeleyen yegâne kapsamlı çalışma. Bu arada gazilik tartışmasından Osmanlı—Bizans ilişkisine, Osmanlı'nın göçebeliğe karşı geliştirdiği siyasete kadar pek çok konu ele alınıyor.
 </p>
 <p class="metin">
 </p>
 <p class="arabaslik">
  Bu İz'ler beni izler
 </p>
 <p class="metin">
  'İz'ler
 </p>
 <p class="metin">
  Akif Emre
 </p>
 <p class="metin">
  Yöneliş
 </p>
 <p class="metin">
  215 sayfa
 </p>
 <p class="metin">
  0 212 524 07 76
 </p>
 <p class="metin">
  Akif Emre'nin gezi yazılarını gördükçe gıpta etmemek mümkün mü? Doğu'dan Batı'ya, Balkanlar'dan Ortadoğu'ya uzanıp giden bir coğrafya sözkonusu. Akif Emre, sıradan gezi yazıları kaleme almıyor, gittiği yeri kendi bakış açısıyla yoğuruyor. Yazarken konjonktürü ihmal etmiyor; uluslararası ilişkilerden bir film karesine, oradan yerel kişiliklere atlayabiliyor. Yani bir yazarın gezerken yaşadıkları ve tahayyülleri ile karşılaşıyoruz. Bu bakımdan gezilen yerlerin "objektif" anlatımından ziyade "subjektif" anlatımı sözkonusu."İz'ler, geçmişten bugüne verilmiş bir cevap olarak, anılar yığını olmaktan çok yaşayanları ve yaşanan anı önemseyen/gözeten, bir yaklaşım içinde. Hayatı yeniden kurgulamayan, günübirlik telaşlardan sıyrılma imkanı veren bir çalışma."
 </p>
 <p class="metin">
 </p>
 <p class="arabaslik">
  Dış baskı olmadan asla...
 </p>
 <p class="metin">
  Karizma:, Bitmeyen Senfoni; Değişim,
 </p>
 <p class="metin">
  136s., 0 212 665 35 56
 </p>
 <p class="metin">
  Türkiye'deki değişimler genelde "dış destekle", daha açık anlatımla "dış baskılarla" olmuş. Türkiye AB sürecinde böyle bir baskının altında hissediyor kendini fakat 'yasakçılığını' artırmaktan vazgeçmiyor. Karizmanın 6. sayısının kapak konusu, değişim. Teorik, felsefi ve sosyolojik bakış açılarıyla irdelenen olgunun güncellikle olan sıkı ilişkisi de vurgulanıyor. Nilüfer Göle ve Gülay Göktürk'le yapılan röportajlar yanında Ali Bulaç, M.Ali Kılıçbay, Mehmet Altan, Kemal Köprülü, Zeynep Göğüş gibi pek çok yazarın konu ile ilgili yazıları okunabilir. Niyazi Öktem'in "J.J. Rousseau'dan John Lock'a Giriş" başlıklı yazısı mutlaka görülmeli.
 </p>
 <p class="metin">
 </p>
 <p class="arabaslik">
  Hayatın gizleri
 </p>
 <p class="metin">
  Arkası Yarın, Müge İplikçi, Can Yayınları,
 </p>
 <p class="metin">
  127s., 0 212 252 56 75
 </p>
 <p class="metin">
  Her öykü şunu ya da bunu anlatmak için yazılmaz. Hayatı, duyguları, acıları, hüzünleri, sevinçleri anlatır ve çoğu zaman da sadece "şunu anlatıyor" demek zordur. Edebiyat insana, insan duygularına ve duygulardaki gerçekliğe yaklaştığı ölçüde başarılı oluyor. Kendimizi o yazılanların içinde gördüğümüzde (bazen de görmek istediğimizde) daha bir beğeniyoruz eseri. Müge İplikçi'nin kitabında da insan duygularındaki gerçeklik ile gerçekdışılık, yaşanmışlıkla yaşanmamışlık arasındaki ayrımı yazarın da dediği gibi dikkatli okuyucular çözecektir. İlle de çözmeye gerek varsa tabii. Hayat da "giz"ler sandukası değil mi zaten?
 </p>
 <p class="metin">
 </p>
 <p class="arabaslik">
  Zaman hikâyeleri
 </p>
 <p class="metin">
  Zaman Kuşları, M. Mustafa Üftadeoğlu,
 </p>
 <p class="metin">
  Nil Yayınları, 158s., 0 232 252 20 97
 </p>
 <p class="metin">
  Zaman Kuşları, Üftadeoğlu'nun birbirinden güzel hikâyelerini bir araya getirdiği bir demet... Düşündüren, gülümseten, hüzünlendiren; kısaca hayatın tüm renklerini taşıyan hikâyeler.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/333/kitaplik/1.htm), [web.archive.org (arşiv bağlantısı)](http://web.archive.org/web/20020114114958/http://www.aksiyon.com.tr:80/2001/333/kitaplik/1.htm)
