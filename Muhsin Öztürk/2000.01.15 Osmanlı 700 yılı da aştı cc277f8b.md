# Osmanlı, 700 yılı da aştı

*Muhsin Öztürk 2000.01.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye'de gayri resmi tarih başlığı altında çıkan pek çok yayın büyük yanlışlıklar içermesine  rağmen resmi tarih çalışmalarından daha popüler olmuştur çoğu zaman.
  </font>
 </div>
 <div id="newsText">
  <font class="detail-text">
   Oysa her ikisinin de gerçek tarihle ilgili bilgileri doğru yansıttığı söylenemez.  Siyasi, toplumsal ya da kişisel gerçekliği yansıtma noktasında puslu birer pusuladan ibaretti çoğu.
   <br/>
   <br/>
   Öncelikle resmi ve gayri resmi tarih olgusunun Osmanlı'dan Cumhuriyet'e geçiş sürecinde ortaya çıktığını bunun da haklı nedenlere dayandığını ve tarihe düşülen sansürün varlığını kabul etmek gerekiyor. Reşat Nuri Güntekin'in ünlü romanı Çalıkuşu'nun Osmanlı kültürünü olumlalayan yaklaşık 60 sahifesinin kitaptan çıkartılmış olması sansürün genişliği hakkında yeterince fikir veriyor. Osmanlı bizim için çoğu zaman el uzatamayacağımız zehirli bir kızılelmaydı. Osmanlı gericilerin sığınağı, geriliğimizin en büyük kaynağı ve batıya giden yolların tıkacıydı. Kısaca zararlıydı.
   <br/>
   <br/>
   Fakat genç Cumhuriyet borçlarıyla beraber herşeyini devraldığı Osmanlı'yla yüzleşmek zorundaydı. Kendinden kaçan her kişinin bir gün aynanın önünde kendi kendisiyle kalıvermesi gibi  75 yıllık Cumhuriyet 75. yılı coşkuyla kutladığının hemen ertesi yılı Osmanlı Devleti'nin kuruluşunun 700. yılı etkinlikleriyle yüzyüze kalmanın şaşkınlığını yaşadı. Doğrusu 700. yıl start aldığında kısa bir sessizlik olmadı değil; pek çok kişi ve kuruluş da 'acaba yanlış anlaşılır mıyız?' korkusu yaşadı, hatta ünlü tarihçilerimizin 700. yıl kutlamalarının sönük geçeceğine dair bir beyanatı bu soğukluğu anlatır gibiydi adeta.
   <br/>
   <br/>
   Deprem dolayısıyla 700. yıl kutlamaları Nisan 2000'e kadar uzatıldı. 700. yıl kutlamaları Nisan'da Osmanlı İmparatorluğu toprakları üzerindeki devletlerin devlet başkanlarının katılacağı bir toplantı ile sona erecek ve pek çok kuruluş artık 700. yıl logolarını bu tarihten itibaren kullanmayı bırakacak. Peki 700. yıl bir yıldönümü olduğu kadar Türkiye'nin kendisiyle barışmasının ve tarihsel 'komploculuğun' sonu olur mu? Öte yandan 700. yıl neye yol açtı, etkinliklerde neler oldu? Beklenilip de olmayanlar  nelerdi?
   <br/>
   <br/>
   Devlet Osmanlıyla barıştı
   <br/>
   <br/>
   Türk Tarih Kurumu Başkanı Yusuf Halaçoğlu 700. yıl etkinliklerinin çok geniş ve derin bir etki meydana getirdiği kanaatinde. Osmanlı'yı anlamayla beraber gelen ilginin daha da artacağını söylüyor. Halaçoğlu'na göre 700. yılın kazandırdığı en önemli gelişme Devletin Osmanlı ile barışması olmuştur. '700. yıl Cumhuriyetin Osmanlı'nın devamı olduğunu ortaya koymuştur.'  Türkiye insanı tüm zamanlardan daha fazla Osmanlı'yı merak ediyor, Osmanlı tarihi ve kültürü ile ilgili kitaplar en çok satanlar arasında yer alıyor, bu da olumlu bir işaret. Yusuf Halaçoğlu 700. yılın daha şaşaalı kutlamalar yerine uluslararası bilimsel toplantılar ve insanları Osmanlı hakkında bilgilendirmeyi amaçlayan çalışmalarla değerlendirilmesini daha yararlı buluyor.
   <br/>
   <br/>
   Beşir Ayvazoğlu Osmanlı 700. yıl kutlamalarının insanların Osmanlı'ya bakışını değiştirdiğini kabûl etmekle beraber yıllık faaliyet raporlarında ifade edilmesi mümkün olmayan daha büyük projeksiyonlara imza atılamamasını eksik puan olarak kaydediyor. Halihazırda tasnif ve restorasyon bekleyen yüzbinlerce Osmanlı arşiv vesikası, Cevdet Paşa Tarihi ve Naima Tarihi redaksiyonu kısa vadede sonuç alınamayacak bir konumda bekleşiyorlar; yani hâlâ projelendirilmediler. Beşir Ayvazoğlu Osmanlı üzerine çalışmalarıyla da tanınan bir aydın. Pek çok kişinin ancak yeni edinebildiği 700. yılda yaygın bilgi ağına giren bilgilere şüphesiz çok önceleri vâkıf bir kişi. 'Profesyonel olarak Osmanlı ile ilgilenenler için yeni bir şey yoktu' sözünü daha aşılacak çok yol var olarak mı algılamak gerekiyor bilemiyorum.
   <br/>
   <br/>
   Genel kanaat, Osmanlı'nın 700. yıl dönümünün başarılı geçtiği yolunda. En azından pek çok kişinin 700. yılla beraber Osmanlı tarihi ile daha sıkıfıkı olduğu bir gerçek. Diğer bir gerçek 700. yıl dolayısıyla, şanlı bir tarih anlayışının beşeri gerçeklerle örtüşen, daha çok bilgiye dayanan, gericilikilericilik parantezinden çıkarılmış, sevapları kadar günahlarını da görebilen bir tarih anlayışına kapı aralanmış olması. Tarih Kurumu Başkanı Yusuf Halaçoğlu Osmanlı'yı anlamanın pek çok yeni adımlara zemin hazırladığını, bu açıdan 700. yıl kutlamalarının başarılı olduğunu özellikle belirtiyor.
   <br/>
   <br/>
   Sel gider kum kalır
   <br/>
   <br/>
   Osmanlı'nın 700. yılından arta kalan en değerli kaynaklar şüphesiz uluslararası akademik sempozyumların kitaplaştırılması olacaktır. Yoksa buna ansiklopedileştirilmesi mi desek? Yusuf Halacoğlu Türk Tarih Kurumu'nun da düzenleyicilerinden olduğu, Ankara'daki 48 Ekim tarihleri arasında gerçekleştirilen Tarih Kongresi'nin kitaplaştırılmasından bahsederken çift rakamlı ansiklopediden bahsediyor.
   <br/>
   <br/>
   IRCICA'nın İstanbul'da üç gün süren sempozyumu, Gazeteciler ve Yazarlar Vakfı'nın  düzenlediği sempozyum, Goethe Enstitüsü'nde düzenlenen Osmanlı'da Bilim ve Gazel Sempozyumları, Yapı Kredi'nin 34 gün süren Divan Edebiyatı Sempozyumu ile İstanbul Büyükşehir Belediyesi'nin düzenlediği panel ve sempozyumların kitaplaştırılmasını dört gözle bekliyoruz.
   <br/>
   <br/>
   Herhangi bir kitapçı internet sitesinde Osmanlı başlığı altında sunulan kitap sayısının son yıllardaki olağanüstü artışı dikkat çekiyor. Özellikle 700. yıl dolayısıyla pek çok yayın kuruluşu bu yıla atfen kitaplar çıkarttıkları gibi bizzat bu yılın anlam ve önemini kavramakla ilgili projeler ortaya koydular. Yıl içerisinde kısmen sözünü ettiğimiz Yapı Kredi'nin Sergi ve Kitaplık, Cogito, Sanat Dünyamız dergileri özel sayılarını bu çerçevede ele alabiliriz. Tarih Vakfı süregelen yayınlarını bu dönemde istikrarlı bir şekilde devam ettirdi. Divan, Türk Yurdu, Düşünen Siyaset  Osmanlı özel sayıları çıkarttı. DoğuBatı da bugünlerde Osmanlı sayısı hazırlığı içerisinde. Sabah yayınlarından çıkan Ufukların Efendisi ve Siyaset Meydanı Osmanlı Özel'in kitaplaştırılmış hâli ilgiye değer.
   <br/>
   <br/>
   Hasan Celal Güzel'in çıkarttığı Yeni Türkiye dergisinin hazırladığı Osmanlı Ansiklopedisi atlanıp geçilmeyecek türden bir çalışma. Prof. Dr. Halil İnalcık'ın başkanlığında hazırlanan 12 ciltlik kaynak çalışmada 221'i Türkiye dışından, 968'i  Türkiyeli olmak üzere 1.183 bilimsel makale yer alıyor. Eser kronolojik bir siyasi tarih çalışması olmayıp Osmanlıyı siyasi, iktisadi, sosyal ve kültürel olarak irdeleyen temel bir başucu kitabı.
   <br/>
   <br/>
   Osmanlının 700. yılı ile ismi anılması gereken kişilerden birisi şüphesiz İlber Ortaylı'dır. Prof. Dr. Ortaylı 700. yıla en iyi hazırlanan kişilerdendi, 700. yıl için iller ve kıtalar dolaştı, yüzlerce toplantıya katıldı. Hilmi Yavuz, yurt içi ve yurt dışında katıldığı sayısız toplantılar ve yolculuklara atfen ona 'uçan profesör' adını taktı. Adı, tek başına verdiği konferanslarda büyük salonları dolduran bir tarihçi olarak geçti. Etkinliklerde  parlayan diğer isimse unvansız tarihçi Mehmet Genç.
   <br/>
   <br/>
   Osmanlı evrenindeki anlamlar dünyasına vâkıf olmak ve onu yorumlayabilmek önemli bir uzmanlık alanı gerektiriyor her şeyden önce. En başta Osmanlı yazılı dokümanlarının dilinin pek çok araştırmacı tarafından bilinmemesi bunun en başta gelen sebebi. Osmanlı yazısını okuyamayan bir kişinin Osmanlı'nın anlam dünyasına nüfuz etmesinin zor olduğunu söylüyor uzmanlar, bizden hatırlatması.
   <br/>
   <br/>
   Email: muhsino@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5748), [web.archive.org (arşiv bağlantısı)](http://web.archive.org/web/20130103120733/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5748)
