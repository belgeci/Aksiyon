# Stres, beyin ve mutluluk

*Muhsin Öztürk 2002.04.06*

<div>
 <p class="spot">
  Kitap, öncelikle piyasada yığınla bulunan stres ve mutluluk ilişkisini konu alan kitaplardan değil.
 </p>
 <p class="metin">
 </p>
 <p class="metin">
  Stresi Mutluluğa Dönüştürmek
 </p>
 <p class="metin">
  Prof. Dr. Nevzat Tarhan
 </p>
 <p class="metin">
  Timaş
 </p>
 <p class="metin">
  184 sayfa
 </p>
 <p class="metin">
  0 212 665 35 56
 </p>
 <p class="metin">
  Tarhan, uluslararası sempozyumlarda sunduğu tebliğlerle adından söz ettiren ve aynı zamanda akademik sıkıcılıktan kurtulup doğrudan konunun özüne işaret edebilen bir psikiyatrist. Kitap, pek çok hastalığa yataklık eden stresin olumluluğa çevrilmesini konu ediyor. İnsanın beyni, adeta bir orkestra şefidir. Ruh yapımız ve kişiliğimiz, beyin aracılığı ile kendisini ifade etmekte. Dolayısıyla beynin stres altında olması, bütün organlarımızın faaliyetine olumsuz etki yapacaktır. Tarhan, stres ve zaman yönetiminde; duygu, düşünce ve davranış denetiminde beynin rolüne dikkat çekiyor. Stresin kavramsal çözümlenmesinden sonra iş, ilk gençlik, deprem, aile gibi hayatın bütün safhalarında nasıl karşımıza çıktığını anlatıyor.
 </p>
 <p class="metin">
 </p>
 <p class="arabaslik">
  İdealist bir köy öğretmeni
 </p>
 <p class="metin">
  Öğretmen Duyşen
 </p>
 <p class="metin">
  Cengiz Aytmatov
 </p>
 <p class="metin">
  Da
 </p>
 <p class="metin">
  72 sayfa
 </p>
 <p class="metin">
  0 212 232 17 51
 </p>
 <p class="metin">
  "İnceliği, iyiliği, geleceğimizi düşündüğü için hepimiz seviyorduk öğretmenimizi. Küçüktük ama onun bu erdemlerinin hepimiz farkındaydık. Yoksa her gün o uzun yolu alır mıydık? Rüzgarda, karların arasında bata çıka, soluk soluğa tırmanır mıydık o tepeyi? Kendi isteğimizle geliyorduk okula. Gidip o soğuk ahırda donmamız için hiç kimse zorlamıyordu bizi. Birbirimizin yüzüne, ellerine, elbisesine hohlasak, hohladığımız yer hemen buz tutuyordu. Bazılarımız oturup Duyşen'i dinlerken ocağın yanında sırayla ısınıyorduk." 1920'lerin Kırgızistan'ında idealist bir köy öğretmeninin ülkesinin aydınlanması için gösterdiği fedakârlıkların hüzünlü ve trajik öyküsünü anlatıyor. Aytmatov, eserlerinin çoğunda tema olarak aşk, dostluk, savaşın  acıları ve kahramanlıkların yanında Kırgız geleneklerine de vurgu yapıyor.
 </p>
 <p class="metin">
 </p>
 <p class="arabaslik">
  Eski Türkler'e kapsamlı bakış
 </p>
 <p class="metin">
  Eski Türkler
 </p>
 <p class="metin">
  L. N. Gumilev
 </p>
 <p class="metin">
  Selenge
 </p>
 <p class="metin">
  607 sayfa
 </p>
 <p class="metin">
  0 212 526 16 12
 </p>
 <p class="metin">
  L. N. Gumilev, 1912 Petersburg doğumlu. Babası N. S. Gumilev ve annesi Kırım Türklerinden Anna Ahmetova, zamanın en gözde şair ve şairesi. Baba Gumilev, rejim muhalifi olmak suçlamasıyla Stalin döneminde kurşuna dizilmiş. Gumilev, 1935—1949 yılları arasında üç defa tutuklanır, en sonuncusunda 10 yıla mahkum edilir fakat 1956'da "çocuk, ebeveyninin hatasından sorumlu değildir" kararıyla tahliye edilir. İlk tutuklamasından sonra kapalı olan üniversite kapıları da açılmış olur böylelikle. Genç yaşında birkaç dil biliyor olması, eski Türkçe'nin dışında Hun tarihine de vâkıf bulunması sayesinde zamanın ünlü akademisyenlerinin desteğiyle Eski Türkler adlı doktora çalışmasını tamamlar. Yazarın, eski Türkler üzerinde yazılmış bu kapsamlı eseri yanında benzer konularda 15 kitabı var.
 </p>
 <p class="metin">
 </p>
 <p class="arabaslik">
  Türkiye sosyolojiyi içselleştiremedi
 </p>
 <p class="metin">
  Yeniden Sosyoloji
 </p>
 <p class="metin">
  Prof. Dr. Korkut Tuna
 </p>
 <p class="metin">
  Karakutu
 </p>
 <p class="metin">
  346 sayfa
 </p>
 <p class="metin">
  0 212 482 42 31
 </p>
 <p class="metin">
  Prof. Dr. Korkut Tuna, dünyadaki gelişmeler karşısında pes etmek yerine, yeniden güç ve imkan bulmanın kaynağının sosyolojide olduğuna inanıyor. "Yeniden Sosyoloji" bir yerlere eklemlenmenin, duhul etmenin, sızmanın aracı değil, yeniden kendimizi bulmamız, kendi sorunlarımıza ama bu defa yeni dünya koşulları çerçevesinde kendimizin cevap bulabileceği bir arayışın, tekrar varolmanın yollarının araştırıldığı bir eser. Kitap aslında yazarın 1983 yılından itibaren çeşitli toplantılarda sunduğu tebliğlerin, dergilerde yer alan yazıların bir araya getirilmesinden oluşuyor. Kitabın ilk bölümünde sosyoloji biliminin ne olup olmadığı ve Türkiye'nin sosyolojiyle tanışması, ikinci bölümünde ise Türkiye'de ve Türk toplumu üzerine yapılan çalışmalardan söz ediliyor. Son bölüm ise şehir ve sosyoloji ilişkisine ayrılmış.
 </p>
 <p class="metin">
 </p>
 <p class="arabaslik">
  "Aydınlık" itirafları...
 </p>
 <p class="metin">
  Havariler (1972—1983), Gün Zileli,
 </p>
 <p class="metin">
  İletişim Yayınları, 0 212 516 22 60,
 </p>
 <p class="metin">
  576 sayfa
 </p>
 <p class="metin">
  Sol, itiraflarına devam ediyor. Özellikle 68 kuşağının içinde bulunmuş isimler ardı ardına kitaplar yazıyor, anılarını anlatıyor. Bunlar bazılarını kızdırıyor, bazılarını sevindiriyor. Bir dönem Doğu Perinçek liderliğindeki Aydınlıkçı hareketin içinde ikinci adam olarak bulunan, Türkiye İhtilalci İşçi Köylü Partisi'ni ortaya çıkaran beyin takımında bulunan Gün Zileli, 1954—1972 yıllarını anlattığı 'Yarılma' adlı kitabının ardından, 1972—1983 arasını anlattığı 'Havariler'le anı/itiraf dizisine devam ediyor. Entelektüel yönü güçlü olan Zileli'nin politik eserlerinin yanında edebi eserleri de bulunuyor. Kitaba ismini veren 'havariler', o dönemde adeta bir peygamber (!) gibi gördükleri Perinçek'in etrafındaki samimi kadrolar oluyor. Zileli havarileri şöyle tanımlıyor: "Özellikle Alevi kitlelerde 'zulüm gören ata ya da mürşit' ve 'onun ışığını taşıyan havariler' geleneği son derece güçlüydü. Türkiye'nin 1970'lerde yeniden hareketlenen toplumsal zemininde bu gelenek, sol örgütlerin, özellikle Alevi ve taşra kökenli genç nüfusundan güç toplamasında neredeyse tayin edici bir işlev gördü". Kitapta o yıllara ait güncel olayların canlı ve hareketli anlatımı okuyucunun heyecanını bütün sayfalarda istim üstünde tutuyor. Muhtıra ile birlikte yakalanıp içeri tıkılan TİKP'cilerin hapiste yaşadıkları günümüz Aydınlık hareketine de ışık tutacak doneler içeriyor. 68 sayfalık bir ifade verip bütün arkadaşlarını deşifre eden Perinçek'in bu hareketi karşısında özellikle Hasan Yalçın'ın kendisini örgütün yeni lideri gibi sunup, selefini dışlamaya çalışması, Perinçek'in "Önüme ifade metni koydular, imzaladım" türü sözlerle olayı açıklamaya çalışması ve kontrolü yeniden ele geçirmesi safha safha anlatılıyor. Aydınlıkçıların, dolayısıyla Perinçek'in Çin, Arnavutluk, Rusya gibi ülkelerle, Milli İstihbarat Teşkilatı (MİT) ile ilişkilerine dair çarpıcı anekdotlar var. Maraş olayları, PKK'nın başlangıç yılları, 12 Eylül ihtilali gibi vakalar, bir örgütün penceresinden anlatılıyor. Politik 'hard' konuları işlemiyor kitap sadece; dönemin örgüt içi aktörlerinin duygusal dünyası, kadın—erkek ilişkileri de bütün açıklığı ve dürüstlüğü ile anlatılmış. Örgüte evlenmeyi yasaklayan Perinçek'in, bu yasağı bizzat kendisinin delmesi, örgüt içi dengeler konusundaki tutum ve söylemleri Aydınlık Hareketi liderini daha iyi tanımaya yardım ediyor. Hasan Yalçın, Ferit İlseven, Oral Çalışlar, Nuri Çolakoğlu, Münir Aktolga, Can Dündar, Halil Berktay vs.
 </p>
 <p class="metin">
 </p>
 <p class="arabaslik">
  Cumhuriyet'in görsel envanteri
 </p>
 <p class="metin">
  Modern Türk, 20. Yüzyılın İkinci Yarısında Türk
 </p>
 <p class="metin">
  Sanatı, İstanbul Sanat Müzesi Vakfı, 309 sayfa
 </p>
 <p class="metin">
  31 ressamın bir araya gelerek İstanbul'da bir sanat müzesi kurma grişimi, ilk meyvesini 2001'in sonbaharında Topkapı Sarayı'nda düzenlenen kapsamlı bir sergi ile vermişti. Bu tarihten beri de "Modern Türk" sanat sergisi tartışılıyor, konuşuluyor. Öncelikle bu sanat müzesi fikrinin Cumhuriyet Türkiye'sini kapsadığını, yani çağdaş ürünlere yönelik olduğunu, şimdiye kadar sergi ve diğer çalışmalarda yer alan konseptlerden hareketle Türkiye dışında Orta Asya gibi başka coğrafyalarda yaşayan çağdaş sanatçıları kapsamadığı görülüyor. "İstanbul'a bir modern sanat müzesi" projesinin önemli adımını oluşturan "Modern Türk: 20. Yüzyılın İkinci Yarısında Türk Sanatı" sergisi sanat tarihçi Levent Çalıkoğlu'nun kaleminden yakın geçmişe ışık tutan bir kitap—katologda toplandı. Türkiye'deki sanatın son yarım asırdaki yolculuğunu bir sanat tarihçisi gözüyle aydınlatan bir kaynak bu. İstanbul Sanat Vakfı Müzesi yetkililerinden Yusuf Taktak, gayelerini şöyle açıklıyor: "Önce kendimizi tanıyalım düşüncesinden yola çıktık. Geçmişten bize neler kaldığını tespit etmeye, bir bakıma Cumhuriyet döneminin envanterini çıkarmaya çalıştık." Kitap, 1950—2000 yılları arasındaki Türk görsel sanatlarının tarihine bir bakış açısı ve öneri getirmek amacını taşıyor. Elli yılın gelişim dinamiğini, önceki dönemlerle olan ilişkisini, çağdaş olma isteğini ve netleşmeye başlayan kimlik problemini eser ve düşünce bazında ortaya koymayı hedefleyen çalışma, sadece tek bir bakış açısısını değil, Adnan Coker gibi yetkin isimlerin görüşlerini de yansıtıyor. Kitabın ikinci yarısında son elli yılda ismini duyurmuş ressamlar ve eserleri konu ediliyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420115536/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/383/kitaplik/1.htm), [web.archive.org (arşiv bağlantısı)](http://web.archive.org/web/20020420115536/http://www.aksiyon.com.tr:80/2002/383/kitaplik/1.htm)
