# Ne iş olursa yapılır...

*Muhsin Öztürk 2001.07.14*

<div>
 <p class="spot">
  Ne İş Olursa Yaparım Abi, artık sadece vasıfsız insanların iş başvuruları sırasında söyledikleri lafız olmaktan çıktı bir süredir.
 </p>
 <p class="metin">
 </p>
 <p class="metin">
  Ne İş Olsa
 </p>
 <p class="metin">
  Yaparım Abi
 </p>
 <p class="metin">
  Yaprak Özer
 </p>
 <p class="metin">
  Hayat Yay.
 </p>
 <p class="metin">
  216 s.
 </p>
 <p class="metin">
  0 212 517 09 57
 </p>
 <p class="metin">
  Yaprak Özer, Türkiye'nin yaşadığı krizin büyüklüğünü bu sözün kullanım ağının genişlemesine bağlıyor. "En büyük kriz; çünkü doktorun, mühendisin, bankacının, gazetecinin bile 'Ne iş olsa yaparım abi' demeye başladığı bir kriz bu." Yaprak Özer uzun yıllar Hürriyet'in İnsan Kaynakları ekini yönetti. Yönetmekle kalmadı, her hafta çalışma hayatıyla ilgili birbirinden ilginç anektodları içeren yazılarıyla insan kaynakları gündemini yakalamaya çalıştı. "Liderlik, Yönetim, Türkiye" üstbaşlığından da anlaşılacağı gibi Türkiye'nin çalışma hayatında bize özgü özellikleri öğrenmeden "iştutmak pek mümkün değil. Özer'in kitabı akıcı ve oldukça bilgilendirici.
 </p>
 <p class="metin">
 </p>
 <p class="arabaslik">
  Dingin Sabahın Ülkesi'nden öyküler
 </p>
 <p class="metin">
  Kore Öyküleri
 </p>
 <p class="metin">
  Nan A Lee
 </p>
 <p class="metin">
  İletişim Yayınları
 </p>
 <p class="metin">
  238 s.
 </p>
 <p class="metin">
  0 212 516 22 60
 </p>
 <p class="metin">
  Kore zengin klasik edebiyatının yanında, 1905'ten itibaren konuşma diliyle yazılmaya başlanan modern bir edebiyata kavuştu. Önceleri Kore halkına Batı tipi modernleşmenin temellerini aşılamayı görev edinen "öğüt edebiyatı" niteliğindeki çağdaş Kore edebiyatı, zamanla iki eğilim arasında kalır; bir yandan geleneksel toplumun çürümesini ve Japon sömürgeciliğini üstü kapalı bir biçimde eleştiren ve çoğu kez aşırıya kaçan gerçekçilik, öte yandan Kore'yi olanca saflığı ve güzelliği içinde koruyan kırlara kaçış, toprağa dönüş. "Dingin Sabahın Ülkesi" adıyla anılan Kore'den farklı insan manzaraları sunan bu derlemeyi, ünlü Türk romancılarını Korece'ye çeviren bir isim, Türkiye'de de bir süre bulunan Hankuk Üniversitesi Türkoloji öğretim üyesi Dr. Nan A Lee yapmış.
 </p>
 <p class="metin">
 </p>
 <p class="arabaslik">
  Şimdi itiraf zamanı
 </p>
 <p class="metin">
  12 Mart Cuntaları
 </p>
 <p class="metin">
  Nazlı Ilıcak
 </p>
 <p class="metin">
  Timaş
 </p>
 <p class="metin">
  364 s.
 </p>
 <p class="metin">
  0 212 513 84 15
 </p>
 <p class="metin">
  Türkiye uzun bir süredir 'demokratikleşme' sorunu yaşıyor. Darbeler, muhtıralar bu soruna ilişkin en somut örnekler. Pek çok kişi tarafından 28 Şubat, 12 Mart'a benzetilmiş, hatta 12 Mart'ın rovanşı olarak görülmüştü. Hatırlanacağı gibi 9 Mart tarihinde darbeye niyetlenen bir grup sol aydın ve asker, 12 Mart'ta karşı darbeyle yüzyüze kalmışlardı. 12 Mart muhtırası hazırlanışı, serüveni, sivillerin muhtıradaki yeri bakımından yaşadığımız antidemokratik hareketlerin en ilginçlerinden biri olmayı hak ediyor. Bunun için Hasan Cemal'in 12 Mart'la ilgili itiraflarını okumak yeterli. 28 Şubat mağduru Nazlı Ilıcak 12 Mart'ı, aktörlerin itiraflarıyla ele alıyor. Celil Gürkan, Fakih Özfakih, İlyas Albayrak, Necdet Düvencioğlu, Numan Esin, İlhami Soysal, Doğan Avcıoğlu, İlhan Selçuk itiraflarıyla kitapta yer alıyor.
 </p>
 <p class="metin">
 </p>
 <p class="arabaslik">
  Fotoğraflarda saklanan tarih
 </p>
 <p class="metin">
  Hasankeyf
 </p>
 <p class="metin">
  Prof. Dr. Oluş Arık
 </p>
 <p class="metin">
  Tarih Vakfı
 </p>
 <p class="metin">
  0 212 286 33 50
 </p>
 <p class="metin">
  Astra Zeneca'nın katkılarıyla hazırlanan, ünlü fotoğraf sanatçısı Marco Plüss'ün eşsiz fotoğrafları ve Oluş Arık'ın tarihe ışık tutan makalesinden oluşan "Hasankeyf" kitabı Hasankeyf'in güzelliğini ve trajik yazgısını vurguluyor. Ilısu Barajı tamamlandığında sular altında kalacak olan benzersiz bölge bu çalışmayla geleceğe taşınacak. Fotoğraflarıyla Hasankeyf'in güzelliğini ve tarihsel önemini bir kez daha gözler önüne seren İsveç-İsviçre kökenli sanatçı Marco Plüss'ü Türk kamuoyu, 1999 yılında İbrahim Paşa Sarayı'ndaki Türk İslam Eserleri Müzesi'nde açtığı fotoğraf sergisiyle tanıyor. Ülkemizin önde gelen sanat tarihi uzmanlarından Prof. Oluş Arık ise Ankara Üniversitesi Dil-Tarih-Coğrafya Fakültesi öğretim üyesi. "Geleceği tam olarak yaşayabilmemizin yolu geçmişimize sahip çıkmaktan geçiyor."
 </p>
 <p class="metin">
 </p>
 <p class="arabaslik">
  Sıradışı edebiyat
 </p>
 <p class="metin">
  Son İki Eylül, Hulki Aktunç
 </p>
 <p class="metin">
  YKY,171 s., 0 212 252 47 00
 </p>
 <p class="metin">
  Son İki Eylül, bireysel dünyaların toplum tarihiyle keşistiği ve ayrıştığı noktaların romanı. Ustaca bir dil kullanımı, özgün bir kurgu, üretici bir okur talebi ile karşı karşıyayız. Bir dönem Reklamcılar Derneği'nin başkanlığını yapan Hulki Aktunç edebiyat sahasında da kendinden söz ettiriyor. Argo Sözlüğü, Toplu Şiirler ve Bir Çağ Yangını daha önceden çıkmış olan eserleri.
 </p>
 <p class="metin">
 </p>
 <p class="arabaslik">
  İnternete ayak uydur!..
 </p>
 <p class="metin">
  Şirketinizi Geleceğe Taşıyın, David Siegel
 </p>
 <p class="metin">
  Literatür, 392 s., 0 212 292 41 20
 </p>
 <p class="metin">
  David Siegel, 2010 yılına kadar internet ortamındaki gelişmeleri de dikkate alarak, şirketlerin nasıl dönüştürülebileceğinin ve başarının geleceğe taşınabileceğinin reçetesini sunuyor... Kitap, internetin 'imkanları'nı tanımak ve değerlendirmek için bazı öneriler getiriyor.
 </p>
 <p class="metin">
 </p>
 <p class="arabaslik">
  Bir kişi, iki hikâye
 </p>
 <p class="metin">
  İstanbul Kız Koleji, Marry Milles Patrick
 </p>
 <p class="metin">
  Tez,175 s., 0 212 436 99 90
 </p>
 <p class="metin">
  Kitap, hem İstanbul Kız Lisesi'nin, hem de bu lisenin kurucusu Bayan Partrick'in hikayesini konu ediyor. Okulun 1871-1924 yılları anlatılırken o anki Türkiye'nin kültür, şehir ve sosyo ekonomik durumu kitaba yansıyor. Dr. Patrick bir felsefe hocası fakat uzun yıllar yaşadığı ülkenin kültürüne de vâkıf. Kısacası ilginç bir portre var karşımızda.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020425034958/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/345/kitaplik/1.htm), [web.archive.org (arşiv bağlantısı)](http://web.archive.org/web/20020425034958/http://www.aksiyon.com.tr:80/2001/345/kitaplik/1.htm)
