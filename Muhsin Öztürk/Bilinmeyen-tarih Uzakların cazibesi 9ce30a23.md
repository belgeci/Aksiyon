# Uzakların cazibesi

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050116192959im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050116192959im_/http://www.aksiyon.com.tr/resim/489/66.jpg" vspace="5"/>
  </p>
 </font>
 <font class="content">
  Göçebelikten yerleşik hayata geçen insanoğlu eski günlerini özlemektedir aslında: Alıp başını gitme, kendini, bilmediği, görmediği diyarlara vurma ihtiyacı içindedir. Kimisi bu özleme cevap verir, kimisi de oturur yerinde.
 </font>
 <br/>
 <p>
  <font class="content">
   Müfettişler, iş adamları, bilumum kamyon ve otobüs şoförleri gönüllerinin sesini dinleyip de yollara düşenler kategorisinde zikredilemez; ancak göçebeliğe bir tarafından bulaştıkları da bir gerçek.
   <br>
    <br>
     Neden gezeriz? Yaş ortalaması yetmişi bulan bir otobüs dolusu turistle karşılaştığınızda bu soru üşüşür mü başınıza? Hapsolduğumuz, daraldığımız, sıradanlaşan dünyamızdan kaçmak mıdır derdimiz bilinmez. Herkesin geziden murat ettiği, umduğu farklı olabilir elbette; ancak görülen o ki yerinde durmaktan rahatsız olan, atalarının sesine kulak veren kişilerin sayısında artış var son yıllarda.
     <br>
      <br>
       Gezip tozan, duyulmadık, görülmedik coğrafyaların tozunu attıran, bir de bunu bir güzelce anlatan insan, sırf bu özellikleri nedeniyle kıskançlığınızı ve dahi nefretinizi hak etmiş bir kişidir. Tıpkı Mehmet Yaşin gibi. Çok satan bir gazetede her hafta yarım sayfa gezi yazısı yazan ve bunu yıllarca sürdüren kaç kişi var? Her ne kadar fotoğraf makinasız, not deftersiz bir gezme özlemi ile yanıp tutuştuğunu itiraf etmiş olsa da, gezi "işi"ni istikrara kavuşturmuş, hatta "misyon" üstlenmiş bir kişidir o. Yazılarını okuduğunuzda, zaman zaman farklı frekanslarda olduğunuzu görecek, businis class gezinin nasıl olabileceği konusunda geniş görgü sahibi olduğunuzu düşüneceksiniz ancak yeni yerler keşfetme azminde olan bir insanla karşı karşıya olduğunuz gerçeğini inkar edemeyeceksiniz. Uzak diyarlara açılma arzusu kamçılanacak, gezgin olmanın ayrıcalığını tatmak isteyeceksiniz.
       <br/>
       <br/>
       Her gezgin yazamaz, her yazar gezemez! Mehmet Yaşin her ikisinden nasipli, genç yaşta -anlaşıldığı kadarıyla beş parasız- başladığı gezme işini profesyonelliğe dökmüş, yeni dünyaları önümüze sermiştir. Ayrıca kendisi Doğan Kitap"ın yöneticisidir.
       <br/>
       <br/>
       Yaşin, geziyor ve yazıyor olmanın rahatlığıyla kişisel duygularını da yansıtıyor. Edebiyat yapmak ihtiyacı hissetmeksizin, "işte budur"a ulaşmak gerginliğini okura yaşatmaksızın gezip gördüklerini kaydetme konusunda oldukça başarılı. Sırf bu nedenlerden dolayı anlattıkları bir film karesi gibi zihinlere yerleşiyor.
       <br/>
       <br/>
       Gezgin yalnız bir adamdır. Mehmet Yaşin"in Uzakname"sini okuduğumuzda bunun keyifli bir yalnızlık olduğunu görüyoruz. Gezgin için ayak altı edilmiş yerler çok cazip değildir; dolayısıyla yeni, bakir alanlar bulunmalıdır. Sadece "Vikinglerin buz ülkesi" ve "Ringa balığının peşinde" başlıklı yazıları okuduğunuzda tek başına çıkılan yolcuğun ne menem bir şey olduğunu anlayabilirsiniz? İzlanda"nın uç noktasında, sıkıldığı bir anda telefon rehberini karıştırırken orada rastladığı tek Türk"ün telefonunu çevirmesiyle birlikte ummadığı bir hikaye ve yaşamlarla tanışma fırsatı elde eder. Uzakname"nin bir an önce bir yerlere gitme isteğini kışkırttığı ve gezi anlatı konusunda başarılı olduğu kesin.
       <br/>
       <br/>
       Yemen"den Fas"a, Semerkant"tan Prizren"e kadar uzanan coğrafyanın ilgi harici kaldığı görülüyor. Dileriz, es geçilen bu coğrafya başka bir kitabın konusu olur.
       <br/>
       <br/>
       <br/>
       Uzakname
       <br/>
       Mehmet Yaşin
       <br/>
       Doğan Kitap
       <br/>
       369 sayfa
       <br/>
       0 212 677 06 20
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11382), [web.archive.org (arşiv bağlantısı)](http://web.archive.org/web/20050116192959/http://www.aksiyon.com.tr:80/detay.php?id=11382)
