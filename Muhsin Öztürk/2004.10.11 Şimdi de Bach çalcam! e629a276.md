# Şimdi de Bach çalcam!

*Muhsin Öztürk 2004.10.11*

<div bgcolor="#FFFEF6">
 <font>
  <img border="0" height="1" src="/web/20060104084226im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060104084226im_/http://www.aksiyon.com.tr/resim/514/76.jpg" vspace="5"/>
  </p>
 </font>
 <font class="content">
  Dün, “harika çocuk” dediklerimizin pek çoğu, değil çocukluğunu, gençliğini bile aşıp kırklı yaşlara dayandı. Yeni harika çocuklarımızdan söz etme zamanı artık. Devlet “harika çocuklar” projesini işletmese de onların yıldızları çoktan parlamaya başladı bile.
 </font>
 <p>
  <font class="content">
   Her akşamkinden daha kalabalıktı kültür merkezi. Konser öncesi fuayede koşuşturan çocuklar salonun sessizliğine bürünmüş; kendi aralarındaki kıkırdamaları saymazsak fazlasıyla uslu görünüyorlar. Sahneye beyaz gömleği, bol siyah pantolonuyla çıkan sanatçı seyircileri selamlıyor, çalacağı eserleri sıralıyor. Bir piyano resitali dinleyeceğiz. Sandalyenin kenarına oturuyor, ayağını piyanonun pedaline yerleştiriyor. Seyircilerden biri -belli ki yakını- “Sandalyede bir sorun var mı yavrum” diyor, o da yok dercesine kafasını sağa sola sallıyor. Mülki erkan, şehrin önde gelen bay ve bayanları kemal-i ciddiyetle konserin başlamasını bekliyor.
   <br>
    <br>
     Mertol Demirelli, kendine ayrılan bölümde Bach’tan, Mozart’tan, Chopin’den eserler icra ediyor, seyircilerin her arada alkışlaması üzerine kenarına iliştiği sandalyeden kalkıyor, birkaç adım atıp ‘sanatçı’ selamı veriyor, zamansız gelen alkışlara revaransla karşılık veriyor. Mertol, ilkokul üçe gidiyor. Boyundan büyük piyanoyla sahneye çıkışı ilk değil. Türkiye’nin en prestijli salonlarında konser veriyor, yurtdışı turnelerine katılıyor. Biraz önce koşuşturan çocuklardan birisi değil miydi o dedirtiyor insana. Şimdi şunu ‘çalcam’ deyip oturuyor piyanonun başına. Klasik müziğin usta isimleri Fazıl Say ve Gülsin Onay onun idolleri, aynı zamanda da mesai arkadaşları. Fazıl Say’ın 15-16 Ekim’de Antalya’da vereceği konserde Mozart’ın 11. piyano konçertosunun 1. bölümünü çalacak.
     <br/>
     <br/>
     Mertol Demirelli gecenin tek ‘parlayan yıldızı’ değil; Veriko Tchumburidze ve Hasan Gökçe Yorgun keman resitalleriyle seyircinin büyük takdirini topluyor. Her biri tekrar tekrar sahneye çağrılıyor, ayakta alkışlanıyor. Veriko ilkokul 3’e, Hasan’da 7. sınıfa gidiyor. İkisi de Cihat Aşkın’ın atölye çalışmalarına katılıyor. Parlayan bu üç yıldız Türkiye’nin önde gelen hocalarından dersler alıyor.
     <br/>
     <br/>
     Mersin Uluslararası Müzik Festivali’nin “Parlayan Yıldızlar” bölümünde dinlediğimiz minik sanatçılarımızla konser sonrası anne babalarının da hazır olduğu sahnede söyleşiyoruz. Mertol’un ailesi çocuklarının üstün zekalı olduğunu fark etmeleriyle birlikte ‘iyi eğitim’ arayışına girer. Babasının amatör bir müzisyen olması Mertol’un müziğe yönelmesinde, piyanoya başlamasında etkili olur. Beş yaşında, Prof. Dr. Kamuran Gündemir’den dersler almaya başlar.
     <br/>
     <br/>
     Mertol günde üç saat piyano çalışıyor. Yaz aylarında dedesinin yanına gittiği 15 günlük mola hariç bu takvim hiç aksamıyor. Caz da dinliyor klasik de, ama o daha çok ne çaldığıyla ilgileniyor. Bütün dersleri beş. Doktor mu, mühendis mi olurum düşüncesi yok. Yurtdışı eğitimi düşünüp düşünmediğini sorduğumuzda babası Türkiye’de çok iyi hocaların olduğunu, belki ileriki yıllarda gerek görülürse böyle bir şeyi düşünebileceklerini söylüyor. Ayrıca Türkçe’yi ve Türkiye’nin öz değerlerini öğrenip benimsemeden çocuklarını bir yere göndermek niyetinde değiller. Yurtdışından döndükten sonra oğlunun ‘sizde nasıl derler’li cümleler kurmasını istemiyor. Mertol, yoğun ve disiplinli çalışmalarından vakit buldukça bilgisayar oyunlarına ve legolara vakit ayırıyor.
     <br/>
     <br/>
     Veriko, adından da anlaşılabileceği gibi Mersin’de sayısı artık çok azalmış gayr-i müslim vatandaşlarımızdan. Müzisyen bir ailenin çocuğu; babası abua, annesi keman çalıyor. Anlaşılan enstrüman seçiminde annesinin sözü geçmiş. Dört yaşında kemanı eline aldığında oyuncak gibi gelmiş ona. Her gün saatler süren çalışmalar, egzersizler bu kısa süreli yanılsamayı ortadan kaldırmış. Keman’daki idollerini sorduğumda pek çok yabancı isim sayıyor. Klasik müzik dışındakiler ilgisini çekmiyor.
     <br/>
     <br/>
     Hasan Gökçe Yorgun diğerlerine göre biraz geç başlıyor müziğe. Onu okulda müzik öğretmeni Veriko’nun annesi Lili Hanım keşfediyor. Önce piyanoda başlıyor, sonra el yapısının daha uyumlu olması sebebiyle kemanda karar kılıyor. Günde dört saat çalıştığını söylüyor. Hocası ‘ben buna inanmıyorum’ diye takılıyor; küçük bir pazarlıkla 2-3 saatte anlaşıyorlar. Lili Hanım’a göre günde 7 saat çalışmalılar; çünkü başka türlü başarılı olmak mümkün değildir. Hasan, ancak arkadaşlarıyla birlikte olduğu zaman farklı bir müzik dinleyebiliyor.
     <br/>
     <br/>
     Doğuştan gelen yeteneklerin üzerine ilave edilen disiplin, her güne yayılmış bitmek tükenmek bilmeyen çalışmalar, ailelerin gösterdiği ihtimam, alınan pahalı eğitimler ve devam etmekte olan okul hayatı... “Parlayan Yıldız” olmanın ağır külfetini taşıyan bu üç gence başarılar dileyip oradan ayrılırken gofret, çikolata, gazoz duymayı alıştığımız dudaklardan bütün çocuksuluklarına rağmen Mozart, Chopin gibi isimler ve majör, minör gibi kelimeler duymak şaşırtıyor bizi. Bir de sadece yetenekleri keşfetmenin değil, eğitmenin de ne kadar önemli ve zor olduğunu kavrıyoruz. Ailelerin de işin içinde yer aldığını ve en büyük hocaların onlar olduğunu da gözlemliyoruz. Her şey onların kontrolünde. Lili Hanım, “Çok yetenekli bir çocuk daha var ama ailesini ikna edemedik” diyor.
     <br/>
     <br/>
     Devletin üstün yetenekli çocuklarla ilgili sempozyumlar düzenlediği bir zamanda ‘harika çocukların yönlendiren bir mekanizma olmalı herhalde. Bilindiği gibi yetenekli çocuklar devlet bursuyla yurtdışı eğitimi alması sağlanırdı. Şimdilerde ise ailelerin ‘özel’ gayretleriyle bir şeyler yapılıyor. Mertoll, Veriko ve Hasan onların eseri.
     <br/>
     <br/>
     MÜZİK TARİHLE BULUŞUYOR
     <br/>
     <br/>
     3. Mersin Uluslararası Müzik Festivali, klasik müzik ağırlıklı bir festival. 50 yıl sonra sahnelenen Nevit Kodallı’nın Van Gogh Operası ilgiyle takip edildi.
     <br/>
     <br/>
     Toros Can’ın avangart piyano yorumu hayli ilgi çekiciydi. Bu arada, Tarsus’ta konser veren arp sanatçısı Şirin Pancaroğlu yakın bir zamanda günlük bir ekonomi gazetesinde yazarlığa başlıyor. Kanlıdivane Antik Kenti ve Saint Paul Müzesi’nden sonra bu yıl Kız Kalesi de konser alanlarından biri. Tarihle bütünleşen konserler doyumsuz bir müzik ziyafeti niteliğinde. Pazar günü Kanlıdivane’de konser veren Burhan Öçal 11 Ekim Pazartesi Tarsus Gösteri Merkezi’nde izleyicilerle buluşacak. Festival, 12 Ekim’de Hüseyin Sermet’in piyano resitali ile son bulacak.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=16659), [web.archive.org (arşiv bağlantısı)](http://web.archive.org/web/20060104084226/http://www.aksiyon.com.tr:80/detay.php?id=16659)
