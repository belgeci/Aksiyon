# Demokrasi ve siyasi istikrar

*Muhsin Öztürk 2001.01.20*

<div>
 <p class="spot">
  Osman Özsoy'un, Türkiye'nin Demokrasisi Arayışı adını verdiği çalışması, partilerin işleyişinden 28 Şubat'a pekçoğu yakın tarihli demokrasi ve siyasi sorunları konu alıyor.
 </p>
 <p class="metin">
 </p>
 <p class="metin">
  Türkiye'de çağdaş demokrasi anlayışının uygulanabilirlik durumunu da ele almaya çalışan yazar, bunun imkanlarını, olabilirliklerini de sorgulamayı ihmal etmiyor. Akademik çalışmalarında daha çok tarih konusuna yer veren gazeteci Osman Özsoy, oldukça çetrefilli sorunları olan, çoğu zaman da doğruların cesaretle söylenemediği Türk demokrasisi konusunda yer yer istatistiki bilgilere dayanarak tarafların görüşlerine yer veriyor. Bir nevi yakın tarih çalışması gibi. Daha çok siyasi istikrarsızlık konusu üzerinde duran kitap, sosyal bilimler dalında 1999'da "Milliyet Ödülü" almış çalışmanın güncelleştirilmiş hali.
 </p>
 <p class="metin">
  Türkiye'nin Demokrasi Arayışı
 </p>
 <p class="metin">
  Osman Özsoy
 </p>
 <p class="metin">
  Yedirenk Kitapları
 </p>
 <p class="metin">
  318 sayfa
 </p>
 <p class="metin">
  0 212 520 72 10
 </p>
 <p class="metin">
 </p>
 <p class="arabaslik">
  Komşumuz Yunanistan'da gezinti
 </p>
 <p class="metin">
  Geographika
 </p>
 <p class="metin">
  Yeniden Keşfedilen Yunanistan
 </p>
 <p class="metin">
  Mehmet Ali Gökaçtı
 </p>
 <p class="metin">
  İletişim
 </p>
 <p class="metin">
  616 sayfa
 </p>
 <p class="metin">
  0 212 516 22 60
 </p>
 <p class="metin">
  Sürekli alt—üst oluşlar içinde tarihi yeniden yazılan bir ülkeyi gezmek, görmek, gözlemlemek. Dostluk ve düşmanlık duygularının sırt sırta yaşadığı toprakları ve bu topraklar üzerinde yaşayan insanları tanımak... Bir coğrafyaya resmi söylemlerin dışından ve ötesinden bakabilmek... Kitap yukarıdaki spotların ışıkları altında, komşumuz Yunanistan'ı, geçmişten bugüne akan öyküsü eşliğinde anlatma iddiasını taşıyor. Geographika, kuzeyden güneye, anakaradan adalara tüm Yunanistan'ın "yeniden keşfi" bir anlamda. Arkeolojiden etnografyaya, mitolojiden siyasi tarihe, gündelik hayattan ekonomiye uzanan geniş bir yelpazede Yunanistan'ın dünü ve bugünü... Antik dönemden Hıristiyanlığa, Osmanlıdan bugüne anlatılan coğrafyada bize ait kültür izlerini takip etmek mümkün...
 </p>
 <p class="metin">
 </p>
 <p class="arabaslik">
  Denize 'inişimizin' tarihi
 </p>
 <p class="metin">
  İstanbul'un Deniz Hamamları ve Plajları
 </p>
 <p class="metin">
  Burçak Evren
 </p>
 <p class="metin">
  İnkılap
 </p>
 <p class="metin">
  247 sayfa
 </p>
 <p class="metin">
  0 212 514 06 10
 </p>
 <p class="metin">
  Osmanlı denize küskün müydü? Yoksa, üç bir yanı denizle çevrili olan ve nice denizlerde hüküm sürmüş bu devlet, denizleri ve okyanusları yalnızca zafer peşinde koşan kadırgaların savaş oyunları oynamasına, zaferler kazanıp ülkeler fethetmesine olanak sağlayan bir su yolu olarak mı görüyordu? Burçak Evren'in anlattığına göre, çarşı hamamlarının cehennemî halvet sıcaklığını, dört bir tarafını çeviren denizin o serinleticiliğine tercih eden bir toplumun, natır ve tellaklardan kurtulup, gün ışığı görmeyen o beyaz tenini tuzlu suya değdirmesi için çok, ama çok seneler geçmesi gerekiyordu. Osmanlı'nın çarşı hamamlarından deniz hamamlarına geçişi de kolay olmamış. Burçak Evren'nin zengin arşiv ve fotoğraflarla desteklediği çalışması İstanbul'da denize inişimizin gayriresmi tarihini ortaya koyuyor.
 </p>
 <p class="metin">
 </p>
 <p class="arabaslik">
  Düşler kağıda yansıyınca
 </p>
 <p class="metin">
  Hepimiz zaman zaman yersiz ve zamansız düşler kurmuşuzdur. Ama bunu kağıda kötüp kitap haline getiren çok az kişi var. Aksiyon'dan da tanıdığınız Rasih Yılmaz bu az sayıdaki kişilerden. Zamansız Ülke Düşleri'nde farklı bir tasarım olarak her yazıya bir illüstrasyon eşlik ediyor. İllüstrasyonlar Orhan Nalın'a ait. Kitaba yansıyan düşlerde insanın, dolayısıyla edebiyatın ana kavramları aşk, yalnızlık, ayrılık, vuslat gibi olgular peş peşe akıp gidiyor. Varlıkla yokluk arasında kalan bir insanın düşleriyle soluklanması gibi. Zamansız ülke düşleri, bazen bir damla gözyaşı, bazen bir çiçek, bazen de siyahın tüm tonları.... Rasih Yılmaz'ın daha önce çıkan Osman Yüksel Serdengeçti'yi anlatan Toros Yüzlü Adam isimli bir kitabı da bulunuyor.
 </p>
 <p class="metin">
  Zamansız Ülke Düşleri
 </p>
 <p class="metin">
  Rasih Yılmaz
 </p>
 <p class="metin">
  Timaş
 </p>
 <p class="metin">
  111 sayfa
 </p>
 <p class="metin">
  0 212 513 84 15
 </p>
 <p class="metin">
 </p>
 <p class="arabaslik">
  Yaşadığın gibi öğütleme!
 </p>
 <p class="metin">
  Çocukluktan Kaçış, John Holt, Beyaz
 </p>
 <p class="metin">
  Yayınları, 217s., 0 212 522 38 68
 </p>
 <p class="metin">
  Paul Goodman gençlerle yaptığı birçok sohbette gerçekten değişik ve daha iyi bir dünya için çalışmanın iyi bir yolunun günlük yaşamlarında alabildiğince sanki böyle bir dünya varmış gibi davanmak olduğunu söylermiş. 'Eğer bu dünya yaşamak istediğiniz bir dünya olsaydı nasıl davranırdınız?' sorusunu, öyleyse yaşadığınız reel dünyada da öyle davranın önerisi takip ediyor. 'Çocuklara yaşamak istediğiniz dünyadaymış gibi davranın' diyor John Holt. Kitapta bunun nedenini ve nasıllarını anlatıyor.
 </p>
 <p class="metin">
 </p>
 <p class="arabaslik">
  İş biter babalık bitmez
 </p>
 <p class="metin">
  Adam ve Çocuk, Tony Parsons
 </p>
 <p class="metin">
  Epsilon, 336 sayfa, 0 212 220 57 70
 </p>
 <p class="metin">
  Güzel bir eşi var, eşini seviyor, harika bir oğlu var. Ve hayat gayet güzel gidiyor, derken bir kaçamakla herşeyini kaybediyor. İşini, eşini... Kitap işte bu durumda olan bir adamın başına gelenlerden sonra oğluyla yaptığı mektuplaşmalarını içeriyor.
 </p>
 <p class="metin">
 </p>
 <p class="arabaslik">
  Herkes ya da kendi olmak...
 </p>
 <p class="metin">
  Johnny Pamik ve Rüyaların Kutsal Kitabı,
 </p>
 <p class="metin">
  Sylvia Plath, Altıkırkbeş, 221s.,
 </p>
 <p class="metin">
  0 212 330  86 37
 </p>
 <p class="metin">
  "Özel olmanın ayrıcalığı diğer yüzünü döndü —herkes olmanın baskısı ve buna bağlı olarak hiç kimse olamama. Bir şeyin öldüğünü ve özgür olduğunu düşünürsün, sonra onu içine çöreklenmiş sana gülümserken bulursun" diyor Sylvia Plath. Çağdaş edebiyatın gizemli, kırılgan ve bu arada hak ettiği değeri bir türlü kazanamayan isimlerinden birisi olarak görülüyordu. Sıranın dışına doğru çıkmaya, içindeki yılanı beslemeye uğraşırken sıradanlığa sokulmaya çalışılan bir kadın yazar Sylvia Plath. Kitapta'ta Svlvia Plath'ın on karanlık öyküsü yer alıyor.
 </p>
 <p class="metin">
 </p>
 <p class="arabaslik">
  Vizör'e takılan  saray erkanı
 </p>
 <p class="metin">
  Hazret—i Padişahi'nin Serfotoğrafı,
 </p>
 <p class="metin">
  Bahattin Öztuncay, Bos
 </p>
 <p class="metin">
  Kitapta, 1850—1886 yıllarında Osmanlı fotoğrafçılığının en önemli isimlerinden olan aynı zamanda 1879'da 2. Abdülhamid tarafından resmî saray fotoğrafçısı olarak tayin edilen Vasilaki Kargopulo'nun çalışmaları yer alıyor. Dolayısıyla kitapta yer alan portrelerin büyük bir bölümü, pek çoğunu da ilk defa gördüğümüz hanedan mensupları ve devlet erkanının portreleri. Kitap—albüm çalışması Bahattin Öztüncay'ın İstanbul'un yanısıra Paris, Viyana Londra gibi pek çok ülkede yaptığı çalışmalarının ürünü. Bahattin Öztuncay'ın araştırmasında Kargopulo'nun 36 yıllık mesleki serüveni, başlangıçta Beyoğlu'nda Rus elçiliği yanında ve daha sonra da Tünel Meydanı'nda bulunan Fotoğraf stüdyolarının kuruluş, gelişme ve saray fotoğrafçılığı dönemlerini anlatan üç ayrı başlık altında detaylı referanslar, görsel belgeler ve sanatçının fotoğraf çalışmalarından örnekler verilerek aşamalı olarak inceleniyor. Ayrıca kitabın ilk bölümünde "İstanbul'da Fotoğrafçılığın İlk Yılları" adı altında, 1839—1856 yılları arasında İmparatorluğun başkentindeki erken dönem fotoğrafçılık faaliyetlerine ışık tutacak bilgiler veriliyor. Çalışmaya Koç Topluluğu şirketlerinden Birleşik Oksiyen Sanayi—BOS sponsor olmuş.
 </p>
 <p class="metin">
 </p>
 <p class="arabaslik">
  Hareket yönetimi
 </p>
 <p class="metin">
  Hareket Yönetimi, S.Redwood, C.Goldwasser,
 </p>
 <p class="metin">
  S.Street, 212 s., Scala, 0 212—251 51 26
 </p>
 <p class="metin">
  İş performansınızı artırmayı düşünüyor musunuz? Düşünüyorsanız neler yapabilirsiniz? Hareket Yönetimi, size bu konuda yol gösterebilecek kitaplardan biri. Kitap dört hareket yolu belirliyor: Sprint, yüksek atlama, dekatlon ve maraton. Pratik tavsiyeler ve gerçek hayatta denenmiş stratejilerle, yöneticilerin gerçek dünyadaki sorunlarının ele alındığı ve Scala Yayınları'ndan çıkan kitabın üçlü biryazar kadrosu var.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010709214505/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/kitaplik/2.htm), [web.archive.org (arşiv bağlantısı)](http://web.archive.org/web/20010709214505/http://www.aksiyon.com.tr:80/2001/320/kitaplik/2.htm)
