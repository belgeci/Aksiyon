# Askerden farklı bir bakış

*Muhsin Öztürk 2001.06.30*

<div>
 <p class="spot">
  Korkmaz Tağma, çalışmasından anladığımız kadarıyla bilinen general tipinden çok farklı bir portre çiziyor.
 </p>
 <p class="metin">
 </p>
 <p class="metin">
  Yeniden Yapılanma Kuralları
 </p>
 <p class="metin">
  E. Gn. Korkmaz Tağma
 </p>
 <p class="metin">
  Timaş
 </p>
 <p class="metin">
  199 sayfa
 </p>
 <p class="metin">
  0 212 513 84 15
 </p>
 <p class="metin">
  Yeniden yapılanamayan kurumların zamanla kendiliğinden yok olduğunu düşünen Tağma, kitabında jeopolitik, istihbarat ve strateji üzerinde bazı tespitler ve fikirler ortaya atıyor. Tağma'nın farklılığı, kaynakça bölümüne bakıldığında anlaşılıyor. Kur'an—ı Kerim, tefsir ve mealin yanısıra, yazarın küresel değişimi çok yakından izlediğini gösteren yayınlar da dikkat çekiyor kaynakçada. Türkiye'de yeni liberal muhafazakârlık akımının en belirgin örneklerinden biri olarak bu kitabı gösterebiliriz. "Yeniden yapılanma kuralları"nın köklerini araştıran, daha çok kavramsal ve kuramsal boyutta ele alınmış, bilinen askeri bürokratın tutumundan çok farklı olarak yorumlar getiren bir çalışma.
 </p>
 <p class="metin">
 </p>
 <p class="arabaslik">
  Türkiye'nin 'ifade hürriyeti' karnesi
 </p>
 <p class="metin">
  İfade Hürriyetinin Muhtevası ve Sınırları
 </p>
 <p class="metin">
  Reyhan Sunay
 </p>
 <p class="metin">
  LDT
 </p>
 <p class="metin">
  329 sayfa
 </p>
 <p class="metin">
  0 312 230 87 03
 </p>
 <p class="metin">
  Avrupa Birliği'ne üyelik sürecinde Türk hükümetinin altına imza koyduğu şartnamelerde göze çarpan ve gündemi ağırlıka meşgul eden konular ifade hürriyetiyle ilgili maddeler. Hemen her gün, medyada ifade hürriyeti ve tezahürleri üzerine programlar yapılarak Türkiye'nin durumu tartışılıyor. Reyhan Sunay, İfade Hürriyetinin Muhtevası ve Sınırları başlıklı çalışmasıyla önce kavramsal bir çerçeve çizerek, ifade hürriyetinin yasal korumasının uluslararası kurumlar tarafından nasıl temin edildiğini, bununla birlikte Türk Anayasası'ndaki yerini ve nasıl sınırlandırıldığını irdeliyor. Avrupa İnsan Hakları Mahkemesi'ne hem Türkiye'den hem de diğer Avrupa ülkelerinden intikal eden davaları inceleyerek, okuyucunun bir karşılaştırma yapmasına imkan veriyor.
 </p>
 <p class="metin">
 </p>
 <p class="arabaslik">
  Nasıl yazar olunur?
 </p>
 <p class="metin">
  Yazar Olmak
 </p>
 <p class="metin">
  Dorothea Brande
 </p>
 <p class="metin">
  Ötüken
 </p>
 <p class="metin">
  123 sayfa
 </p>
 <p class="metin">
  0 212 251 03 50
 </p>
 <p class="metin">
  Hikâye ve roman yazmak isteyenlerin temel problemlerini ele alan bu kitap, yaklaşık yetmiş yıl önce yazılmış ve konusunda klasik olarak kabul edilen bir eser. Hikâye ve roman yazmanın teknik konuları ile ilgilenmiyor, daha çok temel konuları ele alıyor. Yazmak için ilham perisi bekleyenlerin, kafasındaki hikayeyi yazıya dökemeyenlerin, yeterli ve doyurucu bir şekilde yazı yazamayanların, yazılarda yakaladığı kaliteyi sürdüremeyenlerin sorunlarına çare arıyor. Bayan Barande, uzun yıllar yayınevleri için kitap değerlendirmesi yaparak, ülke çapında yayın yapan dergiler için hikâyeler seçerek, makaleler, hikayeler, denemeler, geniş eleştiriler yazarak, yayımcılar ve her yaştaki yazarlarla kendi konularında sohbetler yaparak yıllarını harcadıktan sonra roman ve hikaye yazıcılığı üzerine dersler verir. Bu kitap ortaya çıkar.
 </p>
 <p class="metin">
 </p>
 <p class="arabaslik">
  Bir göç, bir aşk
 </p>
 <p class="metin">
  Muhteşem Senyora
 </p>
 <p class="metin">
  Catherine Clement
 </p>
 <p class="metin">
  Everest
 </p>
 <p class="metin">
  433 sayfa
 </p>
 <p class="metin">
  0 212 511 53 03
 </p>
 <p class="metin">
  Dona Gracia Nasi, Beatriz de Luna, ya da Senyora... Hangisini uygun görürseniz... O, on altıncı yüzyıl devletleri içinde tek başına "devlet" gibi dolaşan, bir efsane kadın. Engizisyon'nun peşine düştüğü ama hiçbir zaman alt edemediği, devlet gibi bir kadın. İspanya'dan dinleri zorla değiştirilerek kovulan Marranoların "Muhteşem Senyora"sı... Lizbon, Anvers, Venedik ve Ferrara; hiçbirinde kendilerine yeni bir yurt kuramadılar... Ve en sonunda onlara kucağını açan ve bağrına basan, Kanuni'nin "muhteşem" dönemini yaşamakta olan Osmanlı İmparatorluğu'nun başkenti İstanbul oldu... Kamuran Solmaz'ın "Kiraze"siyle oldukça benzer bir kurguya sahip olan roman, aşk sürevenlerinin, din çatışmalarının içiçe geçtiği son yılların yükselen yıldızı tarihsel roman örneklerinden biri.
 </p>
 <p class="metin">
 </p>
 <p class="arabaslik">
  Evren'in hikâyeleri
 </p>
 <p class="metin">
  İtalo Calvino, Sıfır Zaman,
 </p>
 <p class="metin">
  Can Yayınları, 150s., 0 212 252 56 75
 </p>
 <p class="metin">
  Birbirine bağlı üç bölüm ve on bir öyküden oluşan Sıfır Zaman, İtalyan yazar İtalo Calvino'nun beğenilen yapıtı Kozmokomik Öyküler'in devamı niteliğinde. Calvino, 'tarih öncesi—bilim kurgu' olarak adlandırılan öykülerini bu kez jeolojik dönemlerden alıp hem bugüne hem de geleceğe taşımış. Kitabın kahramanı olan Ofwfq, her aşamasında tanıklık ettiği bu evrene klasik bilimin gözlüklerinden bakmaz, her şeyi tuhaf bir gözlükle milyonlarca yılın imbiğinden geçirerek inceler. Calvino, bu eserinde bilimsel düşünceye hem postmodern hem de varoluşçu bir gözle eğiliyor; edebiyatla bilimi edebiyat ağırlıklı bir ortamda buluşturuyor.
 </p>
 <p class="metin">
 </p>
 <p class="arabaslik">
  Aydınlar da cami kürsüsünde
 </p>
 <p class="metin">
  Aydınlardan Damlalar, Ahmet Yüter,
 </p>
 <p class="metin">
  Tür—Dav, 327s., 0 212 511 61 62
 </p>
 <p class="metin">
  Ahmet Yüter, Teknik Oto Sanayi Sitesi Çinili Camii İmam Hatip'i. Şimdiye kadar yapılmayan bir şeyi yaptı, cami kürsüsünü aydınlara açtı; Türkiye'nin önde gelen aydınları kürsüden cemaate seslenme imkanı elde etti. Ve bu konuşmalar önce "Aydınlar Kitabı", şimdi de "Aydınlardan Damlalar" adında meyva verdi. Prof. Dr. Muhammed Nur Doğan, Ahmet Vural, Aydın Bolak, Aydınlardan Damlalar'da yer alan aydınlardan bazıları...
 </p>
 <p class="metin">
 </p>
 <p class="arabaslik">
  Muhtelif...
 </p>
 <p class="metin">
  Boğaziçi Notları, İbrahim Refik,
 </p>
 <p class="metin">
  Albatros Kitapları, 176s., 0 212 519 39 01
 </p>
 <p class="metin">
  İbrahim Refik, muhtelif zamanlarda ve yerlerde yazdığı yazıları bir araya topladı. Kitapta, tebliğin inceliklerinden Afrika kabilelerinin nasıl modernleştiğine kadar belli bir konsept dahilinde olmayan yazılar yer alıyor. İbrahim Refik'i takip edenlere...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423031831/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/343/kitaplik/1.htm), [web.archive.org (arşiv bağlantısı)](http://web.archive.org/web/20020423031831/http://www.aksiyon.com.tr:80/2001/343/kitaplik/1.htm)
