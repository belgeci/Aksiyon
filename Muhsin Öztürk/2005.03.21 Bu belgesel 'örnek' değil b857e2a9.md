# Bu belgesel ‘örnek’ değil

*Muhsin Öztürk 2005.03.21*

<div bgcolor="#FFFEF6">
 <font>
  <img border="0" height="1" src="/web/20051105190807im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051105190807im_/http://www.aksiyon.com.tr/resim/537/75.jpg" vspace="5"/>
  </p>
 </font>
 <font class="content">
  Gelibolu yarımadasında yaşananlar tarihimizin en trajik zaferlerinden biri. Çanakkale Savaşı’nı ders kitaplarından da romanlardan da gerçek yüzüyle öğrenmek her zaman mümkün olmayabilir. Hamasi söylemlerin ya da soğuk siyasi tarih anlatımının ötesinde bir anlatımla bu mümkün olabilirdi.
 </font>
 <p>
  <font class="content">
   Ciddi bir belgesel en doğru yoldu bu açıdan. Büyük bir prodüksiyon, uzun yıllara dayanan araştırma, ünlü Holywood aktörlerinin seslendirdiği uluslararası itibara sahip bir belgesel kulağa hoş geliyor.
   <br>
    <br>
     Tolga Örnek’in yazıp yönettiği, her yönüyle uluslararası gösterimin de hesaba katılarak savaşın bütün tarafların gözüyle anlatıldığı Gelibolu, nihayet seyirciyle buluştu. Filmle ilgili değerlendirmeden önce Lütfi Kırdar’da yapılan galadan bir gözlem aktarmakla başlayalım. Davetli listesi, kamusal alanı bozmayacak, galaya katılan üst düzey askerleri ürkütmeyecek şekilde hazırlanmıştı. Hınca hınç dolu salonda başörtülü olan neredeyse yoktu. Bu Türkiye şartlarında anlaşılabilir bir durum denip geçilebilir belki.
     <br/>
     <br/>
     Fakat aynı tavır belgesele yansımış. Türk askeri için ‘olmazsa olmaz’ unsurlar flulaştırılarak anlatılmış. Canlandırma sahnelerinde hücum eden Türk askerinin ‘Allah Allah’ dediğini tahmin ediyoruz; ancak kulağımıza ulaşan ses sadece bir uğultu. En azından bu nidaya aşina olanların tahmin edebileceği kadarıyla bile anlaşılmıyor. Asker mektupları gibi gayet insani boyutu ve duygusallığı ile ele alınan belgeselde yabancılaşma efektleri bununla sınırlı değil. Müttefik devletlerin askerleri olarak Çanakkale’ye gelen Yeni Zelandalı, Anzak ve İngiliz askerlerin hikayeleri üzerinden anlatılması, baştan sona öyküsü anlatılan tek bir Türk askerinin bulunmaması diğer yabancılaştırıcı unsur. Bu, Türk askerlerinin duygularını kağıda dökmemesiyle açıklanamaz. Çünkü belgeselde Türk askerlerinin aile fertleriyle çekilen fotoğraflarında tam bir Batılı model aile görüntüleri yansıyor. Burada da ‘kamusal alan’ teorisinin elek vazifesi gördüğü izlenimi ediniyorsunuz.
     <br/>
     <br/>
     Öte yandan, belgeselde savaşa dair ayrıntıları aktaran tarihçiler uzun uzadıya konuşuyor, gözler bir Türk tarihçisi arıyor ama nafile. Eğer bu belgesel İslami duyarlılığı bilinen bir kişi tarafından çekilmiş olsaydı Türk unsurunu bu kadar geri planda bıraktığı gerekçesiyle eleştirilirdi, hem de askerler tarafından. Eğer son sahnede şehit Türk askerinin yazdığı mektubun verdiği duygudaşlık olmasaydı, Türk izleyicisini sadece bilgi veren, bir savaşın nasıl olduğunu anlatan bilimsel bir belgesel olacaktı. Bu da bir kısım insanların sıkılarak izleyeceği bir film demekti.
     <br/>
     <br/>
     Doğrusu Çanakkale’nin böyle bir anlatımla dile getirilmesine ihtiyaç vardı; soğukkanlı, cephenin diğer tarafında neler olduğuyla ilgilenen, gerçekten neler olup bittiğini sergileyen ya da en azından böyle bir kaygı güden bir filme. Çanakkale Savaşları’nın bütün kahramanlık öykülerini Atatürk’e yükleyen ya da savaşan ve şehit düşen gerçek vatan evlatlarının canlı kanlı varlıklarını hiçe sayan metafizik hikayelerin dışında farklı bir senaryo gerekliydi. Tolga Örnek’in uzun yıllara dayanan titiz çalışmasına rağmen sözünü ettiğimiz bakış açısı ve kurgu nedeniyle bunu başardığı söylenemez. Ayrıca bazılarının iddia ettiği gibi Oscarlık bir durum da söz konusu değil.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Özkan Yılmaz, 01-Nisan-2005
> Bir şey yapmak lâzım: 
> Bir Çanakkale şehidinin torunuyum. Dedemin kardeşi de Yemen’de yedi sene savaşmış bir gazi. Gelibolu belgeselinin bizi değil de neden savaştığını dahi bilmeyen garplı askerleri anlatması beni derinden üzdü. Bu konuda eleştirinin dışında bir şeyler yapmamız gerekmez mi? Bu insanlar, ellerindeki gücü bu şekilde kullanmakla hangi akla hizmet ediyorlar bilmiyorum.

### Hakan Bakır, 01-Nisan-2005
> Neresi centilmence!: 
> Gelibolu belgeselinin, objektif olsun diye Anzak askerlerinin gözünden anlatıldığı eleştirilerine ben de katılıyorum. Bizimle ilgili anlatılmayan çok şey vardı. Fakat beni en çok rahatsız eden nokta, “Centilmence savaşıldı.” denmeseydi. Düşünün ki bir ordu topraklarınızı işgal etmek amacıyla bütün gücüyle saldırıyor ve insanlarınızı yok ediyor. Bu savaşın neresinde centilmenlik var? Herkes bize soykırımı veya başka sebeplerle tazminat davası açıyor. Biz neden Çanakkale’de yaptıkları kıyım sebebiyle İngilizlere tazminat davası açmıyoruz?

### Tarık Tiryaki, 24-Mart-2005
> Gelibolu belgeseli bizi anlatmıyor!: 
> Aksiyon’daki değerlendirmeyi okuduğum halde Gelibolu filmine gittim. Büyük hayal kırıklığına uğradım. Bu savaşla ilgili binlerce destanımız var. Bunların hiçbirinden bahsedilmemiş. Belgesel boyunca hep Anzaklar anlatılmış. Onların hayatı, onların mektupları... Avustralya’da gösterilirse hasılat rekoru kıracağına eminim.

### Ragıp Öztürk, 23-Mart-2005
> Çanakkale unutulmamalı: 
> Çanakkale deyince yüreğim sızlar. Anlamam bir türlü İngilizlerin, Fransızların, Anzakların topraklarımızda ne işleri olduğunu. Bir milletin yok olmaktan kurtuluşunun adıdır, Çanakkale. Bu zafer en güzel şekilde, Türk askerlerinin hatıralarıyla anlatılabilir. Bu millet, kendi değerlerine sahip çıktığı müddetçe ayakta kalacak ve dünya siyasetine yön verecektir.

Kaynak: [www.aksiyon.com.tr](http://aksiyon.com.tr:80/detay.php?id=20363&yorum_id=1), [web.archive.org (arşiv bağlantısı)](http://web.archive.org/web/20051105190807/http://aksiyon.com.tr:80/detay.php?id=20363&yorum_id=1)
