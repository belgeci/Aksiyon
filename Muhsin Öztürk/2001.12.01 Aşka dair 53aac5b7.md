# Aşka dair

*Muhsin Öztürk 2001.12.01*

<div>
 <p class="spot">
  "Yorgun bedenimin sürüdüğü ayaklarımla/sabaha ve sana koşuyorum/bırakma ellerimi kardelenim//bırakma sevdiğim/ düşüyorum." Osman Güzelgöz aşka ve sevgiye dair, şefkatli sözler biriktiriyor mısralarında. Tebessüm, acı, dinginlik, coşku ve hüzün el ele, yaşam denen serüveninin taşlarını oluşturuyorlar.
 </p>
 <p class="metin">
 </p>
 <p class="metin">
  Mecnun isen ey dil, sana Leyla mı bulunmaz / şiir
 </p>
 <p class="metin">
  Biri çıkıp taşların duruşlarında bir mana buluyor, biri çıkıp Leyla'nın gözündeki yaşta bir aşığın silüetini seziyor, şiir yazıyor, kendisini diğer mahlukattan ayıran en önemli melekelerden biri olan "Aşk"ı açıyor önüne, onu anlamaya ve büyüklüğünü görmeye davet ediyor duru kalpleri. Güzelgöz samimiyeti ve sevgiyi merkeze koyan bir yolculuk yapıyor şiire doğru. Güneydoğu üzerine yazılmış iki kitabı olan yazar halen Zaman Gazetesinde yöneticilik yapıyor. "Mecnun isen ey dil, sana Leyla mı bulunmaz", şairin ikinci şiir kitabı.
 </p>
 <p class="metin">
 </p>
 <p class="arabaslik">
  Bilinmeyen yönleriyle Okkan suikastı
 </p>
 <p class="metin">
  33 10 öldürüldü
 </p>
 <p class="metin">
  Emrah Gürkan
 </p>
 <p class="metin">
  Güncel Yayıncılık
 </p>
 <p class="metin">
  0 212 5112237
 </p>
 <p class="metin">
  23 yaşındaki gazeteci Gürkan, Milliyet yazarı Tuncay Özkan'ın önsözüyle bir kitap yayınladı. Başta hemen belirtelim, genç gazeteci tecrübesizlik ve Türkçe'ye hakimiyet sorunu yüzünden çok iyi bir konuyu adeta heba etmiş. Sık rastlanan bilgi, cümle kurgusu ve tarih yanlışları bir yana, kitap yine de Okkan'ın geçmişine dair önemli bilgiler vermesi bakımından önemli. Yakın akrabaları ve çalışma arkadaşlarının anlatımlarından ortaya çıkan Gaffar Okkan kimliği bir kurgu bütünlüğü içinde sunulmuş. Basının Faruk Mercan, Haluk Şahin, İsmet Solak, Güngör Mengi, Savaş Ay, Zülfü Livaneli gibi konuyla ilgili veya ilgisiz 25 değişik kaleminin yazılarından alıntı yapılmış. Okkan suikastine ait Aksiyon başta olmak üzere basında çıkan haberlerden de faydalanılmış.
 </p>
 <p class="metin">
 </p>
 <p class="arabaslik">
  Her hayat 'evrensel'dir
 </p>
 <p class="metin">
  Kuşlar Uzaktı Sonra
 </p>
 <p class="metin">
  Yılmaz Odabaşı
 </p>
 <p class="metin">
  Everest
 </p>
 <p class="metin">
  147 s.
 </p>
 <p class="metin">
  0 212 513 34 20
 </p>
 <p class="metin">
  Bize mahsus sandığımız hayatlar, aslında her insanın öyle ya da böyle yaşadıklarıdır aynı zamanda. Yani her hayat 'evrenselliği' de içerir. Yazar insanı, insanın ilk gençliğinde, bir aşk halinde, yoksulluğu bütün yönleriyle yaşadığında ya da iktidar sahibi olduğunda yani insani hallerde nasıl bir duygu ve düşünce içinde olduğunu yakaladığında, aslında 'evrenseli' de yakalamış oluyor. Yılmaz Odabaşı bu evrenselliği yakalama peşinde. Odabaşı, bir ülkeye tanıklığın, tarihe kayıt düşmenin en güzel biçimini, yine öyküleriyle ortaya koyuyor. Doğu'nun çetin koşulları içinde yaşanan trajedilerden çarpıcı portreler çıkarıyor. Yalın ve 'sert' kelimelerden oluşan Odabaşı'nın hikayelerinde zor koşullar, siyasete bulaşmış gençler, mahkemeler, hapishaneler, doğu töresi ve namus cinayetleri var.
 </p>
 <p class="metin">
 </p>
 <p class="arabaslik">
  Hafızayı tazeleyelim: Demokrat Parti...
 </p>
 <p class="metin">
  Demokrat Parti
 </p>
 <p class="metin">
  M. Serhan Yücel
 </p>
 <p class="metin">
  Ülke Kitapları
 </p>
 <p class="metin">
  346 s.
 </p>
 <p class="metin">
  0 212 516 12 62
 </p>
 <p class="metin">
  Türkiye'deki siyasi hayatı analiz edebilmek için siyasi tarihi, özellikle de yakın siyasi tarihi bilmek gerekiyor. Serhan Yücel kitabında Demokrat Parti adı ile kurulan eski ve yeni partileri anlatsa da özellikle 1946'da kurulan Demokrat Parti'nin tarihçesini ele alıyor. Bu tarih özetlenirken siyasi olaylar ve şahıslar hakkında önemli tespitler yapılıyor. Sözgelimi Demokrat Parti'nin kurucularından ciddi tarih çalışmalarıyla tanıdığımız Prof. Dr. Fuad Köprülü, 27 Mayıs ihtilali sonrasında yapılan tutuklamaları alkışlamış, İsmet İnönü'ye Demokrat Parti liderlerinin asılması gerektiğini söylemiş. Yakın geçmişi bilmek isteyenlerin, özellikle trajik bir sonla sonlanan Demokrat Parti'nin siyasi öyküsünü merak edenlerin ilgisini çekecek bu çalışma sadece yazılı ve görsel kaynaklara değil dönemi yaşamış canlı tanıklara da dayanıyor.
 </p>
 <p class="metin">
 </p>
 <p class="arabaslik">
  Bir "beyin" hikâyesi
 </p>
 <p class="metin">
  Türk Aynştaynı (Oktay Sinanoğlu), 	Söy: Emine Çaykara,Türkiye İş Bankası Kültür Yay.0 212 285 11 96
 </p>
 <p class="metin">
  Dünya tarihinin gördüğü en büyük bilimadamlarından birinin sıradışı hayat hikayesini, çalışmalarını ve belki de dünyanın geleceği hakkındaki projelerini ele alan bir kitap Türk Aynştaynı. 1962 yılında, henüz 26 yaşındayken ABD'nin ünlü Yale Üniversitesi'nde dünyanın en genç profesörü olmuş, iki kez Nobel'e aday gösterilmiş bir Türk Oktay Sinanoğlu. Kimyaya matematiği sokmuş, moleküler biyolojinin kurucularından, fizik, biyoloji, astrofizi gibi değişik alanların 'harika çocuğu' olarak biliniyor. İş Bankası Yayınları arasında çıkan bu kitap "Birinci Dünya'ya kendini kabul ettirip, " Üçüncü Dünya"da bilimin gelişmesi için çabalamış, ülkesinde değeri yeterince bilinmemiş Prof. Oktay Sinanoğlu'nu anlatıyor. Halen Yıldız Teknik Üniversitesi'nde çalışan, aynı zamanda ABD'de Yale Üniversitesi'ndeki görevine devam eden Sinanoğlu'nun İtalya'nın Bari kentinde başlayan yaşamından bilimle tanışmasına, edebiyat sevdasından dünyaca ünlü bilimcilerle ilişkisine, Türkiye'deki tüm maceralarına kadar herşeyi bu kitapta kendi ağzından öğreniyoruz. Her satırını bir solukta okuyacağınız bu kitap Türkiye ve hayatla ilgili düşüncelerinizi gözden geçirme ihtiyacı hissettirecek size.
 </p>
 <p class="metin">
 </p>
 <p class="arabaslik">
  Örnek insan
 </p>
 <p class="metin">
  Peygamberimizin Şemaili Ahlâk ve Âdâbı
 </p>
 <p class="metin">
  Prof. Dr. Hüseyin Algül, Nil Yayınları, 	108 sayfa, 0 216 474 01 55
 </p>
 <p class="metin">
  Kur'an-ı Kerim'de "Allah'ın Resulü'nde sizin için güzel bir örnek vardır" buyuruluyor. Hazreti Peygamber (s.a.v) Kur'an-ı Kerim'i lafzen tebliğ ettiği gibi her anında, her halinde, her sözünde, her hareketinde, her duruşunda da tabiri caizse onun mücessem bir örneği idi. Hazreti Aişe vefatından sonra kendisinden Hazreti Peygamber'i (s.a.v) soranlara "O'nun ahlâkı Kur'an'dı" diyerek cevap veriyordu. Prof. Dr. Hüseyin Algül'ün kaleme aldığı eser, insanlık için en güzel örnek olan Hazreti Muhammed'in (s.a.v) şemailinden, şahsiyetinden, ahlâkından, yaşam biçiminden kesitler sunuyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020103163535/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/365/kitaplik/1.htm), [web.archive.org (arşiv bağlantısı)](http://web.archive.org/web/20020103163535/http://www.aksiyon.com.tr:80/2001/365/kitaplik/1.htm)
