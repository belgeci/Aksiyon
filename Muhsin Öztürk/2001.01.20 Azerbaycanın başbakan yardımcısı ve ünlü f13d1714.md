# Azerbaycan,ın başbakan yardımcısı ve ünlü

*Muhsin Öztürk 2001.01.20*

<div>
 <p class="baslik">
  yazarı Elçin Efendiyev:
 </p>
 <p class="baslik">
  Her şeraitte yazarım
 </p>
 <p class="spot">
  "Ben erken kalkan bir adamım. İşe gelene kadarki müddette  yazmaya çalışırım. Siz kapris kelimesini kullanırsınız? Ben  yazarken kaprissiz adamım. Benim için yazarken hususi bir  şerait lazım değil. Uçakta giderken, otelde otururken ya da başka bir yerde yazabilirim"
 </p>
 <p class="metin">
 </p>
 <img border="0" src="/web/20010709215103im_/http://www.aksiyon.com.tr/2001/320/resimler/Her.jpg"/>
 <p class="metin">
  Orta Asya, uzun seneler "Orda bir köy var uzakta. Gitmesek de gelmesek de orası bizim köyümüz" oldu bizim için. Fakat gittik gördük ki orası ne bir köy, ne de bizim! Yine gördük ki "mustaqılliğini" ilan eden cumhuriyetlerle ilgili efsanelerden farklı olarak öğreneceğimiz şeyler şehir planlamacılığıyla sınırlı değil; sinema, edebiyat ve diğer kültürel etkinlikler... Ancak bu ülkelerle şu anda kültürel bir payda sağlamış değiliz. Bu nedenle Orta asya edebiyatı dendiği zaman sadece Cengiz Aytmatov'un ismini biliriz. Oysa bu ülkelerin edebiyatı Aytmatov'la sınırlı değil. Elçin Efendiyev, ya da kısaca Elçin, Azerbaycan başbakan yardımcısı ve Azerbaycan'ın önde gelen edebiyatçılarından. Sınırlı sayıda Türkiyeli okuyucunun tanıdığı (Yakın zamanda Türkçe'ye çevrilen kitabı bin adet sattı) Elçin, kitapları bir zamanlar yüzbinlerce satan halen genç kuşak Azerilerin gözdesi ünlü bir roman ve hikaye yazarı. Aynı zamanda Azerbaycan edebiyatının önde gelen ismi İlyas Efendiyev'in oğlu. Azerbaycan'da bulunduğum bir dönemde onun adını sıklıkla duymama rağmen, tanışmak ve görüşmek Everest Yayınları'ndan çıkan "Şuşa'ya Sis Çöktü" kitabı vesilesiyle Türkiye'de oldu.
 </p>
 <p class="metin">
  Edebiyatın temel
 </p>
 <p class="metin">
  konusu insandır
 </p>
 <p class="metin">
  — Sizin için devlet adamlığı mı yoksa yazarlık mı önde geliyor?
 </p>
 <p class="metin">
  Önce yazarlık tabii.
 </p>
 <p class="metin">
  — Yazmaya ne kadar vakit ayırabiliyorsunuz?
 </p>
 <p class="metin">
  En büyük problem bu. Ben erken kalkan bir adamım. İşe gelene kadarki müddette yazmaya çalışırım. Siz kapris kelimesini kullanırsınız. Ben yazarken kaprissiz adamım. Benim için yazarken hususi bir şerait lazım değil. Uçakta giderken, otelde otururken ya da başka bir yerde yazabilirim.
 </p>
 <p class="metin">
  — Yani sırça köşkte yaşamıyorsunuz...
 </p>
 <p class="metin">
  En ideali bir kenara çekilip yazmak. Teessüfler olur ki o ideal durum benim için çok az geçerli oluyor. Ama bunu yapabileni dünyanın en talihli yazarı kabul ediyorum.
 </p>
 <p class="metin">
  — Kitaplarınızda aşk ve yalnızlık neredeyse hep yan yana. Neden özellikle yalnızlık olgusuna çok vurgu yapıyorsunuz?
 </p>
 <p class="metin">
  Edebiyatın, hususiyle klasik şark edebiyatının esas temalarından biri vuslat, kavuşmaktır. İnsanın yalnızlığı, büyük edebiyatın önemli bir konusudur. Büyük edebiyat bu mevzuyu devamlı ele alır. Çünkü, edebiyatın en büyük konusu insanın iç dünyasıdır, içindeki hissiyattır. O dahildeki hissiyatın en önemlilerinden biri de, insanın yalnız olma problemidir. İnsan yalnız olduğunda kendi kendine kalır, kendi kendine konuşur. Yalnız olduğu vakitte hüzünlenir.
 </p>
 <p class="metin">
  Mankurtlaşma kaçınılmaz
 </p>
 <p class="metin">
  — Neden ve nasıl yazmaya başladınız?
 </p>
 <p class="metin">
  Benim ilk hikayem 16 yaşında yayınlandı. 1959'da Azerbaycan gençleri için büyük bir gazete çıktı. Çocukluk devrinden beri bu işin içinde oldum. Bunda benim muhitim etkili oldu. Babam İlyas Efendiyev Azerbaycan edebiyatının önde gelen bir ismiydi. Doğrusunu isterseniz neden yazmaya başladığımın cevabı bende bile yok.
 </p>
 <p class="metin">
  — Cengiz Aytmatov'un gündeme getirdiği bir kavram var; Mankurtlaşma. Bu olguya siz nasıl bakıyorsunuz?
 </p>
 <p class="metin">
  İnsan var olalı beri ve cemiyet halinde yaşamaya başlamasından bu yana Mankurtlaşma vardır. Kapitalizm ya da sosyalizm farketmiyor, hepsinde Mankurtlaşma var. O yerde istismar olur, o yerde ideolokya olur, orada Mankurtlaşmaya mecbur eden ortam oluşur.
 </p>
 <p class="metin">
  — Siz tanınmış bir yazar olmanın yanısıra Azerbaycan'ın devlet adamlarındansınız, Mankurtlaşma eylemi güçlünün silahı olduğuna göre bu konuda sizin daha çok söyleyecekleriniz olsa gerek?
 </p>
 <p class="metin">
  Benim Mankurtlaşma aleyhinde çokça laflar söylemem bütün dünyadaki Mankurtlaşmayı bitirecekse ne âlâ! Ama mümkün değil tabii. Orada ayrı bir konu var; ideolokya var, cemiyetin mahsusiliği var. Sana basit bir misal vereyim: Mankurtlaştırmak kötünün işidir değil mi? Edebiyat, ilk örnekleri olan ninnilerden bugüne hayır ile şerrin çatışmasını ifade eder ve bu çatışmada her daim hayrın müttefiki olur. Buna göre edebiyat büyük bir tesir gücüne sahip olarak insanları iyiliklere davet eder ve şer diye birşey kalmazdı. Fakat böyle birşey yok. Çünkü bu cemiyetin esasında olan bir hadisedir.
 </p>
 <p class="metin">
  Biri de Yezid için ağlamalı
 </p>
 <p class="metin">
  — Sovyet Rusya'nın yıkılmasından sonra şöyle bir kanaat ortaya çıktı; buralarda fen bilimleri, tıp, fizik, matematik vs. çok gelişmiş fakat sosyal bilimlerde bir gerilik sözkonusu. Buna katılıyor musunuz?
 </p>
 <p class="metin">
  Hayır gerileme yok, yenilik var. Söz konusu olan şey, keyfiyet değişikliğidir. Keyfiyet değişikliği varsa burada yeni olandan başlamalıdır. Çünkü artık farklı bir hayatı yaşıyorsun. Sosyal ilimlerden biri olan iktisadı örnek verelim. Düne kadar öğrendiğimiz iktisat sosyalizm iktisadıydı. Şimdi birden bire pazar iktisadı öğreniliyor. Şüphesiz ki burada bir gerilik vardır, pazar iktisadı yeni öğreniliyor. Ama edebiyatşinaslık, edebi tenkit, edebiyat vs bunlar Avrupa seviyesinde olan birşeydir bizde. Bir de şöyle bir söz var "Herkes 12 imam için ağlıyorsa birisi de Yezid için ağlamalıdır." Biz Sovyet hükümetini devamlı tenkit ediyoruz, çok yerde de 'düz' ediyoruz. Tamam. Ama aynı zamanda, iyi cihetten bakıldığında Sovyet devrinde Azerbaycan dilinde külli miktarda dünya klasiği edebiyat eserleri tercüme olunmuştur. Bunlar da bir gerçektir. Türkiye'de benim kitabım basılıyor, ben onlara minnettarım fakat kitabın bin tirajı var. Bugün Azerbaycan'da da benim kitabım basılıyor, bin tirajı var. Bundan 15 yıl önce benim "Mahmut ile Meryem" romanım Azerbaycan'da 360 bin basılmıştı. Bu da var, bunu inkâr edemeyiz.
 </p>
 <p class="metin">
  — Neden böyle oldu? 15 yıl önce 360 bin satan kitap bugün ne oldu da bin adet satıyor?
 </p>
 <p class="metin">
  Esas mesele şudur ki bağımsızlık elde edilmesiyle pek çok problem başgösterdi. Kitap satışlarındaki düşüşün birinci sebebi iktisadi durumun kötü olması, ikincisi ise cemiyetin siyasileşmesi. Üçüncü bir sebep de Ermeni istilasına mazur kalmasıyla Azerbaycan arazisinin % 20'si işgal olundu. Azerbaycan'da 1 milyon kaçgın (göçmen) var. Yani her yedi sekiz kişiden biri kaçgındır. Bu problemler sonuçta iç sorunlara; sanata ve edebiyata etki yaptı.
 </p>
 <p class="metin">
  Kur'an Arap edebiyatını korudu
 </p>
 <p class="metin">
  — Şöyle bir düşünce var; İngilizce çıkan bir kitap dünyanın pek çok yerinde alıcı bulabiliyor. Arapça çıkan bir eser de pek çok Arap ülkesinde okuyucu, dolayısıyla tiraj bulabiliyor. Fakat Türk dünyası için bu geçerli değil. Türkiye'de çıkan kitap sadece Türkiye'de satılabiliyor, Azerbaycan'da çıkan bir kitap sadece orada satılabiliyor. Bu açmazın çözüleceğini düşünüyor musunuz?
 </p>
 <p class="metin">
  Böyle bir fikir var ama ben bu fikrin ne derece reel olabileceğini bilemiyorum. Bir Arap edebiyatı var, Suriyeli de bunu anlar Mısırlı da. Ama onlar konuştuklarında birbirlerini anlamıyorlar. Bunun sebebi nedir? Kur'an, Kur'an'ın dili Arap edebi dilini formlaştırdı ve korudu. Ama Türk dilli halkların arasında böyle ortak abideler olmadı. Olan abideler vardı, Dede Korkut abidesi gibi. Ama bu edebi dili formlaştıramadı. Bana öyle geliyor ki, bu Türklerin göçmenliklerinden kaynaklanıyor. Araplar yerleşik bir hayata sahip. Göçmenlikte her zaman kendi kültürünü korumak mümkün olmuyor. Bir taraftan geldiği yere tesir edip oranın kültürünü, medeniyetini değiştiriyor, zenginleştiriyor; diğer taraftan kendisi oralardan etkileniyor. Bu bakımdan bizde böyle bir ortak dil ananesi oluşmamış.
 </p>
 <p class="metin">
  — Azerbaycan'ın çok iyi tiyatro ve sinema salonları var. Bunlar bugün ne kadar kullanılabiliyor?
 </p>
 <p class="metin">
  Size şunu söyleyeyim, benim bu yakınlarda yeni bir eserim sahneye aktarıldı. Oynatıldığı günlerde salonları ağzına kadar doluydu. Artık tiyatro kendi seyircisini oluşturuyor.
 </p>
 <p class="metin">
  — Kitaplarınız Türkiye'de yayınlanıyor. Artık Türkiyeli okurlarınız da var. Bu konudaki duygularınız nedir?
 </p>
 <p class="metin">
  Benim kitaplarım başka dillerde de basıldı. Başka dillerde basılan yüzdördüncü kitabım bu. Ve bu kitaplarımın hepsinin arasında şüphesiz ki Azerbaycan dilinde basılan kitaplar benim için çok azizdir. Aynı zamanda Türkiye'de neşrolunan eserler de. Çünkü Türkiye benim sevimli memleketimdir.
 </p>
 <br/>
 <center>
  <a class="anaorta" href="http://web.archive.org/web/20010709215103/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/320/kultur/1.htm), [web.archive.org (arşiv bağlantısı)](http://web.archive.org/web/20010709215103/http://www.aksiyon.com.tr:80/2001/320/kultur/1.htm)
