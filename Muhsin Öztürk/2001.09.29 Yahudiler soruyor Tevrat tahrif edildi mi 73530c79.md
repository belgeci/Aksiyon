# Yahudiler soruyor, Tevrat tahrif edildi mi?

*Muhsin Öztürk 2001.09.29*

<div>
 <p class="spot">
  Eser, Türkiye'de pek yapılmadığı üzre Tevrat'ı Yahudi kaynaklarına göre değerlendirerek ele alıyor. Anlaşılan Tevrat'ın tahrif edildiği konusu Yahudiler için de büyük bir tartışma konusu.
 </p>
 <p class="metin">
 </p>
 <p class="metin">
  Yahudi Kaynaklarına Göre Tevrat
 </p>
 <p class="metin">
  Baki Adam
 </p>
 <p class="metin">
  Pınar
 </p>
 <p class="metin">
  248 sayfa
 </p>
 <p class="metin">
  0 212 520 98 90
 </p>
 <p class="metin">
  Kitapta önce  Tevrat tanıtılıyor. Ayrıca, Hıristiyanların Tevrat anlayışına da değiniliyor. Birinci bölümde, çalışmanın kavramsal çerçevesini oluşturan kavramların analizinden hareket ederek, bugünkü Tevrat'ın Hz. Musa'ya verilen kitap olup olmadığı tartışılıyor. İkinci bölümde, genel Yahudi anlayışını esas alarak, Hz. Musa'ya verildiğine inanılan Tevrat'ın kaybolması ve bugünkü Tevrat'ın teşekkül süreci ele alınıyor. Üçüncü bölümde geçmişte ve günümüzde Yahudilerin Tevrat'a bakışı tartışılıyor.  Dördüncü bölümde ise Müslüman bilginlerin Tevrat'ın tahrifi konusundaki görüşleri kritik ediliyor.
 </p>
 <p class="metin">
 </p>
 <p class="arabaslik">
  Bir komünistin ilk günleri
 </p>
 <p class="metin">
  Komünist
 </p>
 <p class="metin">
  Vedat Türkali
 </p>
 <p class="metin">
  Gendaş
 </p>
 <p class="metin">
  134 sayfa
 </p>
 <p class="metin">
  0 212 512 33 86
 </p>
 <p class="metin">
  Vedat Türkali, son yıllarda üst üste çıkan romanlarıyla geniş bir çevre tarafından tanınmaya başlandı. İleri yaşta popüler olan Türkali'nin romanlarına fazlasıyla yansıyan "komünistliği" de gündeme geldi böylece. Türkali kaleme aldığı  "Komünist" kitabında seksen üç yıllık ömrünü anlatmıyor sadece, nasıl komünist olduğunu ve Türkiye'nin ilk ve önemli komünistleriyle olan grift ilişkilerini de anlatıyor. 1940'lı yıllarda başlayan bu hikaye, az sayıda kişiden oluşan komünist dayanışmasının yıllar sonra nasıl Türkiye geneline yansıdığını da anlatmış oluyor.  Vedat Türkali'nin kendisinin komünistlik faaliyetlerinden bahsederken örgütsel ilişkileri bütün açıklığı ve yalınlığıyla anlatması ve örgüt insan ilişkilerinin özel yapısı da dikkat çekiyor.
 </p>
 <p class="metin">
 </p>
 <p class="arabaslik">
  Entellektüelin zorlu yaşamı
 </p>
 <p class="metin">
  Noam Chomsky; Bir Muhalifin Yaşamı
 </p>
 <p class="metin">
  Robert F. Barsky
 </p>
 <p class="metin">
  Doğan Kitap
 </p>
 <p class="metin">
  276 sayfa
 </p>
 <p class="metin">
  0 212 677 06 20
 </p>
 <p class="metin">
  Bir Muhalifin Yaşamı, çağdaş dilbilim, siyaset, psikoloji ve felsefe alanlarının önde gelen isimlerinden birini, ünlü Amerikalı dilbilimci ve yazar Noam Chomsky'yi ve onun kişiliğinin biçimlenmesine katkıda bulunan entellektüel ve politik çevreleri anlatıyor. Bu arada, İspanya İç Savaşı, Hiroşima ve Nagazaki'ye atom bombası atılması ve Pentagon'a düzenlenen büyük yürüyüş gibi son elli–altmış yılın siyasi tarihine de ışık tutuyor. Barsky'nin bu rahat okunan kitabı, Chomsky'nin modern entellektüel düşünceye katkısı konusunda hiçbir fikri olmayanlar kadar, keyif ya da hüsranla okudukları kitap ve makaleleri yaratan dehayı daha iyi tanımak isteyenler için de  yararlı bir çalışma. Aykırı bir düşünürün portresini okumak isteyenlere...
 </p>
 <p class="metin">
 </p>
 <p class="arabaslik">
  Ne kadarı yazgı?
 </p>
 <p class="metin">
  Pervanenin Esrarı
 </p>
 <p class="metin">
  Mohsin Hamid
 </p>
 <p class="metin">
  Güncel
 </p>
 <p class="metin">
  254 sayfa
 </p>
 <p class="metin">
  0 212 511 22 37
 </p>
 <p class="metin">
  1998 yazı, yer Lahor... Hindistan ve Pakistan karşılıklı nükleer denemeler yapmaktadır. Çocukluk arkadaşları olan Daru ve Ozi, Ozi'nin üç yıl sonra Amerika'dan dönmesiyle yeniden bir araya gelirler. İkisi de tekrar birlikte oldukları için çok mutludur. Daru için hayat pek iyi gitmez, insan ilişkilerinde problemleri vardır, haşhaş bağımlısıdır ve bu bağımlılığı yüzünden işini kaybeder. Tüm bunların yanında bir çocuğu öldürmekle suçlanır... Daru suçlu mudur? Tüketim, çöküş, uyuşturucu, ihanet, toplumsal çözülme, feminizm, atom bombaları ve nükleer tehdit... New York'ta yaşayan uluslararası ilişkiler uzmanı Mohsin Hamid'in kahramanlarının belirsiz yazgıları, ülkesi Pakistan'ın yazgısıyla aynı çizgide: Bir üçüncü dünya ülkesinin ve ülke vatandaşının yaşayabileceği herşeyi yaşamaktadır kahramanımız.
 </p>
 <p class="metin">
 </p>
 <p class="arabaslik">
  İlk gezi edebiyatı örneği
 </p>
 <p class="metin">
  Sayyadâne Bir Cevelân, Ahmet Mithat,
 </p>
 <p class="metin">
  (Haz. Sami Önal), İletişim,
 </p>
 <p class="metin">
  96 s., 0 212 516 22 60
 </p>
 <p class="metin">
  Tanzimat sonrası Türk yayın hayatının "hâce—i evvel"i (ilk öğretmeni) Ahmed Mithat'ın bu küçük, ama sevimli kitabı gezi edebiyatının ilk örneği olarak biliniyor. Üstad Orhan Şaik Gökyay'ın dediği, "... yalnız eğlencelik bir gezinin hikâyesi olarak kalmamış, türlü türlü yönlerden okur için yararlı olmuştur..  Bu türden başka kitapların yazılmasına da yol açmıştır". Sayyadane Bir Cevelân, ilk önce Tercüman—ı Hakikat gazetesinde tefrika edilmiş daha sonra 1891'de kitap haline getirilmiş. Ahmet Mithat, latif bir üslupla, Beykoz'dan başlayıp İzmit körfezinde sona eren bir kotra gezisini ve ardından Tavşancıl'ın bakir tepelerinde yapılan bir av partisini anlatır. "Keyfim" adlı kotrayla yapılan bu gezinin dönüş rotasında ada sahillerinin güzellikleri temaşa edilir, "büyük mikyasta bir mehtabiye"nin keyfine varılır. İstanbul'un " soylu kibarları"nın daveti üzerine katıldığı bu gezi boyunca Ahmet Mithat, 19. yüzyılın son demlerinde Boğaziçi sahillerini, salhanelerini, sayfiyelerinin güzelliklerini yadeder; bir yandan denizcilik dersleri verir, avcılık serüvenlerini anlatır; bir yandan da İstanbul'un tarihine dair ufak tefek notlar düşer, mitolojik anektodlar nakleder.
 </p>
 <p class="metin">
 </p>
 <p class="arabaslik">
  Bir günah işlemişti...
 </p>
 <p class="metin">
  Miras, Osman Aysu, İnkılap,
 </p>
 <p class="metin">
  431 sayfa, 0 212 514 06 12
 </p>
 <p class="metin">
  Her şey, mazinin karanlıklarında kalmış bir gençlik hatasının yıllar sonra ortaya çıkmasıyla başladı. Avukat Erdal Çimen, çok değer verdiği yaşlı dostu Prof. Dr. Sadi Koray'a elinden gelen her türlü yardımı yapmayı kendine bir borç saydı... Ama bu yardım, hayatını bir anda değiştirecek ve onu içinden çıkılmaz bir muammanın karanlık dehlizlerine sürükleyecekti. Polisiye edebiyatımızın güçlü kalemlerinden Osman Aysu yine heyecan dolu bir gerilim ve aşk romanı ile karşımızda...
 </p>
 <p class="metin">
 </p>
 <p class="arabaslik">
  Kiliseden meydanlara: Vahdeti'nin trajik öyküsü
 </p>
 <p class="metin">
  Derviş Vahdeti ve Çavuşların İsyanı,
 </p>
 <p class="metin">
  Osman Selim Kocahanoğlu, Temel Yay.,
 </p>
 <p class="metin">
  365 s., 0 212 516 23 52
 </p>
 <p class="metin">
  31 Mart İsyanı yüzyıl önce vuku bulmuş bir olay olmakla birlikte siyasi mekanizmada bütün ağırlığıyla devam eden etkilerinden dolayı hâlâ güncelliğini koruyor ve neredeyse her yıl 'irtica' başlığı altında yad ediliyor. Ahmet Altan'ın "İsyan Günlerinde Aşk" romanıyla "ayaklananların asker oldukları" minvalinde gelişen tartışmaların küllendiği  şu günlerde  Osman Selim Kocahanoğlu'nun 31 Mart vakasını ve İslamcılığı ele alan "Derviş Vahdeti ve Çavuşların İsyanı" başlıklı kitabı yeni tartışmaları doğuracak gibi görünüyor. Kitap Vahdeti'yle ilgili oldukça ilginç bilgiler veriyor. Ancak kitapta sadece Derviş Vahdeti cephesinin ele alındığını söylemeliyiz öncelikle:  "Evet kimdir 31 Martın günah keçisi yapılan Derviş Vahdeti? Nereden gelip nereye gitmiştir? İsyanın ve İslamın neresindedir?.." Vahdeti'nin çocukluk, gençlik ve yetişme ortamı, İstanbul memuriyeti, Diyarbakır sürgünü, gazeteciliği, İttihat—ı Muhammedi Cemiyeti macerası ve Çavuşlar isyanındaki rolü kitapta ayrıntılı olarak inceleniyor. Doğumundan idamına kadar geçen  40 yıllık ömründe, Vahdeti'nin ilginç bir kişilik sergilediği görülüyor. 1869 yılında Lekoşe'de dizboyu sefaletin içine doğmuştur.  Daha çocuk yıllarında anne—babasının intiharlarını görecek, küçük kardeşlerinin ölümlerine şahit olacak ve felaketlerle dolu bir aile faciası içinde büyüyecektir... Belirsiz ve yetersiz medrese eğitiminden sonra bir süre müezzinlik yapacak ve bu arada Nakşibendi tarikatına da intisap edecektir... İngilizce öğrenme ve yükselme merakı uğruna gün gelecek Vahdeti yolunu ve çizgisini değiştirecektir:  Kilise vaazlarına devam ediş ve misyoner papazların tuzağına düşüş... Sarsılan inanç değerleri ve hafakanlı uykusuz geceler... Daha sonra da İngiliz idaresinde balolu—danslı memuriyet... İşte Vahdeti'yi ruhsal bunalımlara ve psikolojik bozukluklara sürükleyen tezatlarla dolu yetişme ortamı ve gençlik yılları... Ve 31 Mart'a giden hayat öyküsü...
 </p>
 <p class="metin">
 </p>
 <p class="arabaslik">
  Tutku ve takıntı
 </p>
 <p class="metin">
  Öykümü Kim Anlatacak, Şebnem İşigüzel,
 </p>
 <p class="metin">
  Everest, 114 s., 0 212 513 34 20
 </p>
 <p class="metin">
  Öykümü Kim Anlatacak'taki öykülerin belkemiği tutku. Tutku ve takıntı. Geçmişinde bir şeylere takılmış, bu yüzden bugün dümdüz yürüyemeyen kahramanları var kitabın. İsim koyulmadan, yer bildirilmeden anlatılan, güzel, tutkulu aşk hikayeleri kitabın kalbine gizlenmiş. Bir sürü tuhaf olayla üstü örtülen, gizli gizli kıkırdayan bir neşe.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020427042124/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/356/kitaplik/1.htm), [web.archive.org (arşiv bağlantısı)](http://web.archive.org/web/20020427042124/http://www.aksiyon.com.tr:80/2001/356/kitaplik/1.htm)
