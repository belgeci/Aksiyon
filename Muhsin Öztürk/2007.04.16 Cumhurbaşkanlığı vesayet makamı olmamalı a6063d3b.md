# Cumhurbaşkanlığı vesayet makamı olmamalı

*Muhsin Öztürk 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Cumhurbaşkanlığı seçimi niye krize dönüştü? Siyasal tartışmaya bu kadar hukukî terimin girmiş olması iyi değil elbette. Prof. Dr. Ergun Özbudun durumu paniklemek olarak açıklıyor. Ayrıca 367 şartı da yok.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090124042544im_/http://www.aksiyon.com.tr/resim/645/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090124042544/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090124042544/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090124042544oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090124042544oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Her siyasi krizle birlikte hukuk ilmine biraz daha aşina olmamız güzel bir şey; ancak bunca tartışma ve faraziyeyi hayra yormak mümkün değil. Siyasi tartışmaların zemin kaybetmesi, teknik bir açıklaması olan hukukî bir mevzuu içinden çıkılmaz hale getiriyor. Anayasa hukukçusu ve siyaset bilimci Prof. Dr. Ergun Özbudun'un her iki kimliğini değerlendirerek cumhurbaşkanlığı seçiminin 'hukukî ve siyasî' cephesini konuştuk.
   <br>
    <br>
     Özbudun'a kulak verilmeli, zira Türkiye'de uluslararası saygınlığı ve referansı olan en önemli anayasacısı durumunda. 1996-99 yılları arasında uluslararası sosyal bilimler endeksinde anayasa hukukçularımızın aldığı atıf sayısı 34 iken, bunun 25'i tek başına Özbudun'a ait. Onun yaklaşımı, "paniğe gerek yok, bu Meclis AK Partili bir cumhurbaşkanını seçecek." şeklinde.
     <br/>
     <br/>
     -Şu anda cumhurbaşkanlığı seçimi ciddi bir kriz boyutuna ulaştı.  Hep kriz olur diye mi bakmalıyız bu meseleye?
     <br/>
     <br/>
     Yerleşik parlamenter rejimlerde cumhurbaşkanlığı seçimi böyle heyecan meydana getiren bir olay değildir. Hele kriz çıkaran bir olay hiç değildir. Türkiye'deki duruma baktığımızda çok ciddi bir kutuplaşma ve kamplaşma görüyoruz. Bunun neticesinde de olağan görülmeyecek bir takım olaylar cereyan ediyor. Tehditkâr tonlu mitingler düzenleniyor, bu mitinglere öğrencilerin katılması için bir üniversite sınavların iptal edildiğini açıklıyor. Rektörler, öğretim üyeleri ve öğrencileriyle mitinge katılacaklarını beyan ediyor. YÖK kendi anayasal ve yasal görev alanı dışında açıkça tavır tutan ve siyasî görüş ifade eden bildiriler yayımlıyor. Medyanın çeşitli unsurlarında orduya davetiye çıkartan beyanlara rastlanıyor. Dolayısıyla tam bir kutuplaşma ortamı.
     <br/>
     <br/>
     -Sizce bu gerilimin kaynağı ne?
     <br/>
     <br/>
     Bunun muhtelif sebepleri olabilir. Bunlardan bir tanesi 1982 Anayasası'nın cumhurbaşkanına tanımış olduğu olağan dışı konumdur. Bir parlamenter sistemde devlet başkanı monark olsun, cumhurbaşkanı olsun esas itibariyle sembolik yetkilere sahip sorumsuz bir kişidir. Orada cumhurbaşkanının seçilmesi önemli bir siyasal sorun değildir. Cumhurbaşkanlığına seçilenler de, kendi partilerinde liderlik konumunda bulunan kişiler olmazlar. Türkiye'de ise 1982 Anayasası bilindiği gibi siyasî kadrolara karşı büyük bir güvensizlik içinde hazırlanmıştır. Bu anayasayı yapan gücün siyasî kadrolara karşı hiç güveni yoktur. Dolayısıyla bu anayasa cumhurbaşkanlığı makamını siyasi partilerin üstünde bir nevi vesayet makamı olarak düşünmüştür. Anayasamıza göre cumhurbaşkanı siyaseten ve vatan hainliği dışında cezai bakımdan sorumsuzdur. Buna karşılık yasama, yürütme ve yargı alanlarında kendisine önemli yetkiler verilmiştir. Bunların arasında yargıda ve yüksek öğrenimde önemli atama yetkileri vardır. Ve esas itibariyle tarafsız bir cumhurbaşkanı düşünülmüştür. Aslında buna benzer bir perspektif 1961 Anayasası'nda da vardır. Ve ilginçtir ki Celal Bayar'dan sonra seçilebilen ilk sivil cumhurbaşkanı rahmetli Turgut Özal olmuştur.
     <br/>
     <br/>
     DEVLET BAŞKANI FREN MEKANİZMASI DEĞİLDİR
     <br/>
     <br/>
     -Sivil yönetime geçişten bunca yıl sonra cumhurbaşkanlığını hâlâ vesayet makamı olarak mı görmemiz gerekiyor?
     <br/>
     <br/>
     Orada benim tutumum gayet açık. Bir parlamenter sistemde cumhurbaşkanlığı vesayet makamı olmamalıdır. Bir demokratik sistemde çoğunluğun iktidarı sınırsız değildir. Bu iktidarı sınırlayan pek çok unsur vardır. Bunlar etkin bir siyasal muhalefet, bağımsız yargı, anayasa mahkemesi, güçlü bir sivil toplum, temel hak ve özgürlüklerin anayasal güvence altında olması gibi unsurlardır. Parlamenter bir demokraside devlet başkanı bir denge ve fren mekanizması olarak düşünülmez. Hele partilerin üstünde ve dışında onlara yön verecek bir vesayet makamı olarak düşünülemez. Dolayısıyla bir bakıma bu problemin kaynağında 82 Anayasası'nın cumhurbaşkanı tasavvuru yatmaktadır.
     <br/>
     <br/>
     -Sezer'de bunu fazlasıyla gördük…
     <br/>
     <br/>
     Şimdi bu güvensizlik anayasanın içine monte edilmiş durumda. Fakat normal sivil bir yönetime geçildikten sonra cumhurbaşkanlığı makamına sivil ve siyaset kökenli bir cumhurbaşkanının gelmesini tabii karşılamak gerekir. Normal işleyen parlamenter sistemlerde siyaset kökenlilere karşı böyle bir güvensizlik duyulması doğal değil. Elbette bu mekanizma normal şartlar altında siyasi kökenli bir şahsı bu makama çıkaracaktır.
     <br/>
     <br/>
     -Zaten esas endişe kaynağı bu değil mi?
     <br/>
     <br/>
     Bu panik havası birtakım hukukçularımızı hukuken savunulması mümkün olmayan bazı suni ve temelsiz iddialara sevk etmektedir. Bunları şu şekilde sıralamak mümkün: Cumhurbaşkanı mutlaka bir uzlaşmayla seçilmelidir, bu Meclis'in temsil kâbiliyeti zayıftır, bu Meclis seçmemelidir. Ve nihayet şu günlerin en tartışmalı konusu, cumhurbaşkanlığı seçim turlarının başlayabilmesi için toplantı yeter sayısı olarak 367 milletvekilinin bulunması gerektiği. Hukukî açıdan bakıldığında bu iddiaların hepsi yapay nitelik taşıyor.
     <br/>
     <br/>
     -Neden?
     <br/>
     <br/>
     Bir defa, cumhurbaşkanının mutlaka çok geniş bir uzlaşmayla seçilmesine dair bir hüküm Anayasa'da mevcut değildir. Anayasa cumhurbaşkanlığı seçimi için karar yeter sayılarını da tespit etmiştir. Bu yeter sayısı ilk iki turda 2/3'dir. 3. ve 4. turlarda ise üye tam sayısının salt çoğunluğudur. Dolayısıyla üye tam sayısının salt çoğunluğunu bulan bir siyasi partinin bir mensubunu, bu lideri olabilir, bir başka mensubu olabilir, cumhurbaşkanı olarak seçmesinde meşruiyete veya anayasaya aykırı hiçbir taraf yoktur. Bundan evvelki durumlarda böyle bir çoğunluk yoksa haliyle bir uzlaşma aranmıştır. Sayın Sezer'in durumunda olduğu gibi. Özal'ın seçilmesi tamamen ANAP'ın oylarıyla gerçekleşmiştir.
     <br/>
     <br/>
     -Nitelikli çoğunluk aranmıyor yani…
     <br/>
     <br/>
     Üye tam sayısının salt çoğunluğu çok nitelikli bir çoğunluk değildir. Anayasa birçok hükümlerinde daha yüksek nitelikli bir çoğunluk aramıştır; anayasa değişikliklerinde, af kanunlarında, cumhurbaşkanının vatana ihanetle suçlandırılmasında… Burada ise oldukça mütevazı denilen bir çoğunlukla yetinmiştir. Dolayısıyla bu çoğunluğa sahip olan bir partinin geniş bir uzlaşma aramadan cumhurbaşkanını seçmesini gayr-i meşru görmek mümkün değil.
     <br/>
     <br/>
     -Bir başka husus bu Meclis'in yüzde 45 oranında oyun temsil edilmemesi nedeniyle bir meşruiyet zaafı yaşadığı, dolayısıyla cumhurbaşkanını seçmemesi gerektiği yönünde. Bir başka iddia da seçimlere az bir zaman kaldı, yeni cumhurbaşkanının yeni seçilecek Meclis tarafından seçilmesinin daha isabetli olacağı mevzuu.
     <br/>
     <br/>
     Burada da hukukî açıdan bir isabet yok. TBMM'nin görev süresi 5 yıldır. Bu müddet içinde TBMM anayasayı değiştirmek ve Türk milletini savaşa sokmak dâhil her türlü işlemi yapabilir. Elbette cumhurbaşkanını da seçebilir. Zaten anayasamız cumhurbaşkanının görev süresiyle Mecli'sin görev süresini örtüştürmemek suretiyle böyle bir neticeyi özellikle kendisi istemiştir. Çünkü bu süreler örtüşseydi cumhurbaşkanı belli bir çoğunluğun mensubu olurdu. Oysa şimdi seçilecek kişi değişik Meclis çoğunluklarıyla çalışmak zorunda kalacak. Bu da cumhurbaşkanlığının fren ve denge misyonu yerine getirmesini kolaylaştıracak bir faktördür.
     <br/>
     <br/>
     -367 meselesine gelirsek…
     <br/>
     <br/>
     Burada ileri sürülen iddia, TBMM'nin cumhurbaşkanlığı seçimlerine geçebilmesi için 367 oyun hazır bulunması gerektiğidir. 2/3'ün aynı zamanda toplantı yeter sayısı olduğudur. Oysa Anayasa'nın 96'ncı maddesi toplantı, karar ve yeter sayılarını açıkça birbirinden ayırt etmiş ve ayrı ayrı düzenlemiş. Toplantı yeter sayısı üye tam sayısının 1/3'üdür. Yani 184 oydur. Ve Anayasa "başkaca hüküm olmadığı takdirde" deyimini kullanmıştır. Anayasa'nın hiçbir yerinde toplantı yeter sayısı hakkında başkaca bir hüküm yoktur. Toplantı sayısı konusunda özel bir hüküm olmadığına göre burada 96. maddenin hükmünün uygulanması ve 184 oyla toplantının açılabilmesi gerekir. Bu iki yeter sayısı kavram olarak da işlev olarak da birbirinden çok farklı şeylerdir. Aksi takdirde tek bir başlık altında düzenlenirdi. Dolayısıyla bu iddiada bir isabet yok.
     <br/>
     <br/>
     -Eski Meclis başkanlarından anayasacılara kadar pek çok kişi bu görüşü paylaştı. 367'nin bu kadar açık ve net açıklaması varken bunun tartışılıyor olmasını neye bağlıyorsunuz?
     <br/>
     <br/>
     Bu durumu, bazı çevrelerin içinde bulundukları psikolojiyle, yaşadıkları panik havasıyla açıklamak mümkün. Sık sık dile getirilen birtakım dramatik ifadeler var; cumhuriyetin son kalesinin fethedilmek üzere olduğu, bu takdirde Türkiye'nin süratle çağ dışı bir rejime sürüklenebileceği gibi. Öyle zannediyorum ki bu iddiaları ileri sürenler bu tarz bir psikolojinin etkisi altında. Buna mâni olmak için yapay da olsa, temelsiz de olsa, bazı hukukî argümanları dile getiriyorlar. Burada kimsenin saiklerini tartışmıyorum, tartışmak da istemem. Ancak bir hukukçu olarak şunu söylemek isterim ki amaç ne olursa olsun hukuk kuralları çarpıtılmamalıdır. Hukuk herkes için her zaman gerekli olan bir şeydir. Bugün belli bir amaç uğruna belli bir kesim hukuk kurallarını tahrif ederse, yarın başka bir kesim başka amaçlar uğruna o kuralları başka bir şekilde çarpıtabilir. Hepimiz anayasal kurallar çerçevesinde yapılacak bir seçime saygılı olmalıyız. Türkiye Cumhuriyeti'nin birçok denetim ve güvence kurumları vardır, dolayısıyla demokrasinin ve laik sistemin geleceği bakımından böyle bir panik duygusuna kapılmak için ben şahsen bir sebep görmüyorum.
     <br/>
     <br/>
     UZLAŞMA ŞART DEĞİL
     <br/>
     <br/>
     -AK Partili bir cumhurbaşkanının seçilecek olması şahsen sizi kaygılandırıyor mu?
     <br/>
     <br/>
     Beni endişeye itmiyor. AK Parti 4,5 yıldır iktidarda. Sayın Erdoğan başbakan olarak esasında cumhurbaşkanından daha yetkili bir konumda. Bu süre içinde hükümetin laik cumhuriyet ilkeleriyle bağdaşmayan bir icraatı görülmedi. Dolayısıyla cumhurbaşkanlığı makamında da bir AKP'linin olmasından benim şahsen hiçbir endişem yok.
     <br/>
     <br/>
     -Geniş bir uzlaşma aranmalı konusundaki 'ısrar'a ne dersiniz?
     <br/>
     <br/>
     Uzlaşma tabii siyasette olumlu bir değerdir. Eğer uzlaşmanın zemini varsa, hele cumhurbaşkanlığı gibi Türk milletinin tümünü temsil edecek bir makama gelecek kişinin geniş bir uzlaşmayla seçilmesinde fayda mülahaza edilebilir. Fakat, uzlaşmanın siyasî bir temenni olarak dile getirilmesi başkadır, bunun anayasal bir mecburiyet olarak ortaya konması başkadır. Ben siyasî bir temenni olarak buna katılırım fakat anayasal mecburiyet olarak takdim edilmesine hukukî gerekçelerle katılmam. İkinci bir husus, her iki taraf da uzlaşmaya yatkın olmalıdır, bunun olumlu bir sonuç verebilmesi için. Uzlaşma hiçbir zaman azınlığın vetosu ya da azınlığın çoğunluğa tahakkümü şeklinde anlaşılmaz. Uzlaşma gayreti takdir edilecek bir davranış, fakat bundan iki tarafın uzlaşabileceği bir sonuç çıkmazsa TBMM'nin yani çoğunluğun yapacağı tercihe saygı gösterilmesi gerekir.
     <br/>
     <br/>
     -Geçen hafta YÖK'ün bir çıkışı oldu…
     <br/>
     <br/>
     YÖK'ün bildirisinde yadırganacak birkaç husus var. Elbette YÖK anayasal bir kurumdur. Ve her kamusal kurul gibi kendi görev ve yetki alanı içinde hareket etmek, görüş açıklayacaksa gene bu çerçeve içinde açıklamak durumundadır. YÖK'ün anayasal görev alanı yüksek öğrenim sorunları hakkında karar vermektir. Cumhurbaşkanlığı seçiminin ise bu sorunlarla görebildiğim kadarıyla uzaktan yakından ilişkisi yoktur. Bu itibarla ihtilaflı bir siyasi konuda açıkça müdahil olması yadırganacak bir durumdur. İkinci konu, anayasa hukukçuları arasında dahi tartışma konusu olmuş bir meselede YÖK'ün büyük çoğunluğu hukukçu olmayan üyelerinin kanaat izhar etme yetkisini kendilerinde nasıl gördükleri de ayrıca dikkati çeken bir husus. Bu kadar ihtilaflı bir konuda hiçbir rektörün farklı bir görüş beyan etmemiş olması da ilginç bir manzaradır.
     <br/>
     <br/>
     ANAYASA MAHKEMESİ TEREDDÜTSÜZ REDDEDER
     <br/>
     <br/>
     -Her şeye rağmen tartışmalar sürüyor. Siz Anayasa Mahkemesi'nin bazılarının söylediği gibi rol üstlenebileceğini düşünüyor musunuz?
     <br/>
     <br/>
     Sayın Sabih Kanadoğlu'nun ve benzer fikirleri ileri sürenlerin iddiasına göre birinci turda 367 oy bulunamadığı takdirde konu Anayasa Mahkemesi'ne intikal ettirilebilir ve Anayasa Mahkemesi bunu iptal edebilir. Bu görüşe katılmadığımı ifade ettim. Gerçi, Anayasa Mahkemesi, iç tüzük hükmü ihdası veya fiili iç tüzük değişikliği niteliğinde gördüğü Meclis kararlarını, tabii bu kararlar Anayasa'ya aykırı olmak şartıyla, iptal edebilmektedir. Geçmişte bu yolda birçok kararı mevcuttur. Ama burada tamamen Anayasa ve iç tüzük hükümleri çerçevesinde gerçekleştirilecek olan bir işlem söz konusudur. Anayasa'da toplantı yeter sayısı ile ilgili özel bir hüküm yoktur, TBMM'nin iç tüzüğünün 121. maddesi de Anayasa'nın da 102. maddesine atıfta bulunmaktan başka hiçbir yeni hüküm getirmemektedir. Dolayısıyla böyle bir seçim işlevinin nasıl olup da yeni bir iç tüzük hükmü ihdası veya fiili iç düşük değişikliği sayılabileceğini anlamak mümkün değildir. Anayasa Mahkemesi elbette hukukî çerçeve içinde karar verme mevkiinde olan yüce bir mahkemedir. Dolayısıyla benim kanaatime göre böyle bir konu Anayasa Mahkemesi'ne intikal etse dahi Anayasa Mahkemesi bunu tereddütsüzce reddetmek durumundadır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=27207), [web.archive.org (arşiv bağlantısı)](http://web.archive.org/web/20090124042544/http://aksiyon.com.tr:80/detay.php?id=27207)
