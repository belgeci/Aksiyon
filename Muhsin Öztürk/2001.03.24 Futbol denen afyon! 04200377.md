# Futbol denen “afyon”!

*Muhsin Öztürk 2001.03.24*

<div>
 <p class="spot">
  Futbol sadece bir oyun. Fakat aynı zamanda bağlayıcı ve kitlesel bir tutku.
 </p>
 <p class="metin">
 </p>
 <p class="metin">
  Kimisine göre halkı uyutan bir "afyon". Ancak son yıllarda futbolun böyle "aşağılanmasını" doğru bulmayan, futbol evrenini bir popüler kültür olgusu olarak ele alan çalışmalar, sosyoloji ve kültür eleştirisi edebiyatında yer tutmaya başladı. Kitapta, 18 Avrupalı ve 11 Türkiyeli yazar, sosyolog, gazeteci veya "sadece" eli kalem tutan futbolseverlerin katıldığı bir keşif kolu, futbolun milliyetçilikle, yerellikle ve politikayla ilişkisini, taraftar âlemini ve holiganizmi; kapitalistleşme/sanayileşme ve medya egemenliğinin futbola yaptıklarını; futbol mitolojisini ve sahada durduğu gibi durmayan "büyük oyun"un daha nice yüzünü, çeşitli ülkelerden özgül örneklerle inceliyor.
 </p>
 <p class="metin">
 </p>
 <p class="metin">
  Futbol ve Kültürü
 </p>
 <p class="metin">
  Der: Roman Horak/ Wolfgang Reiter /     Tanıl Bora
 </p>
 <p class="metin">
  İletişim Yayınları
 </p>
 <p class="metin">
  404 sayfa
 </p>
 <p class="metin">
  0 212 516 22 60
 </p>
 <p class="metin">
 </p>
 <p class="arabaslik">
  Bir küreselleşme muhasebesi
 </p>
 <p class="metin">
  Küreselleşme ve Ulus—Devlet
 </p>
 <p class="metin">
  Gülten Kazgan
 </p>
 <p class="metin">
  İstanbul Bilgi Üniversitesi
 </p>
 <p class="metin">
  286 sayfa
 </p>
 <p class="metin">
  Prof Dr. Gülten Kazgan, bu kitabında "ulus—devlet"le boy ölçüşen, kazanım ve tahribatlarıyla dünya ekonomik düzeninin çerçevesini değiştiren "küreselleşme" gerçeğinin muhasebesini yapıyor. Bilgi ve iletişim teknolojilerindeki gelişmeler, yeni "bilgi çağı" insanı, insan emeği ve bu emeğin değerindeki değişim, yaşanmakta olan Kuzey—Güney, Doğu—Batı çelişkisi, bunun yarattığı adaletsizlikler, sivil toplum ve uluslararası örgütlenmeler ile çokuluslu şirketlerin satranç tahtasını andıran yeni ilişkiler ağındaki rolleri... kitaptaki "küreselleşme tartışmasının arkaplanını oluşturuyor. Kazgan, bu eserinde gelişmiş, gelişmekte olan ülkeler, Merkez—Çevre karşıtlıklarını ve bu ilişkiler ağı içinde küreselleşme gerçeğini karşılaştırmalı bir perspektifle tahlil ediyor.
 </p>
 <p class="metin">
 </p>
 <p class="arabaslik">
  Münevver Katiller Cemiyeti
 </p>
 <p class="metin">
  Roman, öykü, şiir birincileri
 </p>
 <p class="metin">
  S.Evren, Y. Balku, D.Madak
 </p>
 <p class="metin">
  İnkılap Yayınları
 </p>
 <p class="metin">
  0 212 514 06 10
 </p>
 <p class="metin">
  Romanın konusu 80 sonrası yıllar... Uzayan baskı dönemi giderek 800'lü yıllar, 8000'li yıllar haline gelmiştir. Tektipleştirmelere isyan eden ruhlar dünyaya gelmeme kararı alarak grev başlatırlar. Toplum, piyasaya sürülen ithal ruhlardan Genkoparanların icraatlarına kadar pek çok ciddi  kriz yaşamaktadır. Süreyya Evren'in kaleminden çıkan "Kanlar Ülkesinde Karnaval", İnkılâp Yayınları'nın her yıl düzenlediği roman, öykü, şiir yarışmasında roman dalında en iyi seçildi. Yarışma çerçevesinde öyküde "Sükut Ayyuka Çıkar"la Yücel Balku,  şiirde "Gropon Kağıtları" ile Didem Madak ödüle layık görüldüler. Öykü kitabında ise bir çizgi roman gibi maceralı, dokunaklı bir destan havasında, bugünle geçmiş arasında gidip gelen öyküler yer alırken, "münevver katiller cemiyeti" gibi ilginç kavramlar da kullanılıyor.
 </p>
 <p class="metin">
 </p>
 <p class="arabaslik">
  21. yüzyılın paradigmaları...
 </p>
 <p class="metin">
  Kendini Arayan Dünya
 </p>
 <p class="metin">
  Cüneyt Ülsever
 </p>
 <p class="metin">
  Timaş
 </p>
 <p class="metin">
  164 sayfa
 </p>
 <p class="metin">
  0 212 513 84 15
 </p>
 <p class="metin">
  Bizi 21. yüzyılda neler bekliyor? Dünya liderleri nasıl bir dünya düşlüyorlar? Bütün liderler küreselleşmeye Clinton ve Chirac gibi mi yaklaşıyor ve  dünyanın üzerinde yaşayan insanları onlar  gibi "dünya sakinleri " olarak mı görüyorlar? Yoksa zayıf ülkelerin liderleri küreselleşmeden korkuyorlar mı? Peki ya demokrasi? Hatemi'nin sözünü ettiği gibi alternatif demokrasi modelleri olabilir mi? Ya da Zemin'in bahsettiği alternatif kalkınma modelleri? Cüneyt Ülsever, yeni binyılda yapılan ilk BM zirvesini takip etmiş, izlenimlerini köşesinde yazmıştı. Bu kitapta ise dünya liderleriyle yaptığı konuşmaları ve bu konuşmalardan edindiği izlenimleri ayrıntılı bir şekilde ele alarak global anlamda dünyanın gittiği yönü tespit etmeye çalışıyor, daha doğrusu tartışıyor.
 </p>
 <p class="metin">
 </p>
 <p class="arabaslik">
  Evrende yalnız mıyız?
 </p>
 <p class="metin">
  Mars'ta Yaşam, Charles Frankel,
 </p>
 <p class="metin">
  Güncel Yayıncılık, 286s., 0 212 511 22 37
 </p>
 <p class="metin">
  Yaşam sadece yeryüzüne mi ait? Yoksa yaşam, birbirinden ileri uygarlıklar ve sayısız gelişmişlik düzeyleri ve biçimleriyle bütün evrende yaygın olarak var mı? İnsanoğlu, kendine bu soruyu sorduğundan bu yana, bakışlarını Mars gezegenine yöneltti. Kitap, Mars'da yaşamın araştırılması çerçevesinde, ilk filozofların düşüncelerinden, Tycho ve Kepler'in ölçümlerine; Galileo, Huyens ve Lowell'in gözlemlerinden, kızıl gezegeni yakından fotoğraflayan otomatik Amerikan ve Rus sondalarına uzanan Mars keşfinin serüvenini anlatıyor.
 </p>
 <p class="metin">
 </p>
 <p class="arabaslik">
  Türkistan'ın yanık türküsü
 </p>
 <p class="metin">
  Türkistan Geceleri, Necip el—Kiylâni,
 </p>
 <p class="metin">
  Özgün , 205s., 0 212 534 93 25
 </p>
 <p class="metin">
  Türkistan Geceleri, 1931—1951 yılları arasında Türkistan'da başlayan ve dinmeyen bir direnişin tarih sayfaları arasında saklanan öyküsü. Necip el Kıylâni, kan ağlatan bu hikayenin otuz yıllık dönemini, hikâyeyi gerçek kişiler üzerine kurarak vermeye çalışmış. Bir başka deyişle bütün dünyaya sürgün edilen Doğu Türkistanlı'ların halen devam eden dramınına şahid olacaksınız bu kitapta.
 </p>
 <p class="metin">
 </p>
 <p class="arabaslik">
  Korku Öyküleri Antolojisi
 </p>
 <p class="metin">
  Karanlıkta 33 yazar, Korku Öyküleri
 </p>
 <p class="metin">
  Antolojisi—2—, İthaki, 301s., 0216 330 93 08
 </p>
 <p class="metin">
  Korku öyküleri antolojisi kitabında 12 yazar ve 12 öykü yer alıyor. E.T.A. Hoffman, Edgar Allan Poe gibi tanınmış yazarların da bulunduğu bu antoloji polisiye, gerilim ve korku edebiyatı meraklılarının ilgisini çekecektir.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020424205335/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/329/kitaplik/1.htm), [web.archive.org (arşiv bağlantısı)](http://web.archive.org/web/20020424205335/http://www.aksiyon.com.tr:80/2001/329/kitaplik/1.htm)
