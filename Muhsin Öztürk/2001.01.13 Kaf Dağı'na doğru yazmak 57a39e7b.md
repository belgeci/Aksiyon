# Kaf Dağı’na doğru yazmak

*Muhsin Öztürk 2001.01.13*

<div>
 <p class="spot">
  Ali Çolak, bu kez de yazı perisinin sarayına götürüyor okurunu. Kaf Dağı'nın ardına... Kolay bir yolculuk değil bu.
 </p>
 <p class="metin">
 </p>
 <p class="metin">
  Dere tepe düz gidip sonra bir arpa boyu yol gittiğinin farkına varmak... Ne çare, yolcunun içinde tutku ateşi yanmıştır bir kere. Peri, bir gece onun gözlerinden usulca öpmüş ve içinde yazı hevesinin kıvılcımını ateşlemiştir. Şimdiyse, sarayının bin bir renkli odalarından birinde beklemektedir âşığını. İlk öpüşün peşine düşüp o görkemli sarayında periyi uyandırma heyecanı... Yazma tutkusu, yazma serüveni; yazarla okurun adı konmamış gizemli ilişkisi... Okuma tutkusu ve okuyamama işkencesi. Ali Çolak, Mavisini Yitirmiş Yaşamak, Günlük Güneşlik Şarkılar, Günün Ötesi ve İnce Sözler'den sonra Periyi Uyandırmak'la karşınızda.
 </p>
 <p class="metin">
 </p>
 <p class="metin">
  Periyi Uyandırmak
 </p>
 <p class="metin">
  Ali Çolak
 </p>
 <p class="metin">
  Ötüken
 </p>
 <p class="metin">
  125 sayfa
 </p>
 <p class="metin">
  0 212 251 03 50
 </p>
 <p class="metin">
 </p>
 <p class="arabaslik">
  Siyaset, muhtıra, darbe, 'demokrasi'...
 </p>
 <p class="metin">
  Kaybolan Yıllar
 </p>
 <p class="metin">
  Orhan Tokatlı
 </p>
 <p class="metin">
  Doğan Kitap
 </p>
 <p class="metin">
  531 sayfa
 </p>
 <p class="metin">
  0 212 677 07 39
 </p>
 <p class="metin">
  Orhan Tokatlı, 27 Mayıs 1960 darbesiyle askıya alınan demokrasiyi yeniden canlandırma çabalarını yıllar boyunca yakından izlemiş bir gazeteci. Tokatlı, Kırmızı Plakalar'ının ikinci kitabında Türkiye'nin bir dönemini, 1961—1973 yılları arasındaki Türkiye'nin, darbe girişimleri, idamlar, hükümet bunalımları, askeri muhtıra sancıları içinde geçen yıllarını Kaybolan Yıllar olarak niteliyor. Kitapta bugün hâlâ önemli yerlerde bulunan siyasi aktörlerin doğup büyüdüğü yıllar olan 61—73 aralığında, şahsiyetlerin politikaya atılılışlarının perde arkası irdeleniyor. Ayrıca, yazarın deyimiyle, laiklik karşıtı eylemlerin, bölücülük (Kürtçülük), komünizm ve faşizm girişimlerinin gizli kalmış yönleri ilk kez resmi ağızlar tarafından açıklığa kavuşturuluyor. Öyle ya da böyle Türkiye'nin koybolmuş yıllarından bir kesit okuyacaksınız.
 </p>
 <p class="metin">
 </p>
 <p class="arabaslik">
  Yazmakla bitmeyen bir hayat
 </p>
 <p class="metin">
  Hz. Muhammed'in Hayatı 1—2
 </p>
 <p class="metin">
  Muhammed Hüseyin Heykel
 </p>
 <p class="metin">
  Yöneliş
 </p>
 <p class="metin">
  0 212 524 07 76
 </p>
 <p class="metin">
  İki ciltlik kitap Hz. Muhammed'in (s.a.s) hayatını ele alıyor, onun mücadelesini ve güzel ahlâkını sergiliyor. Döneminin önde gelen düşünürlerinden olan M. Hüseyin Heykel tarafından kaleme alınan bu eser, yazıldığı tarihten bu yana, metodolojik açıdan siyer literatürü içerisinde ayrıcalıklı bir yer edinmiş. Muhammed Mustafa el—Meraği bu kitap için şunları söylüyor: "Dr. Heykel, olayları belli bir kronolojiye göre düzenlemek, olaylar arasında mantıklı bir bağ kurmak açısından büyük bir başarı sergiliyor. Bu bakımdan kaleme aldığı eser, düzenli bir vitrin, halkaları sağlam bir zincir görünümünde. Olayların nedenlerini, sonuçlarını ve hikmetlerini açıklarken benzersiz bir anlatım ortaya koyuyor."
 </p>
 <p class="metin">
 </p>
 <p class="arabaslik">
  Bid'at pergelinde tasavvuf
 </p>
 <p class="metin">
  Tasavvuf ve Bid'at
 </p>
 <p class="metin">
  Doç. Dr.
 </p>
 <p class="metin">
  Abdülhakim Yüce
 </p>
 <p class="metin">
  Nil Yayınları
 </p>
 <p class="metin">
  120 sayfa
 </p>
 <p class="metin">
  0 216 474 01 96
 </p>
 <p class="metin">
  Bid'at ve Tasavuf ilişkisini ele alan kitabın yazarı öncelikle kavram kargaşasının ortadan kalkmasından yana. Yoksa ne düşünce üretmek ne de bunu anlatmak mümkün hale gelecek. Kitapta bid'at çerçevesinde tartışılan konu tasavvuf. Tasavvuf İslami hayatın ve kültürümüzün ayrılmaz bir parçası. Ortaya çıkışından bu yana daima ilgi odağı olmuş ve olmaya devam ediyor. Bugün de, gerek düşünce sistemi olarak gerekse hayat tarzı ve eğitim metodu olarak, hem ilgi çekmekte hem de çeşitli tartışmalara konu edilmekte. Yazara göre, tasavvufu tartışan ve tenkit eden çevreler, kavram kargaşasının oluşturduğu ortamdan yararlanarak, çoğu zaman tasavvufla bid'atı yan yana koymakta ve işi demagojiye boğarak onu mahkum etme yoluna gitmekteler. Abdülhakim Yüce, bu konuyu ele alıyor.
 </p>
 <p class="metin">
 </p>
 <p class="arabaslik">
  Gönülsüz dedektif
 </p>
 <p class="metin">
  Varoluşun Anlamı, Fruttero&amp;Lucentını,
 </p>
 <p class="metin">
  Gendaş, 111 s., 0 212 512 33 86
 </p>
 <p class="metin">
  Varoluşun Anlamı, İtalyan yazarlar Carlo Fruttero ile Franco Lucentini'nin birlikte yazdıkları, kahramanları da iki yazarımızdan başkası olmayan bir roman. Önemli bir gazetenin tanınmış Yayın Yönetmeni Indro Montanelli'nin isteğiyle gerçek bir araştırmacı gazetecilik işine soyunan iki yazarın incelemeleri kısa zamanda sürükleyici bir maceraya dönüşür. Ortadan kaybolan insanlar, kaçırılanlar, firar edenler, bitmez tükenmez tuzaklar vs.
 </p>
 <p class="metin">
 </p>
 <p class="arabaslik">
  Neden alışveriş?
 </p>
 <p class="metin">
  İnsanlar Neden Alışveriş Yapar?,
 </p>
 <p class="metin">
  Paco Underhıll, Sabah Kitapları,
 </p>
 <p class="metin">
  215 sayfa, 0 212 245 66 20
 </p>
 <p class="metin">
  Kitap, gelişen alışveriş kültürümüz üzerine muzip ve şaşırtıcı bir araştırma. 'İnsanlar Neden Alışveriş Yapar'da anne—babalarımızdan büyüklerimize kadar, hepimizin dükkânlarda, restoranlarda, neler yaptığı ya da yapmadığı, alıcılar ile satıcılar arasındaki 'kontrolü ele geçirme' savaşı hakkında geniş bir bilgi bulabilirsiniz. Perakende gurusu olarak tanınan Paco Underhill, çok sayıda güçlü veri ve öngörüyü esprileriyle ve yaşamdan alınmış anekdotlarıyla süsleyerek, okuru, alışverişin cennet ve cehenneminde bir yolculuğa  çıkarıyor. Her yönüyle değişen 'müşteri' olgusuna eğiliyor.
 </p>
 <p class="metin">
 </p>
 <p class="arabaslik">
  Siyaset nereye?
 </p>
 <p class="metin">
  Siyaset Arayışı, Zygmunt Bauman,
 </p>
 <p class="metin">
  Metis Yayınları, 212 sayfa
 </p>
 <p class="metin">
  Dünyada neler oluyor, biz bu gidişe seyirci kalmak zorunda mıyız, yapabileceğimiz hiçbir şey yok mu? Bugün muhalefetin imkanları nerede yatıyor? Bireysel özgürlüğe kolektif bir çalışmayla ulaşabileceğimizi savunuyor Zygmunt Buaman ve yukarıdaki soruların cevaplarını arıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020325032852/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/319/kitaplik/1.htm), [web.archive.org (arşiv bağlantısı)](http://web.archive.org/web/20020325032852/http://www.aksiyon.com.tr:80/2001/319/kitaplik/1.htm)
