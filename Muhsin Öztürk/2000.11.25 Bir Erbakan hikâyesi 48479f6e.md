# Bir Erbakan hikâyesi

*Muhsin Öztürk 2000.11.25*

<div>
 <p class="spot">
  28 Şubat gecesi yapılan Milli Güvenlik Kurulu Türkiye'de yaşayan herkesi etkiler ama Erbakan'ı başka etkiler ve ilgilendirir. Çünkü onun 28 yıllık siyasi hayatının dönüm noktasıdır.
 </p>
 <p class="metin">
 </p>
 <p class="metin">
  Selamün Aleyküm Komutanım
 </p>
 <p class="metin">
  Fehmi Çalmuk
 </p>
 <p class="metin">
  Kim
 </p>
 <p class="metin">
  440 sayfa
 </p>
 <p class="metin">
  0 312 418 65 70
 </p>
 <p class="metin">
  Koyu bir ironizm yaşanır; mitinglerde kendisine "İşte Ordu, İşte Komutan" denirken, üstelik o da bu sloganı sahiplenmiş görünürken, askerlerle selam—sabahı sıcak tutmaya çalışmasına rağmen, malum akıbetten kurtulamamıştı. "Selamün Aleyküm Komutanım" sözü ve kitabı özelde bu dönemi ve genelde de Erbakan'ın siyasi hayatını özetliyor. Fehmi Çalmuk'un hazırladığı kitap, şimdiye kadar çıkanlardan biraz daha farklı olarak "Bir Erbakan Hikâyesi" sunuyor. Çoğu bildik olayların 'aslında'sını anlatmayı amaç edinmiş olan kitap, Erbakan'ı anlatsa da yakın siyasi tarih aktörlerine, olaylarına ve gelişmelere de ışık tutuyor.
 </p>
 <p class="metin">
 </p>
 <p class="arabaslik">
  Balkanlar'da Osmanlı sonrası gerileme
 </p>
 <p class="metin">
  Balkan Ekonomileri 1800—1914
 </p>
 <p class="metin">
  Michael Palairet
 </p>
 <p class="metin">
  Sabancı Üniversitesi
 </p>
 <p class="metin">
  479 sayfa
 </p>
 <p class="metin">
  Balkan Ekonomileri 1800—1914, Bulgaristan, Bosna, Karadağ ve Makedonya'da yirminci yüzyılın Birinci Dünya Savaşı öncesinde gözlenen ekonomik gelişmelerin karşılaştırmasını, oldukça revizyonist bir bakış açısından yapmayı amaçlayan bir çalışma. Michael Papairet, anadile dayalı birinci el kaynaklara ağırlık vererek, bu ülkelerin, en azından on dokuzuncu yüzyıl ortalarından itibaren, ekonomik büyümeden ziyade ekonomik gerilemeye sahne oldukları sonucuna varıyor. Osmanlı dönemi (1790—1878) ve Osmanlı sonrası olarak iki bölümden oluşuyor. Dr. Plarairet, Osmanlı yönetiminin, gelişmeyi yavaşlatıcı bir faktör olmanın tam aksine, kendi kendine yönetmenin beraberinde getirdiği düzenlemelere nazaran, gelişmeye çok daha fazla olanak sağladığına dikkat çekiyor.
 </p>
 <p class="metin">
 </p>
 <p class="arabaslik">
  Yeniçeri'nin romanı
 </p>
 <p class="metin">
  Son Yeniçeri
 </p>
 <p class="metin">
  Reha Çamuroğlu
 </p>
 <p class="metin">
  Doğan Kitap
 </p>
 <p class="metin">
  451 sayfa
 </p>
 <p class="metin">
  0 212 677 06 20
 </p>
 <p class="metin">
  Genel olarak zihniyet tarihi, özel olarak İslâm heterodoksisi tarihi üzerine çalışmalarıyla tanınan Reha Çamuroğlu, İsmail romanıyla ve daha çok 'Aleviler' üzerinde yoğunlaşan kitaplarıyla gündeme geldi. Çamuroğlu Om'dan Doğan Kitap'a transfer oldu. Hem Yeniçeri'lerin dünyasını yansıtan hem de 'Nasıl Yeniçeri olunur'u anlatan Son Yeniçeri, yazarın Doğan'dan çıkan ilk kitabı. "Efendinin kaderi kölesinin alnında yazılıdır"atazözü ile başlıyor. 1769 yılında "Türk"e karşı savaşmak üzere Besarabya'dan yaya olarak yola çıkan ve Hotin Kalesi'nde esir düşen Saul oğlu Petru'nun hikayesini sunuyor. Esir düştüğü Arif Ağa'nın önce kölesi, sonra da Müslümanlığı kabul ederek oğlu oluyor Saul. Kitap aynı zamanda Osmanlı Devleti'nin gerileme dönemini ve özellikle tarihte Vaka—i Hayriye olarak bilinen Yençeri Ocağı'nın kaldırılmasını işliyor.
 </p>
 <p class="metin">
 </p>
 <p class="arabaslik">
  Tarık Ali'nin "Selâhaddin"i
 </p>
 <p class="metin">
  Selâhaddin'in Kitabı
 </p>
 <p class="metin">
  Tarık Ali
 </p>
 <p class="metin">
  Everest
 </p>
 <p class="metin">
  386 sayfa
 </p>
 <p class="metin">
  0 212 513 34 20
 </p>
 <p class="metin">
  Tarık Ali, TÜYAP'ta konuktu. Kitapları Ayna Korkusu, Selâhaddin'in Kitabı tam bu dönemde Everest'ten çıktı, tabiri yerindeyse bir Tarık Ali rüzgârı geldi geçti. Selâhaddin'in Kitabı, Selahaddin—i Eyyubi'yi anlatıyor. Mekâna ve zamana pek sadık kalmadan —böyle bir tarih de vermiyor zaten— bir askeri ve siyasi geçmişten bahsedilse de özel olarak Selâhaddin çevresinde dönen olayları konu alan ve özel hayatı anlatan bir roman. Tamamen bir harem konu alınmasa da haremin ve entrikalarının hiç de eksik olmadığı, savaşlardan söz edilse de savaşları konu almayan saray içi ilişkiler üzerinde kurulmuş bir roman. Klasik Selâhaddin—i Eyyübi hikayesi bekleyenler için umut kırıcı, haremle bezenmiş tarihsel roman bekleyenler için tatmin edici olabilir. Yazarın dönem profili ve Selâhaddin—i Eyyubi'yi Kürt olarak nitelemesi ayrıca bir tartışma konusu.
 </p>
 <p class="metin">
 </p>
 <p class="arabaslik">
  Boşnakların gerçek tarihi
 </p>
 <p class="metin">
  Geçmişten Günümüze Boşnaklar,
 </p>
 <p class="metin">
  Aydın Babuna, Tarih Vakfı Yurt Yayınları,
 </p>
 <p class="metin">
  235 sayfa, 0 212 227 37 33
 </p>
 <p class="metin">
  Bosna tarihine yönelik birçok araştırmada bir kurgu—ulus olarak gösterilmek istenen Boşnaklar, aslında çok daha önce, Avusturya—Macaristan egemenliği döneminde modern anlamda siyasi taleplerle ortaya çıkmışlar. Aydın Babuna'nın, Bosna—Hersekli Müslümanların tarihine yönelik oryantalist bakış açılarına bir eleştiri niteliğini de taşıyan bu çalışması, Osmanlı Bosna'sını inceledikten sonra Avusturya Macaristan egemenliği dönemini eksen alıyor ve günümüzdeki trajik gelişmelere ışık tutuyor.
 </p>
 <p class="metin">
 </p>
 <p class="arabaslik">
  Kendi ağzından Türkan Şoray
 </p>
 <p class="metin">
  Türkân Şoray ile Yüz Yüze,
 </p>
 <p class="metin">
  Feridun Andaç, Can Yayınları,
 </p>
 <p class="metin">
  144 sayfa, 0 212 252 56 75
 </p>
 <p class="metin">
  Türkan Şoray, Türk sinemasının 'olmazsa olmaz' karakterlerinden neredeyse. Feridun Andaç'ın onunla yaptığı söyleşide Türkan Şoray, sanat yaşamını, sinema geçmişini kendi dilinden anlatıyor. İlgilenenlere...
 </p>
 <p class="metin">
 </p>
 <p class="arabaslik">
  Devrim var
 </p>
 <p class="metin">
  devrimden içeru
 </p>
 <p class="metin">
  1848 Devrimleri, Roger Price,
 </p>
 <p class="metin">
  Babil, 136 sayfa, 0 216 414 12 53
 </p>
 <p class="metin">
  Çok değil yüz elli yıl öncesi Avrupa'ya gidildiğinde zincirleme devrim kazalarıyla karşılaşıyoruz. 1848 devrimleri bunların en önemlilerinden. Roger Price, kitabında bu dönemi nedenleri ve sonuçlarıyla ele alıyor, sonraki gelişmeleri, karşı devrimlerin sosyo ekonomik, siyasi analizini yapıyor. Fransız İhtilali sonrası yeni sosyal siyasal teorilerin pratikle sınandığı yıllar, Ortaçağ'dan AB'ye giden yolculuğun en kanlı yılları aynı zamanda.
 </p>
 <p class="metin">
 </p>
 <p class="arabaslik">
  Eskimolara işkence
 </p>
 <p class="metin">
  Minik; Bir Eskimonun Anıları, Kenn Harper,
 </p>
 <p class="metin">
  Altın Kitapları, 310 sayfa, 0 212 513 63 65
 </p>
 <p class="metin">
  Bir roman değil, bir Eskimonun fotoğraflarla da zenginleşen gerçek, hüzün verici hikâyesi. Gerçek vatanlarından koparılıp değişik sebeplerle başka ülkelere götürülen insanların yaşadığı o korkunç sürgün hayatı Minik, babası ve yakınları için de o utanç verici yüzünü göstermiş. Medeniyetin gülen yüzünün yanında bir de karanlık yanının olduğunu Robert Peary adlı kâşifin, bilimadamının bu Eskimo grubuna yaptıklarından öğreniyoruz.
 </p>
 <p class="metin">
 </p>
 <p class="arabaslik">
  Mûsikînin yıldızları
 </p>
 <p class="metin">
  Esâtîz—i Elhân, Rauf Yektâ, Pan Yayıncılık,
 </p>
 <p class="metin">
  204 sayfa, 0 212 261 80 72
 </p>
 <p class="metin">
  Türk mûsikîsinin önemli isimlerinden ve Zekâî Dede Efendi'nin talebelerinden Rauf Yektâ (1871—1935), mûsikî semâmızın zirvelerinde dolaşan Zekâî Dede, Abdülkadir Merâgî ve Dede Efendi'ye ait üç risalenin bir araya toplandığı Esâtîz—i Elhân'da, kulağımıza gelen harikulâde nağmelerin, aslında yüksek şahsiyetlerin gönül sesi olduğunu ortaya koyuyor.
 </p>
 <p class="metin">
 </p>
 <p class="arabaslik">
  Ramazan hikâyeleri
 </p>
 <p class="metin">
  Ramazan Geceleri, Branislav Nusiç,
 </p>
 <p class="metin">
  Özgün Yay., 107s., 0 212 534 93 25
 </p>
 <p class="metin">
  Sırp asıllı olup Türklere dostluğuyla tanınan Nuşic'in anlattığı öykülere sahne olan topraklar, bugünkü Kosova ve Makedonya. Bize yüzyıl öncesinin Osmanlı Balkanlarındaki Müslüman halkın canlı yaşamını ve özellikle 'Ramazan Geceleri'ni yeniden canlandırıyor.
 </p>
 <p class="metin">
 </p>
 <p class="arabaslik">
  Kayıp ada peşinde
 </p>
 <p class="metin">
  Batık, James Bradley, Güncel Yayınclık,
 </p>
 <p class="metin">
  301s., 0 212 511 22 37
 </p>
 <p class="metin">
  Arkeolog David Nrofolk, Yeni Güney Galler'in kum tepelerinin altında neredeyse beş yüz yıldır gömülü yatmakta olduğuna inanılan bir Portekiz karavelasının enkazını aramaktadır. Böyle bir batığın bulunması halinde Avustralya tarihi yeniden yazılacak ve de 16. yüzyıl haritacılarının tasvir ettikleri büyük Cava kıtasının yeri bulunacak. Fakat kumun altından çıkan ceset olayın akışını değiştirir.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20010429220936/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2000/312/kitaplik/1.htm), [web.archive.org (arşiv bağlantısı)](http://web.archive.org/web/20010429220936/http://www.aksiyon.com.tr:80/2000/312/kitaplik/1.htm)
