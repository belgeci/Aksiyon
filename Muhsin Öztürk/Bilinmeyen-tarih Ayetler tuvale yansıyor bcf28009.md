# Ayetler tuvale yansıyor

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050226153118im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226153118im_/http://www.aksiyon.com.tr/resim/412/58.jpg" vspace="5"/>
  </p>
 </font>
 <font class="content">
  Ressam İsmet Yedikardeş, ayetlerin verdiği esinle tuvalin başına geçiyor ve başlıyor resmini yapmaya! Çocukluğundan beri duyduğu, ibadet ettiği, inandığı ayetleri, genç yaşlarından beri hiç elinden düşürmediği fırçasıyla şimdiye kadar yapılmayan bir tarzda yağlıboya ile resmediyor.
 </font>
 <br/>
 <p>
  <font class="content">
   Hat, tezhip gibi geleneksel sanatlar, Kur’an’ın ve lafzının özene bezene süslenmesini, anlamda olmasa bile güzellikte ve estetikte derinleşmeyi simgeliyordu. Öyle ki evlerimizin her duvarına astığımız ucuz-pahalı numuneleriyle yaşama alanlarımıza kimlik kazandırdığı gibi İslam toplumlarının estetik anlayışının ve kullanışının bir simgesi oldu aynı zamanda. Üstadlar, çırakları, geleneği yürüten tek tük kişiler derken bugün amatörce de olsa hat ve tezhiple uğraşan hatırı sayılır kitle var.
   <br>
    <br>
     Kur’an’ın geleneksel sanatlarla estetize edilmesi dün olduğu gibi bugün de devam ediyor. Sadece Kur’an’dan ilham alarak sanat icra edenlerin günümüzdeki yorumlama şekli ve teknikleri oldukça farklı.  Kur’an-ı Kerim’in 20. yüzyılda rasyonel bilimler ışığında yorumlanmasının bir sonucu da diyebiliriz vereceğimiz örneğe. Ressam İsmet Yedikardeş, ayetleri “resmen” yorumluyor. Çocukluğundan beri duyduğu, ibadet ettiği, inandığı ayetleri, genç yaşlarından beri hiç elinden düşürmediği fırçasıyla şimdiye kadar yapılmayan bir tarzda yağlıboya ile resmediyor.
     <br>
      <br>
       Türkiye’de çok tanınmayan İsmet Yedikardeş Stuttgart Güzel Sanatlar Fakültesi mezunu, Mehmet Güleryüz, Abidin Dino, Engin İnan gibi tanınmış ressamlarla sergiler açmış bir ressam. Sanatla ilk buluşması Mardin’de çömlekçilik yapan babasının atölyesinde olur. İlkokul öğretmeni keşfeder onun yeteneğini, ona sen ‘ressam’ olacaksın der. İstanbul Üniversitesi’nde üç sömestr arkeoloji okumasına rağmen kaderinin çizdiği yola, güzel sanatlar fakültesine yönelir. Almanya’daki ilk çalışmaları, “ilk insanın yapıtları” olarak nitelediği mağara resimleri üzerine yoğunlaşır. “Demek ki insan belli bir bilgiyle kainata gelmiş; bilgisiz bir insan o resimleri yapamaz. Onun mahiyetini anlamak istedim. Ordan yola çıkarak buraya, Kur’an’a geldim” diyor. Mağara resimleri ve Almanya’da Devlet Resim Heykel Müzesi’nde sergilediği seramik çalışmaları 1980’li yıllarda verdiği ilk ürünlerdir. Almanya serüvenini çocuklarını daha iyi yetiştirmek için 80’li yıllarda noktalar. Değişik fakültelerden ve mimarlık fakültelerinden gelen teklifleri kabul etmeyişini “ Bir insan bir yeri işgal ediyorsa, onun hakkını vermeli. Bu da bizim eğitim sistemimize aykırı, o halde en iyisi serbest teşebbüstür” diyerek açıklıyor.
       <br/>
       <br/>
       Allah’ın bir ismi de mussavvir
       <br/>
       <br/>
       Kur’an’da sık sık insanı düşünmeye davet eden ayetler muhatabımızın sanatsal ilgi alanını oluşturuyor. Bu ayetler ufuk açıcı, insanların oturup düşünmesini gerektiren ayetlerdir. Ayeti okuyarak tefekkür eden bir mü’minin sözle, kalemle yaptığını o fırçasıyla yapıyor. Söyleşimiz boyunca resmindeki temaların bütün referanslarını Kur’an ayetlerinden veren bir ressam vardı karşımızda.
       <br/>
       <br/>
       Ayetleri tasvir etmek... İsmet Yedikardeş’in yaptığı İslam dünyasında tartışmaları zaman zaman alevlenen bir konuyu da gündeme getiriyor. İslam’da tasvir var mıydı, ya da sınırları neydi? İsmet Yedikardeş insanları pek çok güzellikten mahrum bırakan bu tartışmadan kurtarmak gerektiğini söylüyor. “Allah’ın bir ismi de Musavvirdir. Rahim, Gafur olduğu gibi. Merhamet ettiğin zaman kimse niye merhamet ediyorsun, bu Allah’ın ismidir denmiyor. Allah mussavvirdir. Ben de bir resim yapabilirim ama yaptığımın bir amacı olmalı. Kullandığınız kalemi, fırçayı hangi dilde konuşturmak istiyorsanız o dilde konuşturursunuz. Yani iyiyi de kötüyü de seçmek size ait. Allah Kur’an’da siz kendi yolunuzu kendiniz seçersiniz diyor. Yani o yoldan çıkarak Allah rızası için, Allah’ın çizdiği çerçeve içinde bunları yapabiliyorsan niye günah olsun ki! Eğer eserlerinizle insanları aydınlatabiliyorsanız, bilgilendiriyorsanız bunun ne sakıncası olabilir ki! Bu araç kalem olur, söz olur, müzik olur, resim olur fark etmez; amaç önemli. Ben de sanat yaptığım zaman diyorum ki; Kur’an ve kainatın yaratılışıyla ilgili insanlara nasıl iyi bir yol gösterebilirim? ”
       <br/>
       <br/>
       Eski, ibret ve idrak için korunmalı
       <br/>
       <br/>
       İsmet Yedikardeş’e göre insanların bugüne kadar ürettiği bütün eserler hangi alt kültürden geliyorsa gelsin varlığını devam ettirme hakkına sahiptir. Hz. Süleyman’ın anlatıldığı ayette “Biz onun saraylarını timsallerle donattık” denilirken timsallerden kastın put değil, güzel ve üzerinde düşünülmesi gekeren heykeller olduğunu söylüyor. “Allahü Teala eski eserin görüşü ve anlayışı ne olursa olsun yıkılmasını istemez. Çünkü ‘Gidip de gerilere bakmıyor musunuz, gidin bakın oraya’ diyor. Geriye dönüp bakmak nedir? Ben Mısır’a gittim, eriştikleri medeniyeti gördüm. Aklıma şöyle bir şey geldi; şimdi Firavun’u kaldırsak, o dünyaca meşhur büyük teleskoplardan işte senin taptığın güneş buradadır dense adam ne düşünür? Kur’an diyor ki gidin görün geçmiştekilerin halini. Orada ne göreceksin, adam ölmüş gitmiş. Bıraktığı eserleri göreceksin. Bunları idrak ederek sen neyi araştırıyorsan; bıraktığı altın heykeli mi, bıraktığı sandalyeyi mi, bıraktığı binayı mı; onun üzerine çalışacaksın. Geriye kalan bütün eserler gelecekler için ibret ve idrak vesilesidir, dolayısıyla Allahü Teala da korunmasını ister.”
       <br/>
       <br/>
       İsmet Yedikardeş’in eserleri estetik güzelliği yansıttığı kadar kendisini seyreden kişiyi tefekküre, düşünceye ve ‘estetiğe’ davet ediyor. Arının yaradılışı, hiç bir şeyin koybolmayacak olması, Yaradılış keyfiyeti, kendi ekseninde ‘yüzüp giden’ evren, hesap günü... Ve bir ressamın bütün bunlardan çıkarttığı şeyler...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2041), [web.archive.org (arşiv bağlantısı)](http://web.archive.org/web/20050226153118/http://www.aksiyon.com.tr:80/detay.php?id=2041)
