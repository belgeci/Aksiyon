# Safranbolu: Görmeden olmaz!

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20030704152905im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030704152905im_/http://www.aksiyon.com.tr/resim/440/58.jpg" vspace="5"/>
  </p>
 </font>
 <font class="content">
  ‘Türk evi’ denildiğinde yoğunluklu olarak örnekleri bulunan pek çok yer sayılabilir ama  ilk akla gelecek şehir Safranbolu olmalı. Gitmesek de, görmesek de Safranbolu’dan mutlaka bir bilgi kırıntısı, bir fotoğraf karesi vardır hafızamızda. Safranbolu mevzu bahis olunca sanki gidip görmüşüz, hakkında çok şey biliyormuşuz gibi birkaç laf etmekten geri kalmaz ve üstünde çok durmadan, daha az bilinen yerlere doğru yelken açarız.
 </font>
 <p>
  <font class="content">
   Çok meşhur olmasına rağmen, ‘Orda bir köy var uzakta...’ anlayışına reva görülmekten kurtulamamış bir yer Safranbolu. Aynıyla vaki olduğu üzere, biz de ‘Bir ara gideriz’ diye geçiştirdiğimiz için, günah çıkarma mukabilinden yazıya böyle bir girişle başladık.
   <br/>
   <br/>
   Türk evinin nadide örneklerini nerelerde görebiliriz acaba? Bu soruya cevap olarak Göynük, Mudurnu, Beypazarı ve Birgi dahil pek çok yer adı sayabiliriz. Fakat denilebilir ki bu yerlerin hiçbiri Safranbolu kadar topyekûn korunarak günümüze ulaşabilmiş değildir. Göze batacak bir betonarme yapı olmaksızın, şehir siluetine tamamen Türk evlerinin hakim olduğu tek yer Safranbolu’dur. Şehrin hakim tepesi Hıdırlık’tan görülen manzara saatlerce seyre değer. Biri diğerinin görüntüsünü bozmayan, mahremiyetini ihlal etmeyen birbirinden otantik ve çekici ahşap yapıları, hanları, hamamları, camileri, külliyeleri ve adım başı karşınıza çıkan çeşmeleriyle bir zamanlar beylerle sıradan insanların birlikte hayat sürdükleri bir yer burası. Üstelik şehrin bir yakasına kurulmuş büyükçe bir otelde kalarak değil, bizzat ahşap yapıların birinde konaklayarak vaktinizi geçirme imkanınız var burada. Öyle ki, eski halı ve eşyalarla donatılmış bu konaklara ayakkabınızı çıkartarak girebiliyor ve birkaç gün kendinizi zaman yolculuğuna çıkmış gibi hissediyorsunuz. Küçük büyük pek çok konak, dışarıdan gelen misafirlerini ağırlıyor bugün. İsterseniz tarihi hamamda yorgunluk atıp çarşıda çayınızı yudumlarsınız, isterseniz haremliği selamlığıyla siz yürüdükçe gıcırdayan konaktaki odanıza çekilirsiniz. Yemeniciler ve Demirciler Çarşısı, Cinci Hamamı, Kaymakam Konağı, Havuzlu Konağı, Köprülü Camii, Taş Minareli Camii, Hidayetullah Camii, Kazdağlı Camii, İzzet Mehmet Paşa Camii ve Ulu Cami gibi her biri ecdad yadigarı eserlerle dolu bu tipik Osmanlı kentine kendinizi teslim edebilirsiniz. Türk evi kavramıyla ilgilenen, geleneksel kültürün nasıl bir dünya tasavvuruyla sosyal hayat oluşturduğunu görmek isteyen herkesin gitmesi gereken bir yer burası. Pek tabiidir ki, Safranbolu’nun sosyal tarihini anlatacak bir rehber ya da en azından bir kitap bulmanız şehrin ruhunu içinize sindirmenize yardımcı olacaktır.
   <br/>
   <br/>
   Safranbolu’yu görünce şu soruyu sormaktan kendimizi alamıyoruz doğrusu: “İstanbul’da bile Boğaziçi’ndeki yalılar dışında Osmanlı sivil mimarisinin örneklerine rastlanmazken, nasıl olmuş da burası bir bütün halinde korunabilmiş, bu ahşap yapılar kat karşılığı müteahhitlere satılmamış?” Kimle konuştuysak, ağız birliği etmişçesine buna sebep olarak Karabük Demirçelik Fabrikası’nı gösteriyorlar. Şöyle ki, bu fabrikada çalışan ahali maddi refaha erdiği için eski yapıları kat karşılığı satma ihtiyacı içinde olmamış. Tarihî Safranbolu’nun yukarısına yeni bir şehir kurarak, eskiye hiçbir zarar vermemişler.
   <br/>
   <br/>
   Safranbolu çölde bir vaha gibi. Ahşap ya da Rum işi taş evlerin hiçbir modern yapı tarafından taciz edilmediği eski Safranbolu’yu anlamak için çok uzaklara değil, yeni Safranbolu’ya bakmak yeterli. Bu güzel şehrin geleceği için mülki amirlerin bir projesi var: Güzel Sanatlar Fakültesi açmak. Belki de yeryüzünün en güzel yapılarının yer aldığı bu plato, yanı başında kurulan fakültenin öğrencilerinin gerçek bir kültür havzasında yetişmelerine vesile olacak.
   <br/>
   <br/>
   Korunan yer sadece Safranbolu’nun içi değil. 10 kilometre uzaklıktaki Yörükköy de halen köy hayatı sürdüren sakinlerinin mesken tuttuğu konakları ve çamaşırhanesiyle görülmesi gereken bir yer. Gastronomi ile ilgilenenler, kuyu kebabını ve şehre adını veren safran çiçeğinin koku verdiği zerdeyi tatmadan dönmesinler Safranbolu’dan.
   <br/>
   <br/>
   “Tarihi yapılar bana yetmez, tabiatla da başbaşa kalmak istiyorum” diyenler için de ideal bir yer Safranbolu. Tokatlı ve Düzce kanyonları ‘zor’u sevenler için birebir. Siz hiç, kilometrelerce uzunluğu olan bir mağara gördünüz mü? Karabük’e bağlı Bulak Köyü’ndeki Bulak Mağarası’nın haritaya geçirilmiş kısmı 2,5 kilometre uzunluğunda. Bu mağaranın gerçek uzunluğunun 3,5 km. olduğu tahmin ediliyor. Kendimizi Safranbolu yakınlarındaki Hızar Mağarası’nın serinliğine attığımızda sevinmiş, sarkıtların büyüsüne kapılmıştık. Ama git git bitmeyince, grubumuzdan bazıları yarı yoldan dönmek durumunda kaldı. Niye hâlâ Safranbolu’yu okuyorsun ki? “Şurada şu, burada bu var” biliyorsun ama görmeden olmaz. Şimdi yollara düşme zamanı...
   <br/>
  </font>
 </p>
</div>


## Yorumlar

### Sezai BAYRAKLI, 14-Mayıs-2003
> incelik ve zerafete dair..: 
> Ömrümün ilk yıllarını o bölgede geçirmiş ve mayası o bölgeye ait biri olarak tarihi mirasımızla ilgili yazılarınızı heyecanla takip ediyorum.Safranboludan başlar ve o bölgede Kastamonuyu, Amasyayı, Tokatı dahil edebilirsiniz.Medeniyete adanmış binlerce ömrün izini sürüp,bu incelik ve zerafete ulaşmış ecdadımız... Anlamak imkansız... Neden bu izi takip etmiyoruz?..  Daha şimdiden ömrümüzü o kadar çok betona ve ruhsuzluğa adadık ki... Bize kalan incelik ve zerafeti anlamamakta daha ne kadar direneceğiz?.. Şairin ruhu şad olsun..Boşuna söylememiş... "Birzamanlar biz de millet,hem nasıl milletmişiz.. Gelmişiz dünyaya medeniyyet nedir öğretmişiz.."Size şükranlarımı sunuyorum.. Bıkmayın, birgün anlayacağız..

Kaynak: [www.aksiyon.com.tr](http://www.aksiyon.com.tr:80/detay.php?id=2558&yorum_id=27), [web.archive.org (arşiv bağlantısı)](http://web.archive.org/web/20030704152905/http://www.aksiyon.com.tr:80/detay.php?id=2558&yorum_id=27)
