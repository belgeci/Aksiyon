# Caz'a niye gelmedin!..

*Muhsin Öztürk 1999.07.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir caz festivalini daha geride bıraktık... Doğrusu, her tür caz izleyicisini tatmin edecek zenginlikte ve çeşitlilikte bir festivaldi.
  </font>
 </div>
 <div id="newsText">
  <font class="detail-text">
   Popüler bir müzik tarzı olmayan, izleyeni dinleyeni hep azınlıkta kalmış bir müzik türü caz. Fakat bu yıl altıncısı düzenlenen caz festivaline gösterilen ilgi büyüktü. Siz başlığa bakmayın, İstanbul'da düzenlenen festivaller arasında hasılatı en çok olan festival aynı zamanda. Piyanistlerin, davulcuların ve saksafoncuların egemenliği altında bir şölenden arta kalanlar her izleyici için farklı olabilecektir şüphesiz. İşte size bir demet festival anısı.
   <br/>
   <br/>
   Festival ayları
   <br/>
   <br/>
   Bu aylar festival ayları; bütün dünyada yüzlerce festival düzenleniyor. Ünlü gruplar ve  sanatçılar bu aylarda turneye çıkıyorlar, festival festival dolaşıyorlar. Böyle olması biletlerin daha ucuz olmasını sağlamıyor; AfroAmerikan alt kültürün sokakta büyüyen muzip çocuğu caz, bugün daha çok 'üst kültür' müziği olarak algılanıyor, caz festivaline gidip caz dinlemek 'seçkin'ce bir tavır olarak görülüyor, konsere gitmek statü göstergesi sayılıyor. Elbette büyük işlerin büyük maliyeti oluyor tamam; biletlerin fiyatının yüksek olamasının 'statü'yü korumakla bir ilgisi var mı bilemiyorum...
   <br/>
   <br/>
   Festivalin ilk günlerinde Brezilya ve Küba esintileri yer aldı. Sonra da piyanistler, davulcular ve saksafoncular. Aynı anda birkaç mekanda festival sürdüğü için fanatik caz izleyicileri birinden birini tercih etmek ya da birini yarıda kesmek, diğerini ortadan itibaren izlemek gibi durumlar yaşadılar. Sevin Okyay gibi megacazcılar ise günde 5 konser izlemek suretiyle Festival Böceği ve de Festival Yorgunu sıfatlarını fazlasıyla hakettiler. En gözde mekan tabii ki Harbiye Açıkhava'ydı. Sonra da AKM, Roxy, Babylon, Dulcinea.
   <br/>
   <br/>
   Açıkhava'da tutku vardı
   <br/>
   <br/>
   Suzanne Vega festivalin en çok bekleneniydi, alışılmışın dışında orkestrasıyla değilse de tek bir gitar ve baslı 'akustik duo' konseri beklentiyi boşa çıkartmadı; necip caz izleyicileri bu New York'un bağrından çıkmış, entellektüel, sakin ve de kibar Suzanne Vega'yı çok sevdiler.
   <br/>
   <br/>
   Bir gün önce aynı sahnede konser veren Patti Smith de festivalin gözde isimlerindendi. Patti Smith'in ilginç bir hayatı var. New Jersey'in bir kır kasabasında dünyaya gelen Smith, bir fabrikada işçi olarak çalışmış, 'Rock'ın kraliçesi' olmadan önce resim ve şiirle ilgilenmiş. Tam da yıldızının parladığı bir zamanda müziği bırakmış, Detroit'de ailesiyle birlikte sıradan insanlar gibi  yaşam sürmüş, iki çocuğunu yetiştirmiş bu dönemde. Kendini 'bir arayış işçisi' olarak gören Patti Smith geçen zaman diliminin kendisini daha hoşgörülü yaptığını, sivri yanlarını törpülediğini söylüyor.  'Hepimiz değerliyiz' sözü ona ait.
   <br/>
   <br/>
   Dünyada bir Rai rüzgarıdır esip gidiyor. Ön plana çıkan vurmalı çalgı ritmleri ve tanıdık   melodileri ile bizim de benimsediğimiz bir tür bu. Rachid Taha ve Faudel ile birlikte seslendirdiği  'Abdel Kader' ve 'Ayşa' şarkılarıyla ülkemizde tanınan Rai müziğinin kralı Halid biraz rötarlı da olsa festivalin son günü sahne aldı. Akdeniz ve Arap müziğinin karakteristik temsilcisi Halid, yüzünden hiç eksik olmayan gülümsemesiyle ve  dokunsan ağlayacak ruh haletiyle karşımızdaydı. Bazı seyircilerin 'Genç Halid gitmiş, yerini orta yaşta göbekli Halid almış' saptamasını da eklemeliyiz. Halid, konsere geç gelmenin kırgınlığını ancak konserin ikinci yarısında kırabildi, seyirciye tanıdık ritm ve melodilerden müteşekkil hareketli bir konser sundu.
   <br/>
   <br/>
   Öte yandan Tuna Ötenel, caz festivalinin en çalışkan cazcısıydı. Ötenel, ikisi aynı günde olmak üzere toplam üç konserde çaldı. Piyanist, saksafoncu ve besteci Tuna Ötenel birkaç ay önce de yeni albümü Vian Köpüğü / L'Evune de Vian ile beğeni toplamıştı. Şimdilerde Pierre Michelot gibi birçok ünlü müzisyen Tuna Ötenel'le çalmak istiyormuş.
   <br/>
   <br/>
   Festivaller kültürel köprü
   <br/>
   <br/>
   Daha çok popcaz tarzı ile bilinen piyanist Bob James davul kontrbas ikilisiyle kendi parçalarını seslendirdi. Son yıllarda yaygın olan geleneğe James de uydu ve  Türk müziğine ait bir parçayı, 'Üskadar'a Giderken'i, kendi yorumuyla çaldı, salonun halini tahmin edersiniz artık.
   <br/>
   <br/>
   Festivalin dinleyici açısından en büyük faydası kayıtlardan dinlenen müzisyenleri canlı olarak dinleme imkanı vermesi. Bunun yanısıra misafir sanatçılar konser vermeye geldikleri ülkenin müzik geleneği ile tanışma ve etkileşimde bulunma imkanı da elde ediyorlar.
   <br/>
   <br/>
   "Son albümde biraz saz çaldım ve hâlâ çalışıyorum. Yeterli derecede bilgiye sahip değilim. Bir ara gelip bu işi daha iyi öğrenmem lazım. Sazı daha fazla kullanabilmek istiyorum" diyor Ben Harper. Harper festivaller vasıtasıyla daha önce de Türkiye'ye gelmiş, son geldiğinde yanında bir bağlama götürmüş, hatta üçüncü albümünde biraz da 'tıngırdatmış'. Türkiye ve Türk seyircisiyle ilgili intibaı ise her zaman iyi olmuş. O da festival yoluyla Türkiye'yi tanıyan birçok müzisyenden biri.
   <br/>
   <br/>
   Caz klasikleri ve Türkiye klasikleri
   <br/>
   <br/>
   Woody Renman orkestrası klasikleriyle, Big Band'larıyla seçici cazseverlerin 'muhteşem' olarak niteledikleri bir konser sundu. 'Bir sinema filmi gibi, tiyatro sahnesi gibi sesler, yorumlar'. Aynı gün sahne alan Duke Ellington'un 100. doğum yılı kutlamaları nedeniyle dünya turnesinde olan "Smithsonio Jazz and Cotton Clup" 19251940 arası Duke Ellington parçaları çalıp barkovizyondan o dönemin gerçek görüntülerini gösterdiler. Bazıları dans figürlerini beğenmemiş olabilir ama bizce fena değildi.
   <br/>
   <br/>
   Caz festivali, etkinlikleri kadar gece yarısından sonra müzik yasağıyla da gündeme geldi festival boyunca. Ben Harper ve Bronford Marsalis polisi gerekçe gösterip 'Aksi takdirde tutuklanırız' diyerek konserlerini kesmek zorunda kaldılar. Sonradan caz festivalinin bu yasağın dışında tuttulduğu resmi açıklaması geldi ama zaten festival bitmişti o vakte kadar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4724-caza-niye-gelmedin.html), [web.archive.org (arşiv bağlantısı)](http://web.archive.org/web/20140115021535/http://www.aksiyon.com.tr:80/aksiyon/haber-4724-caza-niye-gelmedin.html)
