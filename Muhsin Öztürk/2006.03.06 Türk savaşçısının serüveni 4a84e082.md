# Türk savaşçısının serüveni

*Muhsin Öztürk 2006.03.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk Savaşçıları, Aksiyon okurlarına yabancı bir kavram değil; Çeçenistan, Bosna Hersek, Afganistan ve Kosova gibi cephelerde gönüllü olarak savaşmış kişiler kastediliyor bu kavramla. Kasım 2003'te İstanbul'un 4 yerinde patlayan bomba yüklü kamyonlar istihbarat zafiyetinin yanı sıra son yirmi yıl içinde habersizce oluşan insan profilini de ortaya çıkardı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070616154027im_/http://www.aksiyon.com.tr/resim/587/90.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   En çok da bu coğrafyaya ilgisini esirgemeyen çevreler şaşkındı. Nasıl olmuştu da bumerang gibi, giden savaşçının dönüşü felakete yol açmıştı. Bombalamalar sonrasında, yüzde 90'dan fazlası bu eylemleri tasvip etmeyen Türk savaşçılar da şaşkındı. Nasıl olmuştu da İstanbul'da İngiliz ve Yahudi hedeflerine Müslümanlar da eklenmişti!
   <br>
    <br>
     Aradan üç yıl geçtikten sonra böyle bir sorunun abes olmadığını anlamak için Savaşçının Dönüşü'nden sadece bir kişinin hikayesini okumak yeterli. Faruk Mercan kitabına, İstanbul bombalamalarını ve 11 Eylül'ün hikâyesini anlatarak başlıyor. İkisi arasındaki ortak özelliklere dikkat çekiyor. Temel soru şu: "Tarihe 'İstanbul bombacıları' olarak geçen kişilerin de aralarında bulunduğu bu insanlar kimlerdi, yirmi yıl sonra neden sahneye çıkmışlardı? Hikâyeleri, Afganistan'daki askerî kamplardan Küba'daki Guantanamo esir kamplarına, oradan İstanbul'daki bombalara kadar uzanan bu insanlar kimlerdi?" Kendi halinde mahalle kahvesine giden, çay ocağında sohbet eden, pazarda çamaşır satan insanlar nasıl bir süreç geçirmişlerdi ki uluslararası arananlar listesinin en başında yer almışlardı? Faruk Mercan, konuyla ilgili yargılanan herkesi mahkemede izlemiş, emniyette ve savcılıkta verdikleri ifadelerin izlerini sürmüş. Bu sadece İstanbul'la ve bombacılarla sınırlı değil. Sözgelimi Gaziantep'te tutuklananlar ve ifadeleri, eşlerinin anlattıkları; bunların hepsi bir araya geldiğinde ortaya şaşırtıcılıktan öte inanılmaz bir fotoğraf çıkıyor. Kendi ağızlarından; doğum tarihleri, okuduğu okullar, nerelerde çalıştıkları, kimlerin telkiniyle Afganistan'a ya da bir başka cepheye gittikleri, nasıl ikna oldukları, İran ve Pakistan üzerinden Afganistan yolculukları, alınan sıkı silah eğitimi, Selefi öğreti ve sonrası…
     <br/>
     <br/>
     Bu yolculuklar, küçük farklılıklar dışında bu şekilde tekerrür ediyor. Ayrışma noktaları, alınan silahlı eğitimin nerede kullanılacağında ortaya çıkıyor. Taliban safında yer alıp Şah Mesut'a karşı savaşmayı kabul etmeyenler de var, İstanbul bombalamalarına karşı çıkanlar da. Ayrıca Afganistan'daki kamp koşullarını ayrıntısıyla anlatmaları sonucunda çıkan tablo El-Kaide'nin aslında yok olduğunu dile getirenlerin iddialarını boşa çıkartıyor. Türkler, bizzat eğitim kamplarında Usame bin Ladin'le tanışmalarını anlatıyorlar.
     <br/>
     <br/>
     Türk Emniyeti'ne göre Diyarbakır'da yakalanan Lui Saka'dan başkası olmayan, 11 Eylül'ün gerçekleşeceğini bilen az sayıdaki kişiden biri olan Suriyeli Alaeddin, o gün CNN International'ı açar ve uçakların ikiz kulelere vuruşunu merakla bekler. Kitabın en önemli tarafı 11 Eylül ve 15-20 Kasım İstanbul bombalamalarının faili olarak gösterilen El-Kaide'nin mevcudiyetini, canlı bir organizma olduğunu göstermesi. Sözgelimi, 11 Eylül gerçekleştiğinde Afganistan kamplarında 50'ye yakın Türk vardır ve bunlardan hayatta kalanlar bulundukları kampta 11 Eylül'ün gerçekleşeceğinin beklendiğini anlatırlar. Tabii ki olay, bu kamplarda önce coşkuyla, sonra da muhtemel karşı saldırı endişesiyle karşılanır.
     <br/>
     <br/>
     Kitabın yazarı Faruk Mercan'a Türk Savaşçı nitelemesinin doğru olup olmadığını sorduğumuzda "Bu, devletin tanımı." diyor. Ayrıca onlar, bütün imkânlarını seferber edip, bir an önce Çeçenistan'a, Kosova'ya ulaşmak isteyen, mazlumun yanında yer almak isteyen kişilerdir. Pek çoğu döndükten sonra sıradan hayatlarına dönerler, bazıları da Kasım 2003 felaketine yol açan bombacılara dönüşürler. İşte bu kitap, o bazılarının hikâyelerini anlatıyor. Asla iç açıcı değil, sarsıcı ama okunması ve bilinmesi gereken hikâyeler.
     <br/>
     <br/>
     <br/>
     <br/>
     Savaşçının Dönüşü
     <br/>
     Faruk Mercan
     <br/>
     Doğan Kitap
     <br/>
     253 sayfa
     <br/>
     0 212 449 60 06
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23486), [web.archive.org (arşiv bağlantısı)](http://web.archive.org/web/20070616154027/http://aksiyon.com.tr:80/detay.php?id=23486)
