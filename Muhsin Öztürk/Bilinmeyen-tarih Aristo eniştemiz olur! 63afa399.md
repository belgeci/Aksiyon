# Aristo eniştemiz olur!

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20041225002641im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002641im_/http://www.aksiyon.com.tr/resim/461/74.jpg" vspace="5"/>
  </p>
 </font>
 <font class="content">
  Yaklaşık iki yüz metre uzunluğunda bir kıyı şeridi. Üç beş otel, üç beş restoran. Dik yamaçtan kıvrıla kıvrıla ulaştığınız, iki dakikalık yürüyüşle boydan boya kat edebileceğiniz bir yer.
  <br/>
  <br/>
 </font>
 <p>
  <font class="content">
   Böylesine küçük bir alanın ismini bu kadar duyuyor olmamızın sebebi Assos’un denize kıyısı olan bir medeniyete ev sahipliği yapmasıdır. Yani Assos denize de girebileceğiniz tarihi bir yer.
   <br/>
   <br/>
   Behramkale Assos’un bugünkü adı. Midilli adasına yüzme mesafesinde olan tepelerde kurulu. “Dünyada antik şehir kalıntısı içinde yaşamaya devam eden biricik köy.”
   <br/>
   <br/>
   Behramkale’ye ismini veren tepesindeki kale, 14. yy’dan kalma camii ve antik Yunan harebeleri görülmeye değer. Eğer Behramkale’den ev satın alıp yerleşmek isterseniz İstanbul Bakırköy’den alacağınız bir daire fiyatını gözden çıkartmanız gerekir. Turizmin gelişmesiyle bölgeye rağbetin artmasının yanında ev yapımına getirilen sınarlama da fiyatın artışında etkili olmuş. Eğer bir arkadaşınız Assos’ta ev kiraladığını söylüyorsa bilin ki civar köylerden birinde kalmaktadır. Şehirden kaçarak Assos’un köylerine sığınan çok sayıda şehirli var.
   <br/>
   <br/>
   Elbette Assos’u Assos yapan sahili değil, milattan önceye dayanan tarihinin halen ayakta duran numuneleri. Şehir M.Ö. 400’lü yıllarda Midilli adasından gelen Aioller tarafından kurulmuş. Anadolu’da her şehir gibi Pers ve Lidya hakimiyetine girmiş. Ta ki hadım bir köle olan Hermias’ın şehrin hakimi olmasına kadar. Hermias, gençliğinde Atina’da Eflatun’un talebesi olmuş, Aristo ile arkadaşlık kurmuş bir kişidir. Eflatun’un ölmesiyle Hermias’ın daveti üzerine Aristo buraya, gelir ilk felsefe okulunu Assos’ta açar. Rivayetler o dur ki; Aristo Behramkale’den âşık olduğu bir kızla evlenir. Bölge insanının “Aristo eniştemiz olur” demesi bundan.
   <br/>
   <br/>
   Behramkale’ye varıp arabanızla çıkabileceğiniz son noktaya geldiğinizde köy kahvesine ulaşmış olacaksınız. Bu kahvenin masalarını oluşturan taşların, üzerlerindeki figürlerden antik dönemden kaldıkları anlaşılıyor. Hüdavendigar Camii ve Athena Tapınağı’nın bulunduğu kaleye doğru hareket etmeden Ayvacık ilçe sınırlarının geniş arazisine karşı oturup çayınızı yudumlayabileceğiniz havadar bir yer burası. Helenistik çağdan izler taşıyan kale, Bizans ve Türk dönemlerinde yapılan desteklerle bugüne kadar gelmiş. Açık hava müzesine dönüştürülen ören yerine girmeden önce, kapının solunda minaresi olmayan bir camiyi fark edeceksiniz. 14. yy’ın sonlarına doğru inşa edildiği düşünülen Hüdavendigar Camii, Osmanlı mimarisinin olduğu gibi Osmanlı medeniyet anlayışının da bir göstergesi. Caminin mermer giriş kapısı, Carnelius Kilisesi’nden kalma. Kiliseyi tamir ettiren Skamandros hükümdarının yazdırmış olduğu duaya dokunulmadan, sadece  haç işaretinin her iki yanı kırılarak olduğu gibi kullanılmış. Tahmin edileceği üzere bu dualar Rumca ve halen caminin giriş kapısının üstünde rahatlıkla okunabilir durumda. İki tarafı kırılmış olsa da üzerinde haç işareti olan taşın caminin dekorasyonunda kullanılmasında beis görülmemiş. Kapalı olduğu için camiyi göremedik fakat anlattıklarına göre iç dekorasyonunda da kadırga resimleri kullanılmış.
   <br/>
   <br/>
   Assos’ta denize ve Midilli adasına nazır antik tiyatroyu görmekle kalmadık, Muammer Ketencioğlu’nun grubuyla birlikte verdiği Türkçe ve Yunanca şarkılardan oluşan konserini de izledik. Başkanlığını Ali Akdamar’ın yaptığı Assos Vakfı’nın bu yıl başlattığı faaliyetlerden sadece biri olan konser, bizler gibi turistik maksatla gelenleri, Assos’a yerleşmiş İstanbulluları, civardan köylüleri buluşturmuştu. Yine vakfın öncülüğünde Behramkale köy kahvesinin avlusunda Çanakkale Valisi’nden Prof. Dr. Metin Sözen’e, kazı çalışması için gelip Behramkale’ye ‘yerleşen’ arkeologlardan köy halkına kadar bir araya gelmeleri zor bir toplulukla birlikte bölge sorunlarının tartışıldığı bir açık oturum yapıldı. Üç saat süren bu toplantıdan elbette bir sonuç beklenir; fakat sonuç kadar okumuş-okumamış ayrımı yapılmaksızın açık açık herkesin fikrini özgürce söylediği bir platform oluşturulması da  hayli ilginç bir deneyimdi.
   <br/>
   <br/>
   Son yıllarda turizm merkezi olan kıyı köylerle ilgili bir sosyolojik çalışma yapılmış mıdır bilemiyoruz ama köylülerin tamamen yabancı oldukları bir kültürle iç içe yaşıyor olmasının üzerlerinde meydana getirdiği etki araştırılmaya değer. Aynı şey turistler ve her şeyin dahil olduğu sterilize beş yıldızlı otellerde değil de yerli halkla tatilini geçiren şehirli için de geçerli. Antalya Olimpos ve Çanakkale Assos böyle bir araştırma için uygun yerler.
   <br/>
   <br/>
   Tekrar, yüksek tepeden kıvrıla kıvrıla inilerek ulaşılan iki yüz metrelik kıyıya gelirsek; burada da serbest piyasa koşulları geçerli. Az olan malın fiyatı taleple doğru orantılı olarak yükseldiği gibi sahildeki oteller ve restoranlardaki fiyatlar bir hayli tuzlu.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3053), [web.archive.org (arşiv bağlantısı)](http://web.archive.org/web/20041225002641/http://www.aksiyon.com.tr:80/detay.php?id=3053)
