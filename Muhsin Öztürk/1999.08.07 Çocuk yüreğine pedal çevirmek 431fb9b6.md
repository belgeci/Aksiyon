# Çocuk yüreğine pedal çevirmek

*Muhsin Öztürk 1999.08.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İstemenin en dayanılmaz ve de kendine en yakışanı çocuklarınkidir. Karşı koymak da ne demek!
  </font>
 </div>
 <div id="newsText">
  <font class="detail-text">
   Biz yetişkinler, 'Söyle bakalım benden ne istiyorsun?' diyerekten onları kışkırtır, onların bizden birşeyler istemelerine de bayılırız çoğu zaman. Ki, Yaradan zaten geri çevirmez o minik dillerin dileklerini; onlar da farkındadır bu ilahi hikmetin, o ufuksuz çekim gücünün varlığının. Büyüklerin imkansız dediği şeyler onların dünyasında at koşturur. Bir de, ellerinin ulaştığıulaşmadığı, gözüne kestirdiklerikestirmedikleri herşeyi isterler.
   <br/>
   <br/>
   Kırmızı Bisiklet bir istemenin adı... Zaman gazetesinde yer alan çocukların gözdesi ABC Çocuk Sayfasının ortadan kaybolması ile beraber gazeteye yüzlerce mektup ve faks ulaşır. Hepsinde de aynı çağrı vardır, "sayfamızı geri istiyoruz" diye. Zaman gazetesi bir yana gazetecilik tarihinde dahi böylesi bir 'junior' sivil talep görülmemiştir her halde. Sonrası malum, gazete yönetimi çocukların bu yoğun isteklerini cevapsız bırakmak istemez ve onlara yönelik yayınlarda ismine sıklıkla rastladığımız Yusuf Çağlar'dan aylık bir dergi projesi istenir. Bugün bütün gazete bayilerinden ve Zaman temsilciliklerinden ulaşabileceğiniz Kırmızı Bisiklet dergisi işte böyle doğar...
   <br/>
   <br/>
   Aslında dergiyi en iyi anlayabilecek ve anlatabilecek olanlar derginin muhatabı çocuklar ve çocukların muhatapları anne babalar olsa gerek. Biz yaşı otuza dayanmış kişilerin üstünkörü bakıp geçiverdiği bir kuş resminin, sözgelimi Nurcan'a yarenlik eden bir hayvancığın her an yüz yüze olduğu akıbet bir çocuğun hayal dünyasında ne gibi şirinlikler(!) oluşturuyordur kimbilir? Yani en iyisi alıp okumak. Ama biz daha alıp okumayanlar, okuyup da merak edenler için derginin lokomotifi Yusuf Çağlar'la konuştuk.
   <br/>
   <br/>
   Yusuf Çağlar ismini Mavikuş, Papatya, ABC çocuktan ve tabii kendi kitaplarından tanıyanlarınız vardır. Rengarenk şiirlerlerle masallarla, yepyeni haberlerle dolu Kırmızı Bisiklet'in arkasında Yusuf Çağlar ve arkadaşları bulunuyor. Ayrıca onlar çok ciddi şeyler düşünüyorlar çocuklar için.
   <br/>
   <br/>
   Bugünlerdeki ekonomik krizle beraber basın yayın sektörünün hâli ortadayken çocuk edebiyatı gibi, çok büyük kitlelere ulaşmayı birinci hedef olarak koymayan, popülizmden uzak, gökkubbede ve çocukların dünyasında hoş bir seda bırakmaya yönelik bir dergi çıkartmak kolay değil. Ki, Türkiye'de çocuklara yönelik edebiyat içerikli yayın olarak benzersiz bir durumu var Kırmızı Bisiklet'in.
   <br/>
   <br/>
   Yusuf Çağlar, "Bizim her çocuğa ulaşmak gibi bir gayretimiz yok, 20 milyonluk çocuk nüfusuna karşılık ortalama bir hedef belirledik, yeter ki ulaşabildiğimiz çocuklara kelimelerden kurulu zengin bir hayal dünyası verebilelim" diyor. Dergiyi ilk olarak eline alanların beklemedikleri bir dergiyle karşılaştıklarını/karşılaşacaklarını belirtelim.
   <br/>
   <br/>
   İçinde Eğlencelik Kırmızı Bisiklet'in de olduğu fakat doğrudan çocukların karşısına Palyaço kıyafetleriyle çıkmayan, yani onları gülmeye koşullandırmayan ve sakin sakin anlatmaya başlayan bir dergi. Yoksa başlayıp bitirivermek işten bile değil.
   <br/>
   <br/>
   Bir çocuk odasını andıran ofisinde konuşurken çocuk felsefesi ve politikaları üreten, çocuğa ulaşmanın yüzlerce yolu olduğunu söyleyen ve bunu fırsat buldukça denemeye çalışan birini buluyorum karşımda. O yüzden Yusuf Çağlar'ın altında imzası bulunan her proje çocuklara yönelik olmakla beraber, her birisine farklı bir açıdan yaklaşıldığı belli oluyor. Kendisi de zaten amacının bunu kanıtlamak olduğunu; büyükleri, düşünüldüğünde daha bir çok ürün çıkabileceğine inandırmak istediğini söylüyor.
   <br/>
   <br/>
   Çocuk dergilerinin çocuğun yetişmesinde ne gibi bir etkisi olduğunu soruyorum. Ülkemizdeki geçmişi ancak 150 yıla dayanan çocuk dergiciliğinin TV yayınlarının az olduğu, interaktif oyuncakların henüz icad olmadığı dönemlerde işlevselliği tartışılmazdı ama peki ya bugün... Bütün bunların çocukları kitaptan ve okumaktan uzaklaştırdığı görüşünde Yusuf Çağlar. Fakat böyle olması masal okuyan çocuklara yönelik yayın yapmaya engel değil. Hem masal okuyan yeni bir çocuk kazanmak kötü mü? Üstelik çocukları tüketmeyi sürdüren bir sürü yayın ortadayken onları besleyen yazıdan, çizgiden, sözden bir dünya vermek ve bu eğlenceye katılmasını sağlamak hiç de azımsanmayacak bir başarı değil mi? Yusuf Çağlar şunları anlatıyor: "Çocuk dergi okurken biraz da hareketli birşey istiyor. Mizahı, eğlencesi olan, kendini bulduğu, yer yer katılabildiği yani yazdıklarınıçizdiklerini gönderebildiği veya arkadaşlarının gönderdiklerini görebildiği, onu kışkırtan, heyecanlandıran, yazı veya masal okumaya yönelten yani çocuktaki birikimi keşfetmeye yönelten; fakat keşfedip bir yere getirme de değil tam... Yani çocuğu edilgen bir konuma koymayan, ona özgür hareket alanlarının varlığını hatırlatan bir yayın."
   <br/>
   <br/>
   Yusuf Çağlar Kırmızı Bisiklet dergisi ile beraber gelen Bisiklet Kitaplığı'nın yakında hayata geçebileceği müjdesini veriyor. İçinde çizgi romanların, masalların, şiirlerin olduğu bu Bisiklet Kitaplığı ile önemli bir boşluğu doldurmayı amaçlıyor. "Çocuk kitabı yok ülkede. Çocuk nüfusunun heyacanını, potansiyelini ve değişen, farklılaşan yapısını karşılayacak kitaplar sayısal olarak da nitelik olarak da yok" diyor Yusuf Çağlar. Çocuk Kalbi, Pollyanna, Şeker Kız gibi kitapların bugünkü büyüklerin çocukluk kitapları olduğunu, artık aynı minval üzerinde devam edecek yayıncılığın ise yanlış olacağını belirtiyor. Çocuklar bu günün gerçek dünyasından  seslenen masallar okumalı Yusuf Çağlar'a göre.
   <br/>
   <br/>
   Kırmızı Bisiklet'ten bahis açıp Nurcan'ı atlamam hafazanallah başımıza bela açmak demek olur. Kırmızı Bisiklet'in antikahramanı Nurcan, annelerbabalar ne kadar kızsalar da çocukların hattâ parantez içinde büyüklerin de gözdesi. Nurcan'ın gün görmemiş bütün yaramazlıkları bağrında barındıran bir afacan olması bir yana çocukların sadist duygularını tatmin ediyor olduğu da şüphesiz! Zaten Nurcan'ı bu hâle getiren abc'nin çocuk okurları değil mi? Yusuf Çağlar, 'Kötü örnek oluyor diyenler için de 'o hareketsiz bir çizgi kare, örnek teşkil etmez' diyor. Nurcan'ı okuyup canlı ve cansız varlıkları tehdit eder hâle gelen çocukların psikolojik rahatsızlık içinde olabileceklerini söylüyor.
   <br/>
   <br/>
   Çocuklar rahat köşelerinden Kırmızı Bisiklet'lerine kavuşurken bisikletin pedalları çevrilmeye devam ediyor. Yusuf Çağlar'a lokomotif demiştik, Selahattin Sevi de fotoğraflarını çekiyor, Bilal Özcan çizgilerini bu arada Nurcan'ı çiziyor, Burhan Eren çocuklar için güzel haberler buluyor, Yavuz Turhan ise Eğlencelik Bisiklet'i hazırlıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4675-cocuk-yuregine-pedal-cevirmek.html), [web.archive.org (arşiv bağlantısı)](http://web.archive.org/web/20140115020432/http://www.aksiyon.com.tr:80/aksiyon/haber-4675-cocuk-yuregine-pedal-cevirmek.html)
