# Deprem 7’den büyük olmaz

*Muhsin Öztürk 2001.08.04*

<div>
 <p class="spot">
  Deprem tartışmaları toplumun aydınlanmasında kuşkusuz çok önemli bir işleve sahipti ama yorumlardaki farklılıklar, kamuoyunda değişik deprem senaryoları haline dönüşerek bir kabus haline geldi.
 </p>
 <p class="metin">
 </p>
 <p class="metin">
  Deprem tartışmaları toplumun aydınlanmasında kuşkusuz çok önemli bir işleve sahipti ama yorumlardaki farklılıklar, kamuoyunda değişik deprem senaryoları haline dönüşerek bir kabus haline geldi. Marmara'da 30 yıl içinde olacağı öngörülen depreme ilişkin tartışma, neredeyse bir kaosa dönüşmüş durumda. Bu nedenle de, en yetkili ağızların açıklamalarına bile kuşkuyla yaklaşılıyor bugün. En başından beri yaptığı açıklamalarla kamuoyunun yüreğini ferahlatan, zaman zaman magazinleşen Şener Üşümezsoy, işte bu kitapta Marmara depremiyle ilgili bütün yaklaşımları tek tek ele alıp bilimsel veriler ışığında inceliyor ve bir kez daha yineliyor: "Marmara'da 7'den daha büyük bir deprem olamaz!... Kitap deprem senaryolarının eleştirisiyle başlıyor, Marmara'da beklenen depreme ilişkin teknik ayrıntıyla ilerliyor.
 </p>
 <p class="metin">
  Marmara'da Deprem Riski
 </p>
 <p class="metin">
  Prof Dr. Şener Üşümezsoy
 </p>
 <p class="metin">
  İnkılap
 </p>
 <p class="metin">
  384s.
 </p>
 <p class="metin">
  0212 514 06 10
 </p>
 <p class="metin">
 </p>
 <p class="metin">
  Yer altında kanlı takip
 </p>
 <p class="metin">
  Kahramanımız,  IMF'yi temsilen Türkiye'de bulunan fakat kaçak hazinelerle fazlasıyla ilgili bir Amerikalının peşinde. Bu kovalamacanın su altında yaşandığını söylersek bir hayli zor bir takip olduğu anlaşılır herhalde. Kahramanımız Kekova'nın mavi sularına yelken açıyor, mavi ve yeşilin her tonunun hakim olduğu derinliklere dalıyor. İşin içinde işler var; CIA, FBI, NASA ve Casusluk Uydu Sistemi Echelon gibi  kurumlar da su altında süren ölümcül kovalamacanın bir parçası. Daha çok aldatan ve aldatılan eşlerle ilgili takipler yapan dedektif Suat'ın bu işin üstesinden gelmesi o kadar da kolay değildir. Birol Oğuz, oldukça ilginç bir senaryo ile okuyucularının karşısına çıkıyor. Fakat gazeteciye yaptırdığı anti-küreselleşme söylevinin bariz bir şekilde sırıttığını söylemek de gerekiyor.
 </p>
 <p class="metin">
 </p>
 <p class="metin">
  Siyah Mavi
 </p>
 <p class="metin">
  Birol Oğuz
 </p>
 <p class="metin">
  Doğan Kitap
 </p>
 <p class="metin">
  234s.
 </p>
 <p class="metin">
  0 212 677 06 20
 </p>
 <p class="metin">
 </p>
 <p class="metin">
  'Başörtülü'nün romanı...
 </p>
 <p class="metin">
  "Yüzyılın zulmüne şahitlik etmek beni utandırdı, yüreğimi burktu. Sadece okumak ve ilim öğrenmek isteyen gencecik kızların; polisler tarafından katiller ve caniler gibi coplanması, okul koridorlarından ve bahçelerinden kovulması ruhumu titretti. Dahası, bir suçlu gibi mahkemelerde sanık sandalyelerine oturtulmaları, vicdanımı isyan ettirdi. Bu kitap; yaralarından kan damlayan dilhun bir yüreğin çığlıkları, postmodern bir yenin başkaldırısıdır" diyor Ali Erkan Kavaklı. Hançer Saplı Yüreğimde, sadece zulüm anıtının başına dikilmiş bir mezar taşı değil, bir aile dramı. Yasak koyanların hiç düşünmedikleri felaketlerin hikayesi... Kısacası artık neredeyse unutulan başörtülü mağdurların yaşadıklarından hareketle yazılan bir roman var karşımızda.
 </p>
 <p class="metin">
  Hançer Saplı Yüreğimde
 </p>
 <p class="metin">
  Ali Erkan Kavaklı
 </p>
 <p class="metin">
  Nesil
 </p>
 <p class="metin">
  352s.
 </p>
 <p class="metin">
  0 212 551 32 25
 </p>
 <p class="metin">
 </p>
 <p class="metin">
  Işık Tacı'nın son kitabı
 </p>
 <p class="metin">
  Hakikat Meydanı yastadır... Ustabaşı Suskun Nefer'in vahşice öldürülmesinden sonra, köyde kötülük dolu bir gölge dolaşmaya başlamıştır. Per Ramessu'da da durum farklı değildir: Kraliçe Tausert barışı korumak için elinden geleni yapsa da, kraliçelik tacı, Mısır'ın başında güçlü bir erkek görmek isteyen askerlerin tehdidi altındadır. Tausert, Paneb'den yardım ister. Aralarında sıcak bir dostluk kurulur; ancak... Mısır bilimci Christian Jacq, sayısız deneme ve romanın yazarı. Dünya çapında on bir milyon satan Ramses ve Mısır Yargıcı dizilerinden sonra, elli ülkede yirmi üç dile çevrilerek başarıya ulaşmış Işık Taşı dizisini tamamlamış bulunuyor. Işık Taşı dizisi, Suskun Nefer, Bilge Kadın ve Cesur Paneb'in ardından, merakla beklenen Hakikat Meydanı'yla sona eriyor.
 </p>
 <p class="metin">
  Hakikat Meydanı
 </p>
 <p class="metin">
  Işık Taşı -4
 </p>
 <p class="metin">
  Christian Jacq
 </p>
 <p class="metin">
  Doğan Kitap
 </p>
 <p class="metin">
  449s.
 </p>
 <p class="metin">
  0 212 677 06 20
 </p>
 <p class="metin">
 </p>
 <p class="metin">
  "Neyi korumak isteriz?
 </p>
 <p class="metin">
  "Bizim için değerli olanı, anıları olanı, tarihsel olanı... Bize dek yaşayarak gelebilmiş olanı, ön açmış ön açan geleneği... Böyle bir şeyin bozulmamasını, niteliklerini yitirmemesini, yıpranmamasını, yok olmamasını isteriz. Giderek bütün bu özellikleriyle bizden sonra da sürsün, yaşasın isteriz.. Çocuklarımıza, torunlarımıza da aktarmak isteriz onu... Onlar da değerini bilsinler isteriz... Böylece onlar da kişiliklerini daha sağlıklı, daha insana yakışacak biçimde kurabileceklerdir." Böyle sunuyor kitabını Cengiz Bektaş... Geleneksel yapı sanatımızın yaşatılması ve işlevsellik kazanması için uğraş veren sayılı sanatçılarımızdan birisi olarak sürekli çaba gösteriyor. Cengiz Bektaş'la yakınlarda "Halk Yapı Sanatı" üzerine bir söyleşi yapmıştık. Cengiz Bektaş, herkesin bir sığınak telaşıyla yerleştiği evleri ciddi ciddi sorgulayan, sorgulamakla kalmayıp yeni arayışlar ortaya koyan bir mimar, aynı zamanda da düşüncelerini olanca sadeliğiyle dile getiren bir yazar. Bektaş, geleneksel ev yapısının ilkeleri tespit edilmekle kalmayıp bu ilkeler modern yapılarla bütünleştirilemediği sürece bırakın kent yaşamını, bizatihi insanın kendi yaşamının büyük bir tehlikeyle karşı karşıya olduğunu dile getiriyor. Yeni kitabı "Koruma Onarım"da ise tarihsel değerleri muhafaza etmenin teorik ve pratik bilgilerini sunuyor.
 </p>
 <p class="metin">
 </p>
 <p class="metin">
  Koruma Onarım,
 </p>
 <p class="metin">
  Cengiz Bektaş
 </p>
 <p class="metin">
  Literatür, 319s., 0 212 292 41 20
 </p>
 <p class="metin">
 </p>
 <p class="metin">
  Ermeni meselesi
 </p>
 <p class="metin">
  Kitapta çeşitli boyutları ile Türk-Ermeni ilişkilerinin incelendiği dokuz makale yer alıyor. 1878'den sonra gelişen olaylardan 1915'deki zorunlu göçe kadar yaşanan süreci mercek altına alıyor bu çalışma. Ermenilerin Çukurova'ya yerleşmesi, tehcire giden yol, 1. Dünya Savaşı sırasında Ermenilerin iskan meselesi, Ermeni soykırım iddiaları ve zorunlu göç gibi konu ve kavramlar çerçevesinde Ermeni meselesi ele alınıyor.
 </p>
 <p class="metin">
  Ermeni Meselesi Üzerine Araştırmalar
 </p>
 <p class="metin">
  Haz: Erhan Afyoncu,
 </p>
 <p class="metin">
  Tarih ve Tabiat Vakfı, 210s.
 </p>
 <p class="metin">
 </p>
 <p class="metin">
  Osmanlı'dan Türkiye'ye düşüncenin seyri
 </p>
 <p class="metin">
  "Modern Türkiye'de Siyasi Düşünce", Cumhuriyet Türkiyesi'ndeki belli başlı düşünce akımlarının, siyasal açılımları ve etkilerini esas alarak, analitik bir değerlendirmesini sunmaya çalışıyor. Her biri bağımsız bir kitap kimliği de taşıyan bu dokuz ciltte, düşüncesel yönelimler, tartışmalar/polemikler, ideolojik söylemler, üzerinde odaklaşılan izlekler, ayrıca bunların düşünsel esin kaynakları, dönemler ve akımlar boyunca etkisini hissettiren güçlü zihniyet kalıpları mercek altına alınıyor. Ayrıca politik düşünceye etkisi olan kurumlar, dergiler, düşünce insanlarının porteleri çıkartılıyor. Bazı konular/sorunlar ise, farklı akımlar bağlamında ele alınarak, değişik vecheleriyle inceleniyor. Ana akımlar, döneme damgasını vurmuş ideolojiler yanında, "marjinal" sayılan arayışlar, savruluşlar da göz ardı edilmeden... 9 cilt'ten oluşan Modern Türkiye'de Siyasi Düşünce dizisinin genel yayın yönetmeni Murat Belge.  Kitap editörleri İletişim Yayınları yönetici kurulundan oluşmakla beraber bazı alanlar o konuda yetkin isimlere bırakılmış. İslamcılık cildinin editörü Yasin Aktay, Liberalizm cildinin editörü Mustafa Erdoğan sözgelimi. Öte yandan Kemalizm Ahmet İnsel, Milliyetçilik Tanıl Bora, Muhafazakarlık Ahmet Çiğdem, Tanzimat ve Meşrutiyet Birikimi Mehmet Ö. Alkan, Batıcılık Uygur Kocabaşoğlu, Sol Düşünce Murat Gültekingil, Dönemler ve Karakterler Ömer Laçiner editörlüğünde hazırlanıyor. Her bir cildi ayrı kitap görüntüsü veren çalışmayı, Tanzimat ve Meşrutiyet'in Birikimi üstbaşlığı ile sunulan birinci cilde bir göz attığımızda daha iyi anlayabiliriz. Kitabın ilk yazıları Cemal Kafadar, Cemil Otyal, İlber Ortaylı, Şerif Mardin tarafından kaleme alınmış; "Osmanlı Siyasal Düşüncesinin Kaynakları Üzerine Gözlemler", "Bizans Siyasi İdeolojisi'nden Osmanlı Siyasi İdeolojisi'ne", "Osmanlı'da 18. Yüzyıl Düşünce Dünyasına Dair Notlar", "Yeni Osmanlı Düşüncesi"... Osmanlı'dan modern Türkiye'ye uzanan düşünce serüvenini takip etmek isteyenlerin mutlaka kütüphanelerinde bulundurmaları gereken bir çalışma bu.
 </p>
 <p class="metin">
 </p>
 <p class="metin">
  Modern Türkiye'de Siyasi Düşünce Cilt 1
 </p>
 <p class="metin">
  Tanzimat ve Meşrutiyet'in Birikimi
 </p>
 <p class="metin">
  İletişim Yayınları, 510s., 0 212 516 22 60
 </p>
 <p class="metin">
 </p>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/348/kitaplik/1.htm), [web.archive.org (arşiv bağlantısı)](http://web.archive.org/web/20020113055654/http://www.aksiyon.com.tr:80/2001/348/kitaplik/1.htm)
