# 2007 hâlâ bitmedi!

*Muhsin Öztürk 2008.01.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      2007’yi renkli almanaklar yerine ciddi bir yazı ile uğurlamanın gerekliliği hasıl oldu. Bu yılın dönüm noktası olduğu kesin; kanaatler farklı. Sahi, 2007 Türk siyasi hayatının neresine denk düşüyor?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080616103802im_/http://www.aksiyon.com.tr/resim/683/10.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080616103802/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080616103802/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080616103802oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080616103802oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   27 Nisan e-bildirisinin internet sitesine konduğu akşam… Yer Kiev… Türkiye’nin önde gelen siyaset bilimcileri, Avrasya meselesini konuşmak için bir aradalar. Haber heyette bir dalgalanmaya yol açıyor, arkasından bir durulma, kimse ‘o mekânda’ değil artık. Gözler de kulaklar da Türkiye’ye kilitlenmiştir; ne kentin tarihselliği ve baştan çıkarıcı yeşilliği, ne de Kiev’de hâlâ sürmekte olan mavi-turuncu kavgasının cazibesi bunu değiştirebilir. Ortak istek, bir an önce Türkiye’ye dönmek.
   <br>
    <br>
     2007, gurbette yaşayanların Türkiye’de olmak istediği, ‘şimdi orda olmak vardı’ dediği bir yıl oldu. Bu, memleket özlemiyle karışan his, Türkiye’de tarihsel bir dönemin yaşanmakta olduğuyla ilgiliydi aslında. Nitekim 2007 Türk insanı için sadece şahit olduğu değil, bizzat içinde olduğu, yazdığı bir tarih oldu. Bu nedenle Türk siyasi, toplumsal tarihinin ‘biricik’ sayfalarından biriydi artık.
     <br>
      <br/>
      Mevzumuz, 2007’nin Türk siyasi hayatımızda ve kişisel hanelerimizde yaptığı etkinin ağırlık noktasını belirlemek. Öylesine siyasi, öylesine heyecanlı bir yıldı ki 2007, daha şimdiden pek çokları için Cumhuriyet tarihinin birkaç önemli tarihsel halkasına eklendi bile. Ankara’nın yakında, içinde ve hatta göbeğinde olanlara göreyse 2007 en az 1950 kadar demokrasi tarihinde yer tutacaktı. Özgürlükçüyseniz 2007 sivil iradenin bürokratik elite teslim olmadığı, bu yarım asırlık mücadelede halkın sahaya çıkıp skoru ilan ettiği, cumhuriyet mitingleri gibi ‘organize işleri’ bertaraf ettiği bir yıl oldu. Eğer imtiyazlı sınıftan, bürokratik elittenseniz 2007, 1950’de başlayan karşı devrimin başarıyla sona erdiği, imtiyazın da elitliğin de elden gittiği, halkın büyük işgaline sahne olunan ve bir an önce bittiği için de ‘dua’ edilmesi gereken uğursuz bir yıl oldu. Vurgular farklı olsa da önem derecesinde sıklet farkı yok. “2007 bir Milat.” Bu kavram bazıları için bir ümit, bazıları için korku kaynağı. Bu, yeni korkular ve yeni sorunlar demek bir taraftan.
      <br/>
      <br/>
      TEMELİ, ÖZAL’LI YILLARDA…
      <br/>
      <br/>
      Bir dönemi tarihsel kılan şey, o tarihin eski ve yeni kavramı üretmesi olurdu herhalde. “Artık hiçbir şey eskiden olduğu gibi gidemez.” 1950 sadece çok partili hayata geçişi değil, “Yeter söz milletindir”i, bir kısım insanlar için de Cumhuriyet’in temellerine kasteden bir karşı devrimi, kısacası ‘Arapça ezanın’ serbest kılınmasını ifade ediyor. 1980 sonrası Özal’lı yıllar Türkiye’nin dünyaya entegre olmasını, serbestiyeti hatırlatsa bile bazıları için sadece ‘takunyalılar’ demek olacak. 1980’ler de tarihseldi; güçlenmiş, dışa açılmış Anadolu sermayesi toplumsal ve siyasal alanda da güçlenmekteydi. 2007’nin temellerini Prens Sabahattin’e kadar götürmek mümkünse de kısa vadede Özal’lı yıllarda aramak daha isabetli bu yüzden. Toplumsal ve ekonomik merkez temerküz etmiş, yeni baskı grupları oluşmuş, yeni toplumsal ve siyasi merkezler çıkmıştı. Kısacası hiçbir şeyin eskisi gibi gitmesinin imkânı kalmamıştı. 28 Şubat’ta paşaların isteklerine karşı çıkamayan ‘millî görüş’ kendi içinden ilk defa siyasi liberalizm argümanlarını seslendiren, yeni bir kadro çıkartacaktı. AK Parti’nin “özel hayatında muhafazakâr, siyaseten liberal kurmayları” büyük kitlelerle buluşacak, Yeni Türkiye’nin mimarları olacaktı. 5 yıllık AB yanlısı ve ekonomik istikrar gözeten politikalar sonrasında 27 Nisan gecesi yayımlanan e-muhtıra ile daha doğrusu muhtıraya verilen cevapla ‘yeni tarz-ı siyaset’ doğacaktı.
      <br/>
      <br/>
      Hrant Dink cinayetiyle başlayan, halen de devam eden dinî kimliklere yönelik suikastlar zinciri bir tarafa, cumhurbaşkanlığı seçimi paralelinde cereyan eden 27 Nisan e-muhtırası, 367 kararı, 22 Temmuz’da AK Parti’nin mutlak galibiyeti, nihayetinde Abdullah Gül’ün cumhurbaşkanlığı ve referandum sürecinin baş döndürücü bir hızla cereyan etmiş olması, sivil siyaseti 2008’e yaralı fakat daha güçlü bir şekilde taşıdı. Üstelik halen devam etmekte olan Kuzey Irak operasyonu sivil siyasetin inisiyatifiyle gerçekleşmiş, pek tesadüf edilmeyen sivil-asker ilişkisi-uyumu kurulmuştu. Öyle bir süreç ki, herkesin ‘benim için önemli’ diyebileceği onlarca seçenek barındırıyor içinde.
      <br/>
      <br/>
      KİLİTLENME, KRİZ VE HÜKÜMET…
      <br/>
      <br/>
      2007 değerlendirmeleri çerçevesinde özellikle laikçi cenahtan yükselen, Haluk Şahin’in “Cumhuriyet makas değiştiriyor” cümlesinde ifadesini bulan korku, daha başta Prof. Dr. İlber Ortaylı gibi tarihçilerin ‘ne alakası var’ tonlamalı konuşmaları ile karşılansa da, aslında, “2007’de ne oldu da biz bunu tartışmaktayız?” sorusuna, tekrara girme pahasına cevap aramakta fayda var.
      <br/>
      <br/>
      Türk demokrasi tarihini imtiyazlı sınıf-seçilmişler mücadelesi şeklinde özetlersek 2007’e girerkenki siyasi atmosferi bu mücadeleden azade düşünemeyiz. Bir önceki yıldan devralınan ‘çeteler’ meselesi vardır, ki Doç. Dr. Bekir Berat Özipek’e göre hükümetin kötü bir sınav verdiği bir meseledir bu. 2007’ye hükümetin reformlarda yorulduğu bir sürecin sonucunda gelindi. Ayrıca derin devlet ve çeteler gibi oluşumları çözme konusunda başarısızlığın da belirginleştiği bir dönemdi Özipek’e göre. “Şemdinli, misyoner cinayetleri çözülemedi. Bütün bunları üreten vatansever çetelerle ilgili somut adım atılamadı; tam aksine geri adımlar atıldı. Bunun bir faturasının olacağı belliydi. Hükümet Şemdinli’yi çözemezse Şemdinli hükümeti çözecekti.” Dolayısıyla hükümetin demokratikleşmeyle ilgili var olanla yetinmeyi tercih eder hâlde olduğu bir sırada Türk demokrasisinde yeni dönemin başlangıcı sayılabilecek 27 Nisan e-muhtırası geldi.
      <br/>
      <br/>
      200 SENENİN EN ÖNEMLİ DÖNEMECİ
      <br/>
      <br/>
      367 gibi bir bürokratik refleksin hükümetin yorgunluğunun belirginleştiği dönemlerde güçlü bir şekilde kendi varlığını hissettirmesi tesadüf değildi. “Hükümet, bürokratik oligarşi diyebileceğimiz yapının siyasi sürecin şekillenmesindeki çabaları karşısında başarılı bir duruş sergiledi. Ve Cumhuriyet mitingleriyle yaygınlaştırılan milliyetçilik potasına girmemeyi başardı, krizi atlattı. Özipek’e göre 2007’yi tarihsel kılan unsurlardan biri, demokrasinin tecellisi için toplumun böylesine büyük bir iradeyle kendisini ortaya koymasıysa, ikincisi ve daha önemlisi de yargının siyasi yüzünün reddedilemeyecek bir şekilde ortaya çıkmasıdır.
      <br/>
      <br/>
      2007’yi önemli kılan sebeplere devam edeceğiz; ancak yaşadığımız zamanın tarihselliğine bakmak gerekiyor. Mümtaz’er Türköne, zamanı geri dönüşü olmayan bir nehre, 2007’yi de bu nehrin daraldığı yere benzetiyor. “Zamanın bütün tortuları bu darboğazı kapatır. Zaman yavaş akmaya başlar. Darboğazın hemen sonrasında ise birdenbire hızlanan, delicesine coşan bir akış görünür. Geride bıraktığımız şeyin 200 yılın en önemli dönemeci olduğunu bütünüyle kavrayabilmemiz için zamana ihtiyacımız var. 200 yıla yaklaşan modernleşme tarihimizin başarması gereken nihai hedef, toplumun kendi kaderine hükmetmesi idi.” Türköne’ye göre 2007, “başarısız kalmış bir darbe teşebbüsünün yaşandığı yıl” olarak tarihe geçecek. Yılı önemli kılansa, bu teşebbüsün hükümet tarafından müsavi dozda bir cevapla sahiplerine iade edilmesidir.
      <br/>
      <br/>
      Son çeyrek asırda Ankara’nın gündeminde bazen aktör, bazen aktivist ve halen de analist olarak ağırlıklı varlığını sürdüren Hasan Celal Güzel’e göre 2007, Cumhuriyet döneminin dört önemli dönüşüm noktasından biri. Birincisi Cumhuriyet’in kuruluşu, İkincisi 1950, üçüncüsü Özal’lı yıllar, dördüncüsü de Erdoğan’ın liderliğindeki AK Parti’nin yaptığı dönüşüm. Ve 2007 de bu dönüşümün en kritik yılı. Tüm tehditlere rağmen hem seçimlerde hem cumhurbaşkanlığında halkın istediği olmuş, Türk demokrasisi rayına oturmuştur. Bireyi esas alan hürriyetçi bir anayasanın temelleri atılmıştır bu yılda.
      <br/>
      <br/>
      SON ÇEYREK YÜZYILDAKİ EN ÖNEMLİ GELİŞME
      <br/>
      <br/>
      “2007 niçin önemli?” sorusunun farklı muhataplarca verilen cevaplarına kulak kabartmaya devam edelim. Siyaset bilimci, Sabancı Üniversitesi Öğretim Üyesi ve AK Parti üzerine de çalışması olan Hasan Bülent Kahraman, iki meseleyi dillendiriyor. Birincisi halkın tepkisi. “Türkiye’de toplum, başlı başına bir unsur olarak, daha da önemlisi politikayı belirleyen asal öge olarak 2007’de öne çıkmıştır… Türkiye’de daima bir çıkmaz soruna dönüştürülen devletliler-siyasetçiler ikilemi ilk kez bir ‘halk oylaması’ ile tamamlanmıştır.” Yani kimin cumhurbaşkanı olacağına bu sefer halk karar vermiştir. Kahraman’a göre ikinci husus yeni oluşan Meclis’teki temsil sorununun çözülmesi ve daha da önemlisi bu parlamentonun PKK’yı siyasallaştırmasıdır. “Türkiye’nin son çeyrek yüzyılında bundan daha önemli bir gelişme yoktur.”
      <br/>
      <br/>
      2007 her şeyden önce bir Ankara yılıydı. Magazin gazetecilerine bile “gazetecidir, vardır bir bildiği” diyerek yöneltilen siyaset mevzularının Ankara’yı ne kadar meşgul ettiğini kestirmek güç olmaz. Hürriyet Ankara Temsilcisi Enis Berberoğlu kendi köşesinde herhangi bir kanaat belirtmeksizin 2007’yi milat ilan etti. Kanal 24’ün Ankara Temsilcisi Ardan Zentürk de benzer kanaatte. O da 2007’yi çok partili hayatın dört olayından biri olarak yorumlamaktan yana. 1950 Menderes’in seçilmesi, 1965 Demirel’in iktidara yürümesi, 1983 Özal iktidarının sivilleşme programı. 2007’de meydana gelen vakalar tek tek sıralandığında ona göre bu yıl, 1950 kadar Türk siyasi hayatında anılacak yıllardan biri: “1950’ye daha çok benzemektedir. Halkın sandığa ve kendi iradesine sahip çıkmasının sembolüdür 2007.”
      <br/>
      <br/>
      2007’nin anlamı ile ilgili, elbette çok özel ve çeşitli cevaplar var; baba olabilir, âşık olabilir, evlenmiş olabilir, zengin olabilir, fakir olabilir siniz, ya da hayatınızda hiçbir değişiklik olmamıştır; ancak kişisel hikâyemizden bağımsız bir halde Türkiye için 2007, 50 küsur yıllık demokrasi hissiyatının yeniden kabardığı, coştuğu bir yıl oldu. Yoksa hangi tarih diliminde bindiğiniz taksinin şoförü “Abi ben bu işten bir şey anlamadım. Vaktin varsa biraz daha turlasak da sen şu 367’yi tekrar bana bir anlatsan” diyebilir. 2007 önemliydi, zira.
      <br/>
      <br/>
      <br/>
      <br/>
      Prof. Dr. Toktamış Ateş: ATANMIŞLAR, YARI BAŞKANLIK SİSTEMİNİ GETİRDİ
      <br/>
      <br/>
      -2007’den geriye ne kalacak sizce?
      <br/>
      <br/>
      2007 ile ilgili iç politikada önemli bulduğum birkaç husus var. Bunlardan biri bu yıl içinde Türkiye’de halkın iradesi ile atanmışların iradesi arasında bir çatışma çıkması. Bu çatışmayı cumhurbaşkanlığı seçiminde 367 oy gerekir anlayışı çerçevesinde ortaya çıkan fotoğrafla açıklayabiliyoruz. Ve gerçekten bence hukuk dışı yaklaşım olan toplantı yeter sayısının 2/3 olması konusunda Anayasa Mahkemesi’nin zorlama verdiği bir karar maalesef Türkiye’de parlamentarizmin sonu olmuş, yarı başkanlık rejimini getirmiştir. Yarı başkanlık sistemine geçilmesini ben onaylamadım. 40 yılı bulan siyaset bilimi öğretimimde de bu konularda yapılan değişik toplantılarda da Türkiye’de yarı başkanlık rejiminin başkanlık rejimi kadar olmasa bile bir diktatörlüğe yol açacağını, halkın oyuyla seçilen bir cumhurbaşkanının halk tarafından seçilen bir parlamentoyla iktidar mücadelesine gireceğini belirttim.
      <br/>
      <br/>
      -367’kararı yarı başkanlık sistemine nasıl yol açıyor?
      <br/>
      <br/>
      Çünkü hemen hemen nitelikli çoğunluğun gerektirdiği hiçbir konuda toplantı o nitelikli çoğunluk sayısı ile olmaz. Hal böyle olunca nitelikli çoğunluğun gerektirdiği her konuda böyle bir çoğunluk aranacaktır. Bunun olmayacağı aşikârdır. O bakımdan böyle bir irade çatışması çıkacaktır ve maalesef çıkmıştır. Ancak Sayın Gül’le Sayın Erdoğan arasındaki yakınlık şimdilik Başbakanla Cumhurbaşkanı arasında bir çatışma ortaya çıkarmasa bile ileride ne olacağını bilemiyoruz.
      <br/>
      <br/>
      -Yarı başkanlık sistemine geçilmesinin sebebi yargı mı yani?
      <br/>
      <br/>
      Evet, atanmışların yaptığı bir şey. Öyle bir arzuları yoktu, kısa vadeli bir plan uyguladılar. Ve çıkan sonuçtan bildiğim kadarıyla pek çoğu da memnun değil. Parlamenter rejim halkın iradesiyle seçilen bir meclis, o meclisten seçilen bir cumhurbaşkanı ve hükümetle yönetim demektir. Ki oldukça demokratik bir yönetim biçimidir. Yarı başkanlık seçiminde devlet başkanı da halk tarafından seçilir, aynı başkanlık sisteminde olduğu gibi; fakat devlet başkanının yürütme yetkisi yoktur. Bu da bizim gibi ülkelerde hiç de hayırlı netice çıkarmaz.
      <br/>
      <br/>
      -2007’de yaşanan ikinci önemli olay...
      <br/>
      <br/>
      Çok büyük katılımlarla ortaya çıkan laiklik mitinglerinin halkta bir aksülamele, bir tepkiye yol açması. Yani bizim toplumumuzda adı konsa da konmasa da karşılıklı bir hoşgörünün var olduğunu düşünüyorum ben. İnsanların farklılıklara karşı tahammüllü olduğunu düşünüyorum. Ancak son bir yıl içinde toplumumuzun bir kesiminde, çok duygusal, çok sert  bir tepki ortaya çıktı. Yüz binlerce insan sokaklara dökülüp pek de hoş olmayan slogan attılar. Bunun neticesinde AK Parti % 47 gibi nispi temsilde çok rastlanmayacak bir oy oranıyla ve her şeyi yapabilecek bir güçle Meclis’e geldi. Bu bence önemli bir kırılma noktası oldu 2007’de. Bu iki gelişmenin Türk siyasal hayatında fevkalade hayati sonuçlara yol açabileceğini düşünüyorum.
      <br/>
      <br/>
      -Halk sahaya indi yorumu da yapılıyor bu yılla ilgili.
      <br/>
      <br/>
      Ben oraya katılmıyorum. Bizde halk her zaman siyasete ilgilidir. Çok politize halkız. Gelişmiş toplumlarda halk yukarıdaki kavgaya bakmaz; ama biz böyle değiliz. 12 Mart’ın faturasını Adalet Partisi’ne çıkardı halk, 1973 ve 1977’de Ecevit sildi süpürdü. 27 Mayıs’ın faturasını Halk Partisi’ne çıkardı halkımız, 1963-67’de Demirel sildi süpürdü. Sandıkta gösteriyor bunu, yine böyle oldu ama zaman kısıtlı olduğu için… Kırsal kesimde halkın en fazla rağbet ettiği televizyon kanalının Meclis TV olduğunu biliyor musunuz?
      <br/>
      <br/>
      -Özellikle Ankara’daki bazı gazeteciler 2007 için milat diyorlar.
      <br/>
      <br/>
      Cumhurbaşkanı’nın Başbakan’ın, bakanların eşlerinin pek çoğunun başı kapalıymış, Çankaya’ya başı örtülü bir hanım gitmiş, bu bir milat. Ben bunu kabul etmiyorum. Olumlu da, olumsuz da bir milat olarak görmüyorum. Bizim toplumumuzda kadınlarımızın önemli bir bölümü başlarını örtüyor. Ben beğensem de beğenmesem de örtüyor. Hâl böyle olunca demokrasi içinde böyle birinin Çankaya’ya çıkmasını çok memnuniyetle karşılamasam bile olağan karşılamalıyım. Ankaralı gazeteci arkadaşların her şeyi abarttıklarını, kendilerine esrarengiz bir hava verdiklerini düşünüyorum, onun için buna da itibar etmiyorum.
      <br/>
      <br/>
      -Tarihsel bir dönem olduğunu düşünüyor musunuz peki?
      <br/>
      <br/>
      Düşünürüm; ama şunu da söyleyeyim, ben kendimi bildim bileli, en azından 40 yıldır siyaseti izliyorum, tarihsel olmayan hiçbir yıl geçtiğini hatırlamıyorum. Bundan 20 küsur yıl önce bir Alman öğretim üyesi arkadaşım bana şunu söyledi: Sen şu 40 yıllık ömründe 3 kere askerî darbe yaşadın, 3 kere demokrasiye dönüşü gördün, kentleşmeyi yaşadın, sanayileşmeyi gördün, kırsal kesimden kentlere göçü bizzat görerek yaşadın. Bütün bunları bir Alman siyaset bilimcinin görmesi için 200 yıl yaşaması lazım. Ben de böyle düşünüyorum. Hep tarihsel olaylarla iç içe yaşadık. Biraz fazla, biraz az. 2007 tarihsel olayların yaşandığı önemli bir yıl.
      <br/>
      <br/>
      -1950 gibi değil?..
      <br/>
      <br/>
      Değil, 1950 özellikle Türkiye Cumhuriyet’inin kaderinin çok farklı mecraya oturduğu bir dönemdir. Bürokrasi ağırlıklı bir iktidarın tasfiye edilmesi, onun yerine halk iradesine dayanan bir iktidarın gelmesidir. Bu, parlamentarizmden yarı başkanlık sisteme geçmekten çok daha önemlidir.
      <br/>
      <br/>
      - Görünürde 2007’de zaten AK Parti vardı ve yine AK Parti iktidara geldi. Değişen bir şey olmadı da denilebilir değil mi?
      <br/>
      <br/>
      Plan tutmadı. Plan AKP iktidarının tasfiyesiydi ve ters tepti. Bu süreçten AKP yara almış; ama güçlenmiş olarak çıktı. Bu mücadeleden sivil siyasetin galip çıkması belki önemliydi ve insanları memnun eden şey de buydu. Ben de memnunum. Ben AK Parti zihniyetine sempatiyle bakmamakla birlikte bu sürecin böyle noktalanmasını demokrasi açısından memnuniyet verici olarak görüyorum.
      <br/>
      <br/>
      -2008’de bizi ne bekliyor?
      <br/>
      <br/>
      Aynı kavganın devamı. Seçilmiş-atanmış kavgası.
      <br/>
      <br/>
      <br/>
      <br/>
      <br/>
      Doç. Dr. Bekir Berat Özipek: HİÇBİR ŞEY ESKİSİ GİBİ OLMAYACAK!
      <br/>
      <br/>
      2007 Türkiye’deki tarihî ve sosyal güçler mücadelesi içinde taşların yerinden oynadığı, belki mücadelenin çok daha keskin bir şekilde hukuk alanında kendini gösterdiği bir yıl oldu. 2007’de yaşananlardan sonra hiçbir şeyin eskisi gibi olması beklenmemeli. Hükümet, ya demokratikleşemeye doğru daha büyük bir ivmeyle yoluna devam edecek ya da bunu başaramayacak. Devletçi seçkinlerle toplumun geri kalanı arasındaki güçler mücadelesinin (bu aynı zamanda demokrasi mücadelesidir) çok daha belirgin bir şekilde yaşandığı, kartların çok daha açık oynandığı bir yıl oldu. Türkiye’de bürokratik devletçi, milliyetçi, içe kapanmacı kesimlerle demokrasi ve açılımdan yana olan kesimler arasındaki mücadelenin bir alanı oldu.
      <br/>
      <br/>
      2007’nin sonucu demokratikleşmeden yana olanların zaferi oldu. Hükümet üzerine düşeni yapamazsa 2007 nasıl anılacak? Demokrasiyle aralarının pek hoş olmadığı malum bürokratik güçlerle, diğer kesimler arasında yaşanan kavganın sonucuna bakmak lazım. Misyoner cinayetleri çözülemedi. Bu iş AK Parti’nin de başına patlayacak; ama farkında değiller. Dışarıda insanlar “Türkiye’de İslamcı bir hükümet var ve misyonerlerin boğazı kesiliyor” şeklinde bakacak olaya.
      <br/>
      <br/>
      2007 yılında yaşananlar Türkiye’nin demokratikleşmesi açısından kolay yakalanmayacak bir dönem oluşturdu. Ancak 2007 yılının tarihçiler tarafından “Türkiye’de taşların gerçekten yerinden oynadığı sene” şeklinde yazılabilmesi, hükümetin her zaman ortaya çıkmayacak olan bu fırsatı demokratikleşme amaçları doğrultusunda kullanabilmesine bağlı. Ama ben hükümetin bunu başarabileceği konusunda düne göre daha az umutluyum. Çete olaylarına, misyoner cinayetlerine suhuletle, kırmadan çözebiliriz diye yaklaşılıyor. Ancak maliyet ödemeden demokrasi tesis olmuyor.
      <br/>
      <br/>
      <br/>
      <br/>
      <br/>
      Hugh Pope: 2007, 1950'YE BENZİYOR
      <br/>
      <br/>
      -Ne oldu da 2007 bu kadar önemli bir yıl oldu Türkiye için?
      <br/>
      <br/>
      2007 Türkiye için özellikle iç politika alanında kritik bir yıldı. Genel seçim ve cumhurbaşkanlığı seçimi Türkiye'nin, istikrar ve daha sivil bir devlet istediğini belirtmiş oldu. Parlamento seçimlerinin Türkiye'nin tarihindeki en özgür, açık ve tartışmadan uzak seçimi olduğu iddia edilebilir.
      <br/>
      <br/>
      -Eğer bir karşılaştırma yapmak gerekirse, önem derecesi ve benzerlikler açısından 2007’yi Türk siyasi hayatının hangi dönemi ile eşleştirirsiniz? (1950'ye atıf yapanlar var, bu çerçevede)
      <br/>
      <br/>
      Bugünün vukuatları 1954'e değil, 1950'ye benziyor; geniş kapsamlı orta-sağ bir hükümet ikinci başarısını kazanıyor ama aynı zamanda yorgunluk ve yön kaybı emareleri gösteriyor. Hükümet  Türkiye'nin modern bir ülke olarak Avrupa'daki yerini belirleyecek enerjiyi kavrayıp, bunu Avrupa değerleri ile eşleştirmelidir.
      <br/>
      <br/>
      -2007 eğer Türkiye için önemli bir tarihsel dönemse uluslararası ilişkilerin bundaki etkisi nedir?
      <br/>
      <br/>
      Uluslararası arenada bu Türkiye için daha iyi bir yıl olabilirdi. Ama Türkiye olayların alışılagelmiş trendler tarafından belirlenmesine izin verdi. Türk liderleri Avrupa Birliği, yeni bir anayasa tasarısı; Ermeni, Kürt ve Kıbrıs problemi gibi hususlarda insiyatif göstermediler. Ama Türkiye kendini muhtemel bir faciaya -Ermeni tasarısı kabulü  ve bir K.Irak işgali gibi - potansiyel risklere karşı korumasını bildi. Bir olumlu trend daha devam etti; Türkiye'nin  yabancı yatırımı çeken ekonomik büyümesi ve istikrarı sürekli şekilde ilerliyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29268), [web.archive.org (arşiv bağlantısı)](http://web.archive.org/web/20080616103802/http://www.aksiyon.com.tr:80/detay.php?id=29268)
