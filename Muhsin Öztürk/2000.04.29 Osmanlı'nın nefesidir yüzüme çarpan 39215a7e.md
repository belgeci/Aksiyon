# Osmanlı'nın nefesidir yüzüme çarpan

*Muhsin Öztürk 2000.04.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Osmanlı sosyal tarihi, giderek artan bir ilginin odağında. Son bir yıl içinde çıkmış, Osmanlı kişiliğini romanlaştıran en az on tane kitabı bir çırpıda saymak kolay.
  </font>
 </div>
 <div id="newsText">
  <font class="detail-text">
   Osmanlı'nın günlük yaşamına ve sosyal hayatına mercek tutan eserlerin cazip olması tuhaf karşılanmamalı. Fakat çoğu zaman karşımızda kafamızda kurguladığımız Osmanlı'yı ve bu kurgu içinde roller dağıttığımız Osmanlı insanını görmek istiyoruz. Halbuki tarih sahnesinden gelip geçen her millet gibi Osmanlı da kendi senaryolarını ve kendi rollerini en iyi şekilde oynamış. Ve bu rolleri seyirlik bir amaç için değil kendi hayatlarını ortaya koyup oynamışlar, arkalarında bugün hayranlıkla izlediğimiz bir sürü eser bırakıp gitmişler.
   <br/>
   <br/>
   Bu izleri bırakan kişilerin melek değil bir insan olduklarını; bir insan olarak o kadar büyük işleri yaptıklarını; her insan gibi renkli ve renksiz taraflara sahip bulunduklarını ise yeni yeni görüyoruz. Osmanlı insanı bizim anlatımımızla çoğu zaman öyle fevkalade ulaşılmaz kişiliklere bürünüyor, ya da öyle kötü insanlar haline geliyor ki, kabul etmek ya da reddetmekten başka bir seçenek bırakmıyor; doğrusu buna bir seçenek denebilirse. Tarihe karşı şartlı refleks ile yaklaşmak alelade bir davranış oluyor bu  durumda. Halbuki tarihsel olgu, bütün yaşanmışlıkları taşıyan eserleriyle, hatıralarıyla, insanı insan yapan yönleriyle karşımızda duruyor. Elimizi uzatıp dokunmanın o enfes duygusunu yaşamak varken bir kenera itebiliyoruz çoğu zaman.  "Seni uzaktan sevmek, sevmelerin en güzeli" sözü tarih için geçerli değil. Bu bakımdan Osmanlı padişahlarının isimlerini ezbere bilmek ya da zaferlerini bir çırpıda sayabilmek yerine, Topkapı Sarayı'nın bahçesindeki bitkilerlerle ilgilenmek belki de daha önemli, kimbilir.
   <br/>
   <br/>
   Geçtiğimiz hafta sonu bir grup gezginle beraber güneşli bir havada Topkapı Sarayı'nı gezdik. Geziyi düzenleyen Emantur, rehberimiz de artık kültürcülerin yakından tanıdığı bir isim; Doç. Dr. Haluk Dursun. Sabah 10'da başlayan akşam 5'te biten adamakıllı bir tarih ve kültür ziyafeti bu.
   <br/>
   <br/>
   Tarih sahneleri gözümüzün önünden akıp gidiyor, bir dönem yaşananlar hâlâ devam ediyormuş duygusu eksik olmuyor bu gezi sırasında. Gezinin aşure gününe denk gelmesi sebebiyle Haluk Dursun Osmanlı aşure geleneğinden ve tabii ki aşureden bahsetmeye başlayınca insan etrafına bakınıyor  "bir tas aşure" diye. Her avluda ve her yapıda farklı tezahür eden saray yaşantısını anlatıyor rehberimiz. Osmanlı'da bürokrasinin ne kadar kuvvetli olduğunu öğreniyoruz. Divanı Humayun'da padişahın oturduğu koltuğun üstünde yükselen, çevre tepelerden görülen tek kulenin "adaleti" sembolize ettiğini ve adil bir yönetimı vaad ettiğini de... Bir de ne kadar çok figür ve sembolün olduğunu... Topkapı kurallar ve ritüeller zengini bir yer.
   <br/>
   <br/>
   Topkapı Sarayı'ndaki küçücük bir taştan büyük bir yapıya kadar, selvi ağacından hercai menekşeye kadar herbirşeyin bir hatırası, bir öyküsü ve bir anlamı olduğunu farkediyorsunuz. Mesela bir çınar ağacı... Hükmeden, tepeden bakan bir bitki. Bütün çınarlar içi boşalarak ayakta ölüyor. Ne kadar da Osmanlı'yı anlatıyor. Topkapı Sarayı'nda selvi ağacı da var ama sadece dekoratif bir unsur olarak yerini almış bahçede.
   <br/>
   <br/>
   Divan salonunun hemen yanında bir tercüme odası var. Burayı Mühtedi Yahya Efendi kurmuş. İstanbul'da Ermenice, Rumca gibi farklı dilleri konuşan tebanın dertlerini bir kaç dil bilen tercüme odası görevlileri dinliyormuş önce. En çok Rumca bilen tercümanlara ihtiyaç oluyormuş. "Tercüme bürosunun" hemen yanında da yeni Müslüman olanlar için her daim bir cerrah hazır bulundurulduğunu da ekleyelim.
   <br/>
   <br/>
   Haluk Hoca, Mısır'a gidip de dönen Harem kadınlarının Saray'daki ve "İstanbul Sosyetesi"ndeki eğlence kültürünü belirlediklerini söylüyor. Harem'deki kadınları anlatıyor hoca; statüleri nedir, nasıl yükselirler, şehzade annesi olursa ne olur, padişah annesi olursa ne olur? Topkapı Sarayı'nı dolaşırken bilgi sahibi olan bir kişi ile dolaşmak gerçekten doyumsuz. Haluk Dursun'u dinleyen sadece bizim kafilemizdekiler de değil; etraftan gelip geçen kişilerin kulak kabartması hatta durup saatlerce dinlemesi bundan. Rehbersiz olmuyor.
   <br/>
   <br/>
   380 yıl Osmanlı Devleti'nin  yönetimi merkezi olan Topkapı Sarayı'nın o kadar çok sırları var ki... İstemek, dokunmak, görmek gerekiyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6133-osmanlinin-nefesidir-yuzume-carpan.html), [web.archive.org (arşiv bağlantısı)](http://web.archive.org/web/20140429131117/http://www.aksiyon.com.tr:80/aksiyon/haber-6133-osmanlinin-nefesidir-yuzume-carpan.html)
