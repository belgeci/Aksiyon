# Moşe Türkiye’den teklif bekliyor

*Muhsin Öztürk 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk futbol liginde Güney Afrika rüzgarı estiren Moşe, Kuşe, Kona üçlüsünden Moşe ve Kuşe’yle Johannesburg’da görüştük.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070623141408im_/http://www.aksiyon.com.tr/resim/597/70.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   JOHANNESBURG - Yoğun bir telefon ve yazışma trafiğinden sonra Güney Afrika’nın en büyük takımı Kaizer Chiefs’in tesislerindeyiz. John Leshiba Mosheou (Moşe), İlhan Cavcav’ın keşfederek Türkiye’ye getirdiği, yüksek tekniğiyle yıldızı parlayan siyahî bir futbolcu. Eline çantasını alan kulüp yöneticilerinin, menajerlerin Afrika yollarına düşmesinde Moşe ve arkadaşlarının çok büyük bir yeri var. Gençlerbirliği, Kocaeli, Fenerbahçe ve Bursaspor takımlarında forma giydikten sonra Güney Afrika’ya döndü ve gol kralı oldu. Güney Afrika’da ‘shoes’ diye çağrılan Moşe 39 yaşına ve takımın yeni ‘koç’u ile problemler yaşamasına rağmen forma şansı bulduğunda kitleleri coşturabilen bir futbolcu.
   <br>
    <br>
     Kaizer Chiefs’in tesislerinde ayaküstü konuştuğumuz ülkenin en çok satan The Star gazetesinin spor muhabirleri Nkarens Matshe ve Siyabonsa Mamlaba, Moşe’nin hâlâ Güney Afrika futbolu için efsane olduğunu dile getiriyor. Moşe’nin dile kolay 10,5 yıllık Türkiye macerası var ve onda silinmez izler bırakmış. Güney Afrika’nın ‘öğretmen’lerinden Zafer Soyertaş’la birlikte Moşe’yle Türkçe-İngilizce karışık bir söyleşi gerçekleştirdik.
     <br/>
     <br/>
     -Türk halkının size bakışı nasıldı?
     <br/>
     <br/>
     Türk halkı çok sıcak. Giderken hiç böyle bir muamele beklemiyorduk. Beni böyle kabullenmelerini, bana böylesine destek çıkmalarını beklemiyordum şahsen. Zaten bu yüzden bu kadar uzun süre kaldım. Eğer yapamasaydım çok çabuk dönerdim.
     <br/>
     <br/>
     -İlhan Cavcav ne ifade ediyor senin için?
     <br/>
     <br/>
     Bir baba gibiydi. Buraya futbolcu aramaya gelmişti. O zaman Manchester United ve Arsenal buradaydı. Onlarla maç yapıyorduk. Özellikle o maçları seyredip futbolcu seçmeye gelmişti.
     <br/>
     <br/>
     -Futbolcudan anlar mı?
     <br/>
     <br/>
     Kesinlikle anlıyor bu işten. Beni Türkiye’ye götürdü. Zirvedeki oyunculardan birisiydim o zaman. Bununla iftihar ederdi. Onu gururlandıracak şeyler yaptım.
     <br/>
     <br/>
     -Fenerbahçe’de oynarken bu desteği devam etti mi?
     <br/>
     <br/>
     Evet tabii. Hatta Fener’den Bursa’ya gittiğimde konuştuk. Eğer çok fazla yabancı oyuncusu olmasaydı Gençlerbirliği’ne geri alacaktı beni.
     <br/>
     <br/>
     -Fenerbahçeli günleri nasıl hatırlıyorsun?
     <br/>
     <br/>
     Fenerbahçe’de çok güzel günler geçirdim. Hayat öyle bir şey ki iyi ile kötüyü birlikte yaşarsınız. Ama Fener’de geçirdiğim özellikle ilk sezondan çok keyif aldım. Fenerbahçe, zirvedeki Avrupa kulüplerinden biri. Benim için çok eğitici bir tecrübe oldu.
     <br/>
     <br/>
     -Fenerbahçe’nin büyük bir seyirci kitlesi var ve bu futbolcunun üzerinde çok büyük baskı oluşturur. O baskıyı hissettiniz mi Türkiye’de bulunduğunuz zamanlarda?
     <br/>
     <br/>
     Büyük takımlarda her zaman bu olgu vardır. Seyirci Barcelona’da da, Fenerbahçe’de de her oyunda yüksek performans bekler. Her zaman yenmeyi bekler. Bu insanın üzerinde baskı oluşturuyor tabii.
     <br/>
     <br/>
     -Türkiye’de yaşasaydın kendini Fenerli gibi mi hissederdin yoksa beğendiğin başka bir Türk takımı var mı?
     <br/>
     <br/>
     Futbolu çok seviyorum. Her takım olabilir. Hangi takım için oynarsam oynayayım bütün takımlar için sevgim vardır. Özellikle Gençlerbirliği’nin çok önemli yeri var benim kariyerimde. Kariyerimdeki birinci basamak orası. Avrupa’ya açılmama vesile olan takımdı.
     <br/>
     <br/>
     -Türkiye’de futbol oynamanın kolaylığı ve zorluğu neydi?
     <br/>
     <br/>
     Oraya vardığımda ilk problem dildi. Tamamen yeni bir çevre ve yeni bir ortam. Aileniz yok, arkadaşlarınız yok, size destek olacak kimse yok. Çok zordu. Birkaç yıl sonra dili öğrendikten sonra tıpkı bir anahtar gibiydi. Bütün kapıları açıyordum onunla. Ondan sonra beni kabullenmeye başladılar. Daha sonra ortama uydum.
     <br/>
     <br/>
     -Problem olduğunu düşündüğünüz şey?
     <br/>
     <br/>
     Seyirci çok büyük problem ve zorluktu Türkiye’de. Aynı zamanda iklim ve saha şartları zor olabiliyordu. Sözgelimi Van’a gidiyorsunuz saha kar ve buzla kaplı. Bir de taraftarlar sürekli isim takıyor, alay ediyor. Böyle zorlukları vardı.
     <br/>
     <br/>
     -Her ülkenin bir futbol stili var. Türk futbolu için ne söylenebilir?
     <br/>
     <br/>
     Türk futbolu bir karışım, bir sentez. Dışarıdan getirilen futbolculara bakarsanız dünyanın değişik ülkelerinden, kıtalarından bir karışım. Ayrıca gelen teknik direktöre göre takımlar zaman zaman sistem değiştiriyor. Teknik direktör nasıl bir taktik verirse ona göre takım şekil alıyor. Sözgelimi Benjamin Toshack İngiliz stilini, Parreira ise Brezilya oyun sistemini aşılıyor Türk futboluna. İngiltere eskiden uzun top oynardı. İngiliz futboluna Jose Mourinho gibi yabancı koçlar yeni yeni gelmeye başladı. Liverpool’un koçu da İspanyol. Onlarla birlikte oyun stilinde de değişiklikler olmaya başladı. Bu nedenle birçok oyun sisteminin teknik adamlar vasıtasıyla Türkiye’de tanıtılması, Dünya Kupasında Türkiye’ye çok büyük faydası oldu. Onlar alıştılar Almanya şöyle oynar, Brezilya böyle oynar diye. Her sistemin Türkiye’de tanıtılması ve uygulanmasının avantajını gördü Türkiye.
     <br/>
     <br/>
     -Türk Milli Takımı Dünya kupasına katılamıyor. İzleyebiliyor musun Türk futbolunu? Bir düşüş var mı?
     <br/>
     <br/>
     Bazen göremediğim sebepler olabilir. Yönetimde bir sıkıntı olabilir, oyuncular arasında bir sıkıntı olabilir. Takımın yarısı Kore’de oynayan takım. Çok değişiklik yok. Yani çok değişiklik yaparsanız bazen sizin aleyhinize dönebilir. Yavaş yavaş değişime gitmeniz lazım. Türkiye’de şöyle bir mantalite var: Birkaç maç arka arkaya kaybedildi mi, teknik direktör ya da oyuncular yavaş yavaş kredisini kaybeder, sonra gönderilir. Böyle olmamalı bence. Bir şans daha verilmeli. Bekleyelim görelim denmeli. Bir şeyler yanlış gitmeye başladığı zaman takım oturup konuşmalı, düşünmeli… Dün başarılıydık bugün niye böyle diye. Mesela Şenol Hoca Kore’de başarılıydı. Türkiye olarak üçüncü takımdık, bu çok büyük bir başarı. Daha sonraki maçlarda başarısızlıklar olunca hoca problem sende deyip gönderdiler. Belki sebep o değildi.
     <br/>
     <br/>
     -Futbolcu olarak Türkiye’de kimleri beğenirdiniz.
     <br/>
     <br/>
     Tugay, Emre. Çok futbolcu var ama bu ikisini seviyorum. Güzel oynuyorlar. Eğer Blackburn Rovers’da oynuyorsa Tugay’ı seyretmek isterim. O hafta maçı varsa Emre’ye izlemek isterim. Emre oynamıyorsa niye oynatmıyorlar diye sorarım. Mesela Manchester’ın orta sahasında problem var, Emre’yi neden almıyorlar diye merak ediyorum. Emre yoksa izlemek istemiyorum. -Bu bir Türk yaklaşımı aslında. Biz de o oyuncular olmazsa izlemiyoruz. Size de biraz Türklük bulaşmış…
     <br/>
     <br/>
     Ben kendimi Türkiye’de hissediyorum. Benim ikinci memleketim gibi. Ben Türküm yani. Öyle hissediyorum. Tugay vs. ile abi, kardeş gibiyiz. Tayfun’la da görüşüyoruz. Bazen gidiyorum Türkiye’ye. Aralık’ta da geleceğim oraya. (Aralık’ta Güney Afrika’nın yaz tatili başlıyor.)
     <br/>
     <br/>
     -Teknik Direktör olarak Türkiye’de kimi beğeniyorsunuz?
     <br/>
     <br/>
     Çalıştığım insanlar hakkında bir şey söyleyebilirim. Metin Türel’le çalışırken çok büyük zevk aldım. Ne yapacağımı bile söylemezdi. Diğer futbolculara söylerdi. Sen şunu yapacaksın sen bunu yapacaksın diye. Bana ne yapmak istiyorsan, nasıl oynamak istiyorsan oyna derdi. Çok zevk aldım. Ronaldhino gibi nasıl istersem öyle oynardım. Diğer futbolcuların görevi var ama o serbest. Aynı onun gibi oynardım. O sezondan büyük zevk aldım. O yüzden onu çok seviyorum.
     <br/>
     <br/>
     -Dünya Kupası’nda kimi şanslı görüyorsun?
     <br/>
     <br/>
     Çok zor bunu söylemek. Bir takım güzel başlarsa güzel devam edebilir. Mesela Türkiye ve Senegal çok iyi başlamıştı. 2004’deki Yunanistan da öyle. Çok güzel başladılar, öyle gitti ve aldılar kupayı.
     <br/>
     <br/>
     -Afrika’dan Dünya Kupasını alan niye çıkmadı şimdiye kadar?
     <br/>
     <br/>
     Biz Afrikalılar olarak kendi liglerimize, kendi futbolumuza konsantre olamıyoruz. Kabiliyetli futbolcuları burada tutamıyoruz. Dışarıya gidiyorlar, başka liglerin gelişmesine vesile oluyorlar ama kendimizi geliştiremiyoruz. Daha kaliteli bir lig olsa burada milli takım daha başarılı olur. Moşe, Güney Afrika’yı terk etmemeliydi. Bunun Türkiye’ye bir faydası olur ama asıl Güney Afrika’nın futbolu için burada kalmalıydı. Bu ortamın, bu imkânın sağlanması gerekiyor.
     <br/>
     <br/>
     -Türkiye’den kimi ve neyi özlüyorsun?
     <br/>
     <br/>
     Her şeyi. Yemekler, arkadaşlar. Benim ikinci memleketim Türkiye.
     <br/>
     <br/>
     -Türkiye’ye hiç futbolcu gönderiyor musun?
     <br/>
     <br/>
     Bazı menajerlere yardım ettiğim oluyor.
     <br/>
     <br/>
     -Futbolu daha ne kadar oynarsın?
     <br/>
     <br/>
     Oynayabildiğim kadar.
     <br/>
     <br/>
     -Türkiye’den teklif gelirse
     <br/>
     <br/>
     Giderim elbette.
     <br/>
     <br/>
     Not: Güney Afrilalı oyunculardan Kompela’yı merak eden okurlar olabilir. İlk randevuyu kesinleştirdiğimiz kişi olmasına rağmen işlerinin yoğunluğu nedeniyle görüşmeyi sürekli ertelemek durumunda kaldık. Son anda Kompela’nın telefonundan arayan bir Türk’ün röportajın bedelini hatırlatmasına kadar bu telefon trafiği sürdü. Kompela, Güney Afrika’nın 23 yaş altı milli takımının antrenörü şimdi. Türkiye’dekinin tersine oldukça ciddi bir imajı var.
     <br/>
     <br/>
     ‘KUŞE ABİ BİZE FUTBOLCU BULSANA’
     <br/>
     <br/>
     İlhan Cavcav’ın başka biri için geldiği Güney Afrika’da keşfettiği futbolculardan biri Kuşe. Hemşehrisi Moşe gibi dört büyük takımdan birinde oynamasa da Türk futbol tarihine adını yazdırdı. O artık futbolu bırakmış, Güney Afrika’nın en büyük takımı Kaizer Chiefs’in teknik heyetine dahil olmuş. Bir yandan da antrenörlük kurslarına devam ediyor. Kuşe ile beklemediğimiz bir anda karşılaşıyoruz, uzun zamandır görmediği dostlarını görmüş gibi sarılıyor bize. Türkiye’den Güney Afrika’ya döndüğünde iki yıl daha meşin yuvarlağın peşinden koşmuş, sakatlanmasıyla birlikte futbolu saha kenarında sürdürmeye karar vermiş.
     <br/>
     <br/>
     Kuşe’nin Türkiye ile ilgili hatıraları hep iyi. Önce İlhan Cavcav’la başladığımız için en büyük iltifatlar ona gidiyor. “Çok destekledi beni. Çok seviyordu, çok güveniyordu. Ben de onu hayal kırıklığına uğratmamak için elimden geleni yaptım. Fakat bir gün geldi terk etmek zorunda kaldım takımı. Ama çok pişmanım ayrıldığıma.” diyor. Laf dönüp dolaşıp Türkiye’de futbol oynamaya geldiğinde dört büyüklerde oynamak ister miydin diye soruyoruz. “Elbette ama Başkan İlhan Cavcav izin vermedi.” diyor.
     <br/>
     <br/>
     Kuşe, Türk futbolunun İngiliz futboluna hiç benzemediğini söylüyor. Biz herhangi bir karşılaştırma istemediğimiz halde böyle cümle kurmasının önemli bir sebebi var. Buradaki futbol kültürü hâlâ İngiltere üzerinden tarif ediliyor çünkü. Onun aklında Türk futbolundan çok Türk halkının güveni, yabancılara gösterdiği misafirperverliği kalmış. Türk ligini cazip kılan sadece insanî hasletler değil tabii. “Ödemeler çok iyi.  İyi para veriyorlar.” diyor.
     <br/>
     <br/>
     Türkiye’de oynadığı dönemde futbolcu olarak en çok Tugay, Sergen, Şifo Mehmet, Uğur Tütüneker, Kaptan Oğuz ve Emre’yi beğendiğini söylüyor. Türk ligini kablolu TV’den izlemeye çalıştığını söylese de halihazırda oynayan futbolcuları çok tanımadığını itiraf ediyor. Türkiye’den hâlâ en çok, eski Beşiktaşlı Rahim’le görüştüğünü söylüyor.
     <br/>
     <br/>
     2010’da Güney Afrika’da düzenlenecek olan Dünya Kupası’yla birlikte Güney Afrika’nın kara bahtının açılacağını, birçok ünlü teknik adamın ülkesine gelerek genç yetenekleri keşfedeceklerini düşünüyor. Eğer sıkı irtibatlar kurabilirse, Güney Afrika’nın gönüllü İlhan Cavcav’ı olmaya aday. Yani yeni futbolcular arıyorsanız Kuşe’ye  bir telefon etmeniz yeterli. Zaten ara sıra Türkiye’den “Abi bize futbolcu bulsana.” diye arıyorlarmış. Sıcak bir karşılaşma ile başladığımız konuşmamızı yine sıcak bir temenni ve iyi niyet cümlesiyle bitiyor: “Türkiye’yi çok özlüyorum. İnsanını özledim. Bir gün Türkiye’ye gelip teknik direktör olmak isterim.”
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24229), [web.archive.org (arşiv bağlantısı)](http://web.archive.org/web/20070623141408/http://www.aksiyon.com.tr:80/detay.php?id=24229)
