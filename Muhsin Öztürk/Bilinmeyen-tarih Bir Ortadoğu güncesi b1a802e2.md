# Bir Ortadoğu güncesi

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050226152644im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152644im_/http://www.aksiyon.com.tr/resim/410/blank.gif" vspace="5"/>
  </p>
 </font>
 <font class="content">
  11 Eylül miladında en büyük şoku New York’lular yaşarken, bütün gözlerin döndüğü Ortadoğu’da birbirine zıt, çelişkili tepkiler dikkat çekti. Belli belirsiz bir coşku, belli belirsiz bir korku ve birçok komplo teorileri.
 </font>
 <br/>
 <p>
  <font class="content">
   Fakat şu gözlerden kaçmadı; petrol zenginliği içinde lüks bir hayat yaşarken ‘kahramansız’ kalan gençlerin yeni idolü ortaya çıkmıştı: Üsame bin Laden. Laden fotoğraflı tişörtler, isyanlarda olan gençlerin üstünden inmiyor, özellikle radikal kesimlerde bu hiç yadırganmıyordu. Görüntüler kadar açıklamalar da birbirine zıt ve yanyanaydı; önemli bir fıkıhçı olan El—Cezire yorumcusu Yusuf El—Kardavi 11 Eylül olayını açık bir dille kınarken ve ABD’nin tepkisini onaylarken, aynı televizyondan Taliban’ın önde gelenlerinin Cihat çağrıları, Üsame bin Laden kasetleri yayınlanıyordu.  Elbette, soğuk savaş yıllarında Sovyetler’e karşı bir kalkan olduğu düşünülerek ABD tarafından siyasal İslam, Afgan mücahitleri ya da “bağımsızlık savaşçıları”na verilen destek geri tepiyordu. Gilles Kepel’in deyimiyle Körfez Savaşı ile birlikte ABD ile Laden kutsal ittifakının kopuşunun sonuçlarıydı bütün bunlar.
   <br>
    “Bir Şark Savaşı Güncesi”, 11 Eylül sonrası Müslüman dünyada olup bitenleri, ünlü “İslami hareketler uzmanı” Fransız şarkiyatçı Gilles Kepel’in gözlemleriyle yansıtıyor. Kipel, 13 Ekim—26 Kasım 2001 tarihleri arasında İslam ülkelerine bir dizi seyahat gerçekleştiriyor, İslami hareketin önde gelenleri başta olmak üzere her kesimden insanla görüşmelerde bulunuyor. Kitap, bu görüşmelerin çözümü değil; belki otuz yıl ‘alan çalışması’ yapan bir “oryantalist”in zaman zaman kendi evi gibi gördüğü coğrafyada yaptığı gezintinin arkasında kalan izler. Yaşayan İslami hareketlerin tepkileri kadar gezdiği coğrafyayı çok iyi bilen bir yolcunun 11 Eylül ertesi ortaya çıkan değişimleri, tepkileri ve gözlemleri okurla paylaşması. Mısır’dan Katar’a, Afganistan’dan Filistin’e kadar giyim kuşamlarıyla tepkilerini gizlemekten çekinmeyen gençler, kokuları ve dokularıya şehirler, insan ilişkileri ve o insanların gerçek gündemleri... Akademisyen kimliği ile pek çok üniversiteye de giden Kepel en canlı gözlemlerini bu çevreden veriyor. “... Kahire’deki Ayn Şems Üniversitesi’nin aksine buradaki tüm öğrenciler Bin Laden’in 7 Ekim’de El—Cezire’de yaptığı açıklamayı izlemişler. Uydu yayınlar, Amerikan İngilizcesi konuşan bu zengin aile çocuklarının asgari yaşam koşullarının bir parçası.” Bir gezi yazısı kıvamında akıcı, zaman zaman edebi tat veren, hacmiyle okuyucuyu korkutmayan bir günce var karşımızda.
    <br>
     ‘Bir Şark Savaşı Güncesi’nde Türkiye’nin yer almaması eksiklik olmakla birlikte bu savaşta Türkiye’nin bulunmadığının da göstergesi aynı zamanda. Fransa Bilimsel Araştırma Merkezi CNRS’de araştırma yöneticisi Paris Siyasal Etütler Enstitüsü’nde İslam dünyasına ilişkin doktora programlarının sorumlusu olan Gilles Kepel, 11 Eylül sonrasında en çok aranılan yorumcu olmuştu. Ortaya konulan stratejik öneme sahip türde çalışmalar hakkında iki tür görüş var: Komplocu bir yaklaşımla bu tür çalışmalar nihai olarak Doğu’nun Batı’ya raporlanması faaliyetinden başka bir şey değil. İkinci görüşe göre ise çalışmaların ardındaki niyet Batı’nın Doğu’yu anlama gayretinden ibaret. Gilles’in çalışmalarının, ikincisine yakın durduğu ama birincisinden ‘ari’ olamayacağı söyleniyor.
     <br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1968), [web.archive.org (arşiv bağlantısı)](http://web.archive.org/web/20050226152644/http://www.aksiyon.com.tr:80/detay.php?id=1968)
