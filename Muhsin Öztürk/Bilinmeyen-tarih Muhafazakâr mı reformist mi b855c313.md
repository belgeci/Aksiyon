# Muhafazakâr mı reformist mi?

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20041225004302im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225004302im_/http://www.aksiyon.com.tr/resim/476/36.jpg" vspace="5"/>
  </p>
 </font>
 <font class="content">
  Bir partinin kimliğini tartıştırması takdir gördü. Ancak muhafazakar demokrat kimliğinin AK Parti’ye uyup uymadığından çok böyle bir kimliğin var olup olamayacağı tartışması öne çıktı. İstanbul’da 10—11 Ocak tarihlerinde gerçekleştirilen sempozyumdan sonra muhafazakar demokrat kavramını kullanmak hem daha zor, hem daha kolay. Muhafazakar demokrat derken artık on kere düşüneceğiz. Öte yandan artık “ıcığını cıcığını” biliyoruz.  Muhafazakarlık genel anlamda ‘iyi kazanımların muhafaza edilmesi ve devam ettirilmesi’ şeklinde yorumlanıyor.
  <br/>
 </font>
 <p>
  <font class="content">
   Fransa ekolünde reformlara keskince tavır alan, yeniliklere daha mesafeli, statükocu yüzüyle karşımıza çıkan muhafazakarlık, Anglo—Sakson dünyada değişeme açık, piyasa ekonomisini savunan, devrimi sevmeyen, değişimi müdahaleden azade kendiliğinden oluşan bir süreç olarak gören yönüyle ortaya çıkıyor. (Fransa modeli CHP’ye, Anglo—Sakson anlaşıyı da Ak Parti’ye yakıştırılıyor.) Muhafazakarlık en geniş anlamıyla değil de ‘tutuculuk’ olarak kullanıldığında sol partilerin esas muhafazakar partiler olduğu, reformcuların ise  çok partili dönemin sağ iktidarları olduğu ve bugün de Ak Parti tarafından temsil edildiği kabul ediliyor.
   <br>
    <br/>
    Dolayısıyla sözünü ettiğimiz kavramın hangi açılımla ele alındığı tartışmaların odağındaydı. Hatta fazlasıyla 'muhafazakar' ve 'demokrat' kavramlarının tedai ettikdikleri üzerinde duruldu. İki gün süren sempozyum boyunca ‘neydi bu muhafazakarlık’ dediğinizde bir çırpıda şu diyemeyeceğiniz ölçüde kavram bütün boyutlarıyla tartışıldı. Tartışmalar sürerken, geleneklere, aile kurumuna ve dini duygulara önem veren, kendini siyasal islam akımının çok dışında tanımlayan Ak Parti için kullanılacak doğru kimlik tanımının ‘reformcu’ olacağını dile getirenlerin sayısı az değildi. Ak Parti’nin içinden geldiği geleneği terk etmiş, kişisel anlamda muhafazakar değerleri taşıyan bireylerden oluşması, ancak siyaset etme anlayışını Batı’nın ürettiği kavramlar çerçevesinde konumlandırması ve söylemi bu yaklaşımı doğuruyor. AB sürecinde en önemli reform paketlerine imza atması, özgürlükçü ve sivil yaklaşımı ve kullandığı siyaset argümanlarının ladiniliği, muhafazakar mı reformist mi sorusunu gündeme getiriyor.
    <br/>
    <br/>
    Tam da yukarıdaki nedenlerden dolayı muhafazakar demokratlığın imkansızlığı ve imkanları konuşulurken Batı’nın iki ayrı geleneğinin iyi ayırt edilmesi gerektiği üzerinde duruldu. “Literatürde böyle bir kavram yok” tartışmasının yoğun yapılması üzerine Yalçın Akdoğan, “her kavramsallaştırma belli oluşumlar üzerinden meydana çıkıyor yeni bir hareketten söz ediyorsak niye yeni bir kavram olmasın?” gibi bir yaklaşım sergiledi.  Bu çıkışı iddialı bulunlar olduğu gibi,‘niye olmasın’ diyenler de var. Atilla Yayla da niye olmasın diyenlerden. Yayla, hiçbir siyasi doktrinin başlı başına düşünce sistemi olarak karşımıza çıkmadığına, belli hareketlerden sonra oluştuğuna dikkat çekiyor.
    <br/>
    <br/>
    Ak Parti’nin Liberal Düşünce Topluluğu ile birlikte düzenlediği Uluslararası Muhafazakarlık ve Demokrasi Sempozyumu, pekçoklarının ifade ettiğinden farklı olarak Ak Partililerin kendi kimliklerini tanımlama uğraşından çok, toplantının başlığında yer alan kavramlar çerçevesinde akademisyen ve entelektüellerin Ak Parti’nin nerede durduğunu tanımlama uğraşıydı. Dolayısıyla partinin ideologları gözüyle bakılan Yalçın Akdoğan ve Ömer Çelik pek çok konuşmacıdan sadece iki kişiydi. Partinin üst yönetimi, pek çok bakan ( Mehmet Ali Şahin, Mehmet Aydın, Ali Babacan, Abdulkadir Aksu, Güldal Akşit, Vecdi Gönül, Hilmi Güler) ve milletvekili toplantıları ‘dinleyici’ olarak takip ettiler, aralarda akademisyenlerle sohbet ettiler. Abdulkadir Aksu dışında pek çoğunun yakın koruması yoktu ve bakanları çay sırasına girmiş bir akademisyenle ‘muhafazakarlığı’ konuşurken görmek sıradan bir olaydı. Hilmi Güler’in karşılaştığı yazarlarla “Ben Hilmi, tanışabilir miyiz” diyerek söze başlaması bu meyanda anılabilir. Yerel seçim öncesinde  önemli parti büyüklerini bir araya getiren toplantının ‘aday aday’larının akınına uğradığı söylenemese de toplantı salonu kadar  kulisin de hareketli olduğunu söylemekmümkün. Ayrıca salonda görülmeyen kalabalığın öğle yemeklerinde gözükmesi ‘kulis’ faaliyetlerinin yoğunluğuna işaretti. Toplantı salonu, Tayyip Erdoğan’ın açılış konuşmasını yaptığı ve ilk paneli izlediği bölümde, bir de gazetecilerin ( Fehmi Koru, Etyen Mahçupyan, Ali Bayramoğlu, Taha Akyol, Nuray Mert, Ömer Çelik)  bulunduğu son panelde hınca hınç doldu. Toplantıları baştan sona dikkatle izleyen büyükelçi ve konsolos sayısı azımsanmayacak kadar çoktu. En yetkin iki moderatör dikkat çekti: Mehmet Aydın ve Mustafa Erdoğan. Her konuşmacının ardından yorum yapma lüksüne sahip, hem topluluğa hem de literatüre hakim panel yöneticileriydiler; zaman zaman tebliğciler kadar konuştular. Onca önemli konuşmacının arasından sıyrılarak tebliği ve yeni çıkarttığı “Muhafazakarlık” kitabıyla dikkat çeken isim Gaziosmanpaşa Üniversitesi’nden Dr. Bekir Berat Özipek oldu.
    <br/>
    <br/>
    Toplantıyı Liberal Düşünce Topluluğu’nun (LDT) üstlendiğini söylemiştik. Gazetecilerin konuştuğu son panelde kendini liberal olarak tanımlayan tek kişi Taha Akyol’du. Cengiz Çandar ve Mehmet Barlas toplantı salonlarında gözükmedi; Cüneyt Ülsever konuşmacı değildi. Doğrusu Taha Akyol isminin tercih edilmesindeki isabet tartışılmıyor. Ancak gazeteci liberallerle, akademisyen liberaller arasında Amerika’nın dış politikaları yüzünden görüş ayrılığı oluştuğu, bunun da toplantıya yansıdığı gözlemlendi. Bir diğer gerilim alanı ise “demokrat“ kavramını hayatın her alanını kapsayan bir ideoloji olarak tanımlayanlarla liberaller arasında yaşandı. Taha Akyol, Etyen Mahçupyan ve Ali Bayramoğlu arasındaki tartışmanın neden kaynaklandığı pek çok kişi tarafından anlaşılamadı ancak demokrat—liberal gerilimi kendini gösterdi. Ayrıca, toplantının LDT tarafından organize edilmesinden rahatsız olanlar da vardı.
    <br/>
    <br/>
    Bu tür toplantılarla ilgili merakları gidermek için yapılan şeyi biz de yapalım; sakallı erkek yok denecek kadar azdı. Bayanları, AK Partili milletvekillerinin eşleri ve genç Ak Partililer olarak ayırırsak, her grubun da şık olduğu ancak genç Ak Partili bayanların modern çizgiler taşıdıkları söylenebilir.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11066), [web.archive.org (arşiv bağlantısı)](http://web.archive.org/web/20041225004302/http://www.aksiyon.com.tr:80/detay.php?id=11066)
