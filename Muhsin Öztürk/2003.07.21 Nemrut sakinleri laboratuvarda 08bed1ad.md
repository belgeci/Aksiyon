# Nemrut sakinleri laboratuvarda

*Muhsin Öztürk 2003.07.21*

<div>
 <p>
  <font>
   Dağa adını veren Nemrut heykelleri yüzyıl önce Alman arkeologlarla keşfedilmesine rağmen ilk defa ciddi bir restorasyon çalışması ile karşı karşıya. Bazı eserlerin yoğun bakıma alınması gündemde; Nemrut"u zirvede tekmili birden görmek isteyenler fırsatı kaçırmasın.
   <br/>
   <br/>
   Tarihi milattan önceye ait. Önce 550 dolaylarında Perslerin, 300 yıllarında ise Büyük İskender"in istilasına uğrar. Kommagene halkının bağımsızlığına kavuşması ise 130"lu yıllarda mümkün olacaktır. Helen ve Pers medeniyetinin buluşma noktasında kurulan Kommagene Krallığı farklı kültürleri, gelenekleri olan, farklı diller konuşan halklardan oluşur ve bu Kral Mithradates"i bir hayli kaygılandırmaktadır. Yani bugün bölgede uzlaşmazlıklara gebe kültür farklılıkları iki bin yıl önce de birtakım sorunlar doğurmaktadır. Mithradates halkları birleştirmek için atalarının onuruna Olimpiyat Oyunları bile düzenler.
   <br>
    <br>
     Krallık her zaman olduğu gibi büyük güçlerin tehdidi altındadır. Mithradates, mitolojiye göre "Tanrılarla anlaşma yaptığını" ilan ederek güçsüz durumuna güç katmak ister. İşe de yarar; bu yaptığını söylediği sözleşme halklar arasındaki uyumsuzlukları bir nebze olsun yumuşatır. Birbirleriyle bağlantılı hissetmeleri zordur ama halkların "kendilerini tanrıların korumayı kabul ettiği seçilmiş insanlar cümlesinden" görmeleri ortak payda sağlar. Kral, halklar arasında bir bağ oluşturabilmiştir nihayet. Bu sözleşmenin onuruna ülkenin her yerinde "Temenos" denilen küçük tapınaklar inşa ettirir. Ülkenin en göze çarpıcı noktalarına inşa edilen Temenosların en önemlisi ise Nemrut Dağı"nda kurulur. Nemrut heykellerinin milattan öncesine varan öyküsü böyle.
     <br>
      <br>
       Toros sıradağları ile Fırat ve Dicle nehirlerinin yukarı kıyıları arasında kalan bölgede bulunan, üzerinde durduğu dağa adını veren Nemrut heykelleri, 1881 yılında Karl Sester adlı bir Alman tarafından Güneydoğu Anadolu"daki yol yapım çalışmaları sırasında keşfedilir. İlk kazı çalışması Müze-i Hümayun Müdürü arkeolog Osman Hamdi Bey tarafından yapılır. Dünyanın sayılı anıtları arasında bulunan Nemrut, ancak 1987"de UNESCO tarafından Dünya Kültür Mirası listesine alınacak, 1989 yılında Milli Park ilan edilecektir. Nemrut heykelleri, Uluslararası Nemrut Vakfı"nın 1999 yılında Kültür Bakanlığı ile yaptığı protokolden bir sene sonra korunması gereken 100 dünya mirası listesine alınır. Ertesi yıl Akbank ve Amerikan Express"in sponsorluğunda Amsterdam Üniversitesi"nden Prof. Dr. Eric Moormann başkanlığında Nemrut heykellerinin korservasyon ve restorasyan çalışmaları başlar.
       <br>
        <br>
         Zirve şu anda bir "açık hava laboratuvarı"na dönüştürülmüş durumda. Bazı heykeller toprakla bağının kesilmesi için taşların üzerine taşınmış sözgelimi. Acil bakıma alınması gereken eserler için kapalı bir laboratuvar ortamı oluşturulmuş. Fakat dev heykellerin gerçekten ne kadar korunabildikleri halen cevap bekleyen bir soru. Taşların direncini kıran kireçleşme sorunları gibi tabii fiziki ve kimyasal etmenlerin etkisi azaltılsa da turistik bir ilginin tahrip ediciliği ile karşı karşıyalar. Belli bir gezi platformu oluşturulmadığı için gezenler heykellere dokunabiliyor, yaslanabiliyor, hatta üzerine çıkıp güneşin doğuşunu ve batışını izleyebiliyor, izlerken çay içebiliyor, dokunmuşken eğer bir çatlak bulmuşsa tutup çekebiliyor. Çocuklar ise ellerindeki taşlarla büyük taşları dövebiliyor... Ankara Üniversitesi öğretim üyesi Dr. Selçuk Şenay bir yıl içinde gezi yolları yapılacağını ve eserlerin etraflarının zincirlerle çevrileceğini, dolayısıyla turistik amaçla gelenlerin verdiği tahribatın ortadan kaldırılacağını söylüyor. Halihazırda gezmeye gelenlerin her tarafa giriyor olması onların çalışmalarını da zorlaştırıyormuş. Şenay, 8-10 yıl içinde heykellerin bakımının öngörüldüğünü, anıt-mezar tümülüslerle ilgili çalışmaların bu süre içinde yapılmayacağını söylüyor.
         <br/>
         <br/>
         Gündoğumu ve günbatımı manzarası izlemek için dağın başına çıkmış, battaniyelere sarılmış, günün doğuşunu bekleyen insan topluluğunu kaç yerde gördünüz? Nemrut, hikayesi kadar heykelleri ve güneşle yaşadığı ilginç dansı ile görülesi bir mekan.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1512 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2808), [web.archive.org (arşiv bağlantısı)](http://web.archive.org/web/20060110124742/http://www.aksiyon.com.tr:80/yazdir.php?id=2808)
