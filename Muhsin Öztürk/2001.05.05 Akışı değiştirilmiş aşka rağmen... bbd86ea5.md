# Akışı değiştirilmiş aşka rağmen...

*Muhsin Öztürk 2001.05.05*

<div>
 <p class="spot">
  "Mavi Lâle", Nazan Bekiroğlu'nun "Mor Mürekkebi"nden sonra İyi Adam'dan çıkan bir kitabı. Nazan Bekiroğlu'nun düz yazılarında şiir okurmuş tadını almamak mümkün değil.
 </p>
 <p class="metin">
 </p>
 <p class="metin">
  Sanki satır satır dokunmuş bir nesirle karşılaşıyoruz. Daha başta size "destur" çeken, yazının ruhuna uygun tavra davet eden bir üslup; determinist değil davetkâr, cazip. Ve hayatın anlamı, yanlışlardan dönmeler ve ödenen ağır bedeller..."Hep merak ettim. İşleme yönü değiştirilmiş bir zihin, akış yönü değiştirilmiş bir yürek. Süveydası iptal edilmemiş bir merakın sancısı. Bana öğretilen anlam katmanlarının dışında farklı anlam katmanlarını öğrenmenin şaşkınlığı.." Hayallerde sınır yok..16.yy'da bir pencere alınlığının tam sağ alt köşesine imza düşülmüş bir Mavi Lale'nin neler düşündüğünü düşünmek gibi.
 </p>
 <p class="metin">
  Mavi Lâle; Yitik Lâle
 </p>
 <p class="metin">
  Nazan Bekiroğlu
 </p>
 <p class="metin">
  İyi Adam
 </p>
 <p class="metin">
  221 sayfa
 </p>
 <p class="metin">
  0 212 549 52 52
 </p>
 <p class="metin">
 </p>
 <p class="arabaslik">
  Galatasaraylı monsenyör
 </p>
 <p class="metin">
  Galatarasaylı Monsenyör Pierre Dubois'nın Anı ve Görüşleri
 </p>
 <p class="metin">
  Niyazi Öktem, Kemal Suman, Turhan Ilgaz
 </p>
 <p class="metin">
  Zaman Kitap
 </p>
 <p class="metin">
  190 sayfa
 </p>
 <p class="metin">
  0 212 519 30 45
 </p>
 <p class="metin">
  Yaşamının 57 yıla varan upuzun kesitini ülkemizde geçirmiş; başta Galatasaraylılar olmak üzere Notre Dame de Sion ve özellikle Katolik dinsel cemaat ve çeşitli katmanlarla içiçeliğini içtenlikle sürdürmeyi başarmış bir din adamı, öğretmen ve filozof... Kitap onun, ülkemizde geçirdiği 57 yıllık yaşam kesitini; düşünce ve anılar perspektifinden de süzerek, öğrencisi Prof. Dr. Niyazi Öktem'le dost havasında kesik kesik yapılan cumartesi söyleşilerinde dile getiriyor... Monsenyör Dubois'ın yaşam öyküsü ve özellikle ilginç Türkiye anılarının yanısıra onun, mistik eğilimlerden akılcılığa; Atatürk'ten özgürlük anlaşıyına; tüp bebekten aşka; politikadan varoluşçuluğa, giderek Marksizm'e ve Türk—Fransız ilişkilerine; Papa—Ağca olayına kadar çeşitli konularla ilgili görüşlerini bulacaksınız.
 </p>
 <p class="metin">
 </p>
 <p class="arabaslik">
  28 Şubat kitaplığına ilave edin
 </p>
 <p class="metin">
  28 Şubat; Bir Müdahalenin Güncesi
 </p>
 <p class="metin">
  Ali Bayramoğlu
 </p>
 <p class="metin">
  Birey Yayıncılık
 </p>
 <p class="metin">
  350 sayfa
 </p>
 <p class="metin">
  0 212 511 33 69
 </p>
 <p class="metin">
  28 Şubat, Türk siyasi tarihine bir parantez açmakla yetinmedi. Diğer askeri müdahalelerden farklı olarak rejimin rengini yeniden tanımlayan ve kalıcı bir askerileşmeyi ifade eden bir neşter darbesi oldu. Ali Bayramoğlu bu süreçte sadece aldığı tavırlarla, önerdiği çıkış yollarıyla değil; aynı zamanda yaşanan gelişmelere ilişkin analizleriyle de 28 Şubat'ı en iyi anlatan kalemlerden biri. Süreç 27 Aralık 1995 18 Nisan 1999 arası. Türkiye 28 Şubat'a nasıl geldi? 28 Şubat'ın diğer darbelerden farkı ne? Kalıcılığı var mı? 28 Şubat, asker—sivil ilişkileri tarihinde nereye oturuyor? Abdullah Gül'ün içeriye doğru eleştirileri nelerdi? Basının 28 Şubat'la ilişkisi nasıl oluştu, çark nasıl çalıştı? Ne diyordu "artist" aydınlar? Erbakan, "imzalamasaydım ihtilal olurdu" sözünü nerde ve neden söyledi?
 </p>
 <p class="metin">
 </p>
 <p class="arabaslik">
  Bir yok oluş romanı
 </p>
 <p class="metin">
  Aztekler
 </p>
 <p class="metin">
  Colin Falconer
 </p>
 <p class="metin">
  Inkılap
 </p>
 <p class="metin">
  547 sayfa
 </p>
 <p class="metin">
  0 212 514 06 10
 </p>
 <p class="metin">
  Meksika'nın bugünkü başkenti Mexico City'nin bulunduğu yerde bir zamanlar Tenochtitlan adında bir kent varmış. Burası kendilerine Meksikalı diyen Azteklerin başkentiymiş. Aztekler ki, çoktan tarih sayfalarındaki yerlerini almış olan Hititler ve Romalılar gibi önemli bir uygarlık. Falconer'in kitabı, işte bu uygarlığın istilacı İspanyollar tarafından nasıl acımasızca yok edildiğini anlatıyor. Herman Cortes komutasındaki bir kaç yüz silahlı adam, İspanya Kralı'nın ve Katolik Kilisesi'nin desteğiyle bu bâkir topraklara ayak basar ve altın uğruna bir efsanevi uygarlığı yok eder. Olaylar bittiğinde kentte taş üstünde taş kalmaz. "Harem" isimli bir romanı da yakında Türkiye'de basılacak olan Colin Falconer'in bir uygarlığın yok oluşunu ve yaşanan büyük tutkuları anlattığı romanı bir süredir çok satanlar listesinde.
 </p>
 <p class="metin">
 </p>
 <p class="arabaslik">
  Gitar ve piyano başlangıcı için...
 </p>
 <p class="metin">
  Anadolu Ezgileri, Hasan Cihat Örter,
 </p>
 <p class="metin">
  Pan, 48s., 0 212 261 80 72
 </p>
 <p class="metin">
  Hasan Cihat Örter'in daha ziyade çok sesli müziğe yeni başlayan gençler için hazırladığı "alışma ve ilk öğrenme" kitabı. Öncelikle klasik gitar için çok bilinen ve çok sevilen Anadolu ezgileri ele alınmış. Gitarın yanında piyano ile ilgilenenler de bu enstrümanla ilgili çalışmaları kitabın içinde bulacaklar. Yapılan düzenlemeler herkesin çalabileceği ve zevk alabileceği şekilde düzenlenmiş. Yetişmekte olan çocuklar için önerebileceğimiz gibi gitar ya da piyanoya başlamak isteyen herkese tavsiye edilir.
 </p>
 <p class="metin">
 </p>
 <p class="arabaslik">
  Yolculuk ve sorular...
 </p>
 <p class="metin">
  Nereye, Necdet Şen, Parantez, 264 sayfa,
 </p>
 <p class="metin">
  0 212 252 85 67
 </p>
 <p class="metin">
  İstanbul'dan Hindistan'a, oradan Nepal'e, Katmandu'ya uzanan  bir seyahatin notlarından oluşuyor. Necdet Şen, Uzak Asya yollarında yayan yapıldak bir iç yolculuğun öyküsünü güzel fotoğraflarla süsleyerek anlatıyor. Son yıllarda revaçta olan Hindistan—Nepal gezisine çıkmayı düşünenler için iyi bir izlenim—rehber kitabı olabilir. "Düşe kalka sürüyor yolculuk. Üzgün bir çocuk yüzü gözkapaklarımın içinde, yanıt beklercesine bakıyor. Çocuğun soru dolu bakışlarıyla karşılaşıyorum gözlerimi her kapatışımda. Yanıtı nereden bileyim çocuk? Daha soruyu tam kavrayamadım ki...."
 </p>
 <p class="metin">
 </p>
 <p class="arabaslik">
  Duygusal özgürlük
 </p>
 <p class="metin">
  Gizli Potansiyelinize Dokunun, P.—J.
 </p>
 <p class="metin">
  Mountrose , Kariyer Yay. 0 212 516 99 84
 </p>
 <p class="metin">
  "Gerçek keşifler, yeni topraklar bulmayı değil; yeni gözlerle bakabilmeyi içerir" diyor Marcel Proust. Çoğu zaman bu bakışımızı değiştirmediğimiz için tek düze bir hayat sürmek "kader" oluyor bize. Kitabın amacı insanın kendine, duyularına olan yaklaşımına tekrar bakabilmesini sağlamak. Unutmayın ki bu tür kitaplar yol gösterir, yolun sonuna varmak kişilere kalır.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20011227213037/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/335/kitaplik/1.htm), [web.archive.org (arşiv bağlantısı)](http://web.archive.org/web/20011227213037/http://www.aksiyon.com.tr:80/2001/335/kitaplik/1.htm)
