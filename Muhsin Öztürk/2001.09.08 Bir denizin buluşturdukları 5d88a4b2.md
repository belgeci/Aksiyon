# Bir denizin buluşturdukları

*Muhsin Öztürk 2001.09.08*

<div>
 <p class="spot">
  Avrupa ve Asya'nın efsanevi bir denizin kıyısında bir araya gelişini anlatan bu çalışmasında Neal Ascherson, dramatik çatışmalara sahne olmuş Karadeniz bölgesi üzerindeki halk, milliyet, tarih ve kültür anlayışlarını ele alıyor.
 </p>
 <p class="metin">
 </p>
 <p class="metin">
  Karadeniz
 </p>
 <p class="metin">
  Neal Acherson
 </p>
 <p class="metin">
  Türkiye İş Bankası Yayınları
 </p>
 <p class="metin">
  375 sayfa
 </p>
 <p class="metin">
  Ascherson'a göre Karadeniz kültürlerini özgün kılan şey, bin yıllık bir süreç içinde yavaş yavaş birbirlerine yaklaşarak farklı topluluklar, diller meydana getiren kültür öğelerinin Karadeniz yaşantısı üzerindeki derin etkisi. Yazar eşine az raslanır bir ustalıkla, Karadeniz'de yer alan Kafkasya, Rusya, Ukrayna, Romanya, Türkiye ve Yunanistan'ın Avrupa ve Asya toplumlarını nasıl bir araya getirdiğini örneklerle anlatıyor. Ascherson'un çalışması, tarihçilerin yanı sıra çağdaş gezginlerin, öğrencilerin ve tüm duyarlı okurların aynı keyfi alarak okuyacağı bir yapıt.
 </p>
 <p class="metin">
 </p>
 <p class="arabaslik">
  Asker siyasete girer...
 </p>
 <p class="metin">
  Ordu ve Siyaset
 </p>
 <p class="metin">
  Ahmet Turan Alkan
 </p>
 <p class="metin">
  Ufuk Kitapları
 </p>
 <p class="metin">
  264 sayfa
 </p>
 <p class="metin">
  0 212 232 17 10
 </p>
 <p class="metin">
  Ahmet Turan Alkan, 2. Meşrutiyet döneminde "Ordu ve Siyaset" ilişkisini ele alıyor. Alkan, konunun önemini ve güncelliğini şu satırlarında özetliyor: " Meşrutiyet hadiselerinin, neredeyse aslının aynı izdüşümlerini, Cumhuriyet tarihimizin hemen her yılına —ama bilhassa son yıllara — dağılmış görmek mümkündür. Meşrutiyet zamanlarını tarihçinin nazarından kritik değere ulaştıran şey, onca hadisenin topu topu beş altı yıla sıkışması ve bir nevi 'konsantre Cumhuriyet tarihi' manzarası kazanmasıdır. Tarihi zaman, nasıl binlerce yılın icmalini beş on santimlik arkeoloik toprak tabakasına yoğunlaştırıyorsa, Meşrutiyet yıllları da, kendinden sonraki zamanları anlamaya yarayacak pek çok enstrümanı sinesinde cem' etmiş gibidir." Halen tarıtışılan askerin siyasetle ilişkisini anlamak için 2. Meşrutiyetteki yapılanmayı iyi anlamak gerekiyor.
 </p>
 <p class="metin">
 </p>
 <p class="arabaslik">
  Rol çalan ceset
 </p>
 <p class="metin">
  Rol Çalan Ceset
 </p>
 <p class="metin">
  Celil Oker
 </p>
 <p class="metin">
  Doğan Kitap
 </p>
 <p class="metin">
  254 sayfa
 </p>
 <p class="metin">
  0 212 677 06 20
 </p>
 <p class="metin">
  Tiyatrocu olma hayalinde bir genç kızın esrarengiz ölümü... Dedektifimiz Remzi Ünal, daha bir gün önce Uzakdoğu sporlarının yapıldığı bir salonda tanıştığı kızın tehlikede olduğunu bildiği halde ona yardım etmemesinin vicdan azabıyla bu işi üstleniyor. Pek çok şüpheli adaylarımız var. Soruşturmanın ilerleyen günlerinde kızın katilinin bulunması için Remzi Ünal'a para öneren kişiler de çıkıyor, Ünal da reddetmiyor. Her zaman olduğu gibi oldukça karışık görünen olaylar sonunda hiç tahmin edilmeyen kişinin katil olduğu ortaya çıkıyor. Yani polisiyenin, heyecanı sonuna kadar taşıması bakımından başarılı bir çalışma diyebiliriz. Celil Oker polisiyesinin kahramanı Remzi Ünal aceleden hoşlanmıyor; gayet sakin, soğukkanlı ve ağır adımlarla sona gitmeyi seviyor.
 </p>
 <p class="metin">
 </p>
 <p class="arabaslik">
  Dünya tarihinde "İslam"ın rolü
 </p>
 <p class="metin">
  Dünya Tarihini Yeniden Düşünmek
 </p>
 <p class="metin">
  Marshall G. S. Hodgson
 </p>
 <p class="metin">
  Yöneliş
 </p>
 <p class="metin">
  487 sayfa
 </p>
 <p class="metin">
  0 212 524 07 76
 </p>
 <p class="metin">
  Bugün dünya tarihi olarak okutulan şeyler aslında Batı Avrupa tarihinden başkası değil. Hodgson, egemen paradigma Batı merkezli tarih tasavvurunu eleştirel bir süzgeçten geçirdikten sonra dünya tarihine ilişkin yeni bir kavramsal çerçeve geliştirme arayışında. Söz konusu çerçeve içerisinde küresel bir tarih anlayışı geliştirmeye çalışan Hodgson, Batı'nın yükselişinden İslam medeniyetinin seyrine, Batılılaşma'dan kültürel tarzların oluşumuna kadar bir çok tarihsel olguyu modernlikle ilişkileri temelinde yeniden okumayı deniyor. Yazar, Avrupa ve İslam tarihlerini 'yeni bir perspektif'le derinlemesine ele alıyor. Kitap üç bölümden oluşuyor; Küresel Bağlamda Avrupa, Küresel Bağlamda İslam ve Dünya Tarihi Disiplini. Yazar dünya tarihinde İslam'ın rolünü araştırıyor ve bu rölün görmezlikten gelindiğinin altını çiziyor.
 </p>
 <p class="metin">
 </p>
 <p class="arabaslik">
  Depremin güncesi
 </p>
 <p class="metin">
  Dışarıda Kimse Var mı?, Yıldırım Boran,
 </p>
 <p class="metin">
  Beyaz Balina, 215s., 0 212 638 62 63
 </p>
 <p class="metin">
  Bu kitap bir günce. 22 yıllık gazeteci Yıldırım Boran'ın acılardan hüzünlerden derlediği bir günce. 17 Ağustos depreminde Yıldırım Boran ve ailesi yıkılan yazlık evlerinin enkazı altında kalıyor. Saatler sonra köylülerin yardımıyla güçlükle enkazın altından çıkarılıyorlar. Çıkarılmak, yaşanan acıların sonu demek değil. Bu kez de dışarıdaki sefaletle yüz yüze geliyorlar. Günlerce açlık ve susuzlukla boğuşuyorlar. Gözü yaşlı insanlarla dertleşiyorlar ve onlara yardımcı olmaya çalışıyorlar. Bir çok öykü dinlediler, yaşadılar, acılara tanıklık ettiler. İşte Yıldırım Boran bu kitabında kendi ailesinin ve diğer insancıkların yürek parçalayan öykülerini bir günce tadında gözler önüne seriyor. Bu arada Beyaz Balina Yayınları'ndan Dr. Halil Şimşek'e ait depremle ilgili bilimsel bilgiyi içeren bir araştırma kitabı da çıktı.
 </p>
 <p class="metin">
 </p>
 <p class="arabaslik">
  Doğu'dan Batı'ya göçün hikayesi
 </p>
 <p class="metin">
  Kül Aşklar, Yılmaz Odabaşı, Everest,
 </p>
 <p class="metin">
  156 s., 0 212 513 34 20
 </p>
 <p class="metin">
  Yılmaz Odabaşı, daha önce Kül Aşklar ile Çocuklar ve Adresler'de yer alan hikayelerini bir arada sunulduğu bu kitapta, geleneklerin ve hayatın örselendiği aşkları; bir çocuğun evreninden, son on beş yılda ince acılara vesile olan göç olgusunu yalın bir anlatımla ele alıyor.
 </p>
 <p class="metin">
 </p>
 <p class="arabaslik">
  "Sınır" öyküleri...
 </p>
 <p class="metin">
  Pakistan— Hindistan Öyküleri, 236 s., İletişim,
 </p>
 <p class="metin">
  Derleyen: Celal Soydan, 0 212 516 22 60
 </p>
 <p class="metin">
  Urdu (Pakistan—Hindistan) edebiyatının önde gelen yazarlarının öykülerine yer verilen bu seçkide, birçok etnik köken, dil, din ve kültürün iç içe yaşadığı bu iki ülkenin kültür yapısı ve sosyal yaşamından kesitler var. Doğu ve Batı edebiyatlarından beslenerek gelen çağdaş Urdu edebiyatı, coğrafyasının kültür zenginliğini ekleyip oluşturduğu sentezle köklü bir yazı geleneğine sahip.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020112122441/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/353/kitaplik/1.htm), [web.archive.org (arşiv bağlantısı)](http://web.archive.org/web/20020112122441/http://www.aksiyon.com.tr:80/2001/353/kitaplik/1.htm)
