# Diyarbakır sathı festival hattı

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050220041833im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050220041833im_/http://www.aksiyon.com.tr/resim/496/68.jpg" vspace="5"/>
  </p>
 </font>
 <font class="content">
  Diyarbakır, 4. Kültür-Sanat Festivaliyle Doğu"nun kültür başkenti olarak anılmak istiyor. Festivali şehre yayıyor. Şehrin kültür ve sanatı algılaması ise her mahallede farklılaşıyor.
 </font>
 <br/>
 <p>
  <font class="content">
   "AB"nin yolu Diyarbakır"dan geçer" sözünün siyasi mesajı var elbette; ancak bu sözün Diyarbakır"ın sembolik anlamının altını bir kere daha çizdiği de inkar edilemez. Bir şeyin başka bir şehirde değil de Diyarbakır"da gerçekleşiyor olması her zaman dikkat çekiyor. Her yıl Anadolu"ya yayılan festivaller içinde Diyarbakır Kültür ve Sanat Festivali farklılığıyla öne çıkıyor. Bunda Diyarbakır"ın politik imajı kadar, festivalin içeriğinin de etkisi yadsınamaz. Sinemadan tiyatroya, müzikten sergiye sanatın bütün dallarının yer aldığı bir festivalin dördüncü yılını yerinde görme ve gözlemleme fırsatımız oldu.
   <br>
    Festivali öteden beri izleyenler bu yılkinin daha zayıf olduğunu düşünüyor. Zayıf olmadığını, kanıksandığı için öyle algılandığını düşünenler de var. Geçen yıllardan farklı olarak ayrı bir edebiyat günü düzenlenmesiyle birlikte festivalin edebiyat tarafı zayıflamış. Düzenlenen panellerde AB sürecinde kültürel haklar, 12 Eylül"ün edebiyata etkisi gibi konular yer alırken, konserlerde ağıtlar, etnik müzikler kadar dikkat çeken bir konu da festivalin "dil"i oldu. Panelistlerin ve konuşmacıların büyük çoğunluğu Türkçe konuşurken, Türkçe konuşmamaya özen gösteren, Kürtçe konusunda özendirici olmak isteyenler de vardı. Seyircinin Türkçeyle bir problemi yok; ancak, Kürtçe konuşanlar "tercih"lerinin karşılığını alkışlarla aldı. Yılmaz Erdoğan"ın mitingvari sohbet toplantısında da sorulardan biri bu meyandaydı; "Niye Kürçe yazmıyorsunuz?" Erdoğan denediğini fakat yazamadığını belirtti, nazikçe.
    <br>
     <br>
      Festival uluslararası titri taşıyor. Bu yıl İran"dan, Suriye"den, Lübnan"dan gelen gruplar, yurt dışından gelen akademisyenler göze çarpıyor. Diyarbakır"ın Ortadoğu"da bir merkez olma hayali var ancak şimdilik "Kürt" kimliği ile sınırlı gibi gözüküyor bu merkezilik. Festival her yıl iki bin konuğu ağırlıyor. Bunun Diyarbakır"ın tanıtımında önemli olacağını düşünüyorlar. Ki, Diyarbakır"ın bilinen imajından soyunmasına, tarih ve kültür şehri olarak anılmasına şiddetle ihtiyacı olduğunun farkındalar. Belki açılış ve kapanış konserlerinde "biji" ile başlayan sloganlara rastlanabilir ama festivali izlediğim 4 gün boyunca ne konserlerde ne de panellerde sloganlar göze çarptı. Kitlesel değil de ilgi ve bilgi gerektiren konularda seyircinin  tavrı değişik oluyor haliyle. Popüler sanatçılarla ilgili tavır ise bazı sorularla farklılaşsa bile bir başka şehirde olabileceklerden farklı değil.
      <br>
       Diyarbakır"da düzenlenen kültür sanat festivali, ulusal şöhrete sahip sanatçıların katılımıyla yankı buluyor. Geçen yıl Sezen Aksu konseri, bu yıl Nilüfer konseri popülariteyi sağlayan etkinliklerdi. Hem açılış, hem de kapanışta on binlerce seyirciyi meydanlarda toplayan konserlere yer verilmesine özen gösteriliyor. Bu, festivalin bir tür podyumu oluyor çünkü.
       <br/>
       <br/>
       Ama biz açılış ya da kapanış konserini değil; sessiz sakin, mahalle aralarında, tiyatro salonlarında, sokaklarda az ya da çok katılımlı gerçekleşen etkinlikleri izledik. Çünkü, gerçek, flaşların patlamadığı anlarda olup bitenlerde kendini gösteriyordu.
       <br/>
       <br/>
       Parklar ve konserler
       <br/>
       Herkes için festivalin bir başka anlamı var. Konser mekanlarının seçimi ilginçti. 9 gün süren festival hemen hemen her sosyo ekonomik kümenin temsil edildiği mekanlara taşındı. Dolayısıyla her mahallenin konser görüntüsü, sanatsal etkinliklerin mahalle sakinleri için ifade ettiği anlam farklıydı. Bir zamanlar kurtarılmış bölge olarak görülen Bağlar Kaynartepe Mahallesi"ndeki Elektronic Zaza Project konserinde ortaya çıkan manzara bu çerçevede anılabilir. Konserle izleyici arasındaki tek ortak payda Kürtçeydi belki. Elbette onlar da mümkün oldukça müziğin ritmine kapılmışlardı; ancak asla dinlemek için bir mahalle öteye gitmeyecekleri konser ayaklarındaydı ve olup biteni merakla izlemekteydiler. Mahallenin araba geçişlerine izin vermeyen dar ve biçimsiz sokaklarıyla zaten dışarıdan soyutlanmış bir havası var. Dolayısıyla dışarıdan Zaza Project izlemek için Kaynartepe"ye "akmış" kişilere de pek rastlanmadı. "Önce aş olmalı ki sonra kültür ve sanat olsun" diyenler de, "Hayatın ana damarı sanattır" diyenler de buradan kendilerine dayanak bulabilirlerdi. Ama sanırım tartışmayı birinciler kazanırdı. Diyarbakır"ın en modern merkezi Ofis Koşuyolu Parkı"nda gerçekleşen mahalli elbiseler defilesi ve Ayda Nori konserinin oluşturduğu izleyici popülasyonuna gelirsek; topluluk, akşam gezintisi için parka çıkmış, belli yaşam standartlarını yakalamış insanlardan müteşekkildi. İyi zaman geçirmek onların da hakkıydı ve bu yüzden oradaydılar. Hayatı ve sanatı duyumsadıkları belliydi. Bir şenlik, bir panayır havasını sezmek de mümkün. Bir taraftan çevresinde inşaatların yükseldiği Gaziler Ceylan Park"ta Süryani ezgileri dinleyenlerin tarifi yine mahallenin kimliğinde gizliydi; inşaat halinde, tanımsız. Diyarbakır"ın en güzel parklarından biri, hükümet konağının önündeki parktı belki; ancak burası festivale kapalı mekanlardandı. Sanat Sokağı ise mahalle sakinlerinin değil, gerçekten ilgili olanların arz-ı endam ettiği mekan oldu. Parklarda ve mahallelerde gerçekleştirilen etkinliklerle ilgili söylenebilecek başka bir şey de platformların ve ses düzenlerinin profesyonelce yapılmış olması. Yani gruplar gelip ayak üstü konser veriyor değil.
       <br/>
       4. Diyarbakır Kültür ve Sanat Festivalinin ulusal vurgusunun her geçen gün geliştiğini İl Kültür Müdürü"nün festivale ilişkin destekleyici beyanlarından anlamak mümkün. Leman Sam, Goron Bregoviç, Nilüfer, Yılmaz Erdoğan, Yıldız İbrahimova bu yıl festival etkinliklerine katılan ve en çok ilgi gören bazı popüler sanatçılar. Geçen yıllarda alışık olduğumuz güvenlik çemberi dahilinde gerçekleşen etkinlik yoktu; çoğu panel ve dinletide polis bile görmek mümkün değildi. İzdiham yaşandığı anlarda "Nerede güvenlik?" sesini duyar gibi olduk.
       <br/>
       İstanbul"da gerçekleştirilen büyük festivallerde bile festival gazetesi çıkartmak oldukça lüks gözükür. Diyarbakır"da festival boyunca her gün 8 sayfalık festival gazetesi çıkartılıyor. Gazetede festivalden haberler, gelen konuklarla yapılan röportajlar yer alıyor.
       <br/>
       Sağduyu galip olduğu sürece surlar sırlarını paylaşmaya devam edecek gibi.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11561), [web.archive.org (arşiv bağlantısı)](http://web.archive.org/web/20050220041833/http://www.aksiyon.com.tr:80/detay.php?id=11561)
