# Bütün yönleriyle Tanpınar

*Muhsin Öztürk 2002.04.20*

<div>
 <p class="spot">
  Tanpınar üzerine yazılmış dikkate değer bir kısım yazıların bir araya getirilmesiyle hazırlanmış, yaşadığı yıllarda hak ettiği ilgiyi göremeyen ancak belirli bir tarihten itibaren günümüze kadar gittikçe artan bir ilgiyle okunan yazar hakkındaki farklı değerlendirmeleri içeren kapsamlı bir eser.
 </p>
 <p class="metin">
 </p>
 <p class="metin">
  "Bir Gül Karanlıklarda"
 </p>
 <p class="metin">
  Hazırlayan: Abdullah Uçman, Handan İnci
 </p>
 <p class="metin">
  Kitabevi
 </p>
 <p class="metin">
  709 sayfa
 </p>
 <p class="metin">
  0 212 512 43 28
 </p>
 <p class="metin">
  Kitap, 1932'den 2001'e kadar geçen yetmiş yıl içinde Tanpınar ve eserleri hakkında aşağı yukarı üç ayrı nesle mensup 250 dolayında yazar, akademisyen ve araştırmacının makale, inceleme ve farklı bakış açılarını içeriyor. Bunun için önce Tanpınar üzerine yazılmış yazılardan oluşan bir bibliyografya düzenlenmiş, 75 yazarın 100 yazısı seçilmiş. Bu yazılardan seçme yapılırken şair, romancı, hikayeci, deneme yazarı, edebiyat tarihçisi, düşünce adamı ve hocalık gibi çeşitli vasıfları bulunan Tanpınar'ın bu cephelerinin bütünüyle yansıtılmasına özen gösterilmiş.
 </p>
 <p class="metin">
 </p>
 <p class="arabaslik">
  Bir yalan, iki yalan derken...
 </p>
 <p class="metin">
  Yalan
 </p>
 <p class="metin">
  Tahsin Yücel
 </p>
 <p class="metin">
  Can
 </p>
 <p class="metin">
  576 sayfa
 </p>
 <p class="metin">
  0 212 252 56 75
 </p>
 <p class="metin">
  Tahsin Yücel, on yıl sonra yeni romanıyla karşımızda. Yücel, romanda çağımızda toplumsal bir alışkanlığa dönüşen, ama evrensel boyutlara uzanan 'yalan'ı ele alıyor. Roman, gülünç ile acıklının iç içe geçtiği anlatımıyla, yaşadığımız dönemin çelişkilerine tanıklık eden ilginç kişilikleri içinde barındırıyor. Romanın odak kişisi, şaşırtıcı bilgisini ansiklopedilere ve olağanüstü belleğine borçlu olan, yapayalnız, silik, beceriksiz, ama benzerine güç rastlanır bir adam: Yusuf Aksu. Saçma bir aşk yüzünden on yedi yaşında kendini öldüren sınıf arkadaşının anısı, Yusuf'un yaşamına bambaşka bir yön verir. Arkadaşının "teorisi" kendisine mal edilince çok geniş bir hayran kitlesinin gözdesi olur. Çevresinin kendisine dayattığı kimliği sahiplenir. Her şeyin yalan üzerine kurulduğu gelgitlerle dolu yaşam böyle başlar.
 </p>
 <p class="metin">
 </p>
 <p class="arabaslik">
  Kur'an'ın sahabe profili
 </p>
 <p class="metin">
  Kur'an—ı Kerim'de Sahabe
 </p>
 <p class="metin">
  Dr. Ergün Çapan
 </p>
 <p class="metin">
  Işık Yayınları
 </p>
 <p class="metin">
  419 sayfa
 </p>
 <p class="metin">
  0 216 474 01 96
 </p>
 <p class="metin">
  Kur'an'da ilgili ayetler tahlil edilerek, çizilen sahabe portrelerine ulaşılmaya çalışılıyor. Kitabın giriş kısmında "Sahabe" kelimesinin lügat ve ıstılah manaları, hadisçilerin ve usul—i fıkıhçıların bu kavrama yaklaşımları, "sahabe" statüsünün tesbiti ve sahabelerin sayıları üzerinde duruluyor. Birinci bölümde Kur'an'ı Kerim'de sahabeye yönelik ikaz ve övgü nitelikli ayetler çerçevesinde, ashab—ı kiramın değişik vasıfları ile nasıl anlatıldığı ele alınırken sonraki bölümlerde doğrudan veya dolaylı şekilde kendilerinden bahsedilen sahabeler; sahabenin İslam dininin neşri adına verdiği mücadele  ve son bölümde de  Kur'an'ın metninin muhafazasında, yorumlanmasında ve pratik hayata taşınmasında sahabenin yüklenmiş olduğu önemli misyon üzerinde duruluyor.
 </p>
 <p class="metin">
 </p>
 <p class="arabaslik">
  Hızlı gazeteci; itaatsiz ve erdemli
 </p>
 <p class="metin">
  Hızlı Gazeteci
 </p>
 <p class="metin">
  Necdet Şen
 </p>
 <p class="metin">
  Parantez
 </p>
 <p class="metin">
  98 sayfa
 </p>
 <p class="metin">
  0 212 252 85 67
 </p>
 <p class="metin">
  Onu tanımlayabilecek iki sözcük şu olabilir: İtaatsiz ve erdemli. Ağzını açınca ikna edicidir. Keyfi yerindeyken muziplik yaptığı olur. Ama yalnızken biraz melankolik. Çoğunlukla, isyankar ruhuna uygun düşen ağır tempolu rock baladlarını dinler. Bazı sivri yanları vardır. Bunların başında, otoriter davranışlara karşı takındığı hırçın üslup gelir. Esnek değildir; isyankar yapısı gereği emir ya da ültimatom olarak algıladığı herşeye çocuksu bir hırçınlıkla başkaldırır. Uzlaşmaya değil, köprüleri atmaya eğilimlidir. Sık sık gazeteci olduğunu unutup şövalyeliğe soyunur. Bu nedenle zaman zaman tufaya gelip kullanıldığı olur. İnek gibi okur. Elinin altında hep kitap vardır. Nispeten suskundur, palavra atmaz. Necdet Şen'in çizgi roman kahramanı işte böyle erdemli ve mutsuz bir gazeteci. Bir 'Kartel' medya çalışanının iç hesaplaşmaları da denilebilir çizgi roman için.
 </p>
 <p class="metin">
 </p>
 <p class="arabaslik">
  Fantastik polisiye
 </p>
 <p class="metin">
  At Yarışlarında Cinayet,
 </p>
 <p class="metin">
  Fruttero&amp;Lucentını, Gendaş—Kültür,
 </p>
 <p class="metin">
  191 sayfa, 0 212 512 33 86
 </p>
 <p class="metin">
  Avukat Maggioni ve karısının yanlış yola sapmalarına neden olan fırtına mıydı yoksa kader mi? Kendilerini bir anda Sinea tepeleri üzerinde, eski bir malikanede bulmuşlardı. Ev sahipleri biraz zamanın dışında kalmış gibiydiler; halleri kaygı vericiydi. Tıpkı aynı malikanede konuk edilen jokeyin, geleneksel at yarışı Palyo'dan üç gün önce ölmesi kadar... Maggioniler, karanlık ve mücizevi bir olayın tanıkları ve katılımcıları olmak üzereydiler. Polisiye öyküyü fantastik roman kurgusuyla bezeyen bir anlatı...
 </p>
 <p class="metin">
 </p>
 <p class="arabaslik">
  Cep söyleşileri
 </p>
 <p class="metin">
  İskele Sancak Kitapları, Niçin
 </p>
 <p class="metin">
  Komünist Oldum, Bir Türk Dehası,
 </p>
 <p class="metin">
  Kırmızı ve Kar, Birey Yayıncılık,
 </p>
 <p class="metin">
  0 212 511 33 69
 </p>
 <p class="metin">
  Ahmet Hakan Coşkun'un Kanal 7'de sunduğu İskele Sancak programı kitaplaştırılıyor. 6—7 kişinin katılıp da yeterince konuşamadığı programlarına nazaran, tek kişinin konuk olduğu, bazı konu ve kişilerin enine boyuna işlendiği programları çok daha verimli oluyor İskele Sancak'ın. Bu kitaplar Orhan Pamuk, Oktay Sinanoğlu, Vedat Türkali ile saatler süren televizyon söyleşilerinin kitaplaştırılmış hali.
 </p>
 <p class="metin">
 </p>
 <p class="arabaslik">
  Kadın meselesi
 </p>
 <p class="metin">
  Hatun, Musa Carullah, Kitabiyat,
 </p>
 <p class="metin">
  131 s., 0 312 418 74 26
 </p>
 <p class="metin">
  Musa Carullah'ın 1916'da kaleme aldığı ve 1933 yılında Berlin'de bastırdığı bu eser, kadın konusunda İslam'ın kendi öğretileri ile gerek tarihte, gerekse günümüz Müslüman toplumlarında egemen olan düşünce, telakki ve uygulamalar arasındaki farkı, çarpıcı bir dille ifade etmeye çalışan bir deneme. Kadının yaratılışı, aile nizamı, nikah, talak, çok evlilik, kadının şahitliği, kadının mirastan alacağı pay gibi pek çok konuda, Kur'an merkezli pencereler aralıyor.
 </p>
 <p class="metin">
 </p>
 <p class="arabaslik">
  Harry Potter neyi anlatıyor?
 </p>
 <p class="metin">
  Harry Potter Çılgınlığı, Dr. Ahmet Ertuğrul,
 </p>
 <p class="metin">
  Kaynak Yayınları, 108 sayfa, 0 216 474 01 96
 </p>
 <p class="metin">
  İngiliz yazar J. K. Rowling tarafından 4 kitaplık bir seri olarak yazılan, 47 dünya diline çevrilen ve iki yüz milyondan fazla satan Harry Potter serisine farklı bir bakış açısı getiriyor Dr. Ahmet Ertuğrul tarafından kaleme alınan bu kitap. Bir inancı, felsefi bir temeli bulunmayan ve bilinmezlik kurgusu üzerine kurulmuş kitap ve filmler hızla yayılmaya başladı son yıllarda. Kitabın yazarına göre Harry Potter ve benzeri kitaplar bir yönüyle 'değersizlik' anlayışının örnekleri niteliğinde. Harry Potter ve benzeri eserlerde 'ahlaki düzenin' olmadığı, kitaptaki kahramanların ahlaki değerlerinin sürekli olarak değiştiği gözlenmektedir. Ayrıca büyücülüğün sınırsız ve sürekli kullanılması da kaosa neden olmaktadır. Bu eserlerde yer alan sembolik anlatımların gelenekle bağlarının bulunmaması ve kültürel birikimden bağımsız olmaları da ayrı bir sorundur. Harry Potter'de yer alan yaratma, öldürme, ruh emme, hayata döndürme vb. durumlar, tamamen 'keyfi bir kainat düzeni' anlayışının eseri olarak "Tanrısız bir mistisizmi" ifade etmektedir. Yazara göre gizemli, karanlık mekanlar, vahşi ve korkunç tasvirler, tüyler ürpertici imajlar ve hayaller 'yeni bir inanç' telkini için kullanılıyor.
 </p>
 <p class="metin">
 </p>
 <p class="arabaslik">
  Var olma savaşı
 </p>
 <p class="metin">
  Kıyamet, Robert Merle, Doğan, 549 sayfa,
 </p>
 <p class="metin">
  0 212 677 06 20
 </p>
 <p class="metin">
  Bir Ortaçağ şatosu. Malevil. Patlayan bir atom bombası. Bir anda yok olan dünya ve canlılar... Emmanuel ve arkadaşları bu şato sayesinde yok olmaktan kurtuluyorlar ve kendilerini bugünün dünyasından uzaklaşmış, kutsal kitaplarda anlatılan kaosun içinde ve Ortaçağ'ın karanlığında buluyorlar. Yeryüzünde yeniden bir hayat başlatmak için Lavil'de acımasız şartlarda ve "başka yerlerde hayatta kalmış olanlarla" savaşacaklar. Var olmaları buna bağlı... Bu yeni dünyada, tıpkı önceden olduğu gibi hırslar, yalanlar, acımasızlık ve bencillik var. Ama, modern dünyanın unutturduğu sıcak ve yakın dostluklar, vefa, içtenlik ve sevgi de var; paylaşma ve yetinme de... Daha önce yayınlanan Madrapur ile Türk okurunun tanıdığı Robert Merle, Türkeçe'deki ikinci romanı Kıyamet ile insanı ve inançlarını anlama/anlamlandırma, geleceğe ilişkin kaygılarını dile getirme çabalarını sürdürüyor. Kıyamet, konusu ve akışıyla ne bir bilim kurgu romanı ne de fantastik roman. Tamamiyle gerçek unsurlara dayalı bir kurguya sahip.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020522135441/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/385/kitaplik/1.htm), [web.archive.org (arşiv bağlantısı)](http://web.archive.org/web/20020522135441/http://www.aksiyon.com.tr:80/2002/385/kitaplik/1.htm)
