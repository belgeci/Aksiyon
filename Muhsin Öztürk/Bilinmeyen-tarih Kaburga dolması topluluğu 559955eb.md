# Kaburga dolması topluluğu

*Muhsin Öztürk Bilinmeyen-tarih*

<div>
 <p>
  <font>
   Kaburga... Evet, sempatik bir isim değil. Ağzınızın suyu akmayabilir, kendinizi kaburga sofrasına atmak için büyük bir istek duymayabilirsiniz. Eğer böyle düşünenlerden biriyseniz iddia ediyoruz siz iyi yapılmış bir kaburga dolması yememişsiniz.
   <br>
    <br/>
    <br/>
    Geçtiğimiz ay Ankara"da 15 Avrupa ülkesi büyükelçisi bir araya gelir. Toplantı basına kapalıdır; hiçbir medya mensubuna fotoğraf çekmesi için müsaade edilmez. Bir olağanüstülük olduğu ortadadır. Konjonktür çok şeyi akla getirir; çözüme giden Kıbrıs"ta muhtemel riskler, Türkiye-AB ilişkileri, Irak"taki kaos ve bu kaosun komşu ülkelere yansımaları gibi. Hiçbiri değildir halbuki. 15 büyükelçi bir tek gündem için bir araya gelmiştir: Kaburga dolması yemek. Kaburga ziyafeti için toplanmışlardır ve bu bir tesadüf değildir.
    <br>
     <br>
      Selim Nazlıcan 70"li yıllarda Kamil Koç"un Diyarbakır şubesini işletir. Mesleği şoförlüktür. Koç"tan ayrıldıktan sonra da kamyon şoförlüğü yapar. Ve her zaman boğazına düşkün olmuştur. Ne de olsa her şoförün ikinci mesleğidir "gurme"lik. Kaburgacı Selim Amca"nın hikayesi 1982"de böyle başlar. Önce ortak vardır, ortağın vefat etmesiyle tamamen aile şirketine dönüşür. Avrupa ülkeleri büyükelçilerini toplayan kaburga ziyafeti onun eseri. Halbuki Kaburgacı Selim Amca"yı takip edenler için bu durum sürpriz değil.
      <br>
       <br>
        Kaburga dolmasının kökeni Musul"a dayanıyor. Diyarbakır ve yöresinde ziyafet yemeği olarak biliniyor. Çok hatırlı bir davetli gelecekse, ev sahibi sabahtan başlıyor hazırlıklara. Çünkü kaburga buharla pişiriliyor ve bu işlem 6-7 saat sürüyor. Tahmin edilebileceği gibi artık evlerde sıklıkla yapılmayan bir yemek türü. Selim Nazlıcan"ın 22 yıl önce kurduğu restoran bu geleneği yaşattığı gibi dünyanın her yerinde müdavimler edinmiş durumda. Bir kez kaburgayı yiyen bir daha vazgeçemiyor.
        <br>
         <br/>
         Diyarbakır"a giden siyasetçi, yazar, sanatçı mutlaka Kaburgacı Selim Amca"ya uğramadan geri dönmüyor. Başta Özal olmak üzere pek çok devlet adamı, önemli şahsiyet Selim Usta"yı bu tadı diğer coğrafyalara taşıması yönünde teşvik ediyor. Kargoyla dünyanın her yanına servis edilen başka bir yemek türü biliyor musunuz? Mideler bir olunca, kaburga için mesafeler kısalır, imkanlar zorlanır. Kanada"dan İtalya"ya, Özbekistan"dan Birleşik Arap Emirlikleri"ne kadar pek çok ülkeye uçakla kaburga dolması servisi yapmak durumunda kalınır.
         <br/>
         <br/>
         İstanbul"da Bahçelievler, Fatih ve Erenköy"de olmak üzere üç şubesi var. Çok cazip imkanlar sunulmasına rağmen şimdiye kadar yurtdışında şube açmamışlar. Bunun en büyük sebebi bütün ailenin (5 kardeş) Kaburgacı Selim Amca"nın mutfağında olması. Yemekler aile fertlerinin elinden çıkmaktadır; yurtdışında bir şubenin açılması bir kişinin yuvadan uzaklaşması anlamına geleceği için bu fikir şimdiye kadar kabul görmemiş. Ancak durum yakında değişecek. En küçük kardeşin İngiltere"de master eğitimine başlamasıyla birlikte ilk yurtdışı şubelerini Londra"da açmak için kollar sıvanmış.
         <br/>
         <br/>
         Kaburga dolmasının yapılışı oldukça meşakkatli ve riskli. Görüntüsüne aldanmayın; su ve yağ  kokusu kötüye işaret. Pişme sürecinde eğer ilik kokusunu hissediyorsanız tamamdır. Dolma kuzu veya erkek oğlak etinden yapılıyor. Kuzu ve oğlaklar sekiz ay İzmir ve çevresinden, dört ay da Diyarbakır bölgesinden temin ediliyor. Ön kol ve yan boşluk olarak adlandırılan iki çeşit kaburga bulunuyor. İçi haşlanmış pirinç ve özel baharatlarla dolduruluyor. Ardından iğne iplikle dikiliyor. 4-5 saat buharda pişirildikten sonra fırına sürülüyor. Bu süre biraz aşıldığı takdirde, kaburga patlıyor. Tersi durumda da etler pişmiyor, lezzet tutturulamıyor.
         <br/>
         <br/>
         Bir kaburgacıya göre dünya ikiye ayrılır: kaburga sevenler ve sevmeye adaylar.! Haksız da sayılmaz...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1806 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11415), [web.archive.org (arşiv bağlantısı)](http://web.archive.org/web/20050215221312/http://www.aksiyon.com.tr:80/yazdir.php?id=11415)
