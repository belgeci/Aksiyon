# Ben seni fotoğraflarından sevdim

*Muhsin Öztürk 2010.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçerken uğranılan değil, hayali kurulan ve vuslat anı beklenen bir yerdir Mardin. Fotoğrafın çerçevelediği imajla beslenen, hayali ömre bedel kaç şehirden söz edebiliriz?
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Eski zaman aşkları -çok da eski değil- siyah beyaz bir vesikalıkla başlar. Hangi yaşta, nerede çekildiği belli olmayan fotoğrafla atılır ilk adım. Sonrası kader kısmet... Mardin’le kurduğumuz ilişki, eski zaman aşk ritüellerine benzer. Bir fotoğrafla kurulur ilk ilişki. Tesadüfen geçerken uğranılan değil, hayali kurulan ve vuslat anı beklenen bir yerdir Mardin. Fotoğrafın çerçevelediği imajla beslenen, hayali ömre bedel kaç şehirden söz edebiliriz? Türkiye’nin depreşen Mardin aşkı, bir başka yazı konusu; ancak bu yaz gerçekleşen ve ürünleri yakınlarda açıklanan bir yarışmadan ve fotoğraflarından söz edebiliriz.
    </p>
    <p class="MsoNormal">
     Türkiye’nin her tarafından, Kuşadası’ndan Van’a, Hatay’dan İstanbul’a 109 amatör ve profesyonel fotoğrafçı, 4 gün boyunca şehri fotoğraflamak üzere burada ağırlanır. Çekilen fotoğraflar; genel görünüm, mimari, el sanatları ve sosyal yaşam dallarında tasnif edilerek Sabit Kalgafil, Coşkun Aral, İbrahim Zaman gibi Türkiye’nin önde gelen fotoğrafçılarının da yer aldığı yetkin bir jüri tarafından değerlendirmeye alınır. Dereceye girenler ödüllendirilir. Söz gelimi, özellikle ‘abbara’ fotoğrafıyla dikkat çeken ve Mardin Fotomaraton’a Van’dan katılan Fatih Sözmez, birincilik ödülünün de, 5 bin TL’nin de sahibi olur. Bütün bunlar Mardin Valiliği ve GAP Kültür organizasyonuyla karşılanır. Sergi, restore edilerek ekim ayında Cumhurbaşkanı Abdullah Gül tarafından hizmete açılan tarihî Valilik binasında açılır.
    </p>
    <p class="MsoNormal">
     Sisli, yağmurlu ve soğuk bir Mardin akşamında gerçekleşen ödül töreni fantastik ögeler taşısa bile fotoğrafa yansıyan şehir bir o kadar gerçek ve yalındı. Anadolu’nun dört bir yanından gelenler yeni hikâyelerle dönerken geride harikulade fotoğraflar bırakmışlardı. Fotoğraflar, uzaktan görülen sevgilinin, yenilenen ve değişen Mardin’in şahidi ve müjdecisiydi aynı zamanda.
    </p>
    <p class="MsoNormal">
     Akla ilk gelen mimaridir ancak yarışmada sosyal hayat maddesinde derece alan fotoğraflar da gösteriyor ki Mardin’i farklı kılan şey, tarihî bir platoyu andıran şehirde hayatın hiç eksilmeden devam etmesidir. Mardin bir imaj ya da fotoğraf olmadığı içindir ki bu şehre ayak basan bir daha kopamaz buradan. Görmek, gezmek kadar biraz da o hayata dâhil olmak için... Nasipse tabii...
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-28209-ben-seni-fotograflarindan-sevdim.html), [web.archive.org (arşiv bağlantısı)](http://web.archive.org/web/20130513100558/http://www.aksiyon.com.tr:80/aksiyon/haber-28209-ben-seni-fotograflarindan-sevdim.html)
