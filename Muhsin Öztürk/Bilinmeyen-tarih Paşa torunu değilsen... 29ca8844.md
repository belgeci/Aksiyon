# Paşa torunu değilsen...

*Muhsin Öztürk Bilinmeyen-tarih*

<div>
 <p>
  <font>
   Saklı Hayatlar, “Türkiye eliti”nin aile köklerini 'kendi ağızları'ndan açığa çıkartan  bir çalışma. Gazete ve dergilerde röportaj yapan kişiler yayınevlerinin de teşvikiyle bunları kitaplaştırarak konuşulanların unutulmasını engellemiş oluyorlar. Çoğu kez, güncelliğini yitiren söyleşilerin kitaplaştırıldığına, bazen de yavanlıklara şahit oluyoruz. Ancak şimdi bahsedeceğimiz kitap, Türkiye’de, yönetici elit ve toplumsal tarih üzerinde çalışma kapan kişiler için kaynak eser niteliğinde.
   <br/>
   <br/>
   Cemal A. Kalyoncu’ya Türkiye Yazarlar Birliği ‘röportaj’ ödülünü kazandıran, Aksiyon dergisinde belli bir konsept dahilinde üç yıldır sürdürülen söyleşi dizisi, şimdiye kadar medyadaki benzerlerinden çok farklı açılımlar getiriyor. Herkesçe bilinen popüler ve önemli kişilerin aile köklerine inilen bu söyleşilerde, ‘konu’lara ilişkin konuşmalar gerçekleşmiyor; ünlü kişilerin “dedesinin dedesinden bugüne kadar gelen hayat hikayeleri “kendi ağızlarından” deşifre ediliyor. Okan Bayülgen’in ünlü tefsirci Elmalılı Hamdi Yazır’ın, modacı Cemil İpekçi’ninse Sebatay Sevi’nin torunu olduğunu bu röportajlar sayesinde öğrenmiştik. Anlaşılacağı üzere, özellikle popüler kişiler kendi aile geçmişleri konusunda oldukça ‘ketumlar’. “Bazı kişileri konuşturmak birkaç yıl aldı” diyor Cemal A. Kalyoncu. Kalyoncu’nun bu uzun ve köklü hikayeleri sadeleştirmekte ve karşı tarafın ‘nazları’na mukavemet etmekte epey sabır gösterdiğini, sonuçta gerçekten başarılı bir iş çıkardığını söylemek gerek.
   <br/>
   <br/>
   Kalyoncu üç yılda 130 kişiyle röportaj yaptı Aksiyon dergisi için. Bunlar Türkiye gündemini belirleyen kişiler ya da çok önemli ailelerin mensupları. “Saklı Hayatlar”da 30 kişi yer alıyor. Bu, “Saklı Hayatlar” serisinin devam edeceği anlamına geliyor. Türkiye’nin önde gelen aile fertleriyle saatlerce yapılan konuşmalar elbette bu işi yapana ‘Türkiye eliti’ hakkında bir fikir verecektir. Kalyoncu “marka” isimlere dikkat çekiyor. Yani dedesi, babası önemli görevler icra etmiş kişiler kendilerini de bir şekilde ‘marka’ döngüsünün içinde bulmaktadır. “Köklü ailelerden gelenlerde aile sürekliliğini devam ettirme gayreti oluyor. Bu bir ruh meselesi. Ruh akrabalığı başarı sürekliliğini getiriyor. Ailelerde sıradan işler yapan kişiler olmaması bunun işareti.” Zaman zaman, başarılı ve tanınmış olmak için “İlle de paşa torunu mu olmak gerekiyor?” dedirten bu tablonun altında yatan şey, önemli ve büyük işler yapabileceğine dair bir güven duygusuna sahip olmak. Bir başka nokta da eğitim. Burada üniversitelerin önemli bölümlerini okumak kastedilmiyor; bitirilen ilkokul ve liseler sizi belli bir yere getirebiliyor. “Bugün bir yerlere gelmiş olan kişilerin eğitim hayatlarındaki en önemli noktanın üniversite değil ilkokul olduğunu gördüm” diyor Kalyoncu. Bu okulların başında Galatasaray ve Robert Koleji gelmekte. Ayrıca Galatasaray’da belirgin şekilde hissedilen “birliktelik ruhu” dikkat çekici.
   <br/>
   <br/>
   “Saklı Hayatlar”da yer alan bazı isimler şöyle: Zeynep Tunusluoğlu, Mete Tunçay, Cemal Kutay, Ümit Meriç, Zeynep Fadıllıoğlu, Enis Batur, Yılmaz Karakoyunlu, Nilüfer Göle, Talat Halman, Yasemin Kozanoğlu, Rasih Nuri İleri...
   <br/>
   <br/>
  </font>
 </p>
 <p>
  <font>
   (Bu yazı 175 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=1435), [web.archive.org (arşiv bağlantısı)](http://web.archive.org/web/20050301163118/http://www.aksiyon.com.tr:80/yazdir.php?id=1435)
