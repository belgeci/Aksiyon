# Vizördeki Zaman

*Muhsin Öztürk 2000.01.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Fotoğrafın saltanatı devam ediyor. Kültürel etkinlikler içerisinde sıkça görülen fotoğrafçılık kursları ve bunlara gösterilen ilgiden bunu çıkartmak mümkün. Elbette bu basit bir fotoğraf çekme olgusu değil.
  </font>
 </div>
 <div id="newsText">
  <font class="detail-text">
   Fotoğrafın bir sanat ürünü olarak algılanması, plastik sanatların içinde hatırı sayılır bir yer edinmesi ve üstelik diğer plastik sanatlara nazaran daha fonksiyonel olması bir sanat ürünü olarak fotoğrafın yıldızını daha da parlatıyor. Son yıllarda ülkemizdeki sanatsal fotoğraf sergilerindeki artış bunu daha belirgin hâle getiriyor
   <br/>
   <br/>
   Fotoğraf sanatçısı İbrahim Zaman'ın Fuji Film'in sponsorluğunda çıkarttığı 'Türkiye'de Zaman' katoloğu dolayısıyla Cemal Reşit Rey'de düzenlenen sergi bunlardan en sonuncusu.
   <br/>
   <br/>
   Fotoğrafçılık sihirbazlık gibi
   <br/>
   <br/>
   İbrahim Zaman daha yakın bir geçmişte fotoğraf sanatında 40. yılını kutladı. Bu 40 yıl sanatsal tavırlı bir fotoğraçılık için biçilmiş bir süre ve okul tatillerindeki boş zamanları değerlendirme faaliyetleri buna dahil değil. İlk önce ailesi tarafından tatillerini değerlendirmesi için terzi yanına verilmiş Zaman, fakat bundan hazzetmemiş; 'Fotoğraçılık bana sihirbazlık gibi gelirdi. Kağıdı suyun içine koyuyorsun, bomboşken hayaller filan çıkıyor ortaya". İbrahim Zaman'ın okul tatillerinde çıraklığını yaptığı fotoğrafçılık, zamanla mesleği olacaktır.
   <br/>
   <br/>
   İbrahim Zaman'ın sanatsal fotoğrafçılık kariyeri ise, filmi takma ile deklanşöre basma arasında geçen işlemler silsilesinde kendini nerede konumlandıracağı gibi fotoğrafik kaygıların başgöstermesiyle başlar. İşini yaparken kendi 'marifetini' tartar, sık sık da 'fotoğraf çekiyorum da  nasıl çekiyorum? Nasıl çekmeliyim?' sorusuyla yüzleşir.
   <br/>
   <br/>
   Adapazarı'nda 1950'li yıllar, amatörce de olsa fotoğrafla ilgilenen arkadaşlarıyla kurdukları Grup 5, resim iş öğretmeni Hüsnü Gürsel'in rehberliğinde bir çok faaliyet yapar; sergiler, yarışmalar vs. Bu faaliyetler arasında Baha Gelenbevi ile tanışması onu İstanbul'a taşır. Baha Gelenbevi'nin öncülüğünde 1965'te İstanbul Şehir Galerisi'nde bir fotoğraf sergisi açarlar. Fakat İstanbul'a kesin dönüşü 1967 depreminde işyerinin ve evinin yıkılmasından sonra olur.
   <br/>
   <br/>
   Işık yoksa fotoğraf da yok
   <br/>
   <br/>
   Peki İbrahim Zaman'ı diğer fotoğrafçılardan ayıran ne? Yani 'nasıl' çekiyor? Nasıl sorusuyla beraber plastik sanatlar için geçerli olan bütün değerler işin içine giriyor sanatçıya göre; grafik, renk dağılımı, leke düzeni, komposizyon, neyi çerçevenin içinde neyi çerçevenin dışında bırakmak gerektiği, vurgulanmak istenen obje, verilmesi istenen mesajın içeriğini zedeleyecek yan elemanların nasıl ayıklanacağı konuları bunlardan sadece bazıları. Gündelik hayatta aydınlık ve karanlık olarak nitelendirilen ışık fotoğrafçı için olmazsa olmazlardandır; 'ışık yoksa fotoğraf yok' diyor. İbrahim Zaman'a göre ışık ve gölgeleme, heykel hariç iki boyutlu plastik sanatlardaki üçüncü boyut arayışının uzantısı. Fotoğraf ışıkla çizmek, yazmak demek. Gradasyon, kontrast kontrolü gibi teknik terimler fotoğrafçının siyahtan beyaza uzanan renk skalasına hakimiyetindeki yeterliliği anlatıyor. 'Biz çok yerlere gideriz. Çok güzel yerler görürüz, fakat 'yazık ki ışığı geçmiş' deriz çoğu zaman. Oysa orada hâlâ gün ortadadır fakat çekeceğimiz objenin ışığının geçtiğini görürüz ve o fotoğrafı çekmekten vazgeçeriz. Yani herşeye rağmen deklanşöre basmayız. İsterseniz seçilmişlik diyelim bunun adına. Ancak fotoğrafik lekeler gördüğünüz zaman deklanşöre basarsınız.' Sözgelimi fotoğrafik olarak Yazlıkaya'daki Hitit kabartmaları ancak yarım saat içinde görüntülenebilirmiş ve Divriği Ulu Camii'nin kuzey kapısı 21 Haziran'dan önce çekilemezmiş, çünkü ışık iyi değilmiş bu zamanlarda.
   <br/>
   <br/>
   Ben doğa aşığıyım ve güzelliklere talibim diyor İbrahim Zaman. Fotoğraflarındaki malzeme ise Anadolu'nun doyumsuz doğası ve tarihi zenginlikleri. Bir fotoğraf sanatçısı olarak İbrahim Zaman literatürü çok iyi takip ettiğini ve bunun da gerekli olduğunu söylüyor. Bu anlamda Otmar ve Rembraunt'dan etkilenmiş. Fotoğrafla ilgili yayınların olmadığı 1950'lerde ise 'tek' fotoğraf literatürü sinema afişleri ve sahne fotoğraflarıdır.
   <br/>
   <br/>
   Fotoğrafçı avcıdır
   <br/>
   <br/>
   İbrahim Zaman uzun süre bakmaktan kendimizi alamadığımız o fotoğrafları nasıl çeker? Ya da İbrahim Zaman habersizce yanıbaşından gelip geçtiğimiz objeleri nasıl yakalıyor. "Ben bunu biraz avcılığa benzetirim. Siz bir avcı gibi geziyorsunuz. Ve de tarifi vardır ya "kırk gün taban eti bir gün yaban eti". Fotoğrafçı da buna benzer. Koca gün dolaşırsınız hiç bir şey yoktur. Tam gün batımına yakın öyle bir kızıllık doğar ki birden bire işte o zaman avınız gözükmüştür. Tutmayın artık avcıyı."
   <br/>
   <br/>
   İyi bir fotoğraf sanatçısının topoğrafyayı, arazi şekillerini hatta asgari düzeyde de olsa anatomiyi bilmesi gerekiyor İbrahim Zaman'a göre. Mesela bir kimseyi yukardan çekmek o kişinin cüce görünmesine neden olur. Burada fotoğrafçı kendi konumunu objeye göre değiştirir, doğru anatomik görüntüyü sağlamaya çalışır, eğer görüntüyü deforme etmek istemiyorsa tabii.
   <br/>
   <br/>
   Peki fotoğraf sanatçısının görüntüde deforme hakkı var mı? İbrahim Zaman fotoğrafta da resimde olduğu gibi pek çok akımın varlığına işaret ediyor; realizm, sürrealizm, dadaizm postmodern yaklaşımlar vs. Fotoğrafta da sanatçı sanatını kendi içinden geldiği gibi uygular. Fakat burada farklı bir soruna işaret ediyor İbrahim Zaman. Naturelin, gerçeğin, banal, sıradan ve bayağı olarak algılanmasını haddini bilmemek ya da iştigal ettiğin alanın farkında olmamak olarak tanımlıyor Zaman. Halbuki bütün sanatçılar ilhamını Allah'tan ve onun yarattığı varlıklardan almakta, daha mükemmelini yapmak ise mümkün değil. "Aykırı olan düzeyli sanattır, gerçek olan banaldır, sıradandır, bayağıdır görüşünü fevkalade sakıncalı görüyorum' diyor İbrahim Zaman. Sanatçıya göre gerçeğin ayrı bir tadı ve zevki var, yeter ki sen nerede, nasıl çerçeveleyeceğini bil.
   <br/>
   <br/>
   İbrahim Zaman anlaşılmak kaygısı taşıyor, 'ben sanatımı yapıyorum anlamayan anlamaz' diyenlerin tavrını yadırgıyor. Sanatçının 'benim anlaşılmak kaygım yok' demesi ise bir avuntudan öte birşey değil ona göre. 'İşin mutfağında çok şey yapılır fakat ürün meydana çıktığında artık o övgüye de, eleştiriye de, reddedilmeye de hazırdır.'
   <br/>
   <br/>
   İbrahim Zaman'ın çalışmalarını görmek istiyorsanız Ocak sonuna kadar CRR'ye gitmeyi ihmal etmeyin, doğrusu iyi bir ziyaret olacaktır.
   <br/>
   <br/>
   Email: muhsino@hotmail.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5772), [web.archive.org (arşiv bağlantısı)](http://web.archive.org/web/20130103120832/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5772)
