# Eski bir hikâye: Türk Saplantısı

*Muhsin Öztürk 2005.10.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Katolik Hıristiyanların cuma günleri et yememe kuralına uymuyor, üstelik domuz etine de el sürmüyor. Acaba gizli bir Müslüman mı? Komşuların şikayeti üzerine engizisyon mahkemesine çıkartılır.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070606110852im_/http://www.aksiyon.com.tr/resim/566/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Akıllıdır, hatırlı bir doktordan domuzun bünyesine dokunduğunu gösten bir rapor almayı ihmal etmez. Rosa Turca, bir Türk değil; Yunanistan’ın Mora Yarımadasında Ortodoks Hıristiyan olarak doğmuş, sonra Müslümanlığı seçmiş, korsanların eline düşerek İtalya’nın Ferare şehrine kadar sürüklenmiş; önce Katolik, sonra güzel sesinin de yardımıyla kentin tanınan bir siması, önde gelen bir ailenin de gelini olmuştur. Onu, 1691 yılında komşularına tacizlerine dayanamayıp usturuplu bir küfürle birlikte ‘vicdanıma karışmayın’ diye bağırırken buluyoruz.
   <br>
    <br>
     Yukarıdaki hikâye Giovanni Ricci’nin Türk Saplantısı kitabında yer alan onlarca gerçek hikayeden sadece biri. Ricci’nin kitabını ilginç kılan şey, sıradan bir İtalya şehri Ferare’deki 15 ve 17. asırlar arası Türk imajını ele alması. Şehirden geçen bir tüccar, kürek mahkumu bir Türk, mahkemeye düşen bir korsan, esir alınarak Hıristiyanlaştırılan Rosa Türka, hepsi Türk imajına bir çentik atıyor. Viyana kuşatmasına asker gönderen, İnebahtı’nın çoşkusunu(!) yaşayan, Cem Sultan vakasının yankılarını hisseden bir şehirdir Ferare. “Sonuçta, ebedi Türk paradoksuyla, Türkün ebedi çekiciliğiyle karşılaşıyoruz burada.” Araştırma için sadece mahkeme kayıtları, resmi evraklar değil resimlerde kullanılan figürlere, mimariye kadar pek çok unsur kullanılmış.
     <br/>
     <br/>
     Ferare bugün göçmen Arap Müslümanları’nın yaşadığı, “Bugünkü Türk Saplantısı nedir?” sorusunun cevabının aranamayacağı bir kent. Kitabın yazarından öğrendiğimize göre yabancı düşmanı partilerin en az oy aldığı ilerici bir kent. Giovanni Ricci bir hafta önce İstanbul’daydı ve Avrupa’daki Türk saplantısı konusunda sohbet etme imkanımız oldu. Ricci’ye Avrupa ve Türkiye zıtlıklar tarihi gibi gözükse de hepsi bundan ibaret değil. “Araştırma yaparken, acıyı da aşkı da buldum. Farklı bir tarihimizin olduğunun farkında olmalıyız sadece. İstanbul şehir haritasında Barbaros Caddesi’ni gördüm, biz de ise Barbaros Hayrettin korku duyulan bir korsandır. Gerçek hakkında hükme varmakla yükümlü değiliz. Farklılıklarımızı idrak edelim ve ileri gidelim.” Eskiden Türk ordularından korkan Avrupa bugün en çok kendi kimliğini kaybetmekten korkuyor ona göre. “Bazıları Avrupa kimliğinin doğrudan Hıristiyanlığa bağlı bir kimlik olduğunu öne sürdü. Bu doğru değil. Çünkü Museviler var;Marks, Freud... Ve Avrupa tarihinin parçasılar. Birçokları için Türkiye’nin AB üyesi olma arzusu aslında çok yararlı. Çünkü bu sayede Avrupa’yı kendi üzerinde düşünmeyi mecbur kılıyor. Bence Avrupa kimliği demokrasidir, barıştır, farklılıklara duyulan saygıdır.”
     <br/>
     <br/>
     AB sürecinde Türkiye’nin önünde ‘tarihî hayaletler’ var. Ama her şey demek değil. “Letonya’nın girişine nazaran Türkiye’nin AB’ye tam üye olması elbette bazı sorunlar çıkarabilir. Öncelikle nüfus meselesi. On yıl sonra Avrupa’nın en büyük nüfusa sahip ülkesi muhtemelen Türkiye olacak. Bu da kaygı yaratıyor.” Ona göre 10 yıllık bir süreç kamuoyundaki önyargıları kırmaya yardımcı olacak.
     <br/>
     <br/>
     Ricci, araştırmasını  sadece İtalyan kaynaklarına dayandırmış. Arapça ve Türkçe bilseydi belki daha iyi olurmuş ama farklı okuma teknikleriyle bu eksiği gidermek de mümkündür: “Bir metnin neyi gizlemeye çalıştığını da bilmek mümkün. Bunu okurken fark ediyorsunuz.”
     <br/>
     <br/>
     Türk Saplantısı, Giovanni Ricci, Kitapyayınevi, 292 sayfa, (212) 2926286
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22641), [web.archive.org (arşiv bağlantısı)](http://web.archive.org/web/20070606110852/http://www.aksiyon.com.tr:80/detay.php?id=22641)
