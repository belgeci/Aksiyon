# Ney’in ‘hasret’ yılları

*Muhsin Öztürk Bilinmeyen-tarih*

<div>
 <p>
  <font>
   Ney'in büyük üstadları ve  önemli bir silsilesi bu kitapta toplanıyor. Bir taraftan Türkiye'de 'ney'in hikayesini okuyoruz.
   <br/>
   <br/>
   Ney’in ‘hasret’ hikayesi Türkiye’nin Batılılaşma evresine rastlıyor. Pek çok geleneksel enstrüman gibi ney de dönemin entellektüellerince ‘alaturka’ görülüyor, Batı tarzı müzik rağbet görüyor. Bir zamanlar toplumsal bir tabana sahip olan ney, Cumhuriyet’le beraber belli başlı ustalar dışında kimse tarafından icra edilmez oluyor. Beşir Ayvazoğlu’nun kitabında bahsettiği Aziz Dede, Emin Dede, Halil Dikmen ve Niyazi Sayın bu dönemde, tekke ve zaviyelerin kapatılmasından sonra meraklı bazı kişilerin bazı ustaları bulmasıyla sessiz sedasız bugünlere gelen bir silsile.
   <br>
    <br>
     Beşir Ayvazoğlu bu ‘silsile’nin hikayesini anlattığı “Neyin Sırrı Hâlâ Hasret” adlı kitabında ‘ney’in hikayesini efsanelere kadar götürüyor. “Bir padişah, sırdaşına başkalarına asla söylememesi şartıyla bir sırrını anlatır. Zamanla içinde âdeta bir ateş topuna dönüşen bu sırrı kimseye açmadığı için hastalanan padişah sırdaşı, başvurduğu hekimin tavsiyesi üzerine, çok uzaklardaki bir gölün kenarına gider ve sırrı haykırır. Neden sonra, gölün kenarında biten kamışlardan yapılan bir nefesli saz, padişahın sırrını bütün dünyaya ilan eder.” Bu nefesli saz ney’dir.
     <br>
      <br>
       Kitap kısa bir tarihçeden sonra 20. yüzyılın başında, dönemin kültürel ortamında ‘ney’in nerede yer aldığına değiniyor. Yahya Kemal, Refik Halit Karay, Ahmet Hamdi Tanpınar gibi ünlü yazarların ‘ney’e dair ifadeleri yer alıyor bu bölümde. Ney’den söz açanların sayısı parmakların sayısı kadardır; yıllar yılı artık kimse ‘ney’den söz etmeyecek, ney kendi sırrını çok az kişiye anlatabilecektir. İstiklal Marşı şairi Mehmet Akif Ersoy’la gerek yaşam tarzı, gerek hayata bakışı bakımından çok farklı yerlerde durduğu bilinen Neyzen Tevfik’in “rahle–i tedris”ten geçtiğini bu bölümde okuyoruz. .
       <br>
        <br>
         Aziz Dede, Emin Dede, Halil Dikmen, Niyazi Sayın... Niyazi Sayın bu silsilenin son temsilcisi. Usta’lar ve ‘ney’le tanışmaları, diğer sanat dallarıyla olan ilişkileri, dönemin kültürü içinde nerede durdukları, ‘huysuzlukları’, bugüne kadar gelen mirasları anlatılıyor. Kitabı ilginç kılan diğer bir unsur, bir belgesel niteliği taşıması, tasarımı, neyzenlerin yakın tarihini resmeden fotoğraflara sayfalarında yer vermesi. Dört neyzeninin üçünün başka sanatlarlarda birinci sınıf üstadlar olarak  öne çıkmaları dikkat çekiyor. Emin Dede hattat, Halil Dikmen önemli bir ressam, Niyazi Sayın, ressam, ebrucu, tesbih ustası.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 13 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11858), [web.archive.org (arşiv bağlantısı)](http://web.archive.org/web/20050227214442/http://www.aksiyon.com.tr:80/yazdir.php?id=11858)
