# Tanpınar kendini anlatıyor

*Muhsin Öztürk 2002.01.26*

<div>
 <p class="spot">
  Mücevherlerin Sırrı, Ahmet Hamdi Tanpınar'ın 1928—1960 arası gazete ve dergilerde yayımlanmış ama kitaplarına girmemiş yazı, röportaj ve anket yanıtlarını içeren bir derleme.
 </p>
 <p class="metin">
 </p>
 <p class="metin">
  Mücevherlerin Sırrı,
 </p>
 <p class="metin">
  Ahmet Hamdi Tanpınar
 </p>
 <p class="metin">
  YKY
 </p>
 <p class="metin">
  252 sayfa
 </p>
 <p class="metin">
  0 212 252 47 00
 </p>
 <p class="metin">
  Tanpınar, ilk kez kitaplaşan bu yazılarda DP iktidarı ve 27 Mayıs'tan (tabii ki) Yahya Kemal'e, "eski şiirimiz"den pedagojiye hayatın hemen her alanı üzerine söz alıyor; Mehmet Akif ve Tevfik Fikret gibi çokça tartışılmış adları sağlam saptamalarla yerli yerine oturtuyor. Tanpınar'ı romanlarından ve şiirlerinden tanıyanlar, ilk defa bir araya getirilen yazılar ve röportajlarla yazarın güncel olaylar, kendi eserleri ve dönemin aktüel sorunlarıyla ilgili nasıl bir bakış açısı getirdiğini görebilecekler. Gazete ve dergilerde kalmış fotoğraf, portre ve karikatürler eşliğinde...
 </p>
 <p class="metin">
 </p>
 <p class="arabaslik">
  Çatışmaya karşı, uzlaşmadan yana
 </p>
 <p class="metin">
  Kültürlerin Uzlaşması
 </p>
 <p class="metin">
  Harald Müller
 </p>
 <p class="metin">
  Timaş
 </p>
 <p class="metin">
  232 sayfa
 </p>
 <p class="metin">
  0 212 665 35 56
 </p>
 <p class="metin">
  Kitap, Harald Müller'in Samuel Huntington'la "düello" halinde geçen karşılıklı konuşması sonrasında kendi tabiriyle Huntington'un provokasyonları hakkındaki  cevaplarını bir yayınevinin teklifiyle kitaplaştırma kararı sonucu ortaya çıkmış. Kitabın ilk bölümünde Müller'in Huntington'la ilgili prensipteki eleştirileri dile getiriliyor. İkinci bölümde Müller kendi taslağını, "Kültürlerin Uzlaşması"nı anlatıyor. Bu bölümde kültürle politika arasındaki köprüyü ortaya çıkarıp, hangi şartlar altında ve hangi surette kültürel faktörlerin "siyasallaştığını" analiz ediyor. Üçüncü bölümde ise dünya politikasının geniş arenalarını tetkik ediyor: Batı'yı, Asya'yı, İslamiyet'in hüküm sürdüğü coğrafyayı, Rusya'yı ve çevresini, Afrika'yı ve Latin Amerika'yı.
 </p>
 <p class="metin">
 </p>
 <p class="arabaslik">
  Yönetici 'kot' iş başında!
 </p>
 <p class="metin">
  Kot Pantolonlu Yönetici
 </p>
 <p class="metin">
  Murat Toktamışoğlu
 </p>
 <p class="metin">
  MediaCat
 </p>
 <p class="metin">
  323 sayfa
 </p>
 <p class="metin">
  0 212 257 60 07
 </p>
 <p class="metin">
  Başarılı bir yönetici ve gerçek bir lider olabilmek için yalnızca bir kot pantolona ihtiyacınız var! Üç yüz sayfalık kitabın ana fikri bu. Kot pantolon, bildiğimiz giysinin dışında artık yeni bir yönetici tipini ve yönetim şeklini ifade ediyor. Murat Toktamışoğlu, klasik iş hayatı kitaplarından farklı, hatta onların antitezi olabilecek bir eser ortaya koymuş. Öne çıkarttığı kavram kendi olmak, yani sahicilik; gereksiz kurallar manzumesine kurban gitmemek. Aslında yaptığı bir nevi yeni bir yönetim tarzı önerirken, şimdiye kadar yapılan önerilere de eleştiri getirmek. "Görüntüyü, boyu posu, karizmayı, insanların üzerinde etki bırakma çabalarını çok konuştuk; biraz da asıl meseleye gelelim" kitabı da diyebiliriz çalışmaya. Yönetici adaylarının ve yöneticilerin ilgilenecekleri bir kitap.
 </p>
 <p class="metin">
 </p>
 <p class="arabaslik">
  Kaybolan ilginç medeniyetler
 </p>
 <p class="metin">
  Hititler ve Hitit Çağında Anadolu
 </p>
 <p class="metin">
  J. G. Macqueen
 </p>
 <p class="metin">
  Arkadaş
 </p>
 <p class="metin">
  192 sayfa
 </p>
 <p class="metin">
  Arkadaş Yayıncılık, dünyanın birbirinden ilginç uygarlıklarını konu edinen kitaplar serisinin ilki olarak Aztekler'i yayınlamıştı. Yeni çıkan "Hititler ve Hitit Çağında Anadolu" isimli kitap hem Hititlerin, hem de Anadolu'nun hikayesine yer veriyor. Hititler nasıl keşfedildi? Anadolu'ya nasıl ve nereden geldiler? Kendilerinden öncekilerle ve çağdaşlarıyla nasıl bir etkileşim içine girdiler? Nasıl bir din, dil, yazı ve kültür yapısı geliştirdiler? Bunlar, kitapta yanıt aranan soruların bazıları. Hattuşa, Yazılıkaya ve Troya başta olmak üzere, çağın Anadolu'sunda sivil, resmi ve dini mimari; seramik ve heykelcilik sanatı; savunma ve savaş anlayışı; günlük yaşam ve ilginç ayrıntılar yer alıyor bu kitapta. Resimli olarak yayınlanan bu dizinin üçüncü kitabı ise Mayalar olacak.
 </p>
 <p class="metin">
 </p>
 <p class="arabaslik">
  Aytmatov'la yeniden
 </p>
 <p class="metin">
  Toprak Ana, Cengiz Aytmatov,
 </p>
 <p class="metin">
  Da Yayıncılık, 127 sayfa,
 </p>
 <p class="metin">
  0 212 232 17 51
 </p>
 <p class="metin">
  Cengiz Aytmatov, Kırgız edebiyatının dünyaya ismini duyurmuş en ünlü yazarı. Eserleri onlarca dile çevriliyor. Cengiz Aytmatov, ülkemizde her zaman tutulan ve popüler bir yazar olmasına rağmen sadece son yıllarda sıklıkla Türkiye'ye gelip giden bir aydın oldu. Bütün Orta Asya ülkelerinde çıkan Diyalog Avrasya(Da) dergisinin yönetim kurulunda olması onun yolunu sık sık Türkiye'ye düşürüyor. Da Yayıncılık, Orta Asya'da tanınmış bazı edebiyatçıların eserlerinin yanında Cengiz Aytmatov'un ilk önce Cemile'sini, ikinci olarak da Toprak Ana'sını yayınladı. Toprak Ana'da, Kırgızistan'ın sakin köy hayatına İkinci Dünya Savaşı'nın getirdiği değişiklik ve acılar, usta bir kalemle dile getirilmekte. Romanda, cepheden binlerce kilometre uzaklıkta bile, dünyayı saran korkunç facia elle tutulurcasına duyurmakta kendini. Eser, Ülkü Tamer'in tercümesiyle okuyucuya sunuluyor.
 </p>
 <p class="metin">
 </p>
 <p class="arabaslik">
  Kültür konuşmaları
 </p>
 <p class="metin">
  Kelam ve Kalem, Perşembe Kitapları,
 </p>
 <p class="metin">
  Mehmet Nuri Yardım,  315 sayfa,
 </p>
 <p class="metin">
  0 212 567 17 79
 </p>
 <p class="metin">
  Gazeteci Mehmet Nuri Yardım'ın edebiyatın değişik konuları üzerine bir çok bilim adamı, mütefekkir ve sanatkarla yaptığı ve gazete sayflarında kalıp kaybolmaması gereken 'kültür' konuşmaları yer alıyor bu kitapta. 1985 yılından 2001 yılına kadar bazı yayın organlarında yayınlanmış edebiyat üzerine yapılmış röportajlar,  röportaj yapılan yazarların fotoğrafları ve biyografileri eşliğinde sunuluyor. Röportaj yapılanlar arasında Mehmet Kaplan, Ahmet Kabaklı, Abdülkadir Karahan gibi Rahmet—i Rahman'a kavuşmuş kişiler olduğu gibi Taha Toros, Talat Tekin, Şefik Can, Nejat Muallimoğlu, Enis Batur, Nazan Bekiroğlu, Ali Çolak gibi eski ve yeni kuşak edebiyatçılar da yer alıyor.
 </p>
 <p class="metin">
 </p>
 <p class="arabaslik">
  Ecevit'in Saddam imtihanı
 </p>
 <p class="metin">
  11 Eylül Gölgesinde Saddam, Derya Sazak,
 </p>
 <p class="metin">
  Doğan Kitap, 208 say., 0 212 677 06 20
 </p>
 <p class="metin">
  Kitabın içeriğini Derya Sazak'ın Bülent Ecevit'le birlikte Körfez Savaşı'nın hemen ertesinde yaptığı yolculuklar ve Saddam'la yapılan üç röportaj oluşturuyor. Bülent Ecevit gibi bir siyasi kişiliğin, gazeteci kimliği ile de olsa Türkiye'nin resmen karşısına aldığı 'nazik' konu Saddam'la görüşmesi tartışmalara neden olmuştu o dönemde. Şimdi, ABD ziyareti sonrası Türkiye'nin ve Ecevit'in gündeminde ise olası bir ABD saldırısı sırasında takınılacak tavrın ne olacağı var. Bunun Ecevit için ne kadar zor olduğunu gösteren bir kitap "11 Eylül Gölgesinde Saddam." Kitapta röportajların yanısıra ziyareti belgeleyen fotoğraflar yer alıyor. Bir yakın tarih çalışması diyebileceğimiz kitapta Derya Sazak, o günkü siyasi ortamı yorumlayarak Ecevit—Saddam ilişkisini gözlemliyor.
 </p>
 <p class="metin">
 </p>
 <p class="arabaslik">
  Mısır'da yabancı bir damak
 </p>
 <p class="metin">
  Tadı Damağımda Kalan Ülke: Mısır,
 </p>
 <p class="metin">
  Colette Rossant, Oğlak Yay., 171 say.,
 </p>
 <p class="metin">
  0 212 251 71 08
 </p>
 <p class="metin">
  Collet Rossant, New York'ta yaşayan, soyunun bir ucu Mısırlı Yahudilere uzanan bir Fransız. Çok güçlü yemek geleneklerinden beslenmiş. Daily News'te sürekli yazdığı bir köşesi ve sekiz yemek kitabı var. Mısır'daki hikayesine vapurdan inerken duyduğu "simit" sesleriyle Kahire'de başlıyor. Hareketli bir şehir, kalabalık bir aile, kocaman bir ev; o evde pişen yemekler, mutfaktan gelen kokular, pazar seferleri, ayıklama, pişirme, kaçamak atıştırma faaliyetleri... Colette', kitapta sık sık Mısır'a özgü yemek tarifleri veriyor, hem de bir seyahatten arta kalanları işliyor.
 </p>
 <p class="metin">
 </p>
 <p class="arabaslik">
  Dinler terminolojisi
 </p>
 <p class="metin">
  Dinler ve İnançlar Terminolojisi, Doç. Dr.
 </p>
 <p class="metin">
  Osman Cilacı, Damla, 416 say., 0 212 526 21 99
 </p>
 <p class="metin">
  Bu sözlük, genel dinî terimler yanında, özel olarak dinler tarihinde kullanılan terimlerin derlenmesiyle vücut bulmuş, "terminolojik" bir kitap. Bu açıdan yalnız Din tarihçilerine değil, sosyal bilimlere ilgi duyanlara da hitap etmek gayesiyle kaleme alınmış. Yaklaşık onbeş yıllık bir çalışmanın ürünü olan kitap, kendi alanındaki önemli bir boşluğu dolduruyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020415201748/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/373/kitaplik/1.htm), [web.archive.org (arşiv bağlantısı)](http://web.archive.org/web/20020415201748/http://www.aksiyon.com.tr:80/2002/373/kitaplik/1.htm)
