# Amerika’nın İslam politikası

*Muhsin Öztürk 2001.04.14*

<div>
 <p class="spot">
  Fawaz Gerges, Amerika'nın son 20 yıldaki İslam politikasını mercek altına yatırmış. Amerika'nın İslam'la ilişkileri konusunda taraf olmak yerine, durum tespiti yapan Gerges, yeni bir şey keşfediyormuşçasına büyük iddialarda bulunmak yerine, tamamen yaşanan gerçekliği ortaya koymaya çalışıyor.
 </p>
 <p class="metin">
 </p>
 <p class="metin">
  Amerika ve Siyasal İslam
 </p>
 <p class="metin">
  Fawaz Gerges
 </p>
 <p class="metin">
  Anka
 </p>
 <p class="metin">
  424 sayfa
 </p>
 <p class="metin">
  0 212 513 30 30
 </p>
 <p class="metin">
  Kitap oldukça düzenli bir sistematiğe sahip. Söz konusu olan Amerikan yönetiminin İslam'a bakışı ve politikaları olduğu için, öncelikle, Washington yönetiminin karar alma sürecinin nasıl işlediğini ve İslam politikası belirlenirken ne gibi faktörlerin rol oynadığını ele almış. Daha sonra somut veriler ışığında Carter döneminden Clinton'a kadar tüm Amerikan başkanlarının İslam, İslami hareketler, siyasal İslam ve İslam ülkeleri konusundaki politikalarını ayrı ayrı ele alarak, bu politikaları etkileyen usurları Mısır, Cezayir, İran ve Türkiye paralelinde ortaya sermiş.
 </p>
 <p class="metin">
 </p>
 <p class="arabaslik">
  Diyaloğa sahip çık
 </p>
 <p class="metin">
  Diyalog Yazıları
 </p>
 <p class="metin">
  Niyazi Öktem
 </p>
 <p class="metin">
  Timaş
 </p>
 <p class="metin">
  223 sayfa
 </p>
 <p class="metin">
  0 212 513 84 15
 </p>
 <p class="metin">
  Niyazi Öktem, dinlerarası diyalog konusunda çalışma yapan nadir akademisyenlerden. Timaş'tan çıkan, bugüne kadar konu hakkında yazdıklarını çizdiklerini bir araya topladığı kitabında bu çalışmaların süreceği mesajını veriyor ve öneminin altını bir kez daha çiziyor. Dinlerarası diyalog tarihten aldığımız, müsrifçe harcadığımız birlikte yaşama temasının tam da göbeğinde olan bir konu. Çalışmalar, kaybolan Osmanlı hoşgörüsünü yeniden inşa etmek aslında. Ancak bu yapıldıktan sonra bir arada yaşamanın yeni referans noktaları geliştirilebilir. Fakat bu kolay olmamakta; kimilerine göre böyle bir girişim bir hainlik, ancak yabancı ajanların yapabileceği bir şey. Osmanlı'ya sahip çıkarken ne kadar ona ters düştüğümüzün, tarih ötesine itildiğimizin farkında değiliz. Niyazi Öktem'in konu üzerinde yazdığı yazılar konuyla ilgilenenler için kaynak teşkil ediyor.
 </p>
 <p class="metin">
 </p>
 <p class="arabaslik">
  Resmi ideolojisiz demokrasi
 </p>
 <p class="metin">
  Demokrasi Laiklik Resmi İdeoloji
 </p>
 <p class="metin">
  Mustafa Erdoğan
 </p>
 <p class="metin">
  Liberte
 </p>
 <p class="metin">
  380 sayfa
 </p>
 <p class="metin">
  0 312 230 87 03
 </p>
 <p class="metin">
  Demokrasi Laiklik Resmi İdeoloi, demokrasilerin temel problemleriyle meşgul olan seçme yazılardan oluşan bir siyaset teorisi eseri. Ülkemizin seçkin ve "namuslu" aydınlarından Mustafa Erdoğan'ın kaleminden çıkan kitap, sadece teorik tahlillerle yetinmiyor, demokrasilerin ve özellikle Türkiye demokrasisinin pratiğini de derinlemesine değerlendiriyor. Erdoğan, bu çerçevede özgürlükten adalete, insan haklarından, resmi ideoloji—demokrasi ilişkisinden sivil ve siyasi dine, parlamentarizmden başkanlık sistemine kadar demokrasi teorisiyle ilgili pek çok sorunu liberal—demokrat bir bakış açısından irdeliyor ve yer yer somut önerileri sunuyor. Eser hem demokrasiyle ilgili yanlış anlayışları düzeltmek hem de geniş bir fikir ve düşünme iklimine adım atmak için iyi bir kaynak. Sosyal bilim araştırmacılarına olduğu kadar genel okuyucuya da hitap ediyor.
 </p>
 <p class="metin">
 </p>
 <p class="arabaslik">
  Varoluş problemleri
 </p>
 <p class="metin">
  Yağmur Hikayeleri
 </p>
 <p class="metin">
  Tahir Taner
 </p>
 <p class="metin">
  Nil Yayınları
 </p>
 <p class="metin">
  109 sayfa
 </p>
 <p class="metin">
  0 216 474 01 96
 </p>
 <p class="metin">
  Tahir Taner, Yağmur Hikayeleri adlı çalışmasıyla edebiyat dünyasına merhaba dedi. Eser günlük hayata ayna tutuyor, bilerek ya da bilmeyerek çarkların arasında kaybolduğumuz hayatın güzelliklerine vurgu yapıyor. Esere konu olan olaylar bazen bir dayı ile yeğen arasında; bazen bir öğrenci ile öğretmen arasında; bazen de farklı dünya görüşlerine sahip iki arkadaş arasında geçiyor. Hikaye—anı türü edebi yapısıyla farklılık gösteren Yağmur Hikayeleri, insanın var oluşuyla beraber gündemine giren temel soru ve sorunların cevabını kaynağından aramak gerektiğini, esasen tüm sıkıntı ve problemlerin temelinde çözümü yanlış yerlerde aramanın yattığını fısıldıyor okuyucuya. Yağmur Hikayeleri, edebi metne bir bakış açısı ile yaklaşan bir ekolün ürünü.
 </p>
 <p class="metin">
 </p>
 <p class="arabaslik">
  Postmodern roman akımı
 </p>
 <p class="metin">
  Türk Romanında Postmodernist
 </p>
 <p class="metin">
  Açılımlar, Yıldız Ecevit, İletişim,
 </p>
 <p class="metin">
  240s., 0 212 516 221 60
 </p>
 <p class="metin">
  Yıldız Ecevit, 20. yüzyıl avangardist roman estetiğinin genel tasvirini yaptıktan, bu estetiğin üstkurmaca, metinlerarasılık, çoğulculuk gibi temel özelliklerini irdeledikten sonra, postmodern edebiyatın Türkiye'deki yayılımını inceliyor. Modern Türkçe edebiyatın dört metnini, postmodern edebiyat kuramının olanaklarıyla çözümlüyor. Oğuz Atay'ın Tehlikeli Oyunlar'ı...
 </p>
 <p class="metin">
 </p>
 <p class="arabaslik">
  Küllerinden doğdu, külleri...
 </p>
 <p class="metin">
  Phoenix: Ecevit'in Yeniden Doğuşu,
 </p>
 <p class="metin">
  Fikret Bilâ, Doğan, 462s., 0 212 6770620
 </p>
 <p class="metin">
  Küllerinden doğan Ecevit'in itici gücünün 'öfke' olduğunu bu kitap sayesinde öğreniyoruz. 12 Eylül'den sonra baskıcı güçlere, sivil inisiyatifin koybolmasına karşı duyulan bir öfkedir bu. Kitabın yayınlanmasının tarih bakımından talihsizliği, yeniden doğuş hikayesi anlatılan bir siyasetçinin siyasi yaşamı bakımından çok zor günler yaşıyor olması... Üstelik, ekonomik kriz, sivil idare tartışmalarının sürüp gittiği bir dönemde "Ecevit" sorumlu kişi olarak nitelendirilirken.
 </p>
 <p class="metin">
 </p>
 <p class="arabaslik">
  Borges kitabı
 </p>
 <p class="metin">
  Borges, E. Rodriguez Monegal,
 </p>
 <p class="metin">
  Gendaş, 144s., 0 212 512 33 86
 </p>
 <p class="metin">
  Borges, günümüz genç yazarları üzerinde büyük etkisi olan isimlerden biri. Bütün avangard düşünürler, eleştirmenler, romancılar ve öykücüler ondan ya alıntı yapıyor ya da esinleniyor. Dünyanın dört bir yanında onun izinden giden yüzlerce genç şair ve yazar var. Bunlara rağmen yazar ve insan Borges'in tam olarak tanındığını söylemek güç. Eserlerinde görülen keyfiliğe hayran olunuyor ama gizlenen bir dizgenin tutarlılığı gözden kaçırılıyor. Kitap bu gizemli yazarın bütün bir yapıtını ele alırken,  gizli yanlarını da ortaya koyuyor.
 </p>
 <p class="metin">
 </p>
 <p class="arabaslik">
  Ne yana baksak o...
 </p>
 <p class="metin">
  Şiddet ve Toplum, İbrahim Balcıoğlu,
 </p>
 <p class="metin">
  Bilge Yayınları, 210 syf., Tel: 0 212 638 69 39
 </p>
 <p class="metin">
  Şiddet yüklü film, dizi, reality show, bilgisayar oyunu, klip ya da çizgi filmlerle bizatihi "şiddet" olgusu arasındaki illiyetin kesinliği ispatlanamadı. Fakat yakalandığında özellikle görsel medyada yer alan şiddet örneklerini, film kahramanlarını taklit etmeye çalıştığını söyleyen ruhsal yapısı bozuk kişiler de yok değil. Aslına bakılırsa şiddet, sadece sözlü ve görsel iletişim aygıtlarında değil bir örtü gibi her yanımızı kaplamış durumda. Babanın anne ve çocuğa, polisin gözaltındaki vatandaşa uyguladığı otoriteye dayalı şiddetin yanında daha gizli bir şiddet türü de var hayatımızda; bir söz bir bakış ve bazen müstehzi bir gülümseme ile büyüyüveren, aşağılayan ve karşısındakini yok sayan bir şiddet. Prof. Dr. İbrahim Balcıoğlu şiddetin çeşitli görünümleri ve dışavurum biçimleri hakkında kapsamlı bir çalışma yapmış. Kitapta insan öğesi ve toplum olmadan düşünülemeyecek olan şiddetin toplumu dönüştürme ve etkileme süreci üzerinde duruluyor. Balcıoğlu şiddetin otoriter ve kamusal boyutunun yanısıra kişiliği ve ruhsal psikolojiyi etkileyen yönüne dikkat çekiyor ve bir an önce tedbir alınmasını salık veriyor.
 </p>
 <p class="metin">
 </p>
 <p class="arabaslik">
  Nasıl satabilirim?
 </p>
 <p class="metin">
  Satış ve Satış Gücü Yönetimi, Gonca Telli
 </p>
 <p class="metin">
  Yamamoto, Literatür Yay., 118s., 0 212 292 41 20
 </p>
 <p class="metin">
  Yard. Doç. Dr. Gonca Telli Yamamoto bu kitabında iş ve satış ortamından satış gücüne, satış örgütlerinden satış temsilcilerinin oluşturulmasına ve satış gücü liderliği ile motivasyonuna ilişkin yaklaşımları ele alıyor. Satış gücü oluşturulmasına yönelik ilgili ayrıntıları ve çözümleri sunarken gerekli saptamalarda bulunuyor.
 </p>
 <p class="metin">
 </p>
 <p class="arabaslik">
  Dünya edebiyatından
 </p>
 <p class="metin">
  Klasik öyküler, Çev: Mehmet Harmancı,
 </p>
 <p class="metin">
  Epsilon, 0 212 252 38 21
 </p>
 <p class="metin">
  Dünya edebiyatının yeri doldurulamayan yazarlarının uzun yıllardır büyük bir beğeniyle okunan öyküleri, yeniden Mehmet Harmancı çevirisiyle Türkçede. Dokuz yazara ait dokuz kitaptan oluşan dizide O. Henry, Anton Çehov, Franz Kafka, Lev Tolstoy, Ernest Hemingway, Maksim Gorki, Nikolay Gogol, Edgar Allan Poe ve Guy De Maupassant'ın öyküleri yer alıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020420214953/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/332/kitaplik/1.htm), [web.archive.org (arşiv bağlantısı)](http://web.archive.org/web/20020420214953/http://www.aksiyon.com.tr:80/2001/332/kitaplik/1.htm)
