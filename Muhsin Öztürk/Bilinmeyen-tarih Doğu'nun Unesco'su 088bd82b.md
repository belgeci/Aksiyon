# Doğu'nun Unesco'su

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050116193200im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050116193200im_/http://www.aksiyon.com.tr/resim/490/62.jpg" vspace="5"/>
  </p>
 </font>
 <font class="content">
  İslam ülkeleriyle kültürel ilişkileri yürüten tek kuruluş gibi çalışan IRCICA, Batı"nın İslam algısının düzeltilmesinde rol oynuyor. 25. yılını kutlayan kurumun hem akademik düzeyde, hem de devlet adamları düzeyinde, ilgi odağı olmasında İslam Konferansı Örgütü"nün bir alt kurumu olmasının büyük rolü var.
 </font>
 <br/>
 <p>
  <font class="content">
   Sessiz sedasız işini yapan insanlar ve kurumlar vardır. Onları bilirsiniz, saygı duyarsınız; ancak yapıp ettikleri konusunda fazla malumata sahip değilsinizdir. IRCICA da (İslam Tarih, Sanat ve Kültür Araştırma Merkezi)  onlardan biri. Osmanlı"nın son sarayını mesken edinen IRCICA, halen çalışmalarını burada, tarihi Yıldız Sarayı kompleksi içerisindeki Seyir Köşkü, Çit Kasrı ve Yaveran Kasrı"nda sürdürüyor.
   <br>
    <br>
     Türkiye ziyareti medyada geniş yer bulan Suriye Cumhurbaşkanı Beşar Esad"ın ülkemizde uğradığı adreslerden biri de IRCICA"ydı. Hillary Clinton da Türkiye"ye geldiğinde burasını programına almış, hatta bir konuşma yapmıştı. Onlarca Batılı ve Ortadoğulu devlet adamı tarafından faaliyetleri ilgiyle izlenen merkezi ziyaret eden birkaç isim: Aliya İzzet Begoviç, Mahattir bin Muhammed (Malezya Başbakanı), Al-Beyn Al Adgham (Tunus  eski Başbakanı), Ziya ül Hak (Pakistan eski Cumhurbaşkanı), AB Topluluğu Başkanı. Turgut Özal açılışından itibaren kuruma ilgisini eksik etmemiş; Bülent Ulusu, Kenan Evren, Erdal İnönü Yıldız Sarayı"ndaki mekana teşrif edenlerden.
     <br>
      <br>
       IRCICA ne yapar, neler yapmaktadır? Kurumun başkanı Prof. Dr. Ekmelettin İhsanoğlu, "Bizi yurtdışındakiler daha iyi tanır" diyor. Söyleşimiz boyunca yaptıkları hiçbir şeyi abartmak istemeyen, her çalışmanının kendilerine mal edilmemesi konusunda hassas davranan ve aktüel siyasi gündeme ilişkin yorumlardan kaçınan bir portre çiziyor. Yaklaşımı "yaptıklarımız ortada, fazla söze hacet yoktur " şeklinde. Ancak iki konuda oldukça iddialılar; Osmanlı bilim tarihi ve hat.
       <br/>
       <br/>
       "Osmanlı bilimi sahası açtık. Biz faaliyete başladığımızda Osmanlı bilim tarihi ile ilgili Adnan Adıvar"ın bir kitabı vardı. Verdiği mesaj da "Osmanlılarda bilim yoktur"dan ibaretti. O zaten karanlık bir devirdir. Yayınladığımız Osmanlı bilim literatürü, iki cilt astronomi, iki cilt coğrafya, iki cilt matematik, iki cilt musiki, iki cilt askerlikle ilgili yayınlar, bu kanaatlerin değişmesinde önemli rol oynadı." Yerli ve yabancı pek çok akademisyenden "Şimdiye kadar bu konuda niye çalışmadık" gibi hayıflanmaları işitmiş. IRCICA"nın bastığı "Osmanlı Devleti Medeniyeti Tarihi" adlı kitap, çok yönlü bir Osmanlı tarihi çalışması olup, Türkçe, Arapça, İngilizce, Rusça ve Boşnakça olarak yayınlanmış. Kurumun yayınlanan eserlerinin toplamı ise 90"ı bulmuş.
       <br/>
       <br/>
       Muhatabımız biz şunu yaptık derken, söylediği şeylerin Türkiye sınırları ile sınırlı olmadığını, bütün faaliyetlerinin en az elli ülkeyi ilgilendirdiğini belirtmekte yarar var. Kuruma ait arabaların yeşil plakalı olduğunu söylesek herhalde anlaşılır; IRCICA beynelmilel bir kuruluş. İslam Konferansı Örgütü"nün (İKÖ) bir alt kurumu, aynı zamanda İstanbul"da kurulan ilk milletlerarası örgütlerden biri.
       <br/>
       <br/>
       Söyleşi sürerken yan tarafta Uluslararası Hat Yarışması jürisi değerlendirme toplantısı yapmaktaydı. Yuvarlak masa etrafında toplanan on kişilik jüri, iki bine yakın levhayı değerlendiriyor. Bu süreç iki hafta sürüyor. Bir-iki kişinin dışında jüri üyelerinin hepsi yabancı ve ülkelerinin önde gelen hat sanatçıları. Bu sene altıncısı düzenlenen hat yarışması üç yıl arayla gerçekleştiriliyor. "Bugün bütün dünyada hat sanatı denildiği zaman IRCICA akla geliyor. Dünyadaki en önemli hat çalışmaları; Almanya"dan Amerika"ya, Çin"den Rusya"ya kadar hatla ilgili bütün faaliyetler buradan yönetiliyor. Ve İstanbul tekrar hat sanatının başkenti artık." Nasıl ki Roma heykel sanatının, Paris resim sanatının, Viyana musikinin başkentidir; İstanbul da hattın başkentidir. Genç Türk hattatların eserleri dünyanın her yerinde büyük itibar görmektedir. Ocak ayında Dubai"de açılan iki sergide Türk hattatların bütün eserlerinin yüksek fiyattan satılmış olmasını bunun en önemli göstergesi sayıyor İhsanoğlu. "Hat sanatı ölüm döşeğindeydi oradan tuttuk, bugünlere getirdik." İlk yarışma, ünlü Türk hattat Hamit Aytaç adına yapılmış.
       <br/>
       <br/>
       IRCICA"ya bağlı akademisyenler olduğu gibi, üniversitede görev  yapıp da ortak çalışmalar yürüten akademisyenler de mevcut.  Dünyanın herhangi bir yerinde İslami sanatlar alanında öne çıkmış bir kişiyle irtibat kurmak istiyorsanız kapısını çalacağınız yerlerden biri IRCICA olacaktır. Kafkaslar"dan Balkanlar"a, Ortadoğu"dan Batı"ya bölge tarihi ve sanatlarıyla ilgili düzenledikleri kongrelerde, alanında uzman akademisyenleri bir araya topluyorlar. Kağıda döktükleri amaçlarında şöyle deniliyor: "İslam ve Türk medeniyetinin bütün dünyada daha iyi tanınmasını ve anlaşılmasını sağlamak için bu konu hakkında araştırma yapmak üzere, üye ülkelerden ve tüm dünyadaki ülklerden bilim adamları, araştırmacılar, tarihçiler, fikir adamları ve sanatçılar için bir odak noktası ve buluşma yeri teşkil etmek."
       <br/>
       <br/>
       IRCICA"da çalışmalar birkaç grup üzerinden yürütülüyor. Mostar 2004, Balkanlar"da yıkılan eserlerin ihyasına çalışanlar birinci grubu oluşturuyor. İkincisi hat ve el sanatlarıyla ilgilenen grup. Üçüncüsü bilim tarihi grubu. Dördüncü grup Türk ve Osmanlı tarihi ile ilgileniyor. Beşincisi İslam medeniyeti bölgesel tarihi grubu. Güney Asya"da, Güneydoğu Asya"da, Balkanlar"da, Kafkasya"da İslam medeniyeti tarihi ile ilgili kongreler yapılıyor.
       <br/>
       <br/>
       Konferanslar, kongreler, sergiler, kitaplar, yarışmalar... İhsanoğlu"nun anlatımıyla bunların iki amacı var. "Bugün insanların en büyük problemi yanlış kanaat sahibi olmaları. Hem kendi tarih ve nefisleri, hem de başkalarıyla ilgili. Biz akademik seviyede, bu yanlış kanaatleri düzeltmeye ve Müslüman ülkelerin aydınları arasında daha iyi anlaşma imkanları yaratacak fırsatları oluşturmaya çalışıyoruz. İkinci temel hedef İslam dünyası ile özellikle Batı dünyası arasında daha iyi anlaşma ve birbirini anlama zemini kurmak. İslam medeniyetinin çok köklü olduğunu dünyaya göstermemiz gerekiyor."
       <br/>
       <br/>
       Osmanlı Vilayeti Suriye
       <br/>
       <br/>
       Türkiye"nin Suriye ile ilişkileri ideal durumdan çok uzakken, 1997 yılında Hafız Esad"ın himayesinde bir toplantı yapılır. Ve oğul Esad Cumhurbaşkanı olarak Türkiye"ye geldiğinde IRCICA"yı ziyaret eder. "Ama biz ne o gün politikanın içindeydik ne de bugün. Bizim ülkeler arasında iyi münasebetlerin kurulması yönünde katkımız oluyor. Bu da zaman içerisinde anlaşılıyor. 97"de Şam"a gittiğimizde Beşar Esad bu konuların uzağındaydı ama şimdi daha yakından ilgileniyor. Önümüzdeki aylarda Şam"da, yine Esad"ın himayesinde "Osmanlı Vilayeti Suriye" başlıklı bir toplantı gerçekleştireceğiz."
       <br/>
       <br/>
       İhsanoğlu, Sovyet döneminde de oradaki ülkelerle iyi ilişkiler geliştirdiklerine, burada yaklaşım tarzının önemli rol oynadığına dikkat çekiyor. "Onlara öğretmenlik yapmak gibi bir yaklaşımımız olmadı ama bazıları o hataya düştü. Karşılıklı saygıyı esas alarak objektif, akademik kriterlerle yaklaştık. Kafkaslarda rahmetli Haydar Aliyev"in himayesinde büyük bir kongre gerçekleştirdik. Yakınlarda Orta Asya"da bir kongre yapacağız."
       <br/>
       <br/>
       Bosna"nın savaş envanteri
       <br/>
       <br/>
       Haziran"da açılacak olan Mostar 2004 projesine ayrı bir önem veriyorlar. Bosna Hersek"te savaş esnasında yıkılan eserlerin envanteri IRCICA tarafından çıkartılmış. Savaş esnasınca kültürel mirasa karşı yapılan sistemli tahrip, Avrupa konseyinde ve Amerika"nın doğu sahilindeki Harvard, Prinstion, Colombia gibi üniversitelerinde açılan sergilerde bütün dünyaya teşhir edilmiş.
       <br/>
       <br/>
       2005 Nisan ayında çok ses getireceği tahmin edilen 1. Uluslararası İslam Arkeolojisi Kongresinin hazırlığı içerisindeler. İslam medeniyeti ile arkeolojinin yan yana gelmeye başladığı son yıllarda onlarca akademisyenin bu konuyu ele alması ilginç olacak.
       <br/>
       <br/>
       IRCICA böylesine önemli ve ciddi projelere imza atarken Yıldız"daki merkezinde sürekli takip edilebilecek faaliyetler de düzenliyor. Her ayın birinci ve üçüncü cumartesisinde konferanslar, yerli ve yabancı sanatçıların eserlerinden oluşan sergiler... Ayrıca 30-40 dilden, 65 bini aşan kitabıyla kütüphanesi araştırmacıların hizmetinde.
       <br/>
       <br/>
       IRCICA  ve UNESCO benzetmesi boşuna değil; UNESCO eğitim, bilim ve kültür alanlarında hükümetlerarası bir örgüt. "Uluslararası camianın vicdanı" olma iddiasında. Sözleşmesinin giriş bölümünde barışın ancak zihinlerde başlayabileceği, bunun da ancak eğitim, bilim ve kültür yönünden insanlar arasında karşılıklı anlayış ve işbirliğiyle sağlanarak gerçekleştirilebileceği belirtiliyor. En önemli amacı uluslararası alanda entelektüel işbirliğini özendirmek.
       <br/>
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11412), [web.archive.org (arşiv bağlantısı)](http://web.archive.org/web/20050116193200/http://www.aksiyon.com.tr:80/detay.php?id=11412)
