# Petersburg'a övgü!

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20040426232459im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040426232459im_/http://www.aksiyon.com.tr/resim/479/68.jpg" vspace="5"/>
  </p>
 </font>
 <font class="content">
  Petersburg hoş bir koku gibi; görmeseniz de kendi varlığını hissettirir. Moskova gibi ondan çok daha köklü Rus kentleri varken Petersburg’dur çekici, cazip olan. “Bir fırsat olsa da gitsek” dersiniz. Köklü bir şehir değildir; Büyük (Deli) Petro’nun 1700’lü yılların başında bataklığa kurduğu, diğerlerine benzemesini istemediği bir şehirdir orası.
 </font>
 <p>
  <font class="content">
   Yakın zamanlara ait, insan elinden çıkma en büyük eserlerden biri... Yapımında en iyi mühendisler, en muteber sanatçılar çalışır; gümrük mevzuatına Petersburg’un yapımında kullanılacak ‘taş’ maddesi bile konur. Taşla olduğu kadar kanla ve terle yoğrulmuştur. On binlerce insan kaynağı istihdam edilir; pek çok insan hastalıktan telef olur. Ancak Petersburg denildiğinde zarif, dünyanın en ‘edebi’ şehri akla gelir. 300 yıllık tarihinde elde ettiği nam budur: Zarif. Aynı sıfat, sakinleri için de kullanılır. Üç asırda üç isim alır; Petrograd, Petersburg, Leningrad. Dostoyevski’nin, Puşkin’in, Gogol’un şehridir. Rüya şehirdir; olmasaydı dünya da eksik olurdu sanki!..
   <br>
    <br/>
    St. Petersburg, Türkiye’de ilk defa bir kitabın konusu oldu. Şehir üzerine dört kitabı bulunan Mustafa Armağan, Petersburg’u yazmak için aralıklarla bu şehre gider ve orada yaşar. Ama hemen yazmaz; aylarca Petersburg’un ünlü ve ünsüz edebiyatçılarının metinlerinde iz sürer, dünya literatüründe Petersburg’la ilgili ne var ne yok araştırır. Dünyanın en ‘edebi’ şehrini anlatan bir kitabın en önce edebiyat tadı vermesi gerekirdi; dolayısıyla bu kitap bir üslup çalışmasına da sahne olur.
    <br/>
    <br/>
    Petersburg’u okumak Rus kültürünü okumak gibi; İlber Ortaylı’nın da önsözde belirttiği gibi St. Petersburg’u sevmek Rusya tarihini benimsemekle ilgili. Armağan, Petersburg’la Türkiye arasında tarihsel ve kültürel bağlantı noktaları, insan hikayeleri kuruyor. Bir çeşme, kilise bahçesinde Osmanlı mühürleri taşıyan toplar ve Osmanlı kültürü âşığı Muruzi ailesinin malikanesi (İstanbul’u hatırlatan bir mimaride inşa edilmiştir) gibi küçük ayrıntılar bu bağlantıyı kuvvetlendiriyor. (Armağan, Muruzi ailesinin Petersburg’la İstanbul arasında gidip gelen hikayesine özel önem veriyor.) Petersburg hakkında zengin bir literatür de sunuyor. Hakkında kim ne yazmış, önemli ölçüde bilebiliyorsunuz. Yazar, şehirle ilgili kişisel gözlemlerini aktarıyor yer yer. Gecenin bir yarısında yaşlı bir sarhoşu dinlerken (tabii hiçbir şey anlamıyor konuşulanlardan) Dostoyevski’nin bir kahramanıyla bağ kuruyor, şehrin değişmemezliğine vurgu yapıyor. St. Petersburg halkının birbirinin yüzüne ve gözüne dikkatle bakmaktan kaçınması aktardığı gözlemlerden sadece biri.
    <br/>
    <br/>
    Kuğunun Son Şarkısı için “bir şehre övgü” demek yanlış olmaz. Petersburg, heykelleri, estetiği, görkemli yapıları, müzeleri ve yapıldığı gibi korunan dokusuyla hayranlık duyulacak bir yerdir zaten. Nevski’de yürüdüğünde caddenin nabzını durduran hanımefendileri eksik olmasa da, Petersburg her zaman ihtişamlı değildir. Savaşlar, bir de devrimler zarar verir bu şehre. Bir emirle kurulmuştur ancak zamanın uzayıp giden halkasında sessiz sakin var olmayı ister gibi bir hali vardır. Yani devrimleri, büyük değişimleri sevmez. Bir şehri anlatmaktan öte demiştik. Kitabı okurken Petersburg özelinde ister istemez kent felsefesi konuşmalarına dahil olacaksınız.
    <br/>
    <br/>
    Tanıtım toplantısında Rusya’nın üst düzeyde temsil edilmesi projenin Ruslarca ne kadar önemsendiğinin göstergesi. Rusya Federasyonu ile Dostluk Derneği tarafından Petersburg’a yakışır bir tasarımla basılan kitap, yakında Da yayıncılıktan çıkacak.
    <br/>
    <br/>
    <br/>
    Türkler bildiğiniz gibi değil ki!
    <br/>
    <br/>
    Anneciğim Türkler Geliyor!
    <br/>
    <br/>
    Gabriele Mandel
    <br/>
    <br/>
    Zaman Kitap
    <br/>
    <br/>
    212 sayfa
    <br/>
    <br/>
    0 212 639 34 50
    <br/>
    <br/>
    Türkler kadar dünyada yanlış anlaşılan başka bir topluluk var mıdır acaba? Misafirperverliğimize diyecek yok ancak ‘barbar’ olduğumuz da ün salmıştır! Dolayısıyla ‘tanınma’ ihtiyacı had safhadadır. Türklerin dünyadaki kötü ününden rahatsız olan İtalyan yazar Prof. Dr. Gabriele Mandel, 1981 yılında Türkiye’ye gelir ve Türkiye’nin tüm bu söylentilerin dışında olduğunu anlar ve kelimenin tam anlamıyla ülkemize âşık olur. Aylarca gezer, araştırmalar yapar ve asıl Türkiye’yi anlatmak ister. Bu önemli ayrıntı kitabın çıkış noktasıdır. Kitapta, Türklerin iyimserliği, yardımseverliği, dini inanışı kadınlar ve evlilikler; tarihsel yön değişimi ayrı ayrı bölümlerde ele alınıyor. Bunların dışında dilden dile dolaşan olumsuz söylemleri de ayrı ayrı bölümlerde, kendi gözlemleri ışığında cevap niteliğinde değerlendiriyor Mandel. Kitapta sade ve akıcı bir dil kullanılmış. Konular tarih, kültür, duygu, düşünce ve gözlem ışığında değerlendirilmiş.
    <br/>
    <br/>
    <br/>
    Osmanoflar'ın tanıdık hikayesi
    <br/>
    <br/>
    Osmanoflar
    <br/>
    <br/>
    Kenan Hulusi Koray
    <br/>
    <br/>
    Doğan Kitap
    <br/>
    <br/>
    255 sayfa
    <br/>
    <br/>
    0 212 677 06 20
    <br/>
    <br/>
    1904 yılında Bulgaristan’da başlıyor roman. Köklü bir Türk ailesinin hayatına tanıklık ediyoruz. Bulgar komitacıların örgütlendiği o günlerde tehlike ve güvensizlik hakimdir bu ailenin hayatına. Osmanof adıyla anılan ailenin üç oğlu vardır. Ve olaylar bu üç erkek ile onların hayatlarına giren gizemli kadınların etrafında döner. Birbirlerinden hem destek bulan hem de ürken bu toplulukta herkes bir diğeri için “öteki’ olma özelliğini taşımaktadır. Osmanoflar, 1938 yılında Vakit gazetesinde tefrika edilmiş ve günümüze kadar hiç basılmamış bir roman. Daha çok öyküleriyle tanınan Kenan Hulusi Koray bu romanında Balkanlar’da Türklere karşı yaşanan yabancılaşmanın üzerine eğiliyor. Bireylerin kendi içine dönüşünü ve kopuşunu temel alan Osmanoflar, Prof. Dr. İnci Enginün’ün Kenan Hulusi’nin yazarlığını ve bu romanı yorumlayan önsözüyle sunuluyor.
    <br/>
    <br/>
    <br/>
    Edebiyattaki Milli Mücadele
    <br/>
    <br/>
    Türk Romanında Kurtuluş Savaşı
    <br/>
    <br/>
    Haz. Mürşit Balabanlılar
    <br/>
    <br/>
    İş Bankası Yay.
    <br/>
    <br/>
    498 sayfa
    <br/>
    <br/>
    Kitabın konusu, Kurtuluş Savaşı’nın Türk romanında ne kadar yer aldığı. Öyle ya, Vietnam bir sürü filme konu olmuş, Batı’da 1. Dünya Savaşı’nı konu alan yüzlerce roman yazılmıştır. Mürşit Balabanlılar, “Peki bizde?..” sorusunun cevabını arıyor. Verilecek cevap bellidir aslında; ancak var olanlarda ya ‘kaybolmuştur’ ya da yeterince üzerinde durulmamıştır. Kitapta, Milli Mücadele sırasında ve sonrasında yazılmış neredeyse tüm romanlar ele alınıyor ve bu sürece nasıl baktıkları örneklerle anlatılıyor. Ömer Türkeş’e göre romanlarda Kurtuluş Savaşı’nın ele alınışı farklı ağırlıkta, farklı renklerde. Kimisi bütünüyle  kuruluş teması etrafında kurgulanırken, önemli bir bölümünde Milli Mücadele anlatılan hikayede bir fon olarak kullanılmıştır. Tarihsel olayların edebiyata yansıyışını ya da edebiyatçının ‘tarih algısını’ merak edenler için temel bir kitap.
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11133&yorum_id=1), [web.archive.org (arşiv bağlantısı)](http://web.archive.org/web/20040426232459/http://www.aksiyon.com.tr:80/detay.php?id=11133&yorum_id=1)
