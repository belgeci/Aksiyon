# Tek parti döneminde Türkçülük

*Muhsin Öztürk 2001.05.26*

<div>
 <p class="spot">
  Türkçü—Turancı akım, İkinci Dünya Savaşı arefesinde ve sırasında, adıyla sanıyla siyaset sahnesinde boy gösterdi. Onun Cumhuriyet tarihindeki bu kısa ömürlü "altın çağı", varlığını dolaylı olarak ondan sonra da sürdüren bu ideolojinin anlaşılması bakımından kilit bir öneme sahip.
 </p>
 <p class="metin">
 </p>
 <p class="metin">
  "Turan"dan "Bozkurt"a
 </p>
 <p class="metin">
  Günay Göksu Özdoğan
 </p>
 <p class="metin">
  İletişim Yay.
 </p>
 <p class="metin">
  352 sayfa
 </p>
 <p class="metin">
  0 212 516 22 60
 </p>
 <p class="metin">
  Bir MHP yöneticisinin dediği gibi "MHP'nin kökeni bu dönemde atıldı." 3 Mayıs 1944'te çıkan olaylar ve işkencelerden sonra 3 Mayıs ülkücülerin bayramı kabul edildi. Peki genellikle birbirine koşut olarak anılan Türkçülük, Turancılık, Pantürkizm'in özgül siyasal ve ideolojik içerikleri nedir?  Türkçü—Turancı—Pantürkist akımların Türk ulusçuluğunun oluşumunda etkisi nedir, ulus—devletin ve resmi milliyetçiliğin kuruluş sürecinde de etkilerini sürdürdüler mi? Kitap bu ve benzeri sorulara cevap arıyor.
 </p>
 <p class="metin">
 </p>
 <p class="arabaslik">
  Dikkat! Sahtesi çıkabilir
 </p>
 <p class="metin">
  Türk resim piyasasında sahtecilik
 </p>
 <p class="metin">
  Tuncay Opçin
 </p>
 <p class="metin">
  İyi Adam
 </p>
 <p class="metin">
  95 sayfa
 </p>
 <p class="metin">
  0 212 549 52 52
 </p>
 <p class="metin">
  Tuncay Opçin, bir süredir üzerinde çalıştığı "Türk resim piyasasındaki sahtecilik" çalışmasını kitaplaştırdı. İddialar ve bulgular oldukça ciddi. Kitabında yer alan sahtecilik vakalarının buzdağının su üstünde görünen kısmı olduğunu, asıl sahteciliğin çok daha büyük boyutlarda olduğunu iddia ediyor. Opçin, İvan Aivazovski, Diyarbakırlı Tahsin, İbrahim Safi ve Fikret Mualla resimlerinin sahteleri gerçeklerinden ayırt edilemediğinden çalışmaya dahil edilemediğini söylüyor. Son yıllarda, hem yatırım aracı olarak, hem de koleksiyoner ve sanatseverlerin yönelmesiyle Türk resminde yaşanan patlamanın, yıllık 50 milyon dolarlık bir ciroya varan piyasanın sahtecilere davetiye çıkartması kaçınılmazdı zaten. "İşin mali ve etik yönü bir yana bırakılsa bile sanat tarihi açısından vahim bir durum."
 </p>
 <p class="metin">
 </p>
 <p class="arabaslik">
  Şeytan sinemalarda...
 </p>
 <p class="metin">
  The Exorcist (Şeytan)
 </p>
 <p class="metin">
  William Peter Blatty
 </p>
 <p class="metin">
  Beyaz Balina Yay.
 </p>
 <p class="metin">
  421 sayfa
 </p>
 <p class="metin">
  0 212 638 62 63
 </p>
 <p class="metin">
  Son yıllarda şeytan, sinemanın gözde konularından biri oldu. Şu sıralar vizyonda olan Şeytan filmi bunlardan biri.  Şeytan filminin kitabı da eş zamanlı olarak Beyaz Balina yayınlarından çıktı. Fakat kitap, ilk kez 1976 yılında Warner Bros stüdyolarında Yönetmen William Friedkin tarafından beyaz perdeye aktarılmış. "Şeytan"ın konusu şöyle; Bir süreden beri kocasından ayrı olan Chris MacNeil, küçük kızı Regan ile birlikte Washington'da saray yavrusu bir evde yaşamaktadır. Evin çok sessiz olduğu bir günde bir süre sonra rol alacağı yeni bir filmin senaryosunu incelemektedir. Bir süre sonra tavandan gelen ritmik tıkırtıları duymaya başlar. Bu seslerin sahibi fare olamaz, çünkü ev daha yeni temizlenmişti. Bu sesler "o"na aitti.
 </p>
 <p class="metin">
 </p>
 <p class="arabaslik">
  Kabus adası
 </p>
 <p class="metin">
  Stephen King
 </p>
 <p class="metin">
  Yüzyılın Fırtınası
 </p>
 <p class="metin">
  İnkılap
 </p>
 <p class="metin">
  506 sayfa
 </p>
 <p class="metin">
  0 212 514 05 10
 </p>
 <p class="metin">
  Little Tall Adası sakinleri, kuzeydoğudan esen korkunç fırtınaya defalarca maruz kalmıştı ama bu sefer durum çok farklıydı. Fırtına beraberinde çok daha kötü bir şeyi de getirmişti çünkü. Adaya ilk kar taneleri düşerken, yaşlı Martha Clarendon kelimelerle anlatılamayacak kadar korkunç bir şekilde öldü. Bu ölümün sorumlusu Andre Ligone'ydi ama kendisini yakalamaya geleceklerini bildiği halde, kaçmıyordu. Ada sakinlerini birbirleriyle, en kötüsü de kendi kendileriyle karşı karşıya getiren bu zihin okuyucu şeytani adam, kısa sürede tam bir kâbus haline geldi. İğrenç sırların kanlı işaretlerle, büyünün ölümcül gerçeklerle iç içe geçtiği ve çocukların bile ölümü enselerinde hissettiği bu kâbustan kurtulabilmenin ise yalnızca tek bir yolu vardı... Korku—gerilim türünün en iyi yazarından...
 </p>
 <p class="metin">
 </p>
 <p class="arabaslik">
  Şair'in şiir düşünceleri
 </p>
 <p class="metin">
  Smokinli Berduş, Enis Batur,
 </p>
 <p class="metin">
  Şiir Yazıları, YKY, 0 212 252 47 00
 </p>
 <p class="metin">
  Smokinli Berduş, Enis Batur'un daha önce Yazının Ucu, E/Babil Yazıları, Aciz Çağ, Faltaşları ve diğer kimi kitaplarına aldığı denemelerden "şiir üzerine" olanlarının biraraya toplanması ve bu toplama Şiir ve İdeoloji'nin bütününün katılmasından oluşuyor. Birkaç deneme ise ilk kez bu kitapta gün ışığına çıkıyor. "Şairlerin ilk işi, şüphesiz sıkı şiirler yazmak." Ama şiirler üzerine düşünmek de şairin görevlerinden biri Enis Batur'a göre.
 </p>
 <p class="metin">
 </p>
 <p class="arabaslik">
  Perihan'ın şiir Mağdeni
 </p>
 <p class="metin">
  Dünya İşleri, Perihan Mağden,
 </p>
 <p class="metin">
  Everest, 80s., 0 212 513 34 20
 </p>
 <p class="metin">
  Perihan Mağden'in son çıkan şiir kitabı "Dünya İşleri" ile birlikte bütün kitapları artık Everest'te.  Perihan Mağden, can sıkıntısından ve aklına yapacak başka hiçbir şey gelmediğinden, ilk kitabını, Haberci Çocuk Cinayetleri'ni yazmış. Sonra da anne—çocuk—içimizdeki çocuk —meselesi üzerine son noktayı koymayı amaçladığı Refakatçı'yı...
 </p>
 <p class="metin">
 </p>
 <p class="arabaslik">
  Behramoğlu'nun "açı"sı
 </p>
 <p class="metin">
  Başka Bir Açı, Ataol Behramoğlu,
 </p>
 <p class="metin">
  Gendaş Kültür, 235s., 0 212 512 33 86
 </p>
 <p class="metin">
  Ataol Behramoğlu, çağdaş edebiyatımızın önde gelen şairlerinden biri olmasının yanısıra "deneme"leriyle de tanınıyor. "Başka Bir Açı"da Behramoğlu'nun sanat—kültür—insan çerçevesinde gelişen, güncelliği içeren, yazarın gözlem gücünü, bakış açısını ve ilgi alanını gösteren yazılar yer alıyor.
 </p>
 <p class="metin">
 </p>
 <p class="arabaslik">
  Nesim'den önce Niso'dan sonra
 </p>
 <p class="metin">
  Niso, Faruk Mercan, Zaman Kitap,
 </p>
 <p class="metin">
  311s., 0 212 639 34 50
 </p>
 <p class="metin">
  Nesim Malki'nin öldürüldüğünü, Erol Evcil'in içeride olduğunu, Cavit Çağlar'ın kelepçeli ve sakallı görüntülerini ve dahi diğerlerini hatırlarsınız. Zirveye hızlı çıkmanın ve zirveden hızlı düşmenin numune örnekleri olsalar da başka bir şeye, "devlet çarkının nasıl işlediğine dair" önemli ipuçları taşıyor. Konuyu yakından takip edenlerin bile dikkatinden kaçmış, satır aralarında kalmış yahut kamuoyuna yansıyan hiçbir "satır aralığında" yer almayan ayrıntıları, Nesim Malki cinayeti çerçevesinde Cavit Çağlar, Alaattin Çakıcı, Korkmaz Yiğit, Mehmet Sünbül ve Erol Evcil'in  hikayelerini bulacaksınız bu kitapta. Halen Zaman Gazetesi'nde çalışmalarını sürdüren Faruk Mercan'ın bu çalışmasında onun hukukçu kimliği ile gazeteci kimliğini başarıyla birleştirdiğini, kitapta yer alan ayrıntılı mahkeme tutanaklarından ve kitabın 'sıkıcı' olmamasından anlıyoruz. Unutanlar için hikayeyi hatırlatalım: Nesim Malki, Türkiye'de Musevi sermayesine dayalı ilk bankayı kurmanın peşindeydi. Bu mücadelesinde güçlü bir medya patronuyla karşı karşıya geldi, onunla amansız bir kavgaya girişti. O, Türkiye'nin bir numaralı iplik tüccarıydı ve para kazanma konusunda olağanüstü yeteneklere sahipti. 28 Kasım 1995 günü Bursa'da çapraz ateşe tutulup öldürüldüğünde Kıbrıs'ta iki bankası, Türkiye'de yirmiye yakın şirketi vardı ve önde gelen bir bankanın yüzde 50 gizli ortağıydı. İşte son yılların en esrarengiz bankerlerinden olan Nesim Malki'nin İstanbul, Tel Aviv, Bursa üçgenindeki gerilim dolu hikayesi ve yoldaşları...
 </p>
 <p class="metin">
 </p>
 <p class="arabaslik">
  Bir edebiyat gezintisi
 </p>
 <p class="metin">
  Edebiyat İkliminde Seyahat, Nil Yayınları,
 </p>
 <p class="metin">
  161s., 0 216 474 01 55
 </p>
 <p class="metin">
  Seyahat hangi açıdan ele alınırsa alınsın sonuç itibariyle değişimi, yenilenmeyi barındıran bir kavram. "Edebiyat İkliminde Seyahat" farklı metinler ve isimlerle bu seyahate davet ediyor. Tema, hoşgörü ve insan sevgisi. Ali Tokul, Mehmet Akar, Tahir Taner kitapta yazıları yer alan bazı isimler.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020209022517/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/338/kitaplik/1.htm), [web.archive.org (arşiv bağlantısı)](http://web.archive.org/web/20020209022517/http://www.aksiyon.com.tr:80/2001/338/kitaplik/1.htm)
