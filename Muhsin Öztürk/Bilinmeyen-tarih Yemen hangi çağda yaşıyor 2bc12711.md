# Yemen hangi çağda yaşıyor?

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20041027062820im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027062820im_/http://www.aksiyon.com.tr/resim/446/62.jpg" vspace="5"/>
  </p>
 </font>
 <font class="content">
  Bir başka ülke yoktur ki fotoğraf çekeni kendini usta bir fotoğrafçı gibi hissettirsin. İnanılmaz platosu, yüzyıl öncesine ait çehresi, hemen yer yeri kaplayan toprak rengi ile ‘bir başka dünya’dan parçadır. İşte bir sergi çerçevesinde Yemen.
 </font>
 <p>
  <font class="content">
   Yemen, eline namahrem değmemiş nazenin bir gelin gibi; bütün asudeliği ve otantikliği ile dünyanın ve zamanın bir köşesinde varlığını aheste aheste sürdüren bir masal ülke. Hayalimizdeki Yemen bile ‘bir varmış bir yokmuş’ gibi. Türküsüyle, ağıtlarıyla, Veysel Karani ilahileriyle, gidip de gelmeyen 300 bin askerle hatırlanan Yemen; oluşturduğu büyük üzüntülerle, bir mezar taşının bile olmayışıyla unutmaya çalıştığımız, sadece ‘hayalimize’ hapsederek yokmuş gibi davrandığımız bir Yemen...
   <br/>
   <br/>
   Yemen nasıl bir yer? Yolu yokuş, menzili uzak bir yer mi? Çöl mü? Yemen nerede? Pek çok ülkenin yerini tarif edebiliriz ama Yemen’in sadece ‘kalbimizde’ kaldığını farkederiz. Bu yüzden Yemen’den akseden fotoğraflar ve haberleri o uzak yakınlığın verdiği şaşkınlıkla karşılarız.
   <br/>
   <br/>
   Sana’dan Menaha’ya, Vadi Dar’dan Sebe’ye zaman zaman asker korumasıyla gezdiğimiz ve bolca da fotoğrafla geri döndüğümüz Yemen’e dair bir fotoğraf sergisinin açılacağı bilgisi geldiğinde biraz kıskançlık biraz da ‘nasıl çekmiş bakayım’ duygusuna kapıldık. “Kim çekmiş, nasıl çekmiş?” bilmeden Taksim Sanat Galerisi’ne ulaştık. Sergi salonunu dolduran şık bay ve bayanları görünce kitlenin sırf Yemen için buraya gelemeyeceğini düşündük ve yanılmadık. Öğrendik ki, Yemen fotoğraflarının sahibi, İstikbal grubunun reklam koordinatörü Sami Palta’ydı ve İstanbul’daki reklam sektöründen meslektaşları sergi açılışında kendisini yalnız bırakmamıştı. Hazirun belki de ilk defa Yemen gerçeğini fotoğraflarda görüyor, hayretlerini gizlemiyor. Peki yıllardır reklam sektöründe olan  Palta’nın ‘umuru’na nasıl girmişti fotoğrafçılık ve Yemen.
   <br/>
   <br/>
   Sami Palta’nın fotoğraf merakı çok eskilere gidiyor; 16 yaşında iken, köy hizmetlerinde idareci olan babasının havaalanı ile ilgili yaptığı bir çalışma sonrasında ‘şöyle uçakla havada bir tur atma’ taltifiyle ilk defa Kapadokya bölgesini oldukça yakın mesafeden ve havadan izleme imkanı bulmuş. “Keşke bir fotoğraf makinam olsaydı da çekseydim” diye hayıflansa da ilk işi o makinayı elde etmek olur ve bugüne kadar da zaman zaman modelleri ve teknolojileri değişse de fotoğraf aygıtını elinden düşürmez.
   <br/>
   <br/>
   Yemen’e gitmeden üç ay araştırma yapmış, kitap okumuş olsa da Yemen’den döndüğünde bu ülkenin ne kadar farklı olduğunu çektiği fotoğrafları önüne aldığında farkeder. “Sandığımızdan da güzel bir ülkeymiş dedik” diyor. Dostlarının ‘bunları paylaşmalısın’ nasihatı sonrası böyle bir sergi doğmuş. Hobi olarak boş zamanlarında ve fırsat buldukça fotoğraf çeken Sami Palta’nın portföyünde hangi ülkeler var? Kahire gibi çok turistik, dokunulmadık yeri kalmayan şehir ve coğrafyaları fotoğraf için cazip bulmuyor. Keşfedilmemiş, ‘ayak üstü’ yapılmamış yerler önceliğinde. Daha önceden Finlandiya ve Norveç’te uzun süre kalmasına rağmen vahşi doğasıyla, buzulların altında kışıyla meşhur bu bölgeyi fotoğraflamak ilk projelerinden biri. En çok da “Bu fotoğrafları sen mi çektin?” diyenlere kırılıyor; “Ne yani biz çekemez miyiz?”
   <br/>
   <br/>
   Fotoğraf çekmesi de, sözgelimi Yemen’i tercih etmesi de belli bir bilinç içeriyor. Günlük hayatın koşuşturması içerisinde günler geçinme derdi ve boş vakitlerde kahve vs yerlerde zaman öldürmekle geçiyor. Eğer bu, zamanı ve insanı öğüten süreçlerden sıyrılıp hobiler edinebiliyor ve bunu kültürel bir faaliyete dönüştürebiliyorsan ne âlâ! Bu kültürel etkinlikler insanlara birşeyler verebildiğinde, bir müddet kaygılarından, hırslarından sıyrılıp başka diyarlara seyahat imkanı verdiğinde anlamlıdır. “Yaptığın işin bir neticesi, bir mesajı olmalı” diyor ayrıca.
   <br/>
   <br/>
   Yemen’i gördüğünde ise en büyük tepkisi “Hangi zamanda yaşıyoruz?” olur Sami Palta’nın. Kalaşnikoflarla ortalıkta dolaşanlar, biteviye ‘gat’ çiğneyen her tabakadan insan, çok eskilere ait bir filmin içinden geçiyormuş hissi... Yemen dünyanın, dünya da Yemen’dekilerin umurunda değil. Türkiye ise yeni yeni...
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2701), [web.archive.org (arşiv bağlantısı)](http://web.archive.org/web/20041027062820/http://aksiyon.com.tr:80/detay.php?id=2701)
