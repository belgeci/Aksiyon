# Aykırı, muhalif...

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20030901230711im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901230711im_/http://www.aksiyon.com.tr/resim/35/blank.gif" vspace="5"/>
  </p>
 </font>
 <font class="content">
  Bir taraftan yıllar önce çıkmış kitapları Türkçe’ye kazandırılıyor, bir taraftan da bir yıl arayla Türkiye’de bulunuyor. Noam Chomsky’nin Türkiye ile ilişkisi, kitaplarının toplatılması gibi anti—demokratik bir uygulama sonucu başladı. Geçen yıl geldi, sol aydınların yaptığı gibi kendisini ihbar etti, DGM savcısının kitap imzalatması gibi bir sempatiyle karşılandı ve beraat etti.
 </font>
 <p>
  <font class="content">
   AB eşiğinde demokratik ilkelerin tartışıldığı, kanuni değişikliklerden sonra gözlerin ‘uygulamalar’a odaklandığı bir tarihte yine Türkiye’de Chomsky. Kendisine yakıştırılan ‘müzmin muhalif’ sıfatını hakkıyla temsil eden yazarı daha tanınır kılan şey tek kutuplu dünyanın liderine kafa tutması, yani kelimenin tam anlamıyla Amerika’da sistem düşmanı olması. Türkiye’nin doğusuyla ilgili getirdiği eleştiriler bile “Türkiye’nin Amerika’dan aldığı silahlarla...” cümlesiyle başlıyor. Hemen hemen bütün koyduğu eleştiri rezervleri Amerikan politikaları çerçevesinde karşımıza çıkıyor. Ünlü bir dilbilimci, MIT gibi ünlü bir Amerikan üniversitesinde öğretim üyesi olmasına rağmen onu daha çok eylemci yönünü ortaya çıkartan ödünsüz muhalifliği ile tanıyoruz. Rusya’dan göç eden bir Yahudi ailesinin çocuğu olarak Amerika’da doğup büyüdü. Yaşamını en çok eleştirdiği bu ülkede devam ettiren bir entelektüel olması ve başına kovuşturma gibi bir “iş” gelmemiş olması ironik olarak Amerika’nın ‘özgürlükler diyarı’ imajıyla da uyuşuyor. Eleştirilerini siyaset—medya ilişkileri ve Amerikan dış politikası üzerinde yoğunlaştıran Chomsky’nin Yahudi kökenine ve Amerikalılığına rağmen İsrail—Filistin savaşında Filistin’e arka çıkması her kesimden alkış alıyor, Türkiye’de olduğu gibi ‘sol’ aydınlar kadar her ideolojik cenahtan sempati kazanabiliyor.
   <br/>
   <br/>
   Anti—kapitalist çevrelerde var olan itibarının diğer çevrelerde de olduğunu söylemek güç. Düşüncelerini açıklarken analitik kaygı taşımaması, sık sık genellemelere başvurması, muhalifliğinin zamanla tavırdan çok bir ‘huy’a dönüşmesi kendisi hakkında yapılan eleştirilerden başlıcaları. Geçen yıl Türkiye’ye geldiğinde Doğu sorunuyla ilgili yaptığı İsrail—Filistin benzetmesi tam anlamıyla basit bir genellemeciliğin, konu hakkında fazla bir bilgiye sahip olmamanın ya da tek yönlü bilgilendirilmesinin bir sonucu olarak gösterildi. Everest Yayınları’ndan çıkan Medya Gerçeği, medyanın sermaye ve iktidarla olan ilişkilerini masaya yatırıyor. Bir radyo programında yapılan konuşmaları içeriyor olmasından kaynaklanan dağınık bir kurgu, takip etmesi zor örneklemeler ve 1988 güncelliğini yansıtmasından dolayı okuru zorlayan bir kitap.
   <br/>
   <br/>
   Medya Gerçeği
   <br/>
   Noam Chomsky
   <br/>
   Everest
   <br/>
   522 sayfa
   <br/>
   0 212 513 34 20
   <br/>
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2226), [web.archive.org (arşiv bağlantısı)](http://web.archive.org/web/20030901230711/http://www.aksiyon.com.tr:80/detay.php?id=2226)
