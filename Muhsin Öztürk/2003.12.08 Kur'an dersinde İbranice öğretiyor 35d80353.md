# Kur'an dersinde İbranice öğretiyor

*Muhsin Öztürk 2003.12.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Kur"an"ı daha iyi anlamak isteyenlerin yaptıkları şey Arapçalarını ilerletmek, meale gerek duymaksızın ilahî hitabı doğrudan anlamaya çalışmaktır. Şimdiye kadar kimse Kur"an-ı Kerim"i anlamak için İbranice ve Aramca bilinmesi gerektiğini söyleyip bu dilleri öğretmeye çalışmamıştı. Bir kişi hariç...
      <br>
       <br>
        Pek çok hoca gibi o da doktora dersini odasında vermeyi tercih ediyor. Topu topu üç-dört öğrencisi var. Öğretim üyesi, kendi mekânında olmanın rahatlığı ile bazen kitapları karıştırıyor, bazen bilgisayarın başında öğrencilerinin okumalarını yönlendiriyor, gerekli izahlarda bulunuyor. Dersin konusu ise İbranice.
       </br>
      </br>
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070927205951im_/http://www.aksiyon.com.tr/resim/470/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yabancı diller fakültesinde değiliz. Burası Ankara İlahiyat Fakültesi"nin Tefsir Anabilim Dalı. Prof. Dr. Salih Akdemir, birkaç yıldır sürdürdüğü ders programlarından birinde ve doktora öğrencilerine İbranice öğretiyor. Amaç Kur"an"ın daha iyi anlaşılmasını sağlamak ve bu çaba sırasında İbranice metinlerden de yararlanmak. Bir hayal değil, dersin yapıldığı masanın üstünde İbranice kaynaklar kullanılarak hazırlanan hacimli tez çalışmaları duruyor. Aliye Abdurrahman "emere" kökü üzerinde, Betül Çipiloğlu "karae" kökü üzerinde ve Hatice Korkmaz da "şehede" kökü üzerinde çalışmış. Çalışmada, İbranice kaynaklar kullanılmış. Şu kesin ki alışageldiğimiz bir tefsir anlayışından çok farklı. Bu çerçevede Asurca, Aramice gibi diğer Sami dilleri de bu derslerin konusu oluyor.
   <br/>
   <br/>
   Kur"an"ı anlamak için İbranice öğrenmek neyin nesidir? Ve Sami dillerinin tefsir dersinde yeri ne? "Arapça, Aramice ve İbranice"nin önemi, vahiy dediğimiz olgunun insanlığın bilinen tarihinde bu üç dille bize ulaşmasından geliyor. O bakımdan bu üç dilin iyi bilinmesi gerekiyor. Bunlar, Sami dilleri grubunun üç üyesi." Salih Akdemir, 98 yılından bu yana öğrencilerine İbraniceyi öğretiyor. Öğrettiği dillerin arasında Süryanice ve Aramice de var. Ona göre 7. asrın bir metnini anlamak istersek o dönemdeki kullanımı bilmemiz lazım. O döneme ait Arapça başka bir metnin olmaması, diğer Sami dillerinin metinlerini ister istemez gündeme getiriyor.
   <br/>
   <br/>
   Şöyle ki; kelimeler zamanla anlam genişlemesine uğramaktadır, dolayısıyla dildeki gelişmelerin bilinmesi gerekir. "Sorgulamak sözcüğü eskiden savcının yaptığı şeydi, şimdi daha derin, felsefi anlamda kullanılıyor" diyor anlam genişlemesine vurgu yaparken. "Elimizde Kur"an"dan başka eski belge yok. Ama Sami dilleriyle ilgili M.Ö. 2600"e kadar ulaşan belge var. Madem ki bu dillerin hepsi Arapçadan çıkmıştır, o halde, bu dillerin köklerindeki anlamların Arapçada da olması gerekir." Kur"an"dan daha eski Arapça metin olmadığına göre, Asurca, Aramice ve İbranicenin eski metinleri Kur"an"ı anlama çalışmasında katkı sağlamaktadır. Çünkü pek çok ortak kelimeleri olan "akraba" dillerdir onlar.
   <br/>
   <br/>
   Salih Akdemir, İbranicenin kolay bir dil olduğunu, öğrencilerinin bir ay gibi kısa bir zamanda bu dili öğrendiğini söylüyor. "İbranicede topu topu 500 kök kelime var. Sadece Kur"an"daki kök kelime sayısı 1500. Kur"an dışında hadislerde ve şiirlerde bir o kadar daha kök var. O yüzden Arapça çok daha zengin ve güçlü bir dil. Bu diller, Arapçanın kolaylaşmış şekli. Arapçada karşımıza güçlük olarak çıkan her şey bu dillerde kendiliğinden yok olmuş""
   <br/>
   <br/>
   Mikro bazda tefsir derslerinde başlattığı karşılaştırmalı Sami dilleri projesini kurumsal bir kimlik kazandırmak için, önce Ankara Üniversitesi"ne, kabul görmeyince de Diyanet İşleri Başkanlığı"na sunmuş. Bu proje çerçevesinde teker teker ele alındığında 30-40 yılda öğrenilebilecek Sami dillerini aynı enerjiyle dört yıllık eğitim müfredatı içinde öğretebilmeyi amaçlıyor. Projenin Kur"an"ı anlamak, birçok dili kısa bir zamanda öğrenmek gibi amaçlarının yanı sıra "siyasi" boyutu da vardır. "Yahudiler dünyayı yönetiyorlar; ama tarihin onlara yüklediği bir korku ile yaşıyorlar. Barış olmayınca her gün gözyaşı" Benim için bir Yahudi"nin öldürülmesiyle bir Filistinlinin öldürülmesi farklı bir şey değil. Sonuçta masum insanlar öldürülüyor. Yahudiler değişmezse Ortadoğu"da barış olamaz." Şüphesiz uzun vadeli bir değişimi ve diyalogu öngören, en azından dilleri ve aydınları birbirine yaklaştırmayı amaçlayan bir proje. "Bu projeyi başta doktora düzeyinde düşündük. Her yerden olduğu gibi İsrail"den de buraya yüksek lisans, doktora yapmaya gelecekler. Bu dilleri öğrenirken burada Ortadoğu"daki dinlerle ilgili bilgiler verilecek. Bu, ülkeler arasındaki diyalogu geliştirecek, sevgi ortamı sağlayacak. Bu bilimsel bir proje olduğu kadar aynı zamanda bir barış projesi de" Bu, dillerin hepsinin kardeş diller olduğunu ortaya koyuyor, hepsine eşit mesafede yaklaşıyor."
   <br/>
   <br/>
   Dersimiz İbranice...
   <br/>
   <br/>
   Ankara İlahiyat Fakültesi"nde İbranice dersine katıldığımızda daha İstanbul"da bombalar patlamamıştı. Projenin "siyasi" boyutuyla ilgili beklentilerin hayal kırıklığı yaratabileceği ortadaydı. Ancak, zaten amaç Kur"an"ı daha iyi anlamak ve Ortadoğu"nun eski dillerinin en verimli şekilde öğretilmesiydi. Dersten izlenimlerimiz şöyle; telaffuzdan kaynaklanan farklılıklar belirlendiğinde İbranice ile Arapça arasındaki benzerliklerin çokluğu şaşırtıcı boyutta. Bu karşılaştırmalı tefsir çalışması, yazının girişinde bahsini ettiğimiz tez çalışmalarında meyvesini veriyor. "İkra (oku)" kelimesinin kökü olan "karae", İbranice"de "okumak" anlamında kullanıldığı gibi "çağırmak, çağrı" anlamında da kullanılmaktadır. "Emere" kökü ise "emir" yanında "söz" anlamıyla da kullanılmakta. "Abede" kökü, "kul, köle olmak" yanında "çalışmak" anlamına da gelmekte. "Ben, İbranice bilmeseydim, bunları hiçbir zaman öğrenemeyecektim" diyor. Önem verdiği diğer şey yeni bir lügat çalışması. Önce Arapça, sonra Akatça, İbranice, Aramice gelecek. "Bizim elimizde böyle bir çalışma yok. Böylelikle bugüne değin köklerin geçirdikleri anlam değişiklikleri de ortaya çıkmış olacak."
   <br/>
   <br/>
   Kur"an-ı Kerim"i tefsir ederken İbraniceyi ve İbrani kaynakları kullanmak, Arap dilini ve kültürünü yok saymak anlamına mı gelir? "Böyle bir şey asla söz konusu değildir; çünkü böyle bir araştırma, Kur"an"ı anlamama katkıda bulunuyor."
   <br/>
   <br/>
   Sakarya Üniversitesi İlahiyat Fakültesi öğretim üyelerinden Prof Dr. Davut Aydüz Kur"an"ı anlamak için İbranice öğrenmenin faydalı olabileceğini söylüyor. "Sahabenin büyük isimlerinden İbni Abbas, Kur"an ayetlerini anlamak için cahiliye dönemi şiirini araştırmıştır. Kur"an"ı anlamada o şiirlerden istifade etmiştir" diyor.
   <br/>
   <br/>
   Anlaşılacağı üzere kelimenin tam anlamıyla bir "dil müptelası" ile karşı karşıyayız.  Üniversiteyi bitirdiğinde Arapçayı, Fransızcayı ve İngilizceyi "halletmiş". Doktora için gittiği Fransa"da da Latince, Almanca, İtalyanca'yı, ardından İspanyolca ve Portekizceyi... 40 yaşından sonra da Slav dillerini, ve Rusçayı... Geçtiğimiz yıllarda Çince, Japonca ve Malay dilleriyle ilgilenmiş. Yararlanma açısından otuzun üzerindeki dille haşır neşir olduğunu söylüyor.
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=3253), [web.archive.org (arşiv bağlantısı)](http://web.archive.org/web/20070927205951/http://www.aksiyon.com.tr/detay.php?id=3253)
