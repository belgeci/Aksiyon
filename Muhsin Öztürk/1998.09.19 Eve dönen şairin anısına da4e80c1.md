# Eve dönen şairin anısına

*Muhsin Öztürk 1998.09.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yahya Kemal'in 40. yıl dönümü vesilesiyle Yapı Kredi Kültür Sanat Yayıncılık tarafından Beyoğlu'ndaki merkezinde düzenen 'Cumhuriyet Şairinin Yalnız Adam Olarak Portresi' adlı sergide
  </font>
 </div>
 <div id="newsText">
  <font class="detail-text">
   şairin el yazmaları, şiir eskizleri, gün ışığına çıkmamış mektupları, kitapları, elçilik günlerini, park oteldeki yalnız günlerini resmeden fotoğrafları, golf sopası, 'Wort' marka kolanya şişesi, Louis Vuitton markalı gardrobu şapkaları, şapka bavulu kısacası şairin hatırasını taşıyan eşyaları yer alıyor. Sergiye İstanbul Fetih Cemiyeti ve Yahya Kemal Enstitüsü katkıda bulunmuş.
   <br/>
   <br/>
   Eserlerine bu kadar rağbet gösterilen bir şairin 'yalnız adam' olarak portrelenmesini 'Otel odalarında tek başına geçirilmiş bir hayat, şiirini dipsiz bir incelik duygusuyla yontuşu, topladığı onca alkışa karşın Yahya Kemal'i çıktığı dorukta yalnız bırakmıştı' sözleriyle açıklıyor Yapı Kredi Kültür Sanat Yayıncılık.
   <br/>
   <br/>
   Yahya Kemal 1884'de Üsküp'te doğar. Mütedeyyin annesinin itirazlarına rağmen babasının isteği ile Selanik'te daha çok gayrimüslimlerin okuduğu bir okula gider. 1902'de İstanbul'a gelerek İttihatçılarla tanışır. 1903 yılında yurt dışına çıktığında 19 yaşındadır ve durumu Tevfik Fikret'in oğlu Haluk'tan farklı değildir. Yani kendi tarihi ve toplumu ile bağlarını koparır. Fransa'da Ecole de Sciences Politiques okulunda Albert Sorel, Emile Bourgeouis ve Albart Vandal'dan dersler alır. 9 yıl süren Fransa hayatının başlarında siyasi faaliyetlere ilgi gösterse de zamanla şiire ve edebiyata yönelir, güngörmemiş fikirlerin münakaşa edildiği, yepyeni şiir anlayışının doğduğu QuartierLatin kafelerindeki bohem hayatının içinde bulur kendini. Yurda döndüğünde zihni olarak dönüşüm yaşasa da Fransa'da edindiği yaşama alışkınlığını bırakamaz. Bir gün bir mecmuada rastladığı Camille Julian'a ait ' Fransız milletini, bin yılda Fransa'nın toprağı yarattı' sözü kendi milleti ile ilgili düşüncelerinde ilham kaynağı olur. (Beyatlı Türk tarihini daha çok 1071 Malazgirt Zaferinden itiberen alır.) Denilebir ki Paris yılları şairin şahsiyetinin oluşmasında, şiir, sanat, tarih ve kültür anlayışında önemli bir kilometre taşı sayılır.
   <br/>
   <br/>
   Yahya Kemal, İstanbul'a döndüğünde çeşitli üniversitelerde edibiyat ve medeniyet tarihi dersleri verir, Milli Mücadeleyi yazıları ve sohbetleriyle destekler. Lozan Konferansı'na müşavir olarak katılan Yahya Kemal, Cumhuriyet döneminde Varşova Elçiliği ve Pakistan Büyükelçiliği gibi dış görevleri yanında milletvekilliği de yapar.
   <br/>
   <br/>
   Yahya Kemal, Bergson gibi antipozitivist akımlardan etkilense de her zaman 'gerçekçi' bir şair olarak anılır. Beyatlı'nın millet fikri Ziya Gökalp Türkçülüğünden farklıdır; 'Milleti açıklamak için tarih boyunca oluşan kültür ve medeniyete bakmak gerekir' der. Dolayısıyla Türk milleti aslında bir Osmanlı kültürüdür; Itri'yi, Hacı Arif Beyi dinlemeyen birisinin bu kültürü anlaması mümkün olamaz. Türk Müslümanlığını araştıranların yolu Beyatlı'ya düşmüştür mutlaka; onda 'din' kültürle beraber var olan bir olgudur.
   <br/>
   <br/>
   Yahya Kemal'in öğrencilerinden Ahmet Hamdi Tanpınar 1934 yılında Ana Yurt dergisinde yer alan yazısında şunları ifade ediyor; 'Ben ancak Yahya Kemal'i dinledikten sonra sözün esrarengiz ve yaratıcı kudretini anladım. 'Bidayette kelam vardı' cümlesinin sırrını bu her anında velud zekanın aydınlık oyunlarını takip ede ede öğrendim. Ve hakikaten bugünkü şiirimiz onun kelamı ile başlar'.
   <br/>
   <br/>
   Sergiyi gezenler görmüşlerdir; kurumuş bir çiçek yaprağı ve Yahya Kemal'in kendi el yazısını ; 'Bu zarfın içindeki hatıra 1940'da Sirkeci garında gece saat 10'da veda ettiğim aziz bir kadının göğsündeki çiçektendir, koparıp verdiği bu iki yaprağı daima hıfz edeceğim'. O kurumuş çiçek yaprağı ile beraber Yahya Kemal Beyatlı'nın hatırasını bügünlere ulaşması için 'hıfz' eden ve onu sergileyen herkese teşekkürler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4151-eve-donen-sairin-anisina.html), [web.archive.org (arşiv bağlantısı)](http://web.archive.org/web/20120829040332/http://www.aksiyon.com.tr:80/aksiyon/haber-4151-eve-donen-sairin-anisina.html)
