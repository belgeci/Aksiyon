# "Adam gibi"!

*Muhsin Öztürk 1998.10.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İbrahim Sadri'nin şiirleri İstiklal Caddesi'ni inletiyordu, Genç TV, Kral TV gibi televizyonlardan yükselen tanıdık ses de cabası.
  </font>
 </div>
 <div id="newsText">
  <font class="detail-text">
   Dahası muhafazakar kimlikli bir sanatçının kaseti 'sol'culuğu müsellem kasetçilerde dahi hatırı sayılır bir yer bulabiliyordu ve artık "ben seversem adam gibi severim" diyen, bu iddasını yineledikçe ilgiye mazhar olan İbrahim Sadri ile görüşmek gerekiyordu. Sadece gazeteciliğin gerektirdiklerini değil, 'kamuoyunun' merak ettiği başka şeyleri de sorduk kendisine.
   <br/>
   <br/>
   İbrahim Sadri'ye görüşme isteğimizi ilettiğimizde Kanal 6'da program yapıyordu. Bu arada kanal el değiştirmişti ve TGRT'nin yeni yayın döneminde İbrahim Sadri de anons ediliyordu. Randevu günümüzde 'Kırık Kalpler Kulübü' ile TGRT'de idi artık. İbrahim Sadri ile görüşmeyi yaptığımız Folk Müzik'in Unkapanı'ndaki merkezinde koli koli kaset yığınları dikkatimizi çekti. Bir gün önce gazetede okuduğumuz 'Adam Gibi 200 bin sattı' haberinin güncelliğini kaybettiğini öğrendik, zira kasetin satışı 300 bine yaklaşmıştı. Eko TV'de İbralim Sadri'nin klibi yayınlanıyordu; fonda görüntü İbrahim Sadri, karşımızdaki canlı İbrahim Sadri ile konuşmaya başladık...
   <br/>
   <br/>
   "Adam Gibi" İbrahim Sadri'nin 1988'den beri devam ettirdiği şiir kaset serüveninin altıncısı ve kendinden en çok söz ettireni. Olması gereken ne ise o olmuş; 'sıkı' bir repertuar oluşturulmuş ve bir müzik kasetine ne kadar bütçe ayrılması gerekiyorsa o kadar harcanmış ve Türkiye'de pek alışık olmadığımız bir şey yapılmış, şiire klip çekilmiş. (Bu arada Folk Müzik'in sahibi Alperen Bey'den kasetin 'kurtarması' için en az 5060 bin satması gerektiğini öğreniyoruz.) Kasetin satışları 'klip'in televizyonlarda gösterilmeye başlamasıyla birden artış göstermiş. İbrahim Sadri bunda klibin dingin bir ruh iklimine davet eden görselliğinin etkili olduğunu söylüyor. 'İnsanlar artık dağdağalı şehir hayatında sükunun hakim olduğu iklimlere sığınmak istiyor, belki de kasette bunu buluyor'. İbrahim Sadri aslında kendini bir şair gibi görmüyor ama şiirleri var ve bu şiirlerini yıllardır okuyor. Kendisinin iyi bir şiir okuyucusu olduğunu söylüyor. Eski kasetlerinde de her zaman alışık olduğumuz 'fondaki müzik', 'Adam Gibi'de oldukça fonksiyonel olarak yer alıyor. İbrahim Sadri'ye göre kaset bir şiir kaseti değil. Çünkü kasetin piyasa bulmasında şiir kadar önemli bir etken daha var; müzik! Bu arada kasetin müziklerini yapan Grup Gündoğar yakında aynı şirketten albüm çıkartacak, ilgilenenlere duyurulur...
   <br/>
   <br/>
   Peki, "Niye Adam Gibi"?
   <br/>
   <br/>
   "Adam gibi bir çalışmanın sonucu" diyor Sadri. Kasete adını veren 'Adam Gibi', İbrahim Sadri'ye ait bir şiir değil. Sık sık çıktığı turnelerin birinde 19 yaşındaki Ankaralı bir gencin kendisine verdiği ve 'her halinden yaşanmış bir hikaye olduğu belli'' bir nesir. İbrahim Sadri metnin anlamsal bütünlüğünü bozmadan bazı düzenlemeler yapmış ve bugünkü haline gelmiş. Şimdiye kadar kendisine birçok şiir/nesir ulaşmasına rağmen hiç birisi Adam Gibi kadar kendisini etkilememiş.
   <br/>
   <br/>
   Kasetteki diğer şiir ve metinler de hiç yabana atılır türden değil. Henüz klipleri olmadığı için pek öne çıkamıyorlar, bu da ülkemiz sanat piyasası için olağan bir durum artık! Kasetindeki şiirler edebi yönden eleştiriliyor. Şiirlerinin yüksek edebi değere sehip olmadığını kabul ediyor İbrahim Sadri; onları şiir diye değil, "insanların dinlediği zaman hemen anlayabileceği, kendini hemen ele veren dramatik öyküler" olarak tanımlıyor. Öyküleri ya yaşadığı ya da çok yakından tanık olduğu şeylermiş.
   <br/>
   <br/>
   TV programına verdiği 'Kırık Kalpler Klübü' aslında kasetin muhtevasını da yansıtıyor. İbrahim Sadri'ye kasette ve TV programında açığa çıkan kırgınlığın yoğunluğunu hatırlatıyoruz. Gerçekten herşey 'yalan' mıydı? İbrahim Sadri bunun sağlıksız bir yönü olduğunu kabul ediyor ama ayrılıkların, yanlış anlaşılmışlıkların, boşa yaşamışlıkların, biten dostlukların insani şeyler olduğunu söylüyor. Ona göre tüm bunlar bir araya geldiğinde "hoş bir hava" oluşuyor. Bu, aşk filmi izleyen, aşık olmadığı halde o duyguyu tanıyan birisinin durumuna benziyormuş. Yani kalbimizi keşfetmek ya da kalbimizin farkına varmak. İbrahim Sadri şunları ekliyor; 'Bizim vermek istediğimiz mahzun bir kalp. Kalbin sürekli mahzun tutulması yönünde bir gayret. Belki o zaman kalbindeki duyguları da ön plana çıkartarak hareket edebilirsiniz. Bu ille de sevgi ve aşk olmayabilir; nefret, öfke, adalet, merhamet gibi duygular olabilir.'
   <br/>
   <br/>
   İbrahim Sadri'nin şiirleri belli bir dönemin ruh yapısını eleveriyor sanki.. Bunlar, 60'lı yıllarda doğan, 70'li ve 80'li yılların kargaşa ile sükun arasında aykırı yaşam biçimlerini idrak eden gençlerin birebir karşılık bulabilecekleri metinler. İbrahim Sadri bu dönemin kuşağına ve yaşadıklarına tanıklık etmek istiyor. 'Eski filmleri izlediğiniz zaman bir masal gibi geliyor size ama bu masal değildi, gerçeğin kendisiydi' diyor. Bu fikri paylaşanlar "evet öyleydi" diyorlarmış, o günleri yaşamayanlar ise "büyü" diye tanımlıyorlarmış anlatılanları...
   <br/>
   <br/>
   İbrahim Sadri tiyatrocu, şair, mizahçı, televizyoncu, standupçı vs vs. Ama o kendisini "tiyatrocu" olarak görüyor. Tiyatroyu bırakmasını ise tiyatronun kurumsallaşmamış olmasına ve ekmek kapısı olarak yeterli olmamasına bağlıyor.
   <br/>
   <br/>
   Bir müddet Akra FM'de radyoculuk yapan Kanal 7 orijinli bir televizyoncu o, Kanal 7'nin duvarlarını bile boyamış. Burada uzun müddet çalışmasına rağmen gerek ekonomik gerekse programın yayın saati ve formatı konusundaki anlaşmazlıklar yüzünden diğer kanallarda çalışmak durumunda kalmış. Bir de önemli bir lüksü var Sadri'nin, kendini çabuk sıkılan birisi olarak görüyor, bu yüzden her yıl evini değiştiriyor.
   <br/>
   <br/>
   İbrahim Sadri için o ya da bu kanalda çalışmanın pek bir anlamı yok. Programının içeriğinin değişime uğrayıp uğramaması daha hayati bir mesele. Ama gönül olarak aynı hayatı yaşadığını, aynı aile ortamını soluduğunu ve kütüphanesindeki kitapların aynı olduğunu söylüyor; yani 'değişmedim" diyor bastıra bastıra. Elinde olmadan değişen imajının yan tesirlerinden korunduğunu ifade etmeye çalışıyor belki. İki büyük TV kanalı İbrahim Sadri ile ropörtaj yapmaya gelmişler, evinde çekim yapmışlar. Ancak sözkonusu röportaj yayına girmemiş. İbrahim Sadri bunu, gelenlerin umduklarını bulamadıklarına bağlıyor.. Yapıtların içeriğindeki politik vurgulara karşı. O daha çok insanların ortak duygularına hitap etmeyi tercih ediyor. Ama buradan Sadri'nin apolitik olduğu gibi bir sonuç çıkarmamak gerek. Tayyip Erdoğan'a destek amacıyla İnönü'de şiir okuyan da o...
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4323-adam-gibi.html), [web.archive.org (arşiv bağlantısı)](http://web.archive.org/web/20140429130525/http://www.aksiyon.com.tr:80/aksiyon/haber-4323-adam-gibi.html)
