# Deniz, kum, güneş ve kitap

*Muhsin Öztürk 2011.10.17*

<font class="agenda2NewsSpot">
 Antalya’nın meşhur Konyaaltı’sı bu sefer ilginç ve başarılı bir kitap fuarcılığı ile gündemde. Eğer üzerinde çalışılırsa okur ve kitap buluşmasında yeni ‘butik’ fuarlar hayatımıza girebilir.
</font>
<font class="newsDetail">
 <p>
 </p>
 <p>
 </p>
 <p class="MsoNormal">
  Antalya’dan imza günü davetiyesi geldiğinde, ‘Orada bir fuar var mıydı?’ tepkisi, ‘Madem davet var, icabet edelim’e evriliyor. Kendimizi Konyaaltı’nın o uzun sahiline paralel bir park alanında, büyük çadırlar içindeki kitap standında buluyoruz. Fuar ikinci defa düzenleniyor ve imza günü fuarın açılış gününe denk geliyor. Etrafa saçılan konfetiler; vali, belediye başkanı ve Kültür Bakanlığı bürokratlarının standları tek tek ziyaret etmeleri... Heyecanlı yüzler ve meraklı gözlere kalıyor alan bir süre sonra…
 </p>
 <p>
 </p>
 <p class="MsoNormal">
  Yolun öbür tarafında uzun Konyaaltı Plajı var. Yazdan kalma bir gün. Fuarı dolaşanların da bir acelesi yok. Bazıları standlarda uzun uzadıya vakit geçirdiğinden yüzler artık aşina olmaya başlıyor. Kitaplar karıştırılıyor, arka kapaklar ve girişler okunuyor, arada stand görevlisine soru sıkıştırılıp tekrar kitaba dönülüyor. İstanbul’dan katılan yayınevleri de var, Antalya’dan katılanlar da... Ama büyük yayınevleri, muhtemel ki yeni bir fuar olduğundan, ‘pazarlamacılar’ vasıtasıyla ve bazı kitaplarıyla fuarda boy gösteriyor.
 </p>
 <p>
 </p>
 <p class="MsoNormal">
  Fuarın ev sahibi CHP’li Konyaaltı Belediyesi. Ancak organizatörlerin muhafazakâr kökenli olduğu söyleniyor. İlginç bir sentez... Fuar ziyaretçilerinde CHP seçmeni tabanı havası hâkim. Bu, yanımda imza saatini bekleyen başörtülü arkadaşımda ‘küçük bir tedirginlik’ üretmiyor değil. Saatler ilerledikçe kocaman Zaman logosuna rağmen kitapları uzun uzun inceleyen, beğendiğini de alan bu topluluk, bütün havayı değiştiriyor. Önyargısız okur, yeni tanıştığı yazarla koyu sohbete dalıyor. Arada ayraç toplayan çocuklar eksik olmazken, gerçekten kitapların kapağını aralayan bir okur var karşımızda. Yan tarafta Fethullah Gülen’in kitaplarını merakla inceleyen, ‘bunu da okumak lazım’ diyen bir karşı mahalle sakini söz konusu. Okurlarla sohbet ediyor, kitaplar imzalıyor ve dönüyoruz.
 </p>
 <p>
 </p>
 <p class="MsoNormal">
  İlerleyen günlerde Antalya’dan gelen haberler, her şeyin o ilk günkü gibi devam ettiğini gösteriyor. Kitaplar pek çok büyük fuardan daha çok rağbet görüyor. TÜYAP’ta sınırlı sayıda satılan kitaplar bile burada meraklı okurlarla buluşabiliyor. Belli bir endüstri ve tekel havasında olan TÜYAP konseptinden çok farklı, yeni ve taşrada olmasına rağmen bu fuar, ‘samimi’ havasıyla Türkiye kitap fuarcılığına sessiz sedasız bir model sunuyor. Okur, ayağına kadar gelmiş, dev endüstri havası vermeyen, sıcak etkinliklerle de desteklenen bir fuarda kendini buluyor, bulduğu kitabı da satın alıyor.
  <span>
  </span>
 </p>
 <p>
 </p>
 <p class="MsoNormal">
  Türkiye’de TÜYAP dışında açılan kitap fuarları çok uzun ömürlü olmadan kapılarını kapatır. İstanbul’da Dünya Ticaret Merkezi’nde, Feshane’de, Beşiktaş Dolmabahçe Kültür Merkezi’nde, Harbiye’de, İstanbul Gösteri Merkezi’nde açılan fuarlar okur ve yayıncı için cazibe merkezi olmaktan uzaktı. Ramazanlarda yine en uzun süreli fuarlardan olan, daha çok sağ tandanslı yayıncıların yer aldığı İstanbul ve Ankara’da cami etrafında açılan fuarları istisna tutabiliriz belki. İnsanların otobüslerle şehrin iş merkezlerine ve şehir dışına taşındığı devasa fuarlar yerine Antalya’da olduğu gibi sahil kenarında büyük çadırlarda kurulan, biraz daha çalışılırsa ‘butik’ olabilecek kitap fuarı daha cazip gözüküyor. Maksat okur ve kitap buluşması ise bu böyle bir mekânda daha mümkün olabiliyor...
 </p>
 <p>
 </p>
 <p class="MsoNormal">
  Zaman Kitap Yayın Editörü Yusuf Çağlar; İstanbul, İzmir, Diyarbakır, Bursa ve İzmir gibi büyük fuarlara katıldıklarını, İstanbul ve Bursa dışında Anadolu’da yapılan fuarlarda bir şekilde siyasi angajmanların devreye girdiğini söylüyor. Çağlar, Konyaaltı Kitap Fuarı’yla büyük kitap fuarları kalitesinde bir işi kotardığını düşünüyor CHP’li Konyaaltı Belediyesi’nin. Hem okur ilgisinden hem de satışlardan gayet memnun olan Yusuf Çağlar, bu başarının kurumsallaşmasını temenni ediyor. Zira okurun sıcak ilgisine mazhar olan Kocaeli Kitap Fuarı’nı kontrolsüz büyütme çabası arzu edilen sonucu doğurmamış. Antalya’da elde edilen başarının başka bölgelerde yaygınlaşma potansiyeline sahip olduğunu belirten Çağlar, en büyük problemin yerel medya ve yerel yayıncılık alanlarındaki yetersizlikler olduğunu söylüyor. Sahi, ekimin başında, Frankfurt’tan önce TÜYAP’ın bir türlü başaramadığı uluslararası kitap fuarını niye Antalya başaramasın? Bölge ülkelerinin buluştuğu bir kitap fuarı için başka bir konsept üzerine çalışılabilir pekâlâ…
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30774), [web.archive.org (arşiv bağlantısı)](http://web.archive.org/web/20111021071709/http://www.aksiyon.com.tr:80/aksiyon/newsDetail_getNewsById.action;jsessionid=A665E63199D533ADDDC9FDE5096886AB?newsId=30774)
