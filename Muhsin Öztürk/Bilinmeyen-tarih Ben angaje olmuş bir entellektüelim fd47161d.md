# Ben angaje olmuş bir entellektüelim

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050225005348im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225005348im_/http://www.aksiyon.com.tr/resim/382/52.jpg" vspace="5"/>
  </p>
 </font>
 <font class="content">
  Müslüman coğrafyada doğmuş büyümüş, 68 kuşağının gençlik lideri olmuş, Körfez savaşıyla İslam araştırmalarına dalmış fakat pek iyi neticelerle çıkamamış bir entellektüel. Son kitabını Amerika’ya karşı yazdığını söylüyor. Tarık Ali’ye bir çeşit oryantalist demek mümkün
 </font>
 <br/>
 <p>
  <font class="content">
   Tarık Ali’yi, iki yıl önce Türkçeye çevrilen ve Selahaddin Eyyubi’nin hayatını anlatan  romanı “Selahaddin’in Kitab”ıyla tanıdık. Eserdeki Selahaddin Eyyubi portresi bir tarihsel roman mahsulüydü; bildik bir tarihi roman tarzındaydı; haremi, gizemli sarayları, entrikaları ile bütün oryantalist ögeleri içinde barındıran bir roman. Ardından yeni romanları yayımlanmaya, kendisi fuarlar vesilesi ile Türkiye’ye gelip gitmeye, Türk okurunun karşısında sık sık arz—ı endam etmeye başladı. Bir vesileyle konuşmak istiyorduk derken 11 Eylül’den sonra gündeme gelen konuları ele aldığı “Fundamentalizmlerin Savaşı” adlı kitabı çıktı bir hafta önce. Aktüel, düşünsel bir konu ve bir konuk. Aynı zamanda Selahaddin’in Kitabı’ndan daha çok tutulan, Endülüs Müslümanlarının Hıristiyanlaştırma çabaları karşısındaki direnişlerini anlatan “Nar Ağacında Gölgesi” ve İslam medeniyetleri üstünde yaptığı romancılığı konuşmak mümkün olabilirdi.
   <br>
    <br>
     Ama bu pek mümkün olmadı. 60’lı, 70’li yılların Avrupasında gençlik liderlerinden biri olarak adını duyuran Tarık Ali’yi romanlarında ele aldığı İslam kültürü, düşüncesi ve tarihi ile tanıyorduk; yeni kitabıyla birlikte tarihsel romanın esnek sınırları dışında tamamen kendi öz görüşlerini okuma fırsatı elde ettik. Dine, tarihe, dünyaya bakışını yansıtan İslam tarihi, Haçlı Seferleri, modernite, siyasal İslam, Amerika imparatorluğu, 11 Eylül ve sonrası hakkında yazdığı makaleler okunduğunda aslında Tarık Ali ile çok farklı dünyalara ait olduğumuzu ve mutabık kaldığımız noktanın çok az olduğunu anlamak geç olmadı. Hiç değilse demokrasi ve insan hakları konusunda anlaşıyorduk! Ve bu zor bir röportaj olacaktı. Kimseyi düşüncelerinden dolayı yargılamak, “niye öyle düşünüyorsun” demek haddimize düşmezdi. Ama kendini “Müslüman olmayan Müslüman” olarak tanımlayan bir ateistin, İslam tarihini ve medeniyetini kendi zaviyesi ile oldukça taraflı ele aldığını ve en azından sıradan bir oryantalist kadar bile bazı verilere sadık kalmadığını görmemek mümkün değildi. Önceleri sadece romancı kimliği ile tanıdığımız, üsluba ve anlatılan dönemlere ait bilgi farklılıklarına rağmen önemli bir boşluğu doldurduğunu düşündüğümüz bir edebi şahsiyet, şimdi hiç de yenilir yutulur olmayan düşünceleriyle, üstelik bir ‘dava’ adamı olarak karşımızdaydı.
     <br>
      <br>
       Tarık Ali kimdir? Şimdilerde Londra’da yaşayan, Pakistan asıllı, Müslüman kültürü içinde büyümüş, kendi ifadesiyle 6 yaşında agnostik, 12 yaşında ateist olmuş, kendini “kültürel Müslüman” olarak tarif eden bir solcu. Körfez Savaşı sıralarında Batılı medyada çıkan İslam dünyası hakkındaki yalan yanlış nitelemelerle dolu yazılardan sonra kendini İslam araştırmalarının içinde bulmuş. Dünyanın geleceğinden endişeli. Amerikan hegemonyasının ebed müddet devam etmeyeceğini, yakın gelecekte dünyayı kaçınılmaz kaosun beklediğini düşünüyor. 11 Eylül’den sonra seyahat yorgunu olmuş: “Amerikan fundamentalizmine ve İslam fundamentalizmine karşı ciddi eleştirilerim vardı. Herkesten farklı şeyler söylüyorum galiba” diyor ve devam ediyor: “Amerika şu anki durumu o kadar kutuplaştırmaya çalışıyor ki, ‘Bizim yanımızda yer almadığınız sürece teröristler yanında yer alırsınız’ diyor. Benim de yapmak istediğim, Amerika’nın bu tarvrına karşı ciddi bir saldırı gerçekleştirebilmek.”
       <br/>
       <br/>
       Yel değirmenlerine savaş açan Don Kişot’a benziyor Tarık Ali. Amerika’ya savaş açıyor, tabiri caizse durumdan vazife çıkartıyor. Batı’nın İslam dünyası hakkında yazdıklarını haksız buluyor, kendisi bu boşluğu doldurmak istiyor; ama ‘yerden yere vurulacaksa onu ben yapmalıyım başkası değil’ dercesine aynı haksızlığı kendisi yapıyor. “İslam tarihi olarak anlattığınız şey bir anlamda ‘zındıklık tarihi’ne benziyor” dediğimizde de “Evet doğru. İslam tarihinde seküler olanı aradım. Bunlar İslam tarihçileri tarafından göz ardı edildi çünkü” cevabını veriyor. Yani eğip bükmüyor, ne yaptığının farkında ve açık konuşuyor. “Fundamentalizmler Çatışması” kitabının başında İslam tarihinde hep “muhalefet ve erotizm” aradığını açık açık ifade ediyor ve objektif bir çalışma yapmadığını ilan etmiş oluyor. “Bütün bu yazıları yazarken referans olma kaygısı taşıyor musunuz?” sorusuna “Böyle bir niyetim yok. Özellikle böyle bir şey istiyor değilim” cevabını veriyor: “Bu kitap özellikle Amerikalıları vurmak için yazıldı. Amerikalıları hedef aldı. Onlar da zaten İslamı anlamıyorlar. Bizim kültürümüz, bizim tarihimiz hakkında hiçbir fikirleri yok.”
       <br/>
       <br/>
       Bu cümle aslında Tarık Ali’nin nerede durduğu sorusunu tekrar sormamızı gerektiriyor. “Bizim” derken bir sahiplenmeyi ve aidiyeti anlatıyor. Ama gel gör ki bu kitabı okurken bir Müslüman birey olarak ciddi bir yabancılık hissi yaşamamak mümkün değil. İslam’dan bahseden kitap din dışı bir bakışın ürünü olduğunu her halükarda belli ediyor. Anlamaya çalışmıyor, tanımlıyor. “Fakat, bu kitap inanan birisi tarafından yazılmadı ki. İslam’a baktığımda ilgilendiğim herhangi bir şeye bakarken sergilediğim tavrı sergiliyorum. Perslerin Bizans İmparatorluğu karşısında kazandığı savaşlarda Allah onların yanında olduğu için değil, çeşitli sosyo—politik koşulların bir araya gelmesi sonrası kazandıklarını düşünüyorum” diyor. “Allah kazanmayı nasip” etti diyen bir söylemin doğal olarak sosyo—ekonomik şartları göz ardı edeceği yargısı üzerine kurulu bir cümle bu. İnançla hayatı birbirinden ayıran Kara Avrupası modernitesinin katı bir yansıması; dini lafız yasak. “Bir molla gibi düşünmek zorunda değilim” diyor. Katılmamak mümkün değil. Fakat molla ile birlikte bir tahrifat yarışına girmeyi pek anlamıyoruz ve anlamlandırmamız mümkün gözükmüyor.
       <br/>
       <br/>
       Tarık Ali, dinin siyasallaştırılmasının İran örneğinden hareketle doğurduğu sonuçların inanç anlamında faturasının oldukça yüksek olduğunu söylüyor. Baskı altında inançlı olmak dinin ve imanın tabiatına aykırıydı, bu aykırılık siyasal İslam’ın en sert yaşandığı ülkelerde açık ve seçik olarak görülebiliyordu. Tarık Ali, teolojiyle, bireysel ve toplumsal yaşamla ilişkili konularda cevaplarını aradığımız sorulara siyasal İslam paralelinde cevap veriyor hep. Bu durum, siyasal İslam tartışmasının akılları ne kadar meşgul ettiğinin de bir göstergesi aslında. Bireyleri ve dini kendi hallerinde yaşayanları sanki siyasal bir din anlayışından ayırmak mümkün değil adeta.
       <br/>
       <br/>
       Tarık Ali’nin eylemci yönü, “olayları analiz etmeliyim fakat olayların içinde ben de olmalıyım” tavrı 70’lerde onu gençlik lideri yaparken, bugün de Amerikan karşıtı aktivitelerin içinde hem söylem hem de eylem bazında yer almasına yol açıyor. “ Ben angaje olmuş bir entellektüelim. Sadece yazmaktan değil, aynı zamanda müdahale etmekten ve meselelere karışmaktan da hoşlanıyorum. Örneğin İngiltere’deki savaş karşıtı hareketin oluşturulmasında çok merkezi bir rol oynadım. Hiçbir partiye üye değilim ama ben böyle birisiyim” diyor.
       <br/>
       <br/>
       Global meseleler
       <br/>
       <br/>
       Sosyal adaletin ve demokrasinin hüküm sürdüğü, baskının olmadığı ve hiçbir imparatorluğun diğer ülkeler üzerinde baskı kurmadığı bir dünya görmek istiyor. Gençlerin siyasetten soğumasını küreselleşmeye ve neo—liberalleşmeye bağlıyor ve bundan da rahatsızlık duyuyor. AB düşüncesine inanmıyor. Türkiye’nin AB kapısında Kürt meselesi bahane edilerek bekletileceği görüşünde. Amerika’ya tek meydan okuyacak gücün Çin ve Japonya kombinezonu olduğunu söylüyor. Türkiye’deki solcuların Çin’e olan hayranlıkları aklımıza geldiğinden Çin modelini nasıl bulduğunu öğrenmek istiyoruz; “Pozitif görmüyorum Çin modelini. Bu çok tuhaf bir melezlik. Ben buna ‘piyasa Stalinizmi’ adını taktım” diyor.
       <br/>
       <br/>
       Tarık Ali’nin İslam medeniyetini oluşturan devletleri anlattığı bölümde en insaflı davrandığı devlet Osmanlı. Türkiye’yi diğer İslam ülkelerinden ayıran global “Türk Modeli”ne paralel görüşler taşıyor. Yani demokrasi ile İslam bir arada. 20. yüzyıl İslam dünyasının içinde bulunduğu açmazı Osmanlı’nın yıkılışıyla ilişkilendiriyor: “Osmanlı’nın dağılmasından sonra İslam dünyasının, İslam uygarlığının hâlâ toparlanabildiğini düşünmüyorum. Çünkü Osmanlı’nın yıkılışından sonra halifelik de ortadan kalktı. Bu da İslam dünyasına önderlik edebilecek tek bir merkezin ortadan kalkması anlamına geliyor. Dolayısıyla 20. yüzyılda İslam dünyası, kendisine atılacak bütün taşlara açık, savunmasız bir duruma düştü.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11947), [web.archive.org (arşiv bağlantısı)](http://web.archive.org/web/20050225005348/http://www.aksiyon.com.tr:80/detay.php?id=11947)
