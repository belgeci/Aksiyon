# İletişim kültürü

*Muhsin Öztürk 2001.12.08*

<div>
 <p class="spot">
  Son yıllarda iletişim çalışmalarında gözle görülür artış var. Bu, medyanın her zamankinden daha fazla hayatımızın içinde olmasından kaynaklanıyor belki.
 </p>
 <p class="metin">
 </p>
 <p class="metin">
  Medya İletişim Kültür
 </p>
 <p class="metin">
  James Lull
 </p>
 <p class="metin">
  Vadi Yayınları
 </p>
 <p class="metin">
  248 sayfa
 </p>
 <p class="metin">
  0 312 418 65 70
 </p>
 <p class="metin">
  Halihazırdaki iletişim sorunlarına, alan araştırmaları ve teorik sorgulamalarla katılan yerli ve yabancı yazarlar var. James Lull'un "Medya İletişim Kültür"ü teorik bir çalışma olanlardan. Kitapta medya, ileşitim ve kültür kavramlarının bütünsel bir yaklaşımla ele alınması ve aralarındaki ilişkilerin de aynı ölçüde bütünsel ve çok yönlü bir sorgulamayla irdelenmesi çalışmayı önemli kılıyor. Öte yandan ideoloji, bilinç, hegemonya, güç, izleyici, gündelik yaşam  gibi iletişim ve kültür çalışmalarının anahtar kavramlarının kuramsal açıklamaları yapılmış ve bu açıklamalar zengin örneklendirmelerle desteklenmiş. Alan örneklendirmelerinin Çin, Brezilya, Japonya gibi ülkelerden verilmesi de ilginçliği artıran bir unsur.
 </p>
 <p class="metin">
 </p>
 <p class="arabaslik">
  Kaybolan 'çar'ın peşinde
 </p>
 <p class="metin">
  Sen—Petersburg'da Beyaz Gece
 </p>
 <p class="metin">
  Michel de Grece
 </p>
 <p class="metin">
  Doğan Kitap
 </p>
 <p class="metin">
  308 sayfa
 </p>
 <p class="metin">
  0 212 677 06 20
 </p>
 <p class="metin">
  Çarlık Rusyası'nın altın saraylarında büyüyen, daha sonraları birbiri ardınca üç çar tarafından sürgüne yollanıp, çeşitli manevi eziyetlere mazur kalan Grandük Nikolay!.. Doğum yeri Sen—Petersburg, doğum tarihi 1850'dir. Fakat 1878 yılında Romanov hanedanının tüm resmi belgelerinden silinir. Sanki hiç yaşamamıştır... Yıllar sonra bir gün, kendisi de Romanov soyundan gelen Michel de Grece, son tanıkla yani Nikola'nın torunu Talya'yla karşılaşır. Onunla konuştukça, hakkında hiçbir şey bilmediği bir büyük dayısı olduğunu öğrenir. Ve Çarlık Rusya'sının altın yaldızlı şehirlerinde, saraylarda ve karlarla kaplı uçsuz bucaksız Rus bozkırlarının hüznünde yaşanan iç burkucu bir aşkın öyküsü böyle ortaya çıkar.
 </p>
 <p class="metin">
 </p>
 <p class="arabaslik">
  "Erzürümlünün biri bürgün.."
 </p>
 <p class="metin">
  Erzurum Fıkraları
 </p>
 <p class="metin">
  Mehmet Zeki Kılıç, Yaşar Artnur
 </p>
 <p class="metin">
  195 sayfa
 </p>
 <p class="metin">
  Erzurum Kitaplığı
 </p>
 <p class="metin">
  0 212 516 12 62
 </p>
 <p class="metin">
  Anonim olduğu kadar ferdi buluşların da eseri olan fıkralar, bir toplumun 'ayna'sı aynı zamanda. Onda eleştiriyi, muhalefeti, insan karakterinin hayat içindeki pekçok yönünü; bazen mizaha, bazen acı gerçeklere bürünmüş olarak bulabiliriz. Erzurum Fıkraları, şüphesiz Erzurum'a ve Erzurum insanına ait komiklikleri sayfalarına taşıyor fakat amaç güldürmek değil. Bu çalışmanın akademik bir çalışma olduğu bildirildikten sonra birinci bölümde fıkra—edebiyat ilişkisi, fıkra motifleri gibi fıkranın ifade ettiği anlamla ilgili konulara açıklık getirilmiş. Erzurum insanının saf ve şakacı yönünü, muhalif tutumlarını ve hayata bakış açılarını ele veren fıkralarda o sert çehrelerinin arkasındaki muzipliği yakalamak mümkün. Fıkraların anlatımında Erzurum ağzı esas alınmış, dolayısıyla bir Erzurumlu ile okumanızı tavsiye ederiz.
 </p>
 <p class="metin">
 </p>
 <p class="arabaslik">
  Gemuhluoğlu'ndan dost tarifi
 </p>
 <p class="metin">
  Dostluk Üzerine
 </p>
 <p class="metin">
  Fethi Gemuhluoğlu
 </p>
 <p class="metin">
  İstanbul Yayınları
 </p>
 <p class="metin">
  221 sayfa
 </p>
 <p class="metin">
  0 212 216 51 44
 </p>
 <p class="metin">
  Yazılarının ve konuşmalarının bir araya getirildiği kitapta Fethi Gemuhluoğlu'nun portresiyle karşılaşıyoruz. Dostları, ilgi alanları, hayata bakışı... Kitaba adını veren "Dostluk Üzerine" isimli konuşması kitabın değerli olması için başlı başına yeterli bir unsur. Bütün dünyayı saran zengin bir kültür ortaya seriliyor âdetâ; duru ve bereketli bir su gibi akıyor her şey... Coğrafyaya, tarihe, komşuya, fikre dem vuran Dostluk Üzerine'den bir paragraf; "Uzuvlarımıza dostluğumuz yok. Uzuvlarımıza dostluğumuz olsa... 'Dost yüzünü göremezsem bu gözlerim nemdir benim' diyor. Biz dost yüzünü göremiyorsak gözlerimizin vazifesi nedir? Gönlümüzle, uzuvlarımızla dost değiliz. Çünkü kendimize dost değiliz. Kendisine dost olmayanlar, gayrıya dost olamazlar..." Sıcak bir sohbet için...
 </p>
 <p class="metin">
 </p>
 <p class="arabaslik">
  Çocuk ramazanı öğreniyor
 </p>
 <p class="metin">
  Çocuk ve Ramazan, Ali Burhan,
 </p>
 <p class="metin">
  105 sayfa, 0 212 513 84 15
 </p>
 <p class="metin">
  Timaş Çocuk Kitapları dizisinin ikinci kitabı olarak yayımlananan Çocuk ve Ramazan, bir medeniyetin inşasında ve bekasında önemli bir yeri olduğu varsayılan çocuklarımıza, ramazan kültürünü aktarmak üzere hazırlanmış. Kitap dini konulardan, ilmihal bilgilerinden, folklordan ve sosyal hayattan kesitler sunuyor. Dili 9—14 yaş grubu tarafından rahatlıkla algılanabilir ve anlaşılabilir düzeyde. Konular, çocuk okura samimi bir havada ve öyküleme tarzıyla veriliyor. En ağır, en zor konular bile kelime anlamları açılarak anlatılıyor. Dağıstan Çetinkaya'nın çizgileriyle desteklenen kitap fıkra, makale vb. yazılarla da ramazan kültürünün zenginliğini, gücünü yansıtıyor. Çocuk ve Ramazan kitabının en etkileyici yanı ise çocuk okurun geceden ve yıldızlardan örülü manevi atmosferde kendine ait bir yer bulabilecek olması. Ögüt vermeden, dikte etmeden, hikaye yumuşaklığında anlatılan oruç, sevdirilen sahur vakitleri, eğlendiren Nasreddin Hoca fıkralarıyla kitap benzerlerinden ayrılıyor.
 </p>
 <p class="metin">
 </p>
 <p class="arabaslik">
  Şairlerimiz...
 </p>
 <p class="metin">
  Türk Şiiri'nden Portreler,
 </p>
 <p class="metin">
  Mehmet Nuri Yardım, Burak Yay.,
 </p>
 <p class="metin">
  360 s., 0 212 527 05 77
 </p>
 <p class="metin">
  Türk Şiiri'nden Portreler kitabında şairler, edebiyatçılar ve akademisyenlerle yapılmış konuşmalar var. Çağdaş Türk şiirinin bir bütünlük içinde verildiği bu konuşmalar öncesi genel bir Türk şiiri değerlendirmesi yer alıyor. Edebiyatımıza mührünü vuran zirvedeki şairler ele alınıyor bu yazıda. Ardından Osmanlı dönemindeki divan, halk ve tasavvuf edebiyatlarındaki şiirle ilgili bir açılım getiriliyor. Geçmişin önemli şairleri hakkında araştırmacıların görüşlerine de başvurulan kitabın büyük bölümünü ise yaşayan şairlerle yapılmış söyleşiler oluşturuyor.
 </p>
 <p class="metin">
 </p>
 <p class="arabaslik">
  Rahat, muzip, pervasız...
 </p>
 <p class="metin">
  Tartışmacı Arkadaşlara Başarılar Dilerim...,
 </p>
 <p class="metin">
  Ahmet Turan Alkan, Timaş, 246 s.,
 </p>
 <p class="metin">
  0 212 665 35 56
 </p>
 <p class="metin">
  Ahmet Turan Alkan okuyucuyu velinimet olarak görenlerden değilse de kendini manevi bir veballe okuyucuya borçlu hissedenlerden. Üslubundaki ustalık da okuyucusuyla birebir bir ilişki içerisine giriyor olmasından geliyor çoğunlukla. Alabildiğine muzip, rahat, pervasız. Yazarların kaçınılmaz olarak takıldığı "Niçin yazıyorum?" sorusu ondaki karşılığını "Ben biliyorum ve yazıyorum; siz bilmiyorsunuz; okuyun ve öğrenin" küstahlığında bulmuyor. Kendini hakikatin melcei olarak da görmüyor, hakikatler âleminde barınarak sıradan insanlara sadık haberler gönderen sıra dışı bir insan olarak da... Alkan, okur—yazar münasebetlerinin her iki ucundan sürekli sınanmasından, doğrulanmasından, geçerliğinin araştırılmasından yana. İşte tam bu yönüyle Türkiye'deki yaygın nosyon olan ve sadece yazardan okuyucuya doğru işleyen fikir akımını, yani "yazar megalomanisi"ni yeniyor. Deneme türünde yazıyor oluşunun da tümüyle izahı bu. "Dir, dur, tir, tur" gibi eklerle biten ve daima hüküm ve yargı bildiren cümleler kullanmıyor. Okuyucuyu yanlış yönlendirmesine ihtimal olmayan bir noktada durup "Mini canto et musis/ Kendim için şarkı söylüyorum" diyor. "Ben gidiyorum, arkamdan gelin" şeklindeki genel yazar mantığı onda "Gelin birlikte gezelim, belki güzel şeylere tesadüf ederiz" şekline dönüşüyor ve güzelleşiyor. Yeni deneme kitabı "Tartışmacı Arkadaşlara Başarılar Dilerim"de böyle bir yolculuğa davet ediyor okuyucusunu Ahmet Turan Alkan. Dil (Türkçe), okuma ve yazma macerası, bilmenin insana yüklediği sorumluluk, devlet, demokrasi, çağdaşlık, irtica gibi konulara değiniyor. "Yoğurdunun kara" olduğunu ikrar ederken insanın önce şahsiyet sonra kaliteyle iktifa edebileceği tezi üzerinde duruyor.
 </p>
 <p class="metin">
 </p>
 <p class="arabaslik">
  Hazar stratejisi...
 </p>
 <p class="metin">
  Azerbaycan'ın Hazar Ekonomisi ve Stratejisi, 298 s.,
 </p>
 <p class="metin">
  Dr. Osman Nuri Aras, Der Yayınları,  0 212 527 01 65
 </p>
 <p class="metin">
  Çalışmada petrol ve doğal gaz rezervlerinin ağırlıkta olduğu Hazar'ın doğal kaynaklarının ekonomik ve stratejik boyutu incelenerek, fırsat ve endişelere ışık tutulmaya çalışılıyor. Birinci bölümde Hazar'ın ekonomik kaynaklarının ve bu kaynakların kimler tarafından yönetildiğinin tarihçesi veriliyor. Sonraki bölümlerde bölgedeki petrol ve doğal gaz anlaşmaları, boru hatları ve Hazar'ın ekonomik ve stratejik önemiyle ilgili yazılar yer alıyor. Bölgeye ilgisi olan herkese...
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020403140406/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/366/kitaplik/1.htm), [web.archive.org (arşiv bağlantısı)](http://web.archive.org/web/20020403140406/http://www.aksiyon.com.tr:80/2001/366/kitaplik/1.htm)
