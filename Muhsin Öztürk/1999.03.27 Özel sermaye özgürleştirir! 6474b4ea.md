# Özel sermaye özgürleştirir!

*Muhsin Öztürk 1999.03.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sakir Eczacıbaşı, ressamın fırça sallaması, boya sıçratması gibi kameraya hareket katıyor.
  </font>
 </div>
 <div id="newsText">
  <font class="detail-text">
   Fotoğrafçı mı, ressam mı, yoksa kalem yerine fotoğraf makinesini kullanan bir yazar mı? ... Belki hepsi birden!" diyor Abidin Dino onun için. Onu Bernard Shaw'dan "Gülen Düşünceler" adıyla yaptığı derlemeden tanıyanlar vardır. İstanbul'da beş sanat festivalini düzenleyen İstanbul Kültür ve Sanat Vakfı'nın Yönetim Kurulu Başkanı aynı zamanda. Türkiye'de yedi, çeşitli Batı ülkelerinde 23 fotoğraf sergisi düzenlemiş. Pamukbank Fotoğraf Galerisi'nde 19 Mart'ta açılan, 17 Nisan'a kadar sürecek 'Renk Yolculukları' sergisi vesilesiyle kendisiyle konuştuk.
   <br/>
   <br/>
    İşadamı kimliğinizle biliniyorsunuz. Fotoğraf tutkunuzu da yıllardır sürdürdünüz. Fotoğrafta sizi özellikle çeken ne?
   <br/>
   <br/>
   Birincisi fotoğraf çok çağdaş bir olay. Fotoğrafla çok şey yapabiliyorsunuz. Çevrenizi ve sevdiğiniz şeyleri anlatabiliyorsunuz. Çok yalın bir şekilde içinizi dökebiliyorsunuz. İkincisi ben fotoğrafa 1962 yılında başladım, tabii o zaman işadamıydım. Birikimlerimi dökmek istesem bir ressam olarak işi falan bırakıp sabahtan akşama kadar resim yapmam gerekirdi. Bir tablo için ressamların ne kadar çalıştığı biliniyor. Tabii ki fotoğrafta kolaylık vardı, ben de birikimlerimi fotoğrafla yansıtmaya çalıştım.
   <br/>
   <br/>
    Sermayenin rengi ve türleri konuşulurken sermayenin 'entellektüel' olanından da bahsediliyor...
   <br/>
   <br/>
   Sermayenin muhakkak sanatı desteklemesi gerekiyor. Çağlar boyu böyle olmuştur. Rönesansı onlar desteklemiştir. Bir şey daha var: Sanat özgür olmalı! Devletten ne kadar uzak olursa o kadar iyi. Çünkü politikadan ve siyasetten etkilenmesi mümkündür. Aynı zamanda sanatsal üretim süreci maliyetlidir. Bir film için ne kadar para harcandığını az çok biliyorsunuzdur. Bu sebeple sanatçının özgürlüğü özel sermaye tarafından desteklenmesine bağlı..
   <br/>
   <br/>
    İsminiz son yıllarda iş dünyasından çok kültür dünyasında anılıyor.
   <br/>
   <br/>
   Bu yeni değil, daha 23 yaşındayken Babiâli'de Sanat Yaprağı'nı Tunç Yalman'la beraber çıkardık, editörlüğünü yaptık...
   <br/>
   <br/>
    Oldukça klasik bir soru ama; Şakir Eczacıbaşı "kültür adamı" Şakir Eczacıbaşı'nı mı yoksa "işadamı" Şakir Eczacıbaşı'nı mı daha çok benimsiyor?
   <br/>
   <br/>
   İşimi severek yaptım, şimdi bıraktım ve emekliyim. Ama illa hangisi diyorsanız tabii ki kültür tarafı daha ağır basıyor.
   <br/>
   <br/>
    Son zamanlarda işadamı fotoğraf sanatçılarının sayısında bir artış var. Bu konuda kendinizi öncü gibi görüyor musunuz?
   <br/>
   <br/>
   Fotoğraf öyle bir şey ki herkes fotoğraf çekiyor. Fotoğraf çekmek başka fotoğraf sanatçısı olmak başka bir şey. Herkes yazıyor ama herkes yazar olamıyor...
   <br/>
   <br/>
    Siz kendinizi fotoğraf sanatçısı olarak görüyor musunuz?
   <br/>
   <br/>
   Ben görmüyorum, başkaları görüyor. Ben kendi kendime gelin güvey olabilirim. Kitabım çıktı, 34 seneden beri bu işin içindeyim. Almanya'da, İngiltere'de Fransa'da sergi açtık vesaire...
   <br/>
   <br/>
    Görüntülediğiniz kişilerle ilgili ilginç bir yorumunuz var. "Onlar içtenliklerini kaybetmemiş, başkalaşmamış ve maskelerle dolaşmayan sokaktaki insanlardır." Bu içtenlikli manzara arayışı neden kaynaklanıyor?
   <br/>
   <br/>
   Sanat bir düşünce değildir. Duyguları anlatmanın bir yoludur. İçten olmazsanız duygularınızı anlatamazsınız, içten olmayan sanat sanat olmaz. Neyi anlattığınız değil nasıl anlattığınız önemli. Bu "nasıl"ı belirleyen de duyguların yoğunluğu ve samimiyeti. Gördüğünüz gibi bunu mümkün olduğu kadar sokaktaki sıradan insanları anlatarak yapıyoruz. Balıkçılar, simitçiler ya da tarlalarda çalışanlar bunlardan bazıları. Sokaklar genelde kendi başımıza, düşünmeden, bir biçime girmeden, doğal halde olduğumuz yerlerdir.
   <br/>
   <br/>
    Fotoğraf dışında sokaktaki insanın dünyasıyla, ki bu sizin dünyanızdan farklı olsa gerek, 'sosyolojik' anlamda ne kadar ilgilisiniz?
   <br/>
   <br/>
   Ben sokaktaki insanlarla çok beraber olmuşumdur. Fabrikada çalışırken işçilerle beraber olmuşumdur. Balıkçılarla da... Hatta ve hatta o insanları daha samimi bulduğum için daha çok onlarla beraber olmuşumdur.
   <br/>
   <br/>
    Dijital teknolojinin gelişmesi, efekt vs. fotoğraf için ciddi bir tehdit olarak görülüyor.
   <br/>
   <br/>
   Bunların hepsi ayrı ayrı araçtır. Bir zamanlar eyvah fotoğraf çıktı şimdi resim ne olacak deniliyordu. Sonra bu "yok efendim sinema çıktı tiyatro ne olacak" oldu. Bu aracı kullanan insan sanatçıysa eğer ortaya çıkan eser her zaman sanat eseridir kanımca. Makinalar sadece bir kalem gibidirler, büyük bir iş yapıyor olabilirler ama yalnızca araçtırlar.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4897-ozel-sermaye-ozgurlestirir.html), [web.archive.org (arşiv bağlantısı)](http://web.archive.org/web/20140115021545/http://www.aksiyon.com.tr:80/aksiyon/haber-4897-ozel-sermaye-ozgurlestirir.html)
