# Kendinden kendine yolculuk

*Muhsin Öztürk 2002.01.12*

<div>
 <p class="spot">
  Bir hadis—i kudside "Kendini bilen Rabbini bilir" buyuruluyor. Ama kendini tanımak, başta nefis ve benlik olmak üzere birçok engeli aşıp aslına yolculuk etmek kolay değil.
 </p>
 <p class="metin">
 </p>
 <p class="metin">
  İnsan ve Tasavvuf
 </p>
 <p class="metin">
  Süleyman Uludağ
 </p>
 <p class="metin">
  Mavi Yayıncılık
 </p>
 <p class="metin">
  303 sayfa
 </p>
 <p class="metin">
  0 212 531 37 87
 </p>
 <p class="metin">
  Oysa insana en yakın olan yine kendisidir. İnsanoğlunun dini hayatı bir bakıma onun dış çevre ile olan ilişkilerini de düzene koyar ama asıl kendisini ilgilendirir. Çünkü iyi kötü kim ne yaparsa kendine yapar. İşte tasavvuf, İslâm dîninin kişinin özüne bakan derûnî cephesi olarak karşımıza çıkıyor. Bu cephenin hususi bir bakış açısı, kavramlara verdiği özel anlamları var. Prof. Dr. Süleyman Uludağ temizlik, namaz, dua, zikir, oruç, hac, kurban, bayram, fakr, rıza, sabır, edep, dostluk, fetih, hicret, ölüm, zaman gibi birçok kavramı, bu yolun geçmiş büyüklerinin hayatlarından, sözlerinden örnekler de vererek tasavvufî açıdan inceliyor.
 </p>
 <p class="metin">
 </p>
 <p class="arabaslik">
  Tasavvur, akıl, şahsiyet
 </p>
 <p class="metin">
  Hayatın Yeniden           İnşası İçin
 </p>
 <p class="metin">
  Mustafa İslamoğlu
 </p>
 <p class="metin">
  Denge Yayınları
 </p>
 <p class="metin">
  227 sayfa
 </p>
 <p class="metin">
  0 212 524 75 24
 </p>
 <p class="metin">
  Vahiy insanı   1) tasavvur 2) akıl, 3) şahsiyet gibi üç temel konusunda inşa eden bir müfredata sahiptir.  Kitap nesneleşen ve önüne ne gelirse nesneleştiren insanın imha ettiği hayatın yeniden inşaası ile ilgileniyor; insanı vahyin müfredatını anlamaya çağırıyor.  Mustafa İslamoğlu, bugünlerde inançlı Müslüman bireylerin kendi aralarında tartıştıkları konuları, Kur'an ve Hadis'in söylediklerini, İbn—i Rüşd gibi islam düşünürlerinin ortaya koyduğu sistematiği ve batının mülahazalarını da  dikkate alarak bir sohbet havasında işliyor konuyu.  İslamoğlu, beşeri bilgiyi bir 'fon' olsun diye değil, insanın yaşadığı tecrübeyi önemsediğinin bir göstergesi olarak kullanıyor. Kitabı okurken kendinizi sahih bir 'tartışma' içinde buluyorsunuz. Zor konuları ele alan ama meramını en iyi şekilde anlatabilmiş bir kitap bu.
 </p>
 <p class="metin">
 </p>
 <p class="arabaslik">
  Dışarıda bırakılanlar ya da "öteki"
 </p>
 <p class="metin">
  Dışarıda Kalanlar / Bırakılanlar
 </p>
 <p class="metin">
  Nabi Avcı, Deniz Derman, Süheyle Kırca, Arus Yumul
 </p>
 <p class="metin">
  Bağlam
 </p>
 <p class="metin">
  256 sayfa
 </p>
 <p class="metin">
  0 212 513 59 68
 </p>
 <p class="metin">
  İçeride de olsak, aslında ne kadar da dışarıda kalmak (bırakılmak değil) istediğimizi, ya da nasıl da ' engellendiğimizi' bu günlerde biraz daha derinden hissediyoruz. 'Dışarıda' tanımı kaçınılmaz olarak bir 'merkez' tanımını da gerekli kılıyor. Bu merkez, üstü kapalı bir biçimde de olsa, onlara uymayanları 'Öteki' olarak tanımlayıp, toplumun genelinden çeşitli şekillerde tecrit edecek standartları belirleme gücünü elinde tutmakta. "Dışarıda Kalanlar" Bilgi Üniversitesi'nde yapılan sempozyumun kitaplaştırılması. Yahudiler, kadınlar, varoşlar, hip—hop 'ötekiler' bağlamında ele alınıyor, dışarıdan ve içeriden bakışlar getiriliyor. Eğer bir merkeze göre 'ötekiler' ele alınacaksa, ötekilerin kısm—i umumisinin dışarıda kaldığı görülüyor.
 </p>
 <p class="metin">
 </p>
 <p class="arabaslik">
  Kendi izini süren dedektif
 </p>
 <p class="metin">
  Sessizliği Dinle
 </p>
 <p class="metin">
  Marcia Muller
 </p>
 <p class="metin">
  Epsilon Yayınları
 </p>
 <p class="metin">
  306 sayfa
 </p>
 <p class="metin">
  0 212 252 38 21
 </p>
 <p class="metin">
  Sharon Mccone özel bir dedektiftir. En yakın arkadaşının düğün töreninde babasının ölüm haberini alır ve cenaze töreni için ağabeyi John ile birlikte babasının evine gider. Törenden sonra babasının  isteği üzerine onun ardında bıraktığı evraklarla ilgilenen Sharon, kırk yıl önce evlatlık edinildiğini öğrenir. Çocukları olmasına rağmen anne ve babasının kendisini niye evlatlık edindiğine anlam veremeyen Sharon esas kimliğini bulmak için mücadele vermeye başlar. Karşısına çıkan her insan neden evlatlık verildiğini Sharon'a söylemekten kaçınır. Sharon olayı çözmeye çalıştıkça esrarengiz şeylerle karşılaşır. Olayın basit bir terk ediliş olmadığını, aslında ırk meselesine varacak kadar hassas ayrıntılar içerdiğini görür. Dedektif romanı severler için bir solukta okunabilecek bir kitap.
 </p>
 <p class="metin">
 </p>
 <p class="arabaslik">
  MİT'in kitabı
 </p>
 <p class="metin">
  Kuruluşunun 75. Yılı Anısına,
 </p>
 <p class="metin">
  Milli İstihbarat Teşkilatı Tarihçesi,
 </p>
 <p class="metin">
  Dr. Erdal İlter, MİT Basımevi,
 </p>
 <p class="metin">
  Ankara, 172 sayfa
 </p>
 <p class="metin">
  İstihbarat teşkilatlarının kendini yazması, yaşlı dünyanın pek alışkın olmadığı bir manzara. Milli İstihbarat Teşkilatı bunu gerçekleştirdi. Kitap 172 sayfadan oluşuyor ve MİT'in Milli Emniyet Hizmeti (MEH) ve Milli Amele Hizmeti (MAH) dönemlerini kapsıyor. Müsteşar Şenkal Atasagun'un önsöz yazdığı kitapta Türklerde istihbarat kavramının ele alındığı bir giriş bulunuyor. Daha çok Teşkilat'ın kendi içinde bazı bölümlere ve isimlere ayrılmasına göre düzenlenen bölümler, satır aralarında çok ilginç ve tarihi gerçekleri ihtiva ediyor. Enver Paşa, Kuşçubaşı Eşref, Süleyman Askeri, Kara Vâsıf Bey, Baha Said Bey gibi Türk istihbarat tarihinde önemli kişilerin fotoğraflarının da yer aldığı kitapta, bazı önemli olaylara ilişkin yazışmaların birer sureti de var. "Osmanlı'yı çökerten adam" olarak tarihe geçen İngiliz casus Edward Lawrence'nin ilk kez yayınlanan iki fotoğrafı da MİT arşivlerinden gelip kitaptaki yerini almış. Alanında çok önemli bir boşluğu doldurmakla birlikte, kitapta, İkinci Dünya Savaşı'nın ünlü ajanı Çiçero'nun (İlyas Bazna) hangi ülke adına çalıştığı gibi önemli konular muallakta bırakılmış.
 </p>
 <p class="metin">
 </p>
 <p class="arabaslik">
  Çokum'dan
 </p>
 <p class="metin">
  yeni hikâyeler
 </p>
 <p class="metin">
  Gece Kuşu Uzun Öter, Sevinç Çokum,
 </p>
 <p class="metin">
  Ötüken, 136 sayfa, 0 212 251 03 50
 </p>
 <p class="metin">
  Gerek hikayeleri gerekse romanlarıyla çağdaş Türk edebiyatının önde gelen isimleri arasına giren Sevinç Çokum, kendi kulvarında uzun yıllar bir şeyler söyleme iddiasını taşıdı. Yeni kuşakları son otuz yıl içerisinde yazmağa gönüllendiren Çokum'un hikayeci soluğu, dil işçiliği her kesimden iltifat alıyor. "Gece Kuşu Uzun Öter", Sevinç Çokum'un yeni çevresinden seçtiği yeni kentlilerin tutkulu yaşayışlarını, zamanın ezici değişimleri karşısındaki yalnızlığını, buna karşılık büyük dalgaları geç kalmış anneliği ile göğüsleme çabasını içeriyor.  Çokum, hikayeleri yanında "Zor", "Bizim Diyar", "Hilal Görününce","Ağustos Başağı", "Çırpıntılar" gibi romanlarıyla da tanınıyor.
 </p>
 <p class="metin">
 </p>
 <p class="arabaslik">
  Maliye'nin
 </p>
 <p class="metin">
  kökenleri
 </p>
 <p class="metin">
  Osmanlı Maliyesi, Coşkun Çakır,
 </p>
 <p class="metin">
  Küre Yayınları, 368 say., 0 212 589 15 48
 </p>
 <p class="metin">
  Türkiye'de yapılan sistem tartışmaları çoğu zaman çağdaş düşünce akımları dolayımında gerçekleşiyor. "Siyasal İslam" örneğinde olduğu gibi bize ait bir sistem yani  İslami bir söylem tutturmak gerektiğinde ise sadece teorik bir tartışmaya giriliyor. Sözgelimi serbest piyasa ekonomisinin, teorik ve pratik örneklerini sunarak tartışmak mümkün olsa bile, acaba bize özgü ekonomi nasıl olmalı sorusu yöneltildiğinde, uygulanabilirlik alanlarından yoksun olduğu için belki konuşmalar teorik bir çerçevede kalıyor. Köklere dönülürken asırlarca yaşanan 'tecrübe' dikkate alınmıyor, yokmuş gibi davranılıyor. Osmanlı örneğinde olduğu gibi. Birbirinden farklı medeniyet ve kültürlere mensup toplumların bir arada ve barış içinde yaşamasını sağlayan Osmanlı sistemi, özgün bir medeniyet olarak karşımızda durmakta. Osmanlı bir dünya imparatorluğu olurken, Osmanlılık da bir dünya siyaseti üretmişti zamanında. Modern dünyada binbir sorun yaşadığımız bugün, 'kendi' tecrübemiz olan Osmanlı'yı anlamakla bazı sorunların üstesinde gelebileceğiz belki. Coşkun Çakır, modernleşme dönemi Osmanlı maliyesini etraflı bir şekilde ele alarak bu 'anlama' çabasını güdüyor. "18. yüzyılda başlayan ve 19. yüzyılda Tanzimat'ın ilanıyla önemli bir kırılma noktası oluşturan Osmanlı modernleşmesinin tarihi, aynı zamanda Osmanlı mali reformlar tarihi olarak da okunabilir" diyor Coşkun Çakır.
 </p>
 <p class="metin">
 </p>
 <p class="arabaslik">
  Yağmur'dan
 </p>
 <p class="metin">
  sonra güneş...
 </p>
 <p class="metin">
  Güneşin Yedi Rengi, Tahir Taner, Nil Yayınları,
 </p>
 <p class="metin">
  0 216  474 21 85
 </p>
 <p class="metin">
  Türk Edebiyatı, Sızıntı, Yağmur gibi dergilerde çıkan yazılarından da tanınan Tahir Taner'in ilk kitabı olan "Yağmur Hikayeleri" bir yıl içinde 4. baskısına hazırlanıyor. Kitap, akıcı bir anlatıma ve anlaşılır bir dile sahip. Daha çok günümüz insanının metafizik arayışlarının ve etik değerlerinin sorgulandığı eserdeki hikayelerin gerçek temelli oluşu onları daha anlamlı kılıyor. Nil yayınlarında çıkan eserde "bu benim" diyeceğiniz pek çok karakter ve olay var. Yazarın bir ayda ikinci baskısını yapan "Güneşin Yedi Rengi" adlı eseri ise ideolojik saplantıların sanatımıza kaybettirdikleri, edebi eserlere bakış açısında ölçüler, kültürümüzdeki yabancılaşmanın sebepleri gibi konuları içeriyor. "Güneşin Yedi Rengi" akıcı bir anlatımla geniş kültür yelpazesine bakışın buluştuğu bir çalışma.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329155640/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/371/kitaplik/1.htm), [web.archive.org (arşiv bağlantısı)](http://web.archive.org/web/20020329155640/http://www.aksiyon.com.tr:80/2002/371/kitaplik/1.htm)
