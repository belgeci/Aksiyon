# Allah’ın sevgılı kuluyum

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050227161522im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161522im_/http://www.aksiyon.com.tr/resim/339/43.jpg" vspace="5"/>
  </p>
 </font>
 <font class="content">
  “isyan Günlerinde Aşk”, sadece 31 Mart vakasının irticai bir ayaklanmadan çok askeri bir ayaklanma olduğunun altını çizmiyor; romanın en olumlu karakterlerinden biri olan Şeyh Yusuf Efendi portresiyle ilk defa edebiyata elleri öpülesi bir din adamı figürünü armağan ediyor.
 </font>
 <br/>
 <p>
  <font class="content">
   Doğrusu mütedeyyin kesim ne 31 Mart vakasında ne de 28 Şubat’ta bir irticai saik arama gereği duydular, her iki olayın da Müslüman dindarlardan kaynaklanmadığını gayet iyi biliyorlardı çünkü. Ancak bu yaklaşımın hüsn—ü kabul görmesi için soldan gelen, dindar olmayan ve aynı zamanda iyi bir romancı olan Ahmet Altan’ın söylemesi gerekiyordu. Öyle de oldu. Şimdiye kadar herhangi bir tarihçiden ses gelmediğine göre Ahmet Altan bu iddiasında haklı ve bu sessizlik bir dönem daha devam edecek. Biz tarihten çok dini konuştuk. Biz Şeyh Yusuf Efendi’yi merak ediyorduk, yazar ise dindarların Allah gibi yüce bir güce inanmalarına rağmen neden bu kadar cesaretsiz olduklarını... Altan’a göre 28 Şubat’ı 31 Mart’ta aramak, en çok da bir toplumun yüzyılın başında ve sonunda hâlâ aynı paranoyayı yaşıyor olmasını anlamak gerekiyor... “Dinci”yi dini kullananlar anlamında kullanıyor, dindarla ayırıyor. Paşa ve Şeyh dedesinden dolayı generalleri de dindarları da tanıdığını, bu konularda söz söylemekten çekinmeyeceğini vurguluyor; “Generallerden korkmam ben” diyor.
   <br>
    <br>
     —28 Şubat atmosferi 31 Mart’ı mı hatırlattı?
     <br>
      <br>
       Hayır hayır. Atıfta bulunmak için roman yazmam, yazarsam makale yazarım. Şöyle bir şey var, Türkiye yüzyılın iki ucu arasında hiç değişmemiş. Yüzyıl boyunca bu ülkeyi kendi sınırları, kendi kalıpları içine hapsetmişler ve değişmesine hiç izin vermemişler. Sorunları dondurmuşlar ve buradaki idare bu sorunlardan beslenmiş. Normalde iktidarın sorunları çözmesini beklersiniz. Fakat bu iktidarın iktidarda kalabilmesi için sorunların varlığını aynen sürdürmesi gerekiyor. Bir de asker iktidarın çok önemli bir parçası hatta en temel parçası ve bu tuhaflığı da Türkiye’nin özel şartlarıyla izah ediyorlar. Peki Türkiye’nin özel şartları nedir diyorsun. Bakıyorsunuz yüzyılın başındaki irticai ayaklanma denilen 31 Mart vakası çıkıyor.
       <br/>
       <br/>
       Askerler çatıştı
       <br/>
       <br/>
       —31 Mart’ta kimler çatışıyor?
       <br/>
       <br/>
       İki asker grubu çatışıyor. Bir tane sivil halk yok çatışan. Dolayısıyla bu askeri bir isyandır. Evet askeri kışkırtan softalar var ama onları kimin kışkırttığı belli değil. O zamanan din adamları bu olaylara karşı çıkıyorlar, bunu kamuoyuna açıklıyorlar. Yani din adamları söylenenin tersine tavır alıyorlar. Okullarda bize yanlış okutuldu. Aydınlatılması gereken pek çok soru var. İstanbul’a Selanik’ten getirilmiş askerler isyan ediyor. Yani İstanbul’un kendi yerleşik askeri değil. İstanbul’un toplumuyla daha önceden ilişkiler geliştirmiş asker değil; Selanik’ten getirilmiş askerlerdir dört ay içinde ayaklananlar. Evet ayaklanmalarda din motifi var, şeriat istiyoruz diye bağırıyorlar ama zaten şeriat var. Zaten başta halife var, neyi istiyorlar ki?
       <br/>
       <br/>
       Şeyh Yusuflar çoğalmalı
       <br/>
       <br/>
       —Sizinle daha çok Şeyh Yusuf Efendi’yi konuşmak istiyorum. Böyle birisinin olabileceğini hiç düşündünüz mü?
       <br/>
       <br/>
       Ben bunun olduğuna inanıyorum. Ben böyle bir insanı yazabilmişsem demek ki böyle bir insanın kokusu bu toplumdan bana sinmiş, ailemin bir tarafına sinmiş, yolda rastladığım insanlardan bana Şeyh Yusuf Efendi sızmış ki ben böyle bir dindar yazabilmişim.
       <br/>
       <br/>
       —Böyle insanlarla karşılaştınız mı hiç?
       <br/>
       <br/>
       Elbette karşılaştım ve beni çok etkilediler.
       <br/>
       <br/>
       —Peki niçin bu kitabın dindarlar tarafından okunmasını istiyorsunuz?
       <br/>
       <br/>
       Bir dindar bu kitabı okuduğunda Şeyh Efendinin Allah’la ilişkisini hakikaten beğenirse onun bütün günahına ve günahkarlığına rağmen bu günahı taşıma biçimini beğenirse, onun diğer insanlara davranış biçimini beğenirse, onun dünyevi bir iktidardan vazgeçmesini beğenirse kendiyle Şeyh Yusuf Efendi’yi kıyaslayacak, beğendiği insana benzemek isteyecektir. Edebiyatın böyle bir rolü vardır hayatın içinde. Ben Şeyh Yusuf Efendi gibi kimselerin toplumda yaşadığına inanıyorum. Sayıları çok mu? Az. Ama çoğalabilir. Biraz da onlara göstermek gerekir.
       <br/>
       <br/>
       —Ama Şeyh Yusuf Efendi’nin varlığı 31 Mart vakasını engellemeye yetmedi?
       <br/>
       <br/>
       Şeyh Yusuf Efendi diyor ki benim sesimi öldürdüler. Şeyh Yusuf Efendi gibi insanların bu toplumda yaşadığını sakladılar. Bunu saklayanlar sadece iktidardakiler değildi, dinciler de Şeyh Yusuf Efendi’yi sakladılar.
       <br/>
       <br/>
       Toplumun diniyle problemi var
       <br/>
       <br/>
       —Nasıl yani?
       <br/>
       <br/>
       Bu toplumun diniyle problemi var. Bu toplumun dini hayatı sancılı. Ve bu sancı bütün hayatın her tarafına siniyor. Eğer gerçek mümin dinin sadece korkutucu, gazap verici yönlerini değil biraz da sevgiyi, hoşgörüyü öne çıkartır ve onu bu topluma anlatabilirse, bu toplumun diniyle barışmasına yardım ederse bence büyük bir sevap işlemiş olur. Ama şunu bana söyleyebilir misiniz; din, kadını evlerine hapsetmek midir? Taliban’ın yaptığı uygun mu, bunu tartışsınlar.
       <br/>
       <br/>
       —Tartışıyorlar, belki siz iyi takip etmiyorsunuz...
       <br/>
       <br/>
       Hayır herkesin duyacağı şekilde tartışsınlar.
       <br/>
       <br/>
       —Kimse duymak istemiyor belki...
       <br/>
       <br/>
       Gerçekten özeleştiri yaparak tartışılsaydı herkes duyardı. Kadınların örtünme meselesi. Ben bu konuda program yaptım. Kur’an—ı Kerim ziynet yerlerinizi örtün diyor geçiyor. Peki niye bizim Müslümanlar Kur’an’ın değinip bu kadar çabuk geçtiği bir yeri dinin özü ve merkezi yapıyorlar. Eğer bütün kadınları örtersek Türkiye çok dindar mı olur? Bir insan sadece cehenneme gitmekten korktuğu için mi günah işlemez? Şeyh Efendi günah işlemekten cehennemden korktuğu için değil, kendisini yaratanın artık kendisini sevmeyeceğinden endişe ettiği için kaçındığını söylüyordu. Gerçekten hangisi bizi daha iyi dindar yapar? Niye dindarlar kendi aralarında bizim de göreceğimiz ve bizim de faydalanacağımız şekilde tartışmıyorlar.
       <br/>
       <br/>
       —Karşınızda kendisi hakkında en fazla özeleştiri yapan, işlemediği günahlara bile sahip çıkan bir kesim var. Bu söylediklerinizin hepsi tartışılıyor, belki siz farkında değilsiniz...
       <br/>
       <br/>
       Ben gazeteciler mesleğine ihanet ettiler derken, hukukçular mesleklerine ihanet etti derken mutlaka bunların içinde mesleklerini adam akıllı yapanları bilerekten söylüyorum. Genelden bahsediyorum. Elbette dindarların içinde böyle olanları var. Ama bu gerçek anlamda tartışılmadığı sürece böyle devam edecek.
       <br/>
       <br/>
       Bazıları öcü görmek ister
       <br/>
       <br/>
       —Ama bu Türkiye’deki dindarların değil böyle bir din görüntüsünü kendilerine daha uygun bulan hakim ideolojinin görmek istediği, hatta ürettiği bir görüntü değil mi?
       <br/>
       <br/>
       Doğru. Çıkarlarına daha uygun geliyor. Ama dinci kesim de bizim hakim kesimin istediği dinci tipini o kadar istekli çiziyor ki... Evet biz böyle öfke doluyuz, biz hakikaten iktidara gelirsek, insanların hayatını mahvedeceğiz. Kadınları isteseler de istemeseler de evlerine hapsedeceğiz. Bu imajı veriyor. Bu o kadar karşı tarafın işine geliyor ki. Onu alıp kullanıyor, iktidara el koyuyor.
       <br/>
       <br/>
       —Ama bazı münferit yanlışlıklar büyük bir kitleye nasıl mâl edilebilir ?
       <br/>
       <br/>
       Dürüst olmak gerekiyor. Dürüst olursan seni kullanamazlar. Dürüst olmak şu demektir; kendi çıkarına göre tavrını ve fikrini değiştirmemektir. Kendi çıkarından dolayı hergün tavrını değiştiriyor. Böyle bir dindar olabilir mi Allah aşkına?.. Böyle davranan birisine güvenebilir misin bir kere, dindar olsun olmasın?
       <br/>
       <br/>
       —Bunu dile getirenler oldu. Başörtünün teferruat olduğunu dile getirenler, hoşgörüye davet edenler oldu ama onu hem laik kesim hem de sizin tabirinizle ‘dinci’ kesim yadırgadı.
       <br/>
       <br/>
       Ee! Tabii hoşgörüden dinci iktidara meraklı olanlar da askeri iktidara sarılanlar da hoşlanmıyorlar. Onlara kavga konusu gerekiyor. Türban, iki tarafın da ciddi bir kavga konusu. Ben insanların istedikleri gibi giyinmesinden yanayım. Ama bu konuda herkesin algılayabileceği bir şekilde kesin prensiplerin olacak.
       <br/>
       <br/>
       —Siz de bir hataya düşmüyor musunuz? Siz böylesiniz diyerek hak etmedikleri bir genellemeye maruz bırakmıyor musunuz?
       <br/>
       <br/>
       Daha kuvvetli bir sesle söyleyeceksiniz o zaman. Ben demokrat insanların tek başlarına kendilerini bu topluma duyurabildiklerini gördüm. Sen koskoca bir kesim olarak niye sesini duyuramıyorsun? Ben şunu söylüyorum bu ülkedeki bütün kesimler yeni bir döneme başlamak için kendi geçmişiyle hesaplaşmak zorunda. Çünkü hepimiz günahlarla geldik. Bunun için bir özeleştiri yapmak, hesaplaşmak, dürüst olmak zorundayız. Benim dediğim şu kardeşim, dürüst olacak cesaretin var mı?
       <br/>
       <br/>
       —Suçluluğu kendinden menkul bir dindar kesim, karşısında haklılığı kendinden menkul bir başka kesim. Ne söylese boş yani... Peki kendilerini demokrat olarak niteleyen sol aydınların 28 Şubat sürecinde görüldüğü gibi demokratlıkla alâkalarının olmamasına ne demeli?
       <br/>
       <br/>
       Solda da şu çıktı, kendini sol olarak niteleyen pek çok insanın aslında faşist olduğu anlaşıldı.
       <br/>
       <br/>
       Benim durumum biraz çelişkili
       <br/>
       <br/>
       —Dinle bir probleminiz var, dindarları seviyor, onlara kızıyor görünüyorsunuz ama ateist olduğunuz biliniyor...
       <br/>
       <br/>
       Benim durumum biraz çelişkilidir. Evet ben ateistim ama şu da gerçek; benim annem öldü ama annemin varlığının etrafta dolaştığına inanmaktan hoşlanıyorum. Bunun çelişki olduğunu bilirim ama bu çelişkiden şikayetçi değilim. Evet inanmıyorum ama o fikirden, o Allah fikrinden hoşlanıyorum. Annemin öldükten sonra beni hâlâ görebileceği fikrinden hoşlanıyorum. Annem toprak oldu biliyorum fakat mezarını ziyaret ediyorum, onunla orada konuşuyorum. Sanki beni duyacakmış gibi hissetmekten hoşlanıyorum. Bunlar çelişkidir ama insani bir çelişki... Şöyle bakıyorum, ben dindar değilim. Ama dindarlığın özü olduğunu inandığım bazı hasletler var. Dürüstlük, edep ve kendi mesleğinde ve diğer insanlarla ilişkilerinde ahlaklı olmak. Bunları yapmaya çalışırım. Böyle yetiştirildim, böyle doğru olduğuna inanırım. Böyle bir adamın da affedileceğine dair bir tesellim vardır. Din öyle birşey ki bir dinsiz bunun özüne uyabilir. Ve Allah’ın kimi seveceğini hiç bilemezsin.
       <br/>
       <br/>
       —Allah’ın sevgili kulu olduğunuzu düşünüyor musunuz?
       <br/>
       <br/>
       Bazen şükrederim. Şanslı olduğumu düşünürüm. Eğer Allah varsa, ben buna inanmasam bile, bana iyi davrandı. Ve Allah varsa ben ona şükreder, ona teşekkür ederim. Beni hakikaten iyi tuttu. Nasıl iyi tuttu; bana işimi iyi yapma imkanı bağışladı. Bir kula bundan daha büyük bir şeyin bağışlanabileceğini düşünemiyorum. Bu imkanlara sahip olduğum için de eğer Allah varsa ona müteşekkirim. Çünkü biri bana bunu verdi. Evet sabah yürürken şükrederim. Bunu bana kim verdiyse ona şükürler olsun. Şanslı olduğumu duyuyorum. Bana iyi davranıldığına inanıyorum. Bana bunu kim verdiyse ona ihanet etmemeye çalışıyorum. Esas önemli olanın bu olduğunu düşünüyorum. Ben hiçbir zaman yalan yazmadım. Ben hiç bir zaman düşüncelerimden başka bir şey yazmadım. Ben hiçbir zaman kendi çıkarım için yazmadım. Bana verileni kötüye kullanmadığımı düşünüyorum. Evet ben kendimi eğer Allah varsa, sevgili bir kulu olarak görüyorum, bana verdiklerinden dolayı.
       <br/>
       <br/>
       Din yoksa ahlak eksik olur
       <br/>
       <br/>
       —Ben karşımda Allah’a inanan birisinin kaygılarını dinliyormuşum gibi hissettim bir saattir...
       <br/>
       <br/>
       Din ve Allah kavramıyla çok uğraştığım doğru. Çok ilgimi çekiyor. İnsanlar bir şeyler söylerken tam söyledikleri gibi olmasalar da söylediklerinin bir karşılığı vardır. Biz bunu bilmeyebiliriz. Allah diyorlarsa bunun da büyük bir ölçüde bir karşılığı vardır. Bu karşılık nedir bilmem. Birşey bu kadar sıklıkla ve inançla söyleniyorsa bunun karşılığı hayatın bir yerinde ve bir vakitte çıkar. Bunlar beni ilgilendiriyor; inançlı mıyım hayır... Bu fikirlerle ilgileniyorum, ayrıca toplum için çok önemli olduğuna da inanıyorum. Bir toplumun ahlakının oluşmasında dinin çok önemli bir yeri var. Dinine en azından belli bir dönem kuvvetle sarılmamış bir toplumda ahlak eksik olur. Bunu Türkiye’de görüyoruz.
       <br/>
       <br/>
       —Tasavvufa yakın duruyorsunuz...
       <br/>
       <br/>
       Tasavvuf da çok ilgimi çeker. Ben dindarların da tasavvufla biraz daha ilgilenmesi gerektiğini düşünüyorum.
       <br/>
       <br/>
       Doğru mu söylüyorum ona bak
       <br/>
       <br/>
       —Size dindar değilsin ama bizden fazla din konuşuyorsun diyebilirler.
       <br/>
       <br/>
       Derler. Ben de onlara şunu söylerim; kardeşim sen konuş da bana kalmasın. Sen niye konuşmuyorsun. Tartışılacak olan şey dine inanmayanın dinden konuşuyor olması değil; bu adam doğru mu söylüyor yanlış mı söylüyor...
       <br/>
       <br/>
       —Şeyh Yusuf Efendi’nin tam tersi tiplemeler geliştiren edebiyatçılar için ne dersiniz, onlar da mı bir ihanet içinde?
       <br/>
       <br/>
       Tarihçi tarihi doğru yazmak zorunda ama edebiyatçının böyle bir yükümlülüğü yok. Ben insanı ve hayatı anlatırken bu hayatın içinde dinin önemli bir rolünün olduğunu biliyorum. Ve bunu da yazıyorum. Bizim edebiyatımızda din çok eksiktir. Batı edebiyatında din fazladır. Dini bilirler, edebiyat için, sinema için ciddi bir kaynaktır. Edebiyatın dinle ilişki kurmasındaki engellerden biri biraz da dincilerdir. Öyle ürkütücü duruyorlar ki... İnsanlar nerdeyse o konuya yaklaşmaktan korkuyorlar.
       <br/>
       <br/>
       —Nasıl bu kadar emin olabilirsiniz; söylediğiniz kesim dine yaklaşmaya yaraşmıyor bile..
       <br/>
       <br/>
       Sen iyi bir mümin bul, ona yaklaşmamak mümkün değil. En inançsızı bile onunla konuşur. Onun sesinde bile öyle bir ton vardır ki; insanları çeker. Bana onu bul... Onun sesini insanlar dinler. Bu illa inanmayı gerektirmez. Onun sesinde bir zevk vardır, bir tat vardır.
       <br/>
       <br/>
       m.ozturk@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12974), [web.archive.org (arşiv bağlantısı)](http://web.archive.org/web/20050227161522/http://www.aksiyon.com.tr:80/detay.php?id=12974)
