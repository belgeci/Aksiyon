# Sıradan insanların sıra dışı öyküleri

*Muhsin Öztürk 2004.09.27*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118231323im_/http://aksiyon.com.tr/resim/512/72.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Birçoğumuz hayatı karmaşık ve içinden çıkılmaz olarak tanımlasa da artık basit ve eğlenceli bir kurmacadan ibaret olduğunu anlama vakti!
 </font>
 <p>
  <font class="content">
   Hayatın zor şartlarını sırtlamış insanların hikayelerini gözyaşlarıyla izliyoruz. Televizyonların öğle kuşaklarını dolduran programlar reyting alıyor. Aslında ne o televizyonda olanlar, ne de televizyonun başında saatlerce ilgiyle takip ediyor olmamız gerçeğin tümünü yansıtıyor; yansıtsaydı bu kadar gürültüden sonra kamu vicdanı ayağa kalmış, bir çözüm yoluna gidilmişti. Sadece “vah vah” demek bizi onlara yakınlaştırmadığı gibi daha da uzaklaştırıyor.
   <br>
    <br>
     Artık, Mustafa Kutlu’nun Rüzgarlı Pazar’ına gelebiliriz. Kitapta, pazar yerinde on metrelik bir alanı işgal etmiş çoğunluğu çocuklardan müteşekkil işportacı bile denemeyecek tablacıların hikayesini okuyorsunuz. Ne ajitasyon ne de arebesk var. Kemalettin Tuğcu’dan sonra belki ilk defa köprü altı insanlarıyla sıcak temas kurmamızı sağlıyor Mustafa Kutlu. Yanı başından geçip gittiğimiz hayatlarla ilgileniyor. Kenara itilmiş insanları hikayelerinin merkezine yerleştiriyor. Onun kahramanlarının hayalleri, sevinçleri, gözyaşları, hayatla girdiği ‘pis’ mücadele, dünyanın en sahici hikayesinin yegane sahipleriymiş gibi tasvir ediliyor. Rüzgarlı Pazar, “köprü üstü çocuklarına övgü” değil, ama kitabı okuduğunuzda onlara sonsuz yakınlık duyacak, değilse bile acılarını ve mutluluklarını paylaşmak isteyecek ya da en azından insanın her yerde insan olduğunu teslim edecek, insanca yaşama iman edeceksiniz (Bu bakımdan en çok kamu yöneticilerine şiddetle önerilir). Hikayecinin sırrı belki burada; abartısız bir anlatım tutturarak aslında hayatın o kadar girift olmadığını, her insanın özgün bir hikaye barındırdığını ve bunlar çoğunlukla hüzünlü olsalar bile göründüğünün tersine çok şenlikli olabileceğini kabul etmek. Kutlu, insan denilen varlığın evrensel anlamını, basit bir sokakta, küçük yaşta feleğin çemberiyle tanışan, zorlukla sığışabildikleri tablalarda gün boyu bir çift çorap, birkaç gaz çakmağı satmaya çalışan çocukların hikayesinde gösteriyor.
     <br/>
     <br/>
     Sosyolojik anlamda ya da kentli entelektüellerin gözünde, kent hayatının ayrık otu, köyden şehre göçün faturasıdır onlar. Zaman zaman rahatsız edici ve tehlikelidirler de... Ancak onların da bir hayatı var, el verdiği sürece onu yaşıyorlar. Mustafa Kutlu ise sessiz yığınlardan büyük kahramanlar üretmeye devam ediyor. Bazen bir köy meydanında bazen de işporta tezgahında; her yerde binlercesiyle karşılaşabileceğimiz sade insanların sade hikayeleri onunkisi.
     <br/>
     <br/>
     Eğer okuduğunuz hikaye veya romanda bütün karekterler, mekan, olaylar örgüsü gözünüzde canlanıyorsa iş başarılmış demektir. Rüzgarlı Pazar bu bakımdan başarılı.
     <br/>
     <br/>
     Yol kenarında üç tekerlekli tezgahını trafiği bozma pahasına yürütmeye çalışan birkaç çocuk görürseniz, küfretmeyiniz; Duran’ı hatırlayınız ve yol veriniz lütfen.
     <br/>
     <br/>
     Rüzgârlı Pazar
     <br/>
     Mustafa Kutlu
     <br/>
     Dergâh Yayınları
     <br/>
     185 sayfa
     <br/>
     0 212 520 46 96
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=16172), [web.archive.org (arşiv bağlantısı)](http://web.archive.org/web/20060118231323/http://aksiyon.com.tr:80/detay.php?id=16172)
