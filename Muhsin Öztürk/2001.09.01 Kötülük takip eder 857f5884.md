# Kötülük takip eder

*Muhsin Öztürk 2001.09.01*

<div>
 <p class="spot">
  Alfred Hitchcock'un aynı adla sinemaya uyarladığı bu sürükleyici roman, usta yazarın ilk yapıtı olma özelliğine sahip.
 </p>
 <p class="metin">
 </p>
 <p class="metin">
  Trendeki Yabancılar
 </p>
 <p class="metin">
  Patricia Highsmith
 </p>
 <p class="metin">
  Can Yayınları
 </p>
 <p class="metin">
  295 sayfa
 </p>
 <p class="metin">
  0 212 252 56 75
 </p>
 <p class="metin">
  Trendeki Yabancılar, bir polisiye olmakla beraber edebi—polisiyeler kategorisine girebilir. Babasından nefret eden hatta onu öldürmek isteyen çılgın bir gençle, karısından boşanmak üzere çıktığı yolculukta bu gençle yanyana düşen genç ve parlak bir mimarın talihsiz ve özellikle mimar açısından zoraki birlikteliklerinin hikayesi. Mimarın isteksizce başladığı sohbetin korkunç cinayetlerle sonuçlanabileceğini kestirmek mümkün değil tabii. Çünkü karşısında Vahşi Batı'nın bir ferdi bulunduğunu, boşanmak istediği karısının ölüm haberini aldıktan bir kaç ay sonra anlayacaktır. Ne kadar kaçmak istese de bu 'talih'ten ve tren yolculuğu arkadaşından kurtulamayan mimarın kötülükle tanışması da pek geç olmuyor.
 </p>
 <p class="metin">
 </p>
 <p class="arabaslik">
  Evliliği kurtarmak...
 </p>
 <p class="metin">
  Evliliğinizi kurtarın
 </p>
 <p class="metin">
  Joel Kotin M.D.
 </p>
 <p class="metin">
  Timaş
 </p>
 <p class="metin">
  192 sayfa
 </p>
 <p class="metin">
  0 212 513 84 15
 </p>
 <p class="metin">
  Eski deyimlerle " Gelinliğinle girdiğin evden, kefeninle çıkarsın", " Allah bir yastıkta kocatsın" temennileriyle başlayan evlilikler, maalesef ne kefenle,  ne de bir yastıkta kocayarak bitiyor. Herşeyin  değiştiği günümüzde, kadın ve erkek bu değişime ayak uyduramadığında, her şeyin daha kötüye gittiğine dair tehlike çanları çalıyor demektir. İnsan sağlığına olumlu etkileri olduğu bilinen evliliklerde bazan sorunlar bir ceviz kabuğunu bile dolduramazken; yoğun çalışmalar sonucu birbirine vakit ayıramama, denksizlik, günlük streslerin eve taşınması, her iki tarafın da sürekli anlaşılma isteği gibi nedenler de evliliğin bitmesine sebep olabiliyor.
 </p>
 <p class="metin">
  Evlilikler üzerine yazılmış bir çok kitabın aksine teknik bilgilerden ziyade yirmi beş yıldan fazla evlilik danışmanlığı yapan Joel Kotin psikoterapilerdeki tecrübelerini aktarıyor. Büyük ölçülerde örneklendirmelere dayalı..
 </p>
 <p class="metin">
 </p>
 <p class="arabaslik">
  Kızılderili'nin dramı
 </p>
 <p class="metin">
  Küçük Ağaç'ın Eğitimi
 </p>
 <p class="metin">
  Forrest Carter
 </p>
 <p class="metin">
  Say
 </p>
 <p class="metin">
  272 sayfa
 </p>
 <p class="metin">
  0 212 528 17 54
 </p>
 <p class="metin">
  Forrest Carter otobiyografik romanı "Küçük Ağaç'ın Eğitimi"nde olduğu gibi büyükanne ve büyükbabasının yanında yetişir. Yazarlığa 45 yaşında atılır ama kısa zamanda beklenmedik bir şöhrete kavuşur, bir çok ödüller alır. Yayınlandığı tarihte büyük ilgi gören kitap 1999'te aynı adla sinemaya da uyarlanmış... Her halde 'drama'tik bir film olduğunu söylemeye gerek yok... Küçük Ağaç'ın Eğitimi, sevgiyi, duyarlılığı, dürüstlüğü, samimiyeti Kızıldereli mantığıyla işleyen bir kitap. Egemenlik ve güç tutkusu peşinde koşan Beyaz Adam'ın acımasızca yok ettiği Çeroki'lere ithaf edilen kitap, insanı 'umursayan', acıları 'paylaşan', yaşamın bütünselliğini 'savunan' bir kültürün mesajını taşıyor... Kısacası yüzeysel ve mekanik ilişkilerin hakim olduğu günümüzde, yitirilen değerlere atıfta bulunuyor...
 </p>
 <p class="metin">
 </p>
 <p class="arabaslik">
  Üç maymunları oynatan diplomat
 </p>
 <p class="metin">
  Sansar
 </p>
 <p class="metin">
  James Patterson
 </p>
 <p class="metin">
  İnkılap
 </p>
 <p class="metin">
  437 sayfa
 </p>
 <p class="metin">
  0 212 514 06 10
 </p>
 <p class="metin">
  James Patterson'ın ünlü dedektifi Alex Cross yine iş başında... Karısının ölümünden sonra, mutluluğu nişanlısı Christine'de bulan Cross, yeniden doğmuş gibidir. Ama mutlu günler çabuk biter. Bir İngiliz diplomat olan Goffrey Shafer, tüyler ürpertici seri cinayetler işlemeye başlamıştır çünkü. Shafer, aklını 'Dört Süvari' adlı bir bilgisayar oyununun gerçek yaşamdaki versiyonu ile bozmuş; taksi şoförü kılığına girip müşterilerini acımasızca öldüren bir piskopattır. Cross, Shafer'i yakalar, ama katil hem mahkeme salonunda, hem de dışarıda mükemmel manevralarla adaleti şaşırtmayı büyük bir ustalıkla başarır. Üstelik, Cross'un nişanlısı da ortadan kaybolmuştur. Alex Cross'un, bu ölümcül oyunda Shafer'le kozlarını paylaşmaktan başka çaresi kalmamıştır.
 </p>
 <p class="metin">
 </p>
 <p class="arabaslik">
  Hayatın psikososyopolitiği
 </p>
 <p class="metin">
  Buradan Böyle, Erol Göka, 237 s.,
 </p>
 <p class="metin">
  Okuyan Us, 0 212 232 53 73
 </p>
 <p class="metin">
  Psikiyatrinin ruhsal rahatsızlığı olan bireylerle ilgili olarak üretmiş olduğu kavramları, toplumsal ve politik olgulara olumsuz etiketler yapıştırmak için kullanmak gibi beyhude bir çabanın içine girmiyor Erol Göka. "Buradan Böyle" kitabında mesleki tecrübeleri ve entelektüel birikimiyle Türkiye'ye, Türk modernleşmesine, düşüncesizlik girdabındaki düşünce hayatımıza odaklıyor bakışlarını. Kadınların modernleşme maceramızdaki duygu devrimciliklerine kadın rock şarkıcılarımızın şarkı sözlerinden ulaşmayı deniyor. Toplumca yaşadığımız kaosta toplum düşmanı sosyopatların nasıl öne çıktıklarını, "temiz toplum" sözünün arka planını, şiddete bağışık hale gelmemizi kolaylaştıran vahşet gruplarının nasıl bir psikolojiyle çalıştıklarını ele alıyor. Devlet, tarih ve medeniyet üzerine iç dünyamızdan bakarak ilginç tezler geliştiren Göka, günümüzün egemen düşünce biçimi olan liberalizmi ve güç yitiren Marksizmi eleştiriyor. Eleştiri oklarını ahlak, adalet, yardımseverlik, özgürlük gibi her gün kullandığımız kavramlara da yöneltiyor. Tarihsel ve politik yanlarından ayrı olarak ulusal bütünlüğümüzü bir de "Neydi bir arada tutan şey hepimizi?" sorusuyla sosyal psikolojik boyutuyla irdeliyor Göka.
 </p>
 <p class="metin">
 </p>
 <p class="arabaslik">
  Ayrılık vakti gelir...
 </p>
 <p class="metin">
  Ankara—İstanbul Karatreni, 135 s.,
 </p>
 <p class="metin">
  Ahmet Erhan, Everest, 0 212 513 34 20
 </p>
 <p class="metin">
  Belki bir tutunamayanın kendi kaleminden öyküsü. Ahmet Erhan, Adanaspor'da Fatih Terim'le futbol oynar, ağır bir sakatlık geçirince şiir yazmaya başlar. Alacakaranlıktaki Ülke'yle 22 yaşında Behçet Necatigil Şiir Ödülü kazanır. Karamsarlığı yüzünden umutsuzlukla itham edilir. Oysa onun kusuru, sadece iyimser olmamasıdır. Umutludur, ama kendine ve etrafına kahredecek, bununla yetinmeyip bir de kasdedecek kadar sorgulayıcıdır da aynı zamanda. Ayrılır yaşadığı şehirden, bir ilkyaz günü şehrini terk edip Bostancı istasyonunda trenden iner...
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020522180443/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/352/kitaplik/1.htm), [web.archive.org (arşiv bağlantısı)](http://web.archive.org/web/20020522180443/http://www.aksiyon.com.tr:80/2001/352/kitaplik/1.htm)
