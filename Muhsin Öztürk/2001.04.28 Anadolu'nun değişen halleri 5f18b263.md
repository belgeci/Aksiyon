# Anadolu’nun değişen halleri

*Muhsin Öztürk 2001.04.28*

<div>
 <p class="spot">
  Faruk Bildirici'nin her halinden ciddi bir çalışmanın ürünü olduğu izlenimi veren 'dosyaları' doyurucu olduğu kadar sürükleyici de. İyi bir gazetecilik örneği.
 </p>
 <p class="metin">
 </p>
 <p class="metin">
  Anıtkabir, Racon, Zambak
 </p>
 <p class="metin">
  Faruk Bildirici
 </p>
 <p class="metin">
  Doğan Kitap
 </p>
 <p class="metin">
  233 sayfa
 </p>
 <p class="metin">
  0 212 677 06 20
 </p>
 <p class="metin">
  "Anıtkabir, Racon, Zambak" Cumhuriyet boyunca yaşanan siyasi—ekonomik sarsıntıları Anıtkabir defterlerine, Cumhuriyet'in değişen yüzünü de nikâh defterlerine yansıyan boyutlarıyla ortaya koyuyor. Bir yandan raconsuz kalan mafyayı, nüfus sayımlarında uygulanan yasakları, tatbikat furyasını, plaket sevdasını, çelik kapı alışkanlıklarının arkaplanını inceliyor. Öte yanda da bez mendillerin, video kasetlerin ve de kumzambaklarının yok oluşunu anlatıyor. Faruk Bildirci okurun karşısına günlük yaşamdan aldığı kesitler üzerine araştırmalarıyla çıkıyor. "Akıp giden zamanın ritmine uygun kalem oynatma' ve Anadolu insanının değişimine tanıklık etme çabasının bir ürünü."
 </p>
 <p class="metin">
 </p>
 <p class="arabaslik">
  Kimler cennete gider?..
 </p>
 <p class="metin">
  İslam Araştırmaları Dergisi
 </p>
 <p class="metin">
  Sayı 4
 </p>
 <p class="metin">
  İSAM
 </p>
 <p class="metin">
  310 sayfa
 </p>
 <p class="metin">
  0 216 474 08 50
 </p>
 <p class="metin">
  Dergide birbirinden ilginç makaleler yer alıyor. Fakat bizim dikkatimizi en çok Dr. Adnan Aslan'ın "Dini Çoğulculuk Problemine Yeni Bir Yaklaşım" adlı makalesi çekti. Makalede insanların dinini çoğunlukla içinde doğduğu aile belirlediğine göre "insanların kendi dinleriyle ilgili mutlak hakikat öngörüleri ve 'öteki' din mensuplarının 'ahiret' durumları ne olacaktır"ın cevabı 'imkanlar' gözetilerek aranıyor. Yazar bu makalesinde ilginç sonuçlara da ulaşıyor. Diğer taraftan İlyas Üzüm'ün "Türkiye'deki Alevi/Nusayri Önderlerinin Eserlerinde İnanç Konularına Yaklaşım" adlı makalesi de konusu bakımından ilginç. İsmail Kara'nın "Babanzâde Ahmet Naim Bey'in Modern Felsefe Terimlerine Dair Çalışmaları" makalesi ile Recep Şentürk'ün "Fıkıh ve Sosyal Bilimler Arasında Son Dönem Osmanlı Aydını" aynı çerçevede okunabilir.
 </p>
 <p class="metin">
 </p>
 <p class="arabaslik">
  Nerden nereye...
 </p>
 <p class="metin">
  20. Yüzyıl Tarihi
 </p>
 <p class="metin">
  Georges Lanlois
 </p>
 <p class="metin">
  Nehir Yayınları
 </p>
 <p class="metin">
  556s.
 </p>
 <p class="metin">
  0 212 512 07 49
 </p>
 <p class="metin">
  20. Yüzyıl Tarihi, önceki çağlara göre olağanüstü hızlı bir gelişme gösteren ve geleceğimizi belirleyen önemli olaylara tanık olan yüzyılımızın tarihini, bütün detaylarıyla ele alan özgün bir çalışma. Eseri alışılagelmiş tarih kitapları gibi, yalnız kronolojik bilgileri sıralamakla kalmayıp, yüzyılın, kültürel, sanatsal, bilimsel, düşünsel, edebi, iktisadi, siyasi ve teknolojik gelişmelerini saptayarak, tarihsel olayların beşeri etkinliklerle bütünleşmesini sağlıyor. Kitapta yer alan orijinal metinler, analizler, tablolar, haritalar ve arşiv fotoğrafları, olayları çok daha somut ve çok daha anlaşılır kılıyor ve tarihsel süreçleri, sade bir dille anlatıyor. Zengin içeriği ve anlatımındaki akıcılığıyla, her yaştaki okur için gerekli bir kitap 20. Yüzyıl Tarihi... Geldiğimiz noktayı daha iyi algılamak için geçen yüzyılı tanımak gerekiyor.
 </p>
 <p class="metin">
 </p>
 <p class="arabaslik">
  Altınay'dan "Sultan Cem"
 </p>
 <p class="metin">
  Sultan Cem
 </p>
 <p class="metin">
  Ahmet Refik Altınay
 </p>
 <p class="metin">
  Tari Vakfı/Türkiye İş Bankası
 </p>
 <p class="metin">
  163 sayfa
 </p>
 <p class="metin">
  0 212 227 37 33
 </p>
 <p class="metin">
  Ahmet Refik Altınay'ın "Geçmiş Asırlarda Osmanlı Hayatı" başlıklı bir dizi halinde Kitaphane—i Hilmi / İbrahim Hilmi tarafından 1915—1927 tarihleri arasında yayımlanan on altı eseri, "Tarihe Yolculuk" adı altında tekrar okuyucuyla buluşuyor. Altınay'ın Sultan Cem adlı eserinin eski harfli ilk baskısı 1923 yılında yapılmış. Sultan Cem'in Edirne'deki Yeni Saray'da 1459'da başlayan ve Napoli'de 1495'te hazin bir şekilde sona eren acı olaylarla dolu yaşamını Altınay renkli bir üslupla anlatıyor. Osmanlı saltanat kavgaları içinde belki de en trajik boyuta ulaşan Bayezid—Cem çekişmesi Sultan Cem'in yenilgisi ile son bulur ve bahtsız şehzadenin Avrupa'daki ıstıraplı serüveni başlar. Bu serüven aynı zamanda Avrupa devletleriyle Osmanlı devleti arasında ilginç pazarlıklara da sahne olur.
 </p>
 <p class="metin">
 </p>
 <p class="arabaslik">
  Herkes Aslan'ını bekler...
 </p>
 <p class="metin">
  Narnia Günlükleri; Aslan, Dolap ve Cadı,
 </p>
 <p class="metin">
  C.S. Lewis. Türkiye İş Bankası, 175s.
 </p>
 <p class="metin">
  Hikaye bir giysi dolabında başlıyor; çünkü o dolap olmasaydı Lucy, ne Narnia ülkesine açılan kapıdan geçerdi ne de Beyaz Cadı hakkında bir şeyler duyardı. Beyaz Cadı, kimsenin tahmin edemeyeceği kadar uzun bir süre tahtta kalmıştır. Onu tahttan indirmeye gelince, hiç de öyle kolay bir iş değildir bu. Beyaz Cadı, Edmund'u esir almıştır. Aslan adlı büyük kahramanın bir kez daha iş başına geçtiği duyulur. Peri masallarına ilgi duyan herkese...
 </p>
 <p class="metin">
 </p>
 <p class="arabaslik">
  Fetihlerle gelen değişim
 </p>
 <p class="metin">
  Bizans ve İlk İslâm Fetihleri, Prof. Walter e.
 </p>
 <p class="metin">
  Kaegi, Kaknüs, 425s., 0 216 341 08 65
 </p>
 <p class="metin">
  Geç Roma dönemi, erken İslâm ve Bizans ile ilgili çalışmalarda son zamanlarda gerçekleştirilen araştırmalar ışığında diğer birincil kaynaklar kadar Arapça ve Grekçeyi de kullanan Profesör Kaegi İslâmın ortaya çıkışı arefesinde imparatorluk koşullarını değerlendiriyor. Kaegi etnik ayrımları, askeri ve dini yanlış anlaşılmaları, bazı önemli askeri seferberlikler ve savaşlar kadar terk edilmeye yüz tutmuş mali, askeri ve siyasi kurumlardaki ve tavırlardaki tehlikeli gerilimleri çalışmasına dahil etmiş. Bizanslı devlet yetkililerinin ve sivil halkın Müslümanlarla işbirliklerini de inceliyor.
 </p>
 <p class="metin">
 </p>
 <p class="arabaslik">
  Mitolojik gerçek
 </p>
 <p class="metin">
  Kuzey Kafkasya Mitolojisi, Sorun Yay.,
 </p>
 <p class="metin">
  Nuray Gök Aksamaz,  0 212 5110829
 </p>
 <p class="metin">
  Nart destanlarının anlatıldığı, mitolojik öğelerin ön plana çıktığı kitapta geçmişe dair çok değerli bilgilere yer veriliyor. Nart destanından bahsedilirken aslında komple bir Kafkasya portresi çizilmiş. Yani bu kitapta Çerkesler, Abhazalar, Çeçenler, Dağıstanlılar gibi Kafkas topluluklarının geçmişini görmek mümkün. Yazarın bu kitabı, konu üzerine yazılmış en kapsamlı yerli çalışma.
 </p>
 <p class="metin">
 </p>
 <p class="arabaslik">
  Din'in devletle imtihanı
 </p>
 <p class="metin">
  Din, Devlet ve Demokrasi, Ali Bulaç,
 </p>
 <p class="metin">
  Zaman Kitap, 214s., 0 212 519 08 97
 </p>
 <p class="metin">
  Din ve devlet arasındaki çoğu zaman 'çatışmaya' dönüşen ilişki, onca konuşulmasına ve tartışılmasına rağmen akl—ı selim ve makul bir zemine oturmuş değil. Bunun pek çok nedeni var. Bir tarafın yek diğeri için olumsuz fikirlerini barındırmasının ötesinde onun hayat hakkını hiçe sayacak bir toplumsal düzen özlemini taşıması bu çatışmanın merkezini teşkil ediyor. Daha baştan karşı tarafı anlaşılmamaya mahkum eden bu yaklaşımın iktidar sahibi olması ve bu nedenle en saçma argümanların gerekçelendirilmesi, Türkiye'de bir süre daha laiklik krizlerinin devam edeceğinin en açık göstergesi. Doğrusu, konunun 'popülerliği' kadar konu hakkında konuşan ve yazanların 'sığlığı' da dikkatten kaçmıyor. Zaman Kitap'ın ilk kitaplarından "Din, Devlet ve Demokrasi", Ali Bulaç'a ait. Konu hakkında söz söyleyebilecek bir kaç otoriteden biri olarak saygın bir yere sahip olan Ali Bulaç, teorinin pratiği ıskalamadığı bir düzlemde, Türkiye'nin aktüel sorunlarını da içine alan, Türkiye'deki din ve devlet ilişkisini, her iki kurumun demokrasiyle ilişkisini kelimenin tam anlamıyla "tartışan", konuyla ilgilenenleri bu tartışmaya çağıran bir çalışma ortaya koyuyor. "Eğer Müslüman ülkelerde bir demokrasi olacaksa, bunun işleyen bir süreç bağlamında kendine özgü bazı temel özelliklerinin olması lazım ve İslâm ile demokrasi arasındaki ilişkinin tabiatı doğru olarak kavranmadığı sürece bu mümkün olmayacaktır" diyor; "mümkünü" sağlamaya çalışıyor. Kamusal alan, sivil toplum, tabii hukuk, temel hak ve özgürlükler, İslâm ve demokrasi ilişkisi gibi kavramlar hakkında zihin açan, zaman zaman da "zihin konformizmi"ni bozan yazılar bulacaksınız bu kitapta.
 </p>
 <p class="metin">
 </p>
 <p class="arabaslik">
  Ölüm Türk'e neden yakışır?..
 </p>
 <p class="metin">
  Zombilir Kişi, Cihan Demirci, Çınar Yayınları,
 </p>
 <p class="metin">
  153s., 0 212 293 28 96
 </p>
 <p class="metin">
  Kitabın asla kahraman olmayan kahramanı senarist, gazeteci—yazar Fani Ölümlüoğlu, bir gece ansızın kendini Missisipi nehrinde Zombilerin arasında bulur ve hayatın bütün akışını değiştirecek o müthiş gerçeği öğrenir... O artık Zombilerin de ötesine geçmiş, iflah olmaz bir Zombilirkişi'dir!.. Peki ama Zombilirkişi nedir?.. Nasıl olunur.. Ve ölüm Türk'e neden yakışır?.. Bu kitap, ölünün arkasından konuşmuyor, daha da kötüsü ölü halde yaşayanın yüzüne konuşuyor... Kitap yazarın 14. kitabı ve ilk romanı.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423071402/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/334/kitaplik/1.htm), [web.archive.org (arşiv bağlantısı)](http://web.archive.org/web/20020423071402/http://www.aksiyon.com.tr:80/2001/334/kitaplik/1.htm)
