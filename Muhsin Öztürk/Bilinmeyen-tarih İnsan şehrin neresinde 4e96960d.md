# İnsan şehrin neresinde?

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20031208045750im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031208045750im_/http://www.aksiyon.com.tr/resim/441/70.jpg" vspace="5"/>
  </p>
 </font>
 <font class="content">
  Modern şehir anlayışının bugün geldiği nokta tartışma konusu. Bazıları zaman zaman terk ederek, bazıları ‘gettolar’ oluşturarak, bazıları da ‘katlanarak’ yaşıyor şehirde. Bazen kasvetinden içindekileri boğan modern şehir bu hale nasıl geldi? Nasıl bir evrim geçirdi? İnsan elinden çıkan bir varlığın insana yabancılaşmasının bir açıklaması var mıydı?
 </font>
 <p>
  <font class="content">
   Şehir ve beden ilişkisinin tarih içinde izlediği seyri araştıran Richard Sennett, ‘ten’le ‘taş’ arasına mesafe koyan modern Batılı şehrin oluşum süreçlerini tartışıyor. Kendini meydana getiren insanla şehir arasına adeta bir ‘kara kedi’ girmiştir. Müslüman kentlerinde dini öğretiler çerçevesinde diğerinin hukukunu dikkate alarak kurulan meskenlere karşılık, Batının sivil mimarisinde böylesi bir ‘teolojik’ yönlendirme yoktur yazara göre. “Batı uygarlığı bedenin haysiyetine ve insan bedenlerinin çeşitliliğine hürmet etmekte hep zorlanmıştır” diyor Sennett. “İnsanı korkutan, soğuk ve devasa yapılar nasıl bir sosyoloji ve tarihselliğin sonucu olarak doğmuştur?” sorusunun cevabını ararken pek çok dini anlayışlara ve felsefi disipline de el atıyor.
   <br/>
   <br/>
   Richard Sennet, yıllarını verdiği “Ten ve Taş; Batı Uygarlığında Beden ve Şehir” çalışmasında modernizmle birlikte insanların dokunma duygusunu yitirdiğine vurgu yaparak insan bedeninin belli bir mekana ünsiyetini kaybetmesinin hem şehirde, hem de insan bedeninde doğurduğu sıkıntıların üzerinde duruyor. Batılı insanın ilişkilerinde koyduğu mesafenin aksine, hâlâ modernleşme evresini doldurmamış olan Doğulu insanın ‘sıcaklığı’nı anlamak için çok iyi bir çalışma bu. “Ten ve Taş” insanların bedensel deneyimleri yoluyla şehrin tarihini anlatıyor: Antik dönem Atinası’ndan modern New York’a erkekler ve kadınlar şehirlerde nasıl hareket ediyorlardı? Ne görüp işitiyorlardı? Burunları hangi kokularla doluyordu? Nerede yemek yiyor, nasıl giyiniyordu?
   <br/>
   <br/>
   Richard Sennett’e göre modern ve Batılı şehir seyre sonsuz pencere açarken, beraberinde ‘dokunma korkusu’nu getirmiştir. Savaşların, trajedilerin, sevinçlerin, yani neredeyse her şeyin seyirlik bir malzemeye dönüşmesiyle birlikte bedenle diğer varlıklar ve oluşumlar arasındaki mesafe daha da artmış, ‘dokunma korkusu’ had safhaya çıkmıştır. Yazar, “Rönesans Venedik’inde Yahudi Gettosu” alt başlığı altında anlattığı “Dokunma Korkusu”nu, bazı topluluklarla aynı şehir içinde yaşamaya ‘katlanıyor olmanın bir sonucu olarak da yorumluyor.
   <br/>
   <br/>
   Richard Senett’in araştırmasında ‘örnek’ şekiller üzerinden yapılan yorumlar önemli bir yer tutuyor. Dolayısıyla gravür, heykel ve resimler yazar için şehir yaşantısına dair önemli ipuçları vermektedir.
   <br/>
   <br/>
   Antik dönemden Hıristiyan Avrupasına, oradan moderniteye nasıl bir şehirleşme süreci yaşanmıştır ve bu şehirlerde yaşayan insanların şehirle kurdukları ilişki nasıl bir başkalaşma sürecine girmiştir? Eğer insan ve mekan konusu üzerinde kafa yoruyorsanız size yol gösterecek iyi bir kitap “Ten ve Taş”.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2591), [web.archive.org (arşiv bağlantısı)](http://web.archive.org/web/20031208045750/http://www.aksiyon.com.tr:80/detay.php?id=2591)
