# Hacı ölürken hüngür hüngür ağladım!

*Muhsin Öztürk 2003.03.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ankara Çiftik kavşağında işlenen cinayet siyasi gündemi derinden etkileyeceği gibi kendi  'işinde gücünde' olan Kayserili Hacı Hayrullah'ı da kökten sarsar. Memlekette 'olanca hızıyla' 28 Şubat hüküm sürmektedir... İstanbul, kozmopolit yapısıyla polisiye ve gerilim yazarlarının ilgisini çekiyor. Fehmi Koru, böyle bir romanı yazmak üzere 'havasından suyundan' ilham almak için İstanbul Taksim'e taşınmıştı geçen yıl. Yerli yabancı yazarların mekan tercihini İstanbul'dan yana kullanmaları anlaşılabilir birşey.
  </font>
 </div>
 <div id="newsText">
  <font class="detail-text">
   Dünyanın en büyük ve en kozmopolit şehirlerinden biri olarak bu ilgiyi hakediyor elbette.
   <br/>
   <br/>
   Fakat her ne kadar kendisine 'romancı' demeye başlamasak da Cüneyt Ülsever, Ankara'yı, hayatın 9'dan sonra durduğu o şehri siyasigerilim romanlarının başrolünde oynatıyor. Karadul'da işdünyasıbürokrasibankacı üçgeninde iç içe geçmiş öykü ve entrikaları işleyen Cüneyt Ülsever, uluslararası skandalların yaşandığı, 28 Şubat'ın en sıcak günlerinin nabzını tutan "Hacı"yla, yeni Ankara romanıyla karşımızda şimdi.
   <br/>
   <br/>
   Hacı, Kayseri'de meskun bir işadamı. Risalei Nur öğretisinden, geleceğini belirleyen düsturlar çıkartacak kadar etkilenmiş, Anadolu'nun yeni yüzünü temsil eden bir kişi. Roman yakın siyasi dönemi anlattığı gibi baştan sona Hacı'nın hayat hikayesini de anlatıyor. İlkokul 3'ten terktir, çalışkandır ama dünya ile ahiretin yan yana gidebileceğini idrak ettiği gençlik yıllarında geri kalan hayat çizgisini de belirlemiş gibidir. Adından da anlaşılacağı üzre hacıdır, dindardır; aynı zamanda teknolojiyle içiçedir. Ülsever'in ifadesiyle en az bir 'yuppi' kadar fabrikasını bilgisayardan yönetebilmektedir. Çocuklarını Boğaziçi ve ODTÜ'de okutur. Göğsüne kadar uzayan gri sakalının rengiyle uyumlu son model Mercedesi vardır altında. Kazanmak 'kainatın ayetlerine uymak' meselesidir, yeter ki 'adaletli' olunsun. Hacı biraz da Riralei Nur perspektifinden kurgulanır. "Herhalde 20. yy'da bu topraklarda yetişmiş en önemli feylesoflardan birisi de Said Nursi'dir. Ben biraz Weber görüyorum onda. Kendi şartlarını, kendi sosyolojisini dünya gerçekleriyle nasıl birleştirebilirizi arıyor."
   <br/>
   <br/>
   Herşey yolunda giderken Ankara'da işlenen siyasi bir cinayetle taşlar yerinden oynar. 28 Şubat'ın tozlu dumanlı günlerinde gelişen olaylar "işinde gücünde" olan Hacı'ya kadar dayanır. Nereden bilsin ki en umulmaz felaketlerin yanıbaşında bitivereceğini ve sonun başlangıcına adım adım yaklaşacağını.
   <br/>
   <br/>
   Cüneyt Ülsever, Hacı romanında pek çok farklı tezi Karadul'da olduğundan daha girift bir kurgu içinde sunuyor. AmerikaAlmanya karşıtlığının Türkiye yansımalarını başarıyla işliyor. Darbe eğilimini açığa vurmaktan çekinmeyen örgütçüden, her daim siyasette etkili olma içgüdüsüne sahip olsa da bunu itiraf etmekten çekinen askerlere... Muhafazakâr kimliği ile topluma dinamizm katan dindarlardan, herşeyi 'öteki' gören radikallere... Bir cinayetin peşinde içindeki boşluğu keşfeden başkomisere... Ülsever, siyasete ve toplumsal yapıya ilişkin düşünceleri, kurguyu ve akıcılığı bozmadan kahramanlarının ağzından aktarabiliyor. Belki her biri bir yanını temsil ediyor. Ürettiği kahramanların kendinden bağımsız olamayacağını, eğer bir özdeşlik kurulacaksa kendini çağdaş muhafazakâr sınıfa dahil ettiği Başkomiser Yağız'la kurulabileceğini söylüyor. "Ne oralı ne buralı. Ne Yozgat'ta kendine kız istenmesine gönlü müsaade ediyor, ne de Ankara'daki kızları beğeniyor."
   <br/>
   <br/>
   "Aslında hiç kimse tamamen haklı değil." Romanın hikayesi bu cümlede saklı.  Herkes ama herkesin bir eksikliği vardı, dolayısıyla birinin diğerine 'baskın'lığı sözkonusu olamaz."Demokrasi de bu değil mi; birinin diğerini alt edemediği durumda dengenin kurulması; birinin diğerisiz olamayacağını kabulü."
   <br/>
   <br/>
   Batı demokrasilerinde mücadele sonrasında kralburjuvazi arasında kurulan denge demokrasiyi doğurur. Fakat Cumhuriyet'le yüzünü tamamen Batı'ya çeviren devlet, demokrasilerin 'olmazsa olmaz'ı burjuvaziyi kendi elleriyle üretir. Dolayısıyla demokratik hayatın kesintilerle devam ediyor olmasını bağımsız burjuvazinin yokluğunda aramak gerekir Ülsever'e göre. "O nedenle İstanbul'un Ankara'ya kafa tutup demokrasi talep etmesi mümkün değil."
   <br/>
   <br/>
   Özal'la birlikte Anadolu'da oluşan bağımsız burjuvazinin İstanbul iş âleminde ve Ankara'da hoş karşılanmadığını, 28 Şubat'ı doğuran sebeplerin başında da bu hoşnutsuzluğun bulunduğunu söylüyor. Aslında sorun iktisadi paylaşım sorunudur ama tartışma çağdaşlıkgericilik gibi kavramlar üzerinden sürer.  Anadolu burjuvazisine yüklenen 'gerici' yaftası  kavramlar üzerinde yapılan paylaşım savaşının sonucudur aslında. "Hacı, işte bu bağımsız Anadolu burjuvazisini temsil etmektedir."
   <br/>
   <br/>
   Ülsever, demokrasinin varlığı ve teminatı olarak gördüğü Anadolu sermayesi için bir niteleme yapmak gerekirse bunun 'muhafazakâr'lık olacağını söylüyor. "Ben diyorum ki muhafazakârlık gericilik değildir, Anadolu'nun İstanbul'daki elite karşı muhalefetidir. Hacı bu. Bu insanlar devleti milleti yıkma derdinde değiller. Bunlarda burjuvalar devletin faydasını biliyorlar, ama kendilerine hükmedecek değil kendine hizmet edecek devlet istiyorlar. Kendisini yok sayacak değil kendi haklarına sahip çıkacak bir devlet..." Ona göre "Hacı"ya 28 Şubat romanı da denilebilir. Ama kendi tercihi 'Anadolu romanı'ndan yana. Bilerek ve isteyerek bir Anadolu şehrini ve Anadolulu insanı romanının merkezine alır.
   <br/>
   <br/>
   Ahmet Altan'ın "roman yazarken yazar biraz şizofreni olmaya başlıyor" görüşüne 'bittecrübe' katılıyor. Yazarın, yazdığı şahısları görmeye başlaması, dış dünyayla kurduğu bir ilişki sırasında sözgelimi bir gazete haberinin konsantrasyonda 'kırılma' meydana getirmesi Ülsever'in de yaşadığı şeyler. O bakımdan entrika romanı yazmanın mekanı olmadığı görüşünde; eşi yurtdışında olduğu için romanın bir kısmını Lugana'da, bir kısmını Bodrum'da yazmış. Bu romanı yazdığı sırada kavga ettiği bir kişiye benzer açıklama yapma ihtiyacı hisseder; "Aslında ben seninle kavga etmiyorum" diye. Bu şizofrenik durumu yaşadığı anlardan biri de Hacı'nın ölümü sahnesi olur. "Hacı'yı hem ben öldürdüm hem hüngür hüngür ağladım. Sanki Hacı benim dedem oldu, benim büyüğüm oldu. "
   <br/>
   <br/>
   Cüneyt Ülsever, romanı okunur kılmak, onca televizyon kanalı ve Hollywood filmleri arasında dikkat çekebilmek için böyle bir tarz tutturduğunu söylüyor. En 'tuttuğu' yazar Amin Maulof. Gerilim roman yazarlarından Gleen Meade favorisi.
   <br/>
   <br/>
   Hacı önümüzdeki günlerde siyasi bir roman, en çok da entrika romanı olarak gündemde olacak.
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-10842-34-haci-olurken-hungur-hungur-agladim.html), [web.archive.org (arşiv bağlantısı)](http://web.archive.org/web/20140413141036/http://www.aksiyon.com.tr:80/aksiyon/haber-10842-34-haci-olurken-hungur-hungur-agladim.html)
