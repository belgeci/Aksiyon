# Sokaktan akademiye: Caz

*Muhsin Öztürk 1998.10.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   'Caz' önceden kestirilemeyen melodileri ve doğaçlamalarıyla yüzyılın yükselen muhalif 'özgürlük' sembolü; öncelikle sokağa ait bir müzik.
  </font>
 </div>
 <div id="newsText">
  <font class="detail-text">
   AfroAmerikanların kendilerini ifade etme aracı olan 'caz' dans çılgınlıklarının, sinemanın, plak endüstrisinin, dünya ölçeğinde yaygınlık kazanan eloktronik iletişimin yanısıra gelişti; tonalite ve ritmi algılama biçimini sürekli değiştirdi.
   <br/>
   <br/>
   'Caz bir ayrık otu. Öksüz büyüdü. Sokakta yattı. Pek okul yüzü görmedi. Başlangıçta dili kırık hatta ağzı bozuktu. Kendi dilini kendi yarattı. Okur yazarı azdı. Sözlerinin arasına sayısız Afrika lehçelerinden diline sinmiş binlerce ritimler karışıyordu. 1940'lardan bu yana akademik ilgi görüyor. Başta kendi ülkesi dünyanın pek çok köşesinden yüksek öğretim çatısı altında. Yeryüzü sanatını etkiliyor. Sürekli evrim içinde. Değişiyor. Ama sokaktan  ve özünden kopmadı.'
   <br/>
   <br/>
   John Fordham'ın CAZ kitabı, Yeni Yüzyıl'daki köşesinde  caz'a dair yazılarından tanıdığımız Sadettin Davran'ın çevirisiyle Türkçeye kazandırıldı. Kitapta cazın sokaklardan, tarlalardan çıkan, daha ötesinde Afrika'dan başlayan öyküsü zengin fotoğraf arşivi kullanılarak dönemler halinde anlatılıyor. Caz enstrümanlarının da geniş olarak tanıtıldığı kitapta bu müzik tarzının 'üstatlarını' ve kayıtlarını bulacaksınız.
   <br/>
   <br/>
   Henüz yüz yaşını ancak dolduran caz, o kadar çok değişikliğe uğradı ki onu sadece bir yüzüyle tanıyanlar diğer yüzlerini tanımakta zorlanırlar. Soluk kesici swing orkestralarından en kuytu blues'culara, en romantik baladcılardan sokaklarda özgürce doğaçlayanlara, Amerika'nın güney eyaletlerindeki köklerinden Rio, Bombay, Cape Town, Melbourne hatta Azerbeycan'a; caz, günümüz dünyasının anlık, naif, önceden kestirilemeyen ve güçlü sesi bugün.
   <br/>
   <br/>
   Şüphesiz caz hem Türkiye'de hem de dünyada bir yükseliş gösteriyor. Hatta bir çok müzik geleneğinin caz yorumları yapılmaya başlandı. Klasik müzikten tangoya kadar, oradan da klasik Türk musikisine kadar bir çok müzik ekolünün caz yorumlarını yapan gruplar var. Bununla ilgili kitabın tanıtım toplantısında cazın yüzselişi ile ilgili görüşlerine müracaat ettiğimiz Sadettin Davran aslında cazın hiçbir zaman popüler olmadığını, en revaçta olduğu yılların ise 1940'lı yıllar olduğunu söylüyor. Ama o da 90'lı yıllardan sonraki caz fırtınasına dikkat çekemeden edemiyor.
   <br/>
   <br/>
   Kökü 20. yy başlarına dayanan, zencilerin 'milli musikisi' caz'ın Türkiye'deki geçmişi bu asrın başına dayansa da ülkemizde yakın zamanda revaç bulan bir müzik aslında. Öte yandan Türk müziğinin ses ve icra sistemiyle dünyadaki en uyumlu müziğin caz olduğu yorumları Türk musikisinin önde gelen kişilerince de ifade ediliyor. Özellikle Türk müziğindeki 'taksim'  formu ile cazdaki  doğaçlama arasında benzerlik vurgulanıyor. Ayrıca Türk müziğindeki enstrümanların özgün yorum ve özgürlüğü ile caz enstrümanlarının verdiği lezzet arasında da paralellik var. Örneğin iki trompetçi arasında fark olduğu gibi Türk müziğinde de bir neyzenden diğer neyzene yorum farkları var.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4293-sokaktan-akademiye-caz.html), [web.archive.org (arşiv bağlantısı)](http://web.archive.org/web/20120829040402/http://www.aksiyon.com.tr:80/aksiyon/haber-4293-sokaktan-akademiye-caz.html)
