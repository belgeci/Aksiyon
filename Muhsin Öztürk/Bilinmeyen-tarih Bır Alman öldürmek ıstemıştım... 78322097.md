# “Bır Alman öldürmek ıstemıştım...”

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050227031031im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031031im_/http://www.aksiyon.com.tr/resim/366/56.jpg" vspace="5"/>
  </p>
 </font>
 <font class="content">
  Romanda intikam duygusuyla bir araya gelen amaçlarına ulaşmak için oldukça profesyonel davranıyorlar. “Kadınlar çok intikamcı” diyor yazar. Polisiyeler daha çok erkekler tarafından ‘tüketilirken’ Kitapçı Dükkanı’nın yüzde 90’a varan oranlarla kadınlar tarafından okunması da ilgi çekici
 </font>
 <br/>
 <p>
  <font class="content">
   Kati Hirşel, 13 yıldır Türkiye’de yaşayan bir Alman. Daha doğrusu 2. Dünya Savaşı’nda Türkiye’ye kaçan Yahudi baba ve Katolik Alman anneden olma, Türkiye’de doğma, Almanya’da büyüme bir bayan. “Dünyada kendimi ait hissettiğim tek yer İstanbul” diyor. Gençlik yıllarında terk ediyor Almanya’yı.. İstanbul Galata’da küçük bir kitapçı dükkanında polisiye satıyor, Cihangir’de oturuyor.
   <br>
    <br>
     Kati Hirşel Polisiyesi diyebileceğimiz dizinin kahramanı ile ilgili kısaca bunlar söylenebilir. Özellikle seri halinde yayınlanan polisiye kitaplarda, kitabın yazarından çok her seride ayrı gizemli bir olayın peşine takılan hafiye öne çıkar. Sherlock Holmes’i bilmeyen yoktur ama Sherlock Holmes dizisinin yazarını çok az kişi hatırlar. Türkiye’de polisiye roman yazarları birkaç kişi olsa da tek bir hafiye kahraman var, o da Celil Oker’in Remzi Ünal’ı. Fakat Kati Hirşel’in, hem yaşam öyküsü, hem yaşadığı alan, hem küçük polisiye dükkanı sahibi fahri dedektif ve orta yaşı aşmış ‘güzel’ bir bayan olması onu okuyucunun gerçekten ilgisini çekecek bir karakter yapıyor. Bunu, yayınlandığı ayda en çok satanlar listesine giren bir Türk polisiyesi olması yeterince anlatıyor zaten.
     <br>
      <br>
       Katil kim?
       <br/>
       <br/>
       Kati Hirşel’in üniversite yıllarından arkadaşı Petra, ünlü bir film yıldızı. Okuldan sonra bir daha görüşmemişler ta ki Petra’nın İstanbul’da çevirilecek bir film için Türkiye’ye gelmesine kadar. Petra, Kati’nin telefonunu bir şekilde bulmuş, bir eski dostla hasbihal etmenin özlemi içinde olduğunu belirtir. Onun için kolay olmamıştır şöhret yollarını tırmanmak... Petra ve film ekibi İstanbul’a gelip iyi bir otele yerleşirler. Petra ile Kati aradan uzun yıllar geçmesi nedeniyle tekrar görüşmenin ‘kekremsi tadını’ yaşarken, beklenmedik bir olay gerçekleşir; filmin yönetmeni Kurt Müller, oteldeki odasında ölü olarak bulunur. Polisiye kitap satıcısı Kati, fahri hafiyelik için kolları sıvamıştır bile. İlk bulgular ‘aşk’ cinayeti üzerinde dolaşır, mafyatik Türk prodüktörü de yabana atmamak lazım. Aa! O da ne, yönetmen yardımcısı kız da ‘yönetmenlik’te çok hırslı gözüküyor... Ya Alman prodüktör; hiç de tekin görünmüyor.
       <br/>
       <br/>
       Esmahan Aykol’la romanın geçtiği Galata’da “Kuledibi” kahvesinde Kitapçı Dükkanı’nı konuşuyoruz... Kitapçı Dükkanı, Aykol’un ilk kitabı. Yayınlanmamış birkaç öyküsü varmış ama onları yayınlamadığı için kendisine teşekkür ediyor. Eğer klasik Türk öykücünün kaleminden çıkmış gibi yazılmış ‘ağdalı’ öykülerini yayınlamış olsaymış Kitapçı Dükkanı’nı ‘arı’ bir dille yazması konusunda başarılı olamayabilirmiş. Hikayelendirme ‘tarzını’ ve dilini bu romanıyla yakaladığını düşünüyor.
       <br/>
       <br/>
       Kadınlar çok intikamcı
       <br/>
       <br/>
       Kitapta geçen yerler yazarın yaşadığı, bildiği yerler. Türkiye’deki evi Galata Kulesi’nin hemen dibinde. Üç yıla aşkın bir süredir Almanya’da yaşıyor. Kitapta yer alan Türk ve Alman toplumuna ait gözlemler yazarın birebir yaşamına ve gözlemlerine dayanıyor. Hatta romanı yazmaya yaşadığı bir olaydan sonra karar veriyor. “Almanya’da üniversitede bir sorun olmuştu. Çok kızdım Almanlara. O gece oturup yazmaya başladım romanı. ” “Keşke herkes kızdığında bir kitap yazsa” diyor olabilirsiniz. Romanın konusu, kurgusu ve hatta sonu bu yaşadığıyla çok ilişkili. Aykol’a romana yayılmış bir intikam duygusunu hatırlattığımızda o da bunu itiraf ediyor. “Evet, ben bir Alman’ı öldürmek istemiştim.” Romanda intikam duygusuyla bir araya gelen çeşitli milletlerden kadınlar var ve bu işi çok profesyonelce gerçekleştiriyorlar. Kadınların ‘intikam’ duygusuyla da olsa bir araya gelip böyle bir şeyi yapabilmeleri mümkün mü? “Evet yapabilirler. Kadınlar çok intikamcı. Bir kere erkeklerden daha intikamcılar. Eğer konu kadınlar için hassassa bu çok daha kolay olur.” Aykol, Almanlar’a kızdığı gün yani üç yıl önce o gece başlamış romana ama 2,5 yıl yüksek lisans arası verdikten sonra bu yıl mart ayında başlayıp haziranda tamamlamış.
       <br/>
       <br/>
       Avrupa Türk’ü tanımalı
       <br/>
       <br/>
       Romana fazlasıyla yansıyan Alman kültürü eleştirisini Almanya’da yaşadığı üç yıllık süre sonucunda Almanlar hakkında bir fikre ulaşmış olmasına bağlıyor. “ Genel olarak pek hoşlanmıyorum. Bizim kültürümüzle Almanların kültürü iki farklı dünya gibi sanki. Üç yıldır ısınamadım, uzun yıllar kalsam da ısınacağımı sanmıyorum. Yabancılara, özellikle Türklere karşı çok önyargılılar. Kafalarında bir Türk, Müslüman prototipi var ve hep oraya sıkıştırmaya çalışıyorlar insanı.” 11 Eylül’den sonra Almanya’da yaşamak daha da zorlaşmış. “Metroda karşılaştığım insanlardan biliyorum. Bir arkadaşım saçını sarıya boyattı. ‘Siyah saçlıyım diye herkes bana bakıyor artık dayanamıyorum diye..’ Benim de saçım siyahtı Almanya’da. Ben de saçımın rengini gördüğünüz gibi yavaş yavaş değiştiriyorum.” Esmahan Aykol, Almanya’da Türk milliyetçisi olmuş, eskiden hiç maçlarla ilgisi olmazken, şimdilerde Galatasaray ve Milli Takım maçlarını kaçırmıyor, maçtan sonra bir sokak turu atmayı da ihmal etmiyor. Herşeye rağmen Türk insanının yaşadığı koşulları hak etmediği için Türkiye’nin Avrupa Birliği’ne girmesi gerektiğini düşünüyor. Bu temastan sadece Türkiye değil Avrupalılar da nasibini alacaktır ona göre; “ Avrupalı da insan olmayı öğrenir en azından”.
       <br/>
       <br/>
       Roman yazma deneyimi
       <br/>
       <br/>
       Polisiye okumanın dinlendirici bir fonksiyonu var. Özellikle yayın sektöründe çalışan kişiler akşamları polisiye okumayı tercih ediyorlar. Okunması kolay roman yazmak pek o kadar kolay olmuyormuş meğer. Eğer bu ilk romansa durum daha da zor imiş. “Feci bir deneyim. Manikdepresif bir deneyim. Bir şey yazıyorum, işte dünyanın en iyi şeyini yazdım diyorum, 5 dakika sonra tekrar okuyorum, diyorum bu çok kötü, bunu kimse yayınlamayacak. Sürekli gelgitler içinde yazdım. Bilmiyorum her yazar böyle mi yazıyor. Bir elim sürekli “delete” tuşunda, basıp herşeyi yok etmem an meselesiydi”. Hukukçuluğu ile polisiye yazarlığı tezat oluşturmuyor muydu? Ya da hukuktan sıkıldığı için mi polisiyeye sığınmıştı. “ Polisiye yazmak herhangi bir romanı yazmaktan daha keyifli bir şey değil. Bütün hayatınızı durdurup sadece yazmaya konsantre oluyorsunuz. “Hukuk okumasının onda analitik düşünme yeteneğini geliştirdiğini düşünüyor. En çok da gazetecilik yapmış olması işini kolaylaştırmış.
       <br/>
       <br/>
       Kati Hirşel Polisiyesinin ikinci kitabı şimdiden kurgulanmış. Bu sefer mekanlara Aksaray ekleniyor ve daha çok mafya var. Polisiyeler daha çok erkekler tarafından ‘tüketilirken’ Kitapçı Dükkanı’nın yüzde 90’a varan oranlarla kadınlar tarafından okunması da ilgi çekici.
       <br/>
       <br/>
       m.ozturk@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12318), [web.archive.org (arşiv bağlantısı)](http://web.archive.org/web/20050227031031/http://www.aksiyon.com.tr:80/detay.php?id=12318)
