# Eyvah, Türkler geliyor!

*Muhsin Öztürk 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk edebiyatı hiç olmadığı kadar dünya okurunun gündeminde. Yüzü aşkın kitap diğer dillerde yayınlanırken, tam anlamıyla bir ‘çeviri furyası’ yaşanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061017155754im_/http://www.aksiyon.com.tr/resim/617/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkçeden yabancı dillere çevrilmiş eserler kocaman bir liste oluşturuyor; bir kısmı çevrilip basılan Kültür Bakanlığı yayınları, bir kısmı da dar çerçeveye hitap eden akademik yayınlar. Bu listeden çıkartılacak özet şöyle: Cumhuriyet’in ilk yıllarında üç-dört Halide Edip Adıvar, 40’larda bir iki Peyami Safa ve Reşat Nuri Güntekin kitabı yayımlanıyor. 60’larda Talat Halman çevirisi Melih Cevdet Anday ile bir iki Sait Faik, Fakir Baykurt, Necati Cumalı, Fazıl Hüsnü Dağlarca; 70’li ve 80’li yıllarda listeye eklenen bir iki Orhan Veli ve Yakup Kadri kitabı… Dağınık, tek tük, etkisiz…
   <br>
    <br>
     Yurtdışında yaygın okur bulan Aziz Nesin, Yaşar Kemal ve Nazım Hikmet üçlüsünden sadece Yaşar Kemal’in az da olsa hâlâ yeni baskıları yapılıyor. Bu çevirilerin neredeyse hiçbirinde profesyonel vasıtalar kullanılmıyor; kimisinde eş dostun el vermesi, kimisinde de ideolojik birliktelikler rol oynuyor.
     <br/>
     <br/>
     YİRMİ DİLDE KIRK YAZAR
     <br/>
     <br/>
     90’lar biraz Yaşar Kemal; daha çok Orhan Pamuk yılları. 2000’lere gelindiğinde siyasi tartışmalar gölgesinde Orhan Pamuk kitapları yaygınlık kazanırken ‘dışarıda okunmak’ isteyen Türk yazarlarının Frankfurt Kitap Fuarı’nda arz-ı endam ettiğine şahit oluyoruz. Büyük çabalar, zor uğraşlarla tek tük kitaplar basılıyor. Bu çabalarla 2005’te yürürlüğe giren Türk Edebiyatını Dışarıya Açma (TEDA) projesi buluştuğunda bir yılda 100 kitaplık çeviri desteği ile Türk edebiyat tarihinde eşi görülmeyen bir ‘dışarıya açılma’ vakası yaşanıyor.
     <br/>
     <br/>
     Proje, Türkiye’den bir yazarın kitabını basmak isteyen bir yabancı yayınevine çeviri masraflarını karşılama desteği veriyor. Bir cümleyle ifade edilebilen proje ile birlikte bir yıl içinde 40 Türk yazarının 20 dilde yayımlanması neticesi doğuyor veriyor. Bu rakamlar Cumhuriyet tarihinde hayal bile edilemezken nasıl bu noktaya gelindi?
     <br/>
     <br/>
     Ahmet Hamdi Tanpınar ilkkez birkaç dilde birden yayımlanıyor, genç yazarlar daha ilk kitaplarıyla yabancı dillere çevriliyor. Alman Robert Bosh Vakfı 20 kitaplık seçkiyi Almancaya çevirdi; benzer serileri basmak üzere başka ülkelerin sırada olduğu biliniyor. Kalem Ajans’tan Nermin Mollaoğlu süreci şöyle özetliyor: “Bir gün gelecek hiçbir edebî değeri olmayan Türkçe eserler de diğer dillere çevrilecek, İngilizceden Türkçeye çevrilen birçok gereksiz kitap gibi.”
     <br/>
     <br/>
     Başka dillere çevrilmek şimdilik dünya edebiyatında bir dalgalanma meydana getirmedi! Ama çoktan iç piyasada; en çok da yazarların kafasında yankılanmış durumda. Artık kendilerini sadece Türk okurlarıyla sınırlı tutmayan bir yazar profili çıkıyor. Bazıları ‘dışarıda’ olmanın ayrıcalığını tatmak isterken bazıları için ‘dışarıda’ olmak azaba dönüşmüş durumda. Tıpkı üç dilde kitapları yayımlanan Ayşe Kulin’de olduğu gibi. “Başlarda kitaplarımdan herhangi biri İngilizce, Fransızca veya Almanca yayınlansın diye canımı verebilirdim. Şu anda yayımlanıp yayımlanmamaları umurumda bile değil. Çünkü Avrupalı yayıncıların, zaman içinde hangi kitapları yayımlamaktan yana olduklarını gördüm. Bırakın benim kitaplar Türkçede tutuklu kalsın.” Türkiye’deki sancılı geçen yayın serüveni Ayşe Kulin’i yurtdışında yakalar; önce Yunanistan’dan teliflerini alamaz, ardından Fransızlar son anda kitabını basmaktan vazgeçer. Kulin’in yaşadıkları aslında bugüne kadar ‘tekerleğin’ niye dönmediğini ve zor bir süreçle karşı karşıya olduğumuzu da gösteriyor.
     <br/>
     <br/>
     DEVLET DESTEKLEME MAKAMINDA
     <br/>
     <br/>
     TEDA projesini önceki devlet odaklı projelerden ayıran en önemli özellik piyasa şartlarında şekilleniyor olması. Yani devlet parayı basıp kitapları çevirtip alın okuyun demiyor; çünkü alınmadığını da okunmadığını da biliyor artık. 5 bin adet basılan Almanca kitapların sadece 23 tane satıldığının farkında. Projeyi yürüten Kültür Bakanlığı Kütüphaneler ve Yayınlar Genel Müdürü Doç. Dr. Ahmet Arı’ya göre proje Kültür Bakanlığı’nın yeni yayın anlayışının bir yansıması olarak görülmeli. Kültür Bakanlığı eskiden 200’lerde olan yıllık yayın sayısını 20’lere indirirken, yayın sektörünün oluşmasına yönelik “koordine eden, destek veren” rolünü üstlenmek istiyor.
     <br/>
     <br/>
     Bu sistemde devlet yüzde 40’lık çeviri maliyetini üstlenerek yabancı yayıncının riskini azaltıyor. Kitabı basan yayınevi az da olsa riskini üstlendiği kitabın satımı, dağıtımı için çaba sarf etmek durumunda. Ahmet Arı, neredeyse başvuruların yarıya yakınının belge eksikliği ve aday yayınevlerinin yetersiz görülmesi nedeniyle reddedildiğini söylüyor: “Devlet eliyle yazar üretmenin yeni şekli devlet eliyle yurtdışında yayınevi yaratmamak olacak.” Ayrıca, yurtdışında basılan kitapların satış grafikleriyle ilgili her 6 ayda bir rapor alınıyor. Ahmet Arı ‘kültür hayatına büyük katkısı oldu’ diyerek değindiği 1940’lardaki ‘çeviri bombardımanı’nın tersine döndürüldüğü görüşünde.
     <br/>
     <br/>
     Bir Kültür Bakanlığı yetkilisi Yunan meslektaşıyla kurduğu bir diyalogda ilk yılda 40-50 kitabın çıkacağından söz ettiğinde “Fazla hayale kapılmayın. Biz bunu uyguladığımızda iki sene sonunda 2 kitabı elimize alabilmiştik.” cevabını alır. Şimdi gülümseyen bir ifadeyle ‘ütopyalarınız olmazsa üretemezsiniz’ diyor. Yeni ütopya şu: 4 yıl sonra 750-1000 arası eser yabancı ülkelerde dolaşıma girmiş olacak.
     <br/>
     <br/>
     Son 10 yılda bir hareketlenme söz konusuydu zaten. Elif Şafak, Buket Uzuner, Aslı Erdoğan, Ahmet Ümit, Esmahan Aykol gibi yazarlar hiçbir devlet desteği almadan yabancı dillerde okunma fırsatı yakaladı. Kulin’in ifadesinde olduğu gibi bu hiç de kolay olmadı. Nedim Gürsel 13 dilde yayımlanmış 51 kitabı için devletten hiçbir destek almadığını söylüyor: “Demek ki, bu destek olmadan da, bir Türk yazarının kitabı basılabiliyormuş.” Bakanlığın girişimini olumlu karşılarken, resmî kanallarla demokratik ülkelere ulaşmanın bazı sakıncaları olacağı sebebiyle bu işin yayınevlerince yürütülmesi gerektiğini ifade ediyor. Gürsel’e göre eserlerinin 13 dile çevrilmiş olmasında kitaplarının Fransız yayınevi Le Seuil’den çıkmasının büyük rolü var. Yayınevi yazarın diğer ülkelerde çıkan kitaplarının yayın haklarının yüzde 50’sini sahip olurken, önemsediği yazarın üzerine yatırım yapmakta. Nedim Gürsel kitaplarının yayımlandığı 13 dilin içinde İngilizcenin olmayışını Anglo-Sakson dünyanın yabancı ülke edebiyatlarına karşı ilgisizliği ile açıklıyor; “İstatistiklere bakılırsa ABD’de yayımlanan yüz kitaptan ancak üç tanesi çeviri.”
     <br/>
     <br/>
     Bir yazar için bir başka dilde okunmak hoş bir duygu olsa gerek. Ama Ayşe Kulin’de bu durum farklı tecelli etmiş. Kitaplarının Boşnakça ve Yunanca baskılarını eline aldığında sevinçten ziyade bir korku hissetmiş. “Kitabınızı, bırakın dilini, harflerini dahi tanımadığınız bir dilde elinizde tuttuğunuz zaman içinizi bir korku kaplıyor. Çok iyi bir duygu olduğunu söyleyemem, çünkü kitabınıza hâkim değilsiniz.” Ama İngilizce bildiği için İngilizce çevirisinde aynı korkuyu hissetmemiş.
     <br/>
     <br/>
     TÜRK YAZARI DEPLASMANDA
     <br/>
     <br/>
     Ahmet Ümit yeni kitapları çerçevesinde Almanya’da okuma programlarına katıldığında, gazetede çıkan yazı ve eleştirilerden sonra sanatın evrensel olduğu gerçeğini hissetmiş. Elif Şafak çevirilerinden önce bir başka dilde yazmanın kendi üzerindeki etkisine değiniyor: “Başka bir dilde yazmak, edebi sesini bir başka dilde yeniden bulmak bir yazar için heyecan verici. Hem korkutucu bir serüven, hem zenginleştirici. Ben İngilizce yazmayı, Türkçe yazmanın yanı sıra bir zenginlik olarak yaşıyorum.  Ama çeviri süreçlerinden ve çevirmenlerden de çok şey öğrendim. Hem Türkçeden İngilizceye hem de İngilizceden Türkçeye çeviri süreçlerinde her iki dil ve kültür üzerinde daha yoğun çalışma gereği duyuyorsunuz.”
     <br/>
     <br/>
     Kültürel ve dinî farklılıklarla birlikte AB’deki işçi nüfusumuz Avrupa’daki önyargıların kaynağı. Ahmet Ümit tespit ettiği bu zorlukla sürekli yüzleşmek durumunda kaldığını söylüyor. “Türkiye’den yazar çıkmayacağına dair bir önyargı var. O nedenle yazarların ne yazdıklarıyla değil Türkiye’deki rejimle ilgili ne söyledikleriyle ilgileniyorlar.” Orhan Pamuk’un da Elif Şafak’ın da politikayla ilgileri olmamasına rağmen demokrasi kahramanı gibi ileri sürülmelerini Avrupa’nın çifte standardı olarak yorumluyor. Kendisine “Solcu bir insanmışsınız, diktatörlüğe karşı mücadele ettiğiniz...” şeklinde cevabı içinde saklı sorular yönelttiklerini, politik geçmişi olmasına rağmen soruları cevapsız bıraktığını anlatıyor. Bir radyo programında Müslüman bir ülkede yazmanın nasıl şey olduğu bile sorulmuş: “Yazı yazarsam beni kesecekler sanıyorlar. Müslümanlara gelen ilk emrin ‘oku’ olduğunu söyledim onlara.”
     <br/>
     <br/>
     Elif Şafak da ‘politik olmadan politik davalarla gündeme gelme’ durumundan pek memnun değil. “Ne yazık ki Batı basınının bir kısmı edebiyatımızla değil politik düzlemle ilgileniyor. Ama bu kısa atımlık bir baruttur, uzun sürmez. Eğer edebiyatınız kalıcı değilse bu ilgi çarçabuk tavsar, söner. Kalıcı olan ve benim için aslolan elbette edebiyattır.” Bir başka dilde yayımlanıyor olmak yazarın yazı serüvenini etkiler mi? Elif Şafak’ın bu soruya cevabı ‘Yazarına bağlı’ oluyor: “Benim bir yanım son derece yerel ama bir yanım evrensel ve kozmopolit. Hep bu ikisinin sentezinden beslendim. Türkiye’nin seslerini yurtdışına, Batı’nın seslerini Türkiye’ye taşımak, hudutları bulandırmak, arafta olmak benim tercihim.”
     <br/>
     <br/>
     Ahmet Ümit’in aynı soruya cevabı, “Elbette yeni okurumu gözetiyorum.” şeklinde. “Avrupa’daki uzun gezi-çalışmasından sonra bizim kendi kültürümüzü alternatif olarak onlara sunabileceğimizi düşündüm.” Avrupalıların birebir ilişkilerinde insan sıcaklığını, hümanizmi kaybettiğini görmesi onu Mevlana ve Şems üzerine bir roman yazmaya itmiş.
     <br/>
     <br/>
     GECİKTİK Mİ GERÇEKTEN!
     <br/>
     <br/>
     Ne anlattığınız kadar, karşınızdakinin ne anladığı da önemli. Esmahan Aykol, Türkler hakkındaki klişelerle bir hayli oynadığı Kati Hirşel polisiyesinin yabancı okur tarafından nasıl algılandığını yerinde gözlemleme fırsatı bulmuş. “Benim yazdıklarımı okuyanlar en çok, İstanbul’da benim kahramanım gibi özgür ve yalnız yaşayan bir kadının var olabilmesine şaşırıyorlardı. Bunu Türkiye ve Türkler hakkında özellikle klişelerle düşünmeye konuşlanmış Almanlardan çok duydum. Yunanistan’da da en çok şaşırdıkları Türk toplumuna bu kadar eleştirel yaklaşmaya cesaret gösterebilmemdi. Fransızlarsa, yazdıklarımda öne çıkan İstanbul imgesinden, şehrin tasvirlerinden etkilendiler.”
     <br/>
     <br/>
     Türk yazarlarının fena olmayan oranlarda dünya dillerine çevrildiğini düşünüyor Esmahan Aykol. Bir gecikme söz konusu ise bile bu Türkiye’ye özgü bir durum değil. “Çeviri bağlamında genel bir sorun olduğunu görmek gerek bence. Yazarların çevrilme ihtimali -maalesef- geldikleri ülkelerin dünya siyasetindeki ağırlığıyla da tartılıyor. Bu anlamda Amerikalı olmak, (İngilizce yazmayı da içeriyor bu tespit) bir şans ama Türkçenin bir yazarı olmayı da tamamen şanssız bulmuyorum doğrusu.” diyor. Aykol, yakın ve uzak zamanlarda Lübnan, Vietnam, Singapur gibi ülkelerde Türk yazarlarının eserleriyle karşılaşmanın sevincini tatmış: “Bir yandan milyarlara yaklaşan nüfusuyla Çin, Hindistan, Arapça konuşan, yazan onlarca ülke... O ülkelerden kaç yazar başka dillere çevriliyor? Bu bir yana, kültürel ve tarihî bağımızın olduğu ülkelerin yazarlarından kaç tanesini biz Türkçeye çeviriyoruz? Bosnalı yazar Cevad Karahasan’ın bile Türkçeye çevrilmemiş olduğunu düşününce içim cız ediyor. Necip Mahfuz’u bir yana koyarsak, Arapça yazan günümüz yazarlarının kaç eseri Türkçeye çevrilmiştir? Bu, Türkçe yazan yazarlar da başka dillere çevrilmeyecek demek değil tabii.”
     <br/>
     <br/>
     TEDA’DAN ÖNCE ORHAN PAMUK
     <br/>
     <br/>
     Nedim Gürsel’e göre istenilen ölçüde tanınmıyoruz ama kendimizi dünyanın merkezinde görme alışkanlığımızı da bırakmalıyız. “Dış ülkelerde okurların ilgisini çekecek, beğenisini kazanacak kaç yazarımız var? Çağdaş Türk edebiyatı dünyaya açılacaksa taşralıktan, benmerkezcilikten, yerelliklerden bir an önce kurtulmalıdır.” İçimizdeki bir yabancı, yerellik mevzuu ile ilgili biraz farklı düşünüyor. Çevirmen John Baker’e göre Kültür Bakanlığı’nca desteklenecek eserlerin Türk milletinin tarihini, karakterini ve bugünkü ortamda sorunlarını yansıtan kitaplar olması gerekir.  Sözgelimi İkinci Dünya Savaşı’nda Türklerin Musevileri nasıl kurtardığını anlatan bir roman bu desteği gerçekten hak ediyor. Zeynep Çağlıyor dünya olaylarını, sözgelimi Güney Afrika’yı da ders kitaplarından değil romanlardan öğrendiğini söylüyor. “Batı için hâlâ oryantalist ve egzotik görüntü cazip ama bu aşılmalı. Kitapların Türkiye açısından fikir vermesi önemli.” Barboros Altuğ’a göre ise Türkiye keşfedilmemiş bakir bir alan, en büyük şansı da bu.
     <br/>
     <br/>
     Orhan Pamuk’un Türk yazarının yolunu açıp açmadığı bir başka tartışma konusu. Orhan Pamuk, ilk kitabını yayımlarken bile yurtdışına açılmayı hayal etmiş, önce bir ‘dost’ eliyle sonra da uluslararası profesyonel ajansla Türkçe yayımlandıktan kısa bir süre sonra yabancı dile çevrilmiş bir yazar. Latife Tekin’in ve Enis Batur’un çevirmeni Boğaziçi Üniversitesi Çeviribilim Bölümü Öğretim Üyesi Prof. Dr. Saliha Paker’e göre Türk yazarı dünyaya açılıyor denilebiliyorsa bunda Yaşar Kemal ile Orhan Pamuk’un getirdikleri bakış açılarıyla açtıkları kapıyı anmak gerekir. Barboros Altuğ, TEDA ile birlikte Türk yazarının dışa açılmasında önemli ikinci faktör olarak Orhan Pamuk’un ismini anıyor. Pamuk, yurtdışında satabilecek bir Türk yazarının olabileceğini göstermiştir çünkü: “Daha önce Türk yazarlarıyla çalışmama sebebi Türk yazarının kârlı olmayışıydı. Türk edebiyatını Batılı okur merak etmiyordu.”
     <br/>
     <br/>
     Doğan Kitap Yayın Koordinatörü Zeynep Çağlıyor’a göre Orhan Pamuk’u okumak ve tanımak Türk edebiyatının varlığını fark etmek anlamına gelmiyor. Gerçek tanınırlık birçok yazarın, birçok kitabının çevrilmesi ve bir bütünlüğün sağlanması ile mümkün olabilir. “Daha kalabalık olmalıyız. Marquez Kolombiya edebiyatı mı demektir? Marquez, dünya çapında tanımış bir yazardır ama birçok okur onun Kolombiyalı olduğunu bile bilmiyordur. Orhan Pamuk için de bu geçerli olabilir.” Yurtdışında yayımlanan bir eser için yabancı yayıncının kültür bakanlığına başvuru yapması gerekiyor. Her eser için başvurulmaması Türk edebiyatının değerli olduğu için talep gördüğü anlamına da geliyor. Ayfer Tunç’u Suriye’de neşreden yayınevi TEDA’ya başvurmamış sözgelimi. TEDA ile ilgili herkesin ortak fikri projenin büyük bir teşvik unsuru olduğu. Türk edebiyatının ‘dışarıdaki’ yüzyıllık serüveninde bir dönüm noktası belki de. Nermin Mollaoğlu’na göre projenin ‘verdiği paradan çok yaptığı motivasyon önemli.’ Saliha Paker’e göre proje bariz bir boşluğu doldururken, Uzakdoğu’dan Güney Amerika’ya kadar Türk edebiyatına ilgi duyan yayıncı ve çevirmeni yüreklendirdi.
     <br/>
     <br/>
     Öncesi ve sonrasıyla en iyi karşılaştırma imkânını, yarım asırdır telif satan Onk Ajansı’ndan elde ediyoruz. Onk Ajansı’nın 47 yıllık tarihinde yabancı dillere kazandırdığı Türkçe eser sayısı ile 2006’da sattığı eser sayısı aynı: 5. Ajansın sahibi Osman N. Karaca, TEDA’nın Avrupa’da uygulanan orijinallerinden daha iyi ve pratik olduğunu düşünüyor.
     <br/>
     <br/>
     ‘ÖLÜ YAZAR’LARA ÇEVİRİ DESTEĞİ
     <br/>
     <br/>
     Diğer bir dikkate değer konu ise imza turnesine çıkamayacak, röportaj veremeyecek yani kendi kitabını pazarlayamayacak olan ‘ölü yazarlar’ın ‘çeviri desteği’ sayesinde yabancı dillerde basılma imkânına kavuşması. Bu sayede Ahmet Hamdi Tanpınar, Peyami Safa, Halit Ziya Uşaklıgil, Sabahattin Ali ve pek çok yazar diğer dillere çevriliyor. Altuğ’a göre edebiyatla ilgilenen bir Kültür Bakanlığı büyük bir şans. “Daha önce böyle bir şey söz konusu değildi. Sinema ile ilgilenebiliyorlar, başka şeylerle de, ama kitapla ilk defa oluyor…” Ahmet Ümit, projeyi değerlendirirken daha gerilere gidiyor. “12 Eylül yazarı ve kitabı iç düşmanın parçası olarak görüyordu. Şimdi devlet bir anlamda yazar ve kitapla barışıyor.”
     <br/>
     <br/>
     Avrupa’da büyük yayınevlerinin dev bütçeleri ile borsada yer aldıkları göz önüne alındığında sadece bir çeviri desteği ile yabancı yayıncıların bu işe girmeyecekleri çok açık. Türk edebiyatına ilgi uyandırmak gerekiyor diyor Zeynep Çağlıyor. Birkaç yıl önce Çin Kültür Bakanlığı’ndan bir heyetin kendilerini ziyaret ederek sunum yaptıklarını, Paris Kitap Fuarı’nda Çin yılı ilân edildiğini ve bu süreç sonrasında kendilerinin şu anda 3 Çinli yazara sahip olduklarını anlatıyor. Yol buysa biz niye yapmayalım ama bazı halledilmesi gereken ev ödevleri var. A kategorisinden yayınevlerini hedeflemek, karar alıcı editörlerle irtibata geçmek ve en önemlisi de yabancı yayıncıların Türkçe okuyan lektörler edinmesini sağlamak. Lektör, yayınevi editörünün bir kitap hakkında rapor istediği, edebî beğenisine, ideolojik bakışına güvendiği ve raporları doğrultusunda kitaplarını bastığı kişi; “Öyle bir fırtına estirmeliyiz ki yayınevleri Türkçe okuyan lektörler edinme ihtiyacı hissetsin.”
     <br/>
     <br/>
     Çağlıyor, Doğan Kitap’ın bünyesinde bulundurduğu çok lisan bilen kadrosunu değerlendirerek sırf prestij için yazarlarını yurtdışına pazarlama konusuna ağırlık vereceğini söylüyor. Yurtdışından yazarları, çevirmenleri ve editörleri Türkiye’ye davet etmek de Doğan Kitap’ın uyguladığı ve tuttuğu bir yöntem. Çağlıyor’a göre Avrupalının fazlasıyla Türkiye’deki siyasetle ilgilenmesi avantaja dönüştürülebilir: “Bundan 20-30 yıl önce Türkiye’nin nerede olduğunu, Türkiye’de kimlerin yaşadığını bile bilmezlerdi.”
     <br/>
     <br/>
     BİR AJAN KAÇ YAZAR
     <br/>
     <br/>
     Türk yazarının dışarıya açılma serüveninde yazarlarla birlikte öne çıkan figür, yazar ajanları ve ajansları oldu. Onları yazarların bir adım önünde ve en çok da dünyanın dört bir yanındaki kitap fuarlarında görebilirsiniz. Bu işi 98 yılından beri yapan Barbaros Altuğ uluslararası piyasada en önemli şeyin güven olduğu; bunu da sağlamanın oldukça zor olduğu görüşünde: “Ben bunu 7 senede sağlayabildim.” Ona göre işin püf noktası doğru yazarın, doğru katalogda, doğru alıcıya ulaşması. Bestseler bir kitapla derin edebî metinlerin alıcısı da satıcısı da faklı, dolayısıyla kimlerin neyi yayımladığı iyi bilenmeli, yanlış adres bir süre kapıların kapanması demektir çünkü. “Ben yazar ajanlığının para kazanılabilir bir konu olduğunu ispat ettim. Bununla yaşıyorum çünkü.”
     <br/>
     <br/>
     4 yıl önce Yapı Kredi Yayınları telif satışı bölümü kurulduğunda işe başlayan Nermin Mollaoğlu bir yıl önce kurduğu Kalem Ajansı ile yoluna devam ediyor. Nermin Mollaoğlu bu kısa süre içerisinde Bulgaristan, İran, İsrail, Macaristan, Hırvatistan, Yunanistan, Almanya ve Mısır’a telif satışı gerçekleştirmiş. “Almanca, Fransızca, İngilizce pazarlardan ziyade bu bölgelerde daha da yoğunlaştım çünkü buralarda denenmiş olan bir kitapla, mesela bir İngilizce yayıncının ilgilenmesinin daha kolay olacağını düşündüm. Birçok ülkede çevirmenlerin aldıkları eğitimden dolayı yeni yazarlardan ziyade klasikleri çevirmeye istekli olduğunu gözlemlemiş.
     <br/>
     <br/>
     Ankara’nın çiçeği burnunda yazar ajansı Marcon’dan Vildan Mac Milland, Ankara’da çok iyi yazarların olmasına rağmen telif ajansı boşluğunu görerek ve TEDA projesinin desteği ile bu işe girdiklerini söylüyor. İlk hedefleri üçüncü dünya olarak tabir ettiği Doğu Avrupa ülkeleri ve Orta Asya’da faal olmak. Ama yaptıkları işle ilgili yazarların kafasında hâlâ bir soru işareti olduğunu, önyargıların kalkması için zamana ihtiyaç duyulduğunu aktarıyor.
     <br/>
     <br/>
     Her şey dönüp dolaşıp ‘bir başka dile’ çeviri yapacak insana dayanıyor. Rusçaya çeviri yapabilecek çevirmen bulmanın zor olduğu göz önüne alınırsa durum vahim denilebilir. TEDA’nın danışma kurulunda yer alan Prof. Dr. Saliha Paker, çeviri boşluğundan ziyade 10 yılık süreçte önemli bir çevirmen hareketliliğine dikkat çekiyor. Pek çok kişi, TEDA projesinin yürürlüğe girmesi ve çeviri işinin süreklilik kazanmasıyla birlikte çevirmenlerin asıl mesleklerine döndüğünü gözlemlediğini ifade ediyor. Saliha Paker yaygın bir coğrafyada konuşulması ve ‘aracı dil’ özelliğinden dolayı İngilizcenin önemine dikkat çekiyor. Bir de, iki dile hâkim, üslubun aktarılmasında titiz edebiyat çevirmenlerinin gerekliliğini vurguluyor.
     <br/>
     <br/>
     Bu çerçevede Haziran 2006’da Türk Edebiyatı Çevirmenleri Cunda Atölyesi (TEÇCA) projesi gerçekleştirilmiş. Kültür Bakanlığı ile birlikte Boğaziçi Üniversitesi Vakfı, Harvard-Koç Osmanlıca Yaz Okulu, Koç Üniversitesi desteği ile yapılan atölye, çevirmen deneyimlerini paylaşmak, yeni çeviri ortaklıkları kurmak, çevirileri ihmal edilmiş eserlere ve yazarlara eğilmek, klasikleşmiş eserlere ilgiyi arttırmak vs. gibi amaçları kapsıyor. Paker nitelikli çevirmenlerin çoğalması bakımından atölye çalışmalarını önemli buluyor.
     <br/>
     <br/>
     YAYINCILAR BİRLİĞİ’NDEN AYKIRI SES
     <br/>
     <br/>
     Ayşe Kulin’in Nefes Nefese’sini İngilizceye çeviren İngiliz asıllı İstanbullu John Baker karşılaştığı yazarların ve de dostu okurların Türkiye’de yapılan çeviriden hoşnut olmadığına değiniyor. Çeviri sadece iki dili bilmek değil o dilleri ‘yaşamak’la da ilgili bir şey ona göre. Bir de turizme, matbaaya, kâğıda para akıtıldığı kadar bu işlere eğilinmemesini garip buluyor.
     <br/>
     <br/>
     2008 Frankfurt Kitap Fuarı’nın konuk ülkesi Türkiye. Bu bilgi geçen hafta dolaşıma çıktığı andan itibaren ilgi daha da arttı. Zeynep Çağlıyor’a göre Frankfurt bir gövde gösterisine sahne olmalı. Türkiye Yayıncılar Birliği Genel Sekreteri Metin Celal, “Eğer bu fırsat değerlendirilebilirse önemli yayınevlerinin 50-100 yazarı yayımlama şansını buluruz ve o zaman ‘Türk edebiyatı biliniyor, okunuyor’ diyebiliriz.” diyor. Celal’e göre bakanlığın 2008 sunumu ümit verici değil. “Durumun ciddiyetini kavramış gibi görünmüyorlar. Sıradan bir turizm fuarı muamelesi yapılıyor.”
     <br/>
     <br/>
     Yayıncılar Birliği Genel Sekreteri TEDA projesini kendilerinin hazırlayıp bakanlığa sunduklarına ama gelişen süreçte; danışma kurullarının oluşumunda, eser seçimlerinde ihtilafa düşüldüğüne değiniyor. “TEDA’nın çok önemli bir işlevi olacak. Bu işlevin yeterince değerlendirilmediğine, projenin yeterince tanıtılıp, doğru yerlere ulaştırılamadığına inanıyorum.” Uzun süredir Frankfurt Kitap Fuarı’nı Kültür Bakanlığı adına temsil eden Yayıncılar Birliği bu sene Yapı Kredi Bankası’nın sponsorluğuyla fuarda yerini alacak.
     <br/>
     <br/>
     Övgüler, eleştiriler dile getirilecek ama ‘tekerlek’ dönmek üzere, haberiniz ola!
     <br/>
     <br/>
     <br/>
     TEDA’NIN DESTEK VERDİKLERİ
     <br/>
     <br/>
     Türk Edebiyatını Dışarıya Açma (TEDA) projesi çerçevesinde çeviri destiği verilen yazarlar ve çevrildiği ülkeler: Ahmet Hamdi Tanpınar (Amerika ve İran-3 kitap), İlber Ortaylı (Bulgaristan ve Suriye), Şefik Can (Burkina Faso ve Kazakistan), Sait Faik (İran), Mehmet Niyazi (Makedonya), Latife Tekin (İngiltere), Enis Batur (Amerika) Ahmet Ümit (Yunanistan, Fransa), Elif Şafak (İngiltere ve Hollanda), Peyami Safa (İran), Celil Oker (İspanya ve Hollanda), Sadık Yalsızuçanlar (Almanya), Ahmet Yorulmaz (Yunanistan), Feyza Hepçilingirler (Almanya), Esmahan Aykol, Orhan Pamuk (Slovakya, Brezilya), Buket Uzuner (Yunanistan), Aslı Erdoğan (Amerika), Orhan Kemal (Yunanistan-2 kitap), Nazlı Eray (Amerika), Ferit Edgü (Bosna), Füruzan (Bosna), Mehmet Coral (Yunanistan-2 kitap), Falih Rıfkı Atay, Kürşat Başar, Feridun Andaç, Halit Ziya Uşaklıgil (Hollanda), Orhan Kemal (Yunanistan), Tuna Kiremitçi (Yunanistan), Zülfü Livaneli (Bulgaristan), Talat Halman (Amerika), Reha Çamuroğlu (Rusya), Safiye Erol (Bosna Hersek), Adnan Binyazar (İran), Aziz Nesin (Güney Kore), İhsan Oktay Anar (Macaristan), Mehmet Akif Ersoy (Makedonya). Ekim 2006’da destek için 23 yeni başvurunun yapıldığı, bu başvuruların içinde Sabahattin Ali, Rıfat Ilgaz, Melih Cevdet Anday, Sait Faik Abasıyanık, Oktay Rıfat gibi isimlerin olduğunu da ilave edelim. Bu dönem Tayvan ve Polonya’dan da başvuru yapılmış.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25457), [web.archive.org (arşiv bağlantısı)](http://web.archive.org/web/20061017155754/http://www.aksiyon.com.tr:80/detay.php?id=25457)
