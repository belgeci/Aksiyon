# Türk'ün ateşten gömleği: Yemen

*Muhsin Öztürk Bilinmeyen-tarih*

<div>
 <p>
  <font>
   Bir asır önceki Yemen’in anlatıldığı bu kitaptan hareketle Yemen’de aslında hiçbir şeyin değişmediğini de anlıyoruz
   <br/>
   <br/>
   Yemen maceramız Yavuz Sultan Selim’in Mısır’ı fethetmesiyle başlıyor. Bu ülke hiçbir Arap ülkesine benzememektedir. Zannedildiği gibi sadece çöl değil, 4 bin rakımlı dağlarıyla bitmek tükenmek bilmez çöllerden sonra Arap dünyasının tavanı gibidir orası. Osmanlı Devleti, bu yüksek dağların inanılmaz coğrafyasında her an başkaldıran Zeydi imamlarla uğraşmak istemez; halife adına hutbe okunması, belli başlı yükümlülüklerin yerine getirilmesi şartıyla özerklik tanır Yemen’e. Ta ki 1870'e kadar. İngilizler’in teşvikiyle halifelik iddiasıyla isyan bayrağı açan İmam Yahya, tam 40 yıl boyunca Anadolu’dan giden Türk evladının zıtlıkların hüküm sürdüğü Yemen platosunda yitip gitmesine yol açar. Osmanlı siyasi anlamda tarihinde ikinci kez halifeliği bu kadar önemsiyordur. Osmanlı, İmam Yahya’yı etkisiz hale getirir, 1919’da İstanbul’da Almanlar’la ittifakın ağır faturası ödenirken Yemen’den yenilmediği halde ayrılmak durumunda kalır.
   <br>
    <br>
     “Yemen Türkleri”nin yazarı Zeki Ehil, hukuk fakültesinden yeni mezun olan bir kişi olarak, devlet sınavına tâbi tutulur, başarılı olduğu için daha yakın bir yere tayinini isteyebilecektir aslında ama o ‘gizemli bulduğu’ ve ‘uzaklara gitmek istediği’ için Yemen’i seçer. Genç bir hukuk müşaviri olarak Yemen yollarında bulur kendini. Kitap, bu yolculukla beraber başlıyor. Vapura binme, Mısır’da geçirilen parasız günler, İranlı bir yol arkadaşı, Kızıldeniz, Yemen’e öğretmen olarak tayin edilen iki Türk’le olan yarenlik ve Hudeyde. Hudeyde'den başkent San’a’ya giden yol, Yemen’e giden her askerin zorunlu yol haritası, hastalıklar ve doğal koşullar nedeniyle en çok asker kaybettiğimiz yol. Tehame üzerinden uzun bir çöl yolculuğu, 4 bin rakımlı dağa tırmanış, derin vadilerden geçilerek San’a’ya varış...
     <br>
      <br>
       Zeki Ehiloğlu, yol boyunca bütün gördüklerini kaydediyor. 7 yıl kalacağı vaktinin büyük bölümünü geçirdiği San’a’daki yaşamı gözlemliyor en çok. Yemen halkının Türk askerine bakışını veriyor. Bir asır öncesi Yemen’in anlatıldığı bu kitaptan hareketle Yemen’de aslında hiçbir şeyin değişmediğini de anlıyoruz. Giyim kuşam, gat meclisleri, sosyal ilişkiler, teknoloji ile ilişki, hayata bakış vs. Kitabın ilginç bölümlerinden biri de Yemen Yahudileri’nin anlatıldığı bölüm. 20. asrın ikinci yarısında hepsi uçaklarla İsrail’e taşınan Yemen Yahudileri, asrın başlarına kadar bir Arab’ın yanında binek hayvanına binemeyecek kadar statüsüz bir topluluk.
       <br>
        <br>
         Kitap bir anı kitabı olmakla birlikte zaman zaman bir gezi, zaman zaman bir dönemi anlatan iyi bir gözlem ve ifade yeteneğiyle kaleme alınmış bir çalışma. Sivil olmanın avantajıyla sosyal hayatın da içinde olan, aynı zamanda Yemen’de görevli bir Paşa’nın kızıyla evlenen, sık sık İmam Yahya’nın sofrasına da konuk olan Zeki Ehiloğlu dönemin ilişkilerine dair kaydadeğer çıkarımlarda bulunma imkanına sahip. Eğer Osmanlı’nın Yemen serüvenini öğrenmek istiyorsanız, ya da bir asır önce Osmanlı’ya en uzak sorunlu bir vilayette Osmanlı yönetici elitinin nasıl hareket ettiğini görmek istiyorsanız bulunmaz bir fırsat veriyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 10 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11835), [web.archive.org (arşiv bağlantısı)](http://web.archive.org/web/20050227214312/http://www.aksiyon.com.tr:80/yazdir.php?id=11835)
