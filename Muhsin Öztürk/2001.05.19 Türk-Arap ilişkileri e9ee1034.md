# Türk-Arap ilişkileri

*Muhsin Öztürk 2001.05.19*

<div>
 <p class="spot">
  Osmanlı sonrası Türk—Arap ilişkileri, yüzyıllık sükûtunu sürdürüyor. Hem Arap dünyası için hem de Türk dünyası için böyle bir ilişki rahatsız edici gözükmüyor.
 </p>
 <p class="metin">
 </p>
 <p class="metin">
  Doğrusu, kopan ilişkinin tamiri için herhangi ciddi bir adım da atılmadı her iki taraftan. Son zamanlarda bu ilişki üzerine tek—tük çıkan bazı araştırmaları saymazsak kayda değer bir anlama çalışması da yapılmadı. Halbuki Türkiye'nin jeopolitik olarak merkezinde bulunduğu Ortadoğu'dan ayrı durması pek mümkün değil. Ve Ortadoğu'yu anlamak, rivayetler yerine bu bölgenin tarihinin objektif algılanışıyla mümkün. Taraflı Batılı araştırmalara göre gerek Arap—Türk ilişkileri gerekse Batı—Ortadoğu ilişkileri açısından önemli yaklaşım ve tespitlerin çok sade bir dil ve akıcı bir üslupla anlatıldığı bu kitap, objektif bir eser, Batı literatürü içerisinde istisna olduğu belirtiliyor.
 </p>
 <p class="metin">
  Osmanlı Sonrası Türkiye ve Arap Dünyası
 </p>
 <p class="metin">
  Peter Mansfield
 </p>
 <p class="metin">
  Söylem
 </p>
 <p class="metin">
  208 sayfa
 </p>
 <p class="metin">
  0 212 513 04 29
 </p>
 <p class="metin">
 </p>
 <p class="arabaslik">
  Ahiret yurdu
 </p>
 <p class="metin">
  Kur'an'da Ahiret
 </p>
 <p class="metin">
  Yrd. Doç. Dr. Yener Öztürk
 </p>
 <p class="metin">
  Işık Yayınları
 </p>
 <p class="metin">
  224 sayfa
 </p>
 <p class="metin">
  0 216 474 01 96
 </p>
 <p class="metin">
  İnsanoğlu için ölümden sonrası, ister inansın ister inanmasın bir merak konusudur. Ölüm sonrası hayatın adı, ahiret (yurdu). Bu hayatı tanımanın, 'tecrübe' etmenin yolu yok. Ancak Yaradan, insan için bu hayatın varlığını ve özelliklerini gönderdiği kutsal kitaplar ve peygamberler vasıtasıyla anlatıyor. Yener Öztürk'ün çalışması Kur'an—ı Kerim'deki ahiret üzerine. Ahiret kavramı Kur'an'da önemli bir yer tutuyor. Ahiretle ilgili olarak zikredilen isim ve kavramların çokluğu, çeşitliliği ve bu konunun değişik açılardan nazarlara arzedilip gündeme getirilmesi ve sıkça vurgulanmasından belli. Yener Öztürk'ün ifadesiyle "ahiret hayatıyla alâkalı ayetlerin sayısının Kur'an'ın üçte birine ulaşması" bu konuya verilen önemi ortaya koyuyor. Ahiret inancı, insanın yaşadığı hayatı anlamlandırabilmesinin en büyük kaynağı.
 </p>
 <p class="metin">
 </p>
 <p class="arabaslik">
  Erdem anneden gelir
 </p>
 <p class="metin">
  Annemi Düşlerken
 </p>
 <p class="metin">
  Güzide Erdem
 </p>
 <p class="metin">
  Beyaz Balina
 </p>
 <p class="metin">
  170 sayfa
 </p>
 <p class="metin">
  0 212 638 62 63
 </p>
 <p class="metin">
  Sevda, annesinin ölümünden kendisini sorumlu tutar. Bu yüzden suçluluk duygusunun getirdiği vicdan azabından kurtulamamaktadır. İç hesaplaşmanın eşiğindedir, depresyon geçirir. Böyle günlerin birinde ansızın annesinin ruhuyla karşılaşır. Bir cehenneme dönen hayatı bu sayede esenliğe kavuşur, hayatın bazı erdemleriyle tanışır. Yazar, bu eserinde insanın varoluşunu, evrende sonsuz bir yalnızlık ve hiçlik değil, aksine aşkla ışıldayan dev bir sevgi yumağı olduğunu ve özellikle anne sevgisiyle, tüm kâinatta insanlık ve varoluşun özünün ebedi ışığa yani Yaratan'a doğru aşama aşama aydınlandığını anlatıyor. "Aslında hepimiz, yeryüzünde sevgi ve aşk kavramları olmadan varoluşumuzun yalnızlığı içinde zifiri karanlıktayız. Sebepsiz, tesadüfi bir varoluş hayâl ettiğimizde, benliğimizi sonsuz bir sessizlik içinde buluyoruz " diyor Güzide Erdem.
 </p>
 <p class="metin">
 </p>
 <p class="arabaslik">
  Beynimizin dünya algısı
 </p>
 <p class="metin">
  Beyin ve Ruh/ Sefa Saygılı
 </p>
 <p class="metin">
  Babacığım Neredesin? / Sefa Saygılı, Ali Çankırılı
 </p>
 <p class="metin">
  Türdav
 </p>
 <p class="metin">
  0 212 511 61 62
 </p>
 <p class="metin">
  Sefa Saygılı ve Ali Çankırılı, beraber hazırladıkları "Babacığım neredesin?"de çocuğun büyümesinde ve şahsiyet oluşumunda en az anne kadar etkili olan fakat ihmal edilen "baba" faktörünü ele alıyorlar. Kitap, babanın çocuk üzerindeki etkisini ayrıntılı bir şekilde masaya yatırıyor. Sefa Saygılı, aynı yayınevinden çıkarttığı diğer kitabı "Beyin ve Ruh"ta da kainatın en muazzam ve en muhteşem yapısı "beyni" konu ediyor. Acaba kafatasımızın içinde, tehlikelerden uzak, güvenli bir yerde bulunan iki yumruk büyüklüğündeki beynimizi tanıyor muyuz? Kafamızda neler olup bitiyor? Beynimiz bedenimizi nasıl idare ediyor? Sayısız kompleks fonskiyonların ortaya çıkışı nasıl? Her iki eser de insan merkezli, üstün körü geçip gittiğimiz; üstelik bizzatihi bizi ilgilendiren konular üzerinde duruyor.
 </p>
 <p class="metin">
 </p>
 <p class="arabaslik">
  Öykü'nün yeni baharı
 </p>
 <p class="metin">
  Yeni Türk Edebiyatında Öykü,
 </p>
 <p class="metin">
  Ömer Lekesiz, Kaknüs,  0 216 341 08 65
 </p>
 <p class="metin">
  Yeni Türk Edebiyatında Öykü, beş ciltte tamamlanması planlanan kapsamlı bir çalışma. Kitap öykücüleri ele alırken şöyle bir sistem izlemiş: Öykücünün hayatı ve öykü kitapları, öykü anlayışı, bir öyküsü ve çözümleme. Fikret Ürgüp, Mustafa Kutlu, Selim İleri, Bekir Yıldız, Rasim Özdenören, Füruzan, Ayhan Bozfırat, Tomris Uyar, Sevinç Çokum, Oğuz Atay, Nedim Gürsel, Durali Yılmaz, Hulki Aktunç, Sezai Karakoç, İnci Aral kitapta yer alan öykücülerden bazıları.
 </p>
 <p class="metin">
 </p>
 <p class="arabaslik">
  Kariyeri planlarken...
 </p>
 <p class="metin">
  Kişisel Kariyer Planlaması, Mehmet Öner,
 </p>
 <p class="metin">
  Kariyer, 300s., 0 212 511 31 66
 </p>
 <p class="metin">
  İş dünyasındaki gelişmelerle ilgilenenler ve geleceğini kurmak isteyenler her gün yeni kavramların ortaya atıldığını çok iyi bilirler. Dünyada ve ülkemizde meydana gelen gelişimin ve değişen ekonomik koşulların sonucu ortaya çıkan yeni kavramları ve durumları, iş hayatına hazırlanan gençliğin ve iş hayatının içinde olan insanların takip etmesi gerekiyor. Kişisel Kariyer Planlaması bunlardan biri. Kariyer yapmakta olan insanların bilmesi gereken bazı trendler var; "Süreklilik gösteren ve iş güvencesi olan işler gittikçe azalacak, bir işe girip oradan emekli olamayacaksınız" gibi.
 </p>
 <p class="metin">
 </p>
 <p class="arabaslik">
  Deliler arasında akıllı olmak
 </p>
 <p class="metin">
  Ölümsüzlük ve Pilgrim, Timothy Findley,
 </p>
 <p class="metin">
  Can Yayınları, 486s., 0 212 252 56 75
 </p>
 <p class="metin">
  Timothy Findley, başkalarının bilinçaltıyla kendi bilinçaltı arasındaki bağların ve tarihin dayattıklarının içine hapsolup kalmış bireyin kendini aramasının öyküsünü anlatıyor. Son on yılın psikoloji temelli en önemli birkaç romanından biri olan; gizem, din, tarih, psikoloji ve felsefenin ilginç bir karışımından oluşan "Ölümsüzlük ve Pilgrim", bireysel akıl sağlığını tartışıyor.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020209060711/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/337/kitaplik/1.htm), [web.archive.org (arşiv bağlantısı)](http://web.archive.org/web/20020209060711/http://www.aksiyon.com.tr:80/2001/337/kitaplik/1.htm)
