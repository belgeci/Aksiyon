# TÜYAP'ta yine biz bizeydik

*Muhsin Öztürk 2004.11.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TÜYAP Kitap Fuarı uluslararası olma uğraşı veredursun, okura ulaşmak üzere kurgulanmış fuar, yabancı yayıncılar için verimli bir çalışma ortamı oluşturmuyor. Moskova, Tahran ve Mısır’a rağmen bölgesel fuar olma iddiası ortaya koyabilmek için yeni anlayış geliştirmek gerektiği üzerinde duruluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426182023im_/http://www.aksiyon.com.tr/resim/517/68.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   TÜYAP Kitap Fuarı üzerinden Türk yayıncılığını takip etmek mümkün. Neredeyse doğru dürüst bir kitapçının olmadığı 12 Eylül sonrasında, okur ile kitapları buluşturma niyetiyle yola çıkan, Tepebaşı’lı yıllarında büyük izdihamlara, uzun kuyruklara sahne olan, şimdi de İstanbul’un merkezine bir hayli uzak Beylikdüzü’nün ferah salonlarına taşınan fuar, yayın dünyasının nabzını tutmak için hâlâ elverişli bir ortam sunuyor.
   <br>
    <br>
     TÜYAP Kitap Fuarı, Beylikdüzü’ne taşınmasıyla birlikte en farklı, en estetik stand yarışmasına sahne olmuştu. Bu devam ediyor. 23. TÜYAP Kitap Fuarı, bu yıl uluslararası kimliğe kavuşmak niyetiyle kolları sıvadı. “Kültür Sanat ve Edebiyatta Komşuluk” temasıyla birlikte çoğunluğu Orta Avrupa ülkelerinden gelen yayıncıları ağırladı. Bu yayıncılar 5. salonun bir köşesine konuşlandırıldı. Fuar açılışında konu üzerine önemli sözler sarf edildi. Savaşın hüküm sürdüğü Irak’tan da Mehmet Azzan’ın fuara katılmış olmasının onur verici bir durum olduğundan söz edildi. Fakat Mehmet Azzan, Suriye doğumlu olup Irak’la hiç alakası olmayan bir yazardı. Avrasya’ya açılmaktan dem vuruldu ama ne Rusya’dan ne Orta Asya’dan ne de İran’dan ciddi bir yazar vardı.
     <br>
      <br/>
      Telif satmadan bir yere varamayız
      <br/>
      <br/>
      Orta Avrupa ülkeleri yayıncılarının hazır bulunduğu kokteyle Türk yayıncıları neredeyse hiç itibar etmedi. Bu durum, uluslararasılaşmanın Türkiye’deki yayıncılarca da kavranmadığını gösteriyor. Ayrıca, ‘vizyon’ sahibi yayınevi sorusunu tekrar gündeme getiriyor. Birkaç büyük yayınevinin Frankfurt’ta önemli kontaklar kurduğu düşünülse bile; Frankfurt Kitap Fuarı’nı izleme imkanı bulamayan orta büyüklükteki onlarca yayınevinin ayaklarına kadar gelmiş ajans ve yayınevlerine iltifat etmemesi ilginç karşılandı.
      <br/>
      <br/>
      Gelecek yıl gelmem
      <br/>
      <br/>
      Yapı Kredi Kültür Yayınları Genel Müdür Yardımcısı Serhat Baysan, yabancı yayıncılarla ilgili açılımın göz doldurucu olmadığını, uluslararası kimliğin oturması için en az 50 yabancı yayıncının bu fuara katılmış olması gerektiğini ifade ediyor. Kitapçıların olmadığı dönemde okurla kitabı buluşturan fuarın, büyük kitabevi zincirlerinin oluştuğu bir dönemde başka bir konsepte kayması gerektiğini düşünüyor: “Öncelikle kitap satma amacının aşılması gerekir. Dışarıya telif satmadan bir yere varamayız.” Ayrıca, TÜYAP Kitap Fuarı uluslararasılaşmayla ilgili elini çabuk tutmalı, yoksa bölgesel kitap fuarı olma kabiliyetini bir daha yakalayamayabilir. “Moskova Kitap Fuarı yeniden toparlanmakta, Tahran kapıda, Mısır zaten çoktandır adını duyurdu. İstanbul fuarının Frankfurt Kitap Fuarı’ndan pazarlanması gerekiyor.”
      <br/>
      <br/>
      Sandrine Boisard, 11 büyük Fransız yayıncısını temsilen TÜYAP’a katılmış. Bilimsel kitaplarla ilgileniyor. Değişik yayınevleriyle görüşmeler yapıyor, hatta bazı anlaşmalar bile yaptı. Bazı Türk yayıncılarının hiçbir şekilde önceden randevu almaksızın standa gelip, “Ben şu kitabı alıp basmak istiyorum” diyerek anlaşma yapması onu şaşırtmış. Fuardan çok memnun olduğu söylenemez. Bir sonraki yıl katılmayı düşünmüyor, diğer yayıncıların katılmasına da pek ihtimal vermiyor. Fuar izleyicisinin kendi kitaplarıyla ilgilendiğini düşünmüyor. Bir kere Frankfurt Kitap Fuarı’ndan hemen sonra düzenleniyor olması en büyük dezavantaj. Üstelik yakın bir zamanda giderek uluslararası kimlik kazanmaya başlayan Meksika fuarı var. Pek çok yabancı yayıncı, Frankfurt’tan sonra ilk durak olarak Meksika’yı görüyor bu yüzden.
      <br/>
      <br/>
      Boisard’a göre Meksika’nın yükselen yıldız olmasının bir sebebi de fuar süresinin üç gününü profesyonellerin buluşmasına ayırması. Bu üç günde yerli ve yabancı yayıncılar, yazarlar, çevirmenler, telif ajansları bir dizi görüşmeler yapıyor. Ayrıca İstanbul’daki fuarın süresi uzun olduğu gibi, şehir merkezine uzak bir yerde konuşlandırılmış olması da dezavantaj. Bir de profesyonellikle ilgili kısımlar var; Taksim’de kaldığı otelden Beylikdüzü’ne gelmek için Taksim’de Fransızca kitaplar satan bir tanıdığından yardım almak durumunda kalmış. Onun için diğer standlarda çalışanların görevlerinin ne olduğunu bilmek imkansız, çünkü çoğunun yaka kartı bile yok. “Fuarı organize edenler Frankfurt Kitap Fuarı’nı hiç izlemiyorlar mı?” diyor.
      <br/>
      <br/>
      Arap yazarlar fuarda
      <br/>
      <br/>
      Alkım Yayınları Genel Yayın Yönetmeni Korkut Tankuter, fuardaki stand düzeneğinin Ortaköy meydan kitapçıları gibi pazarlama ağırlıklı değil, sergileme ve tanıtım ağırlıklı olması gerektiğini ifade ediyor.
      <br/>
      <br/>
      Fuara katılan Arap yazarlar Türkiye’deki Ramazan ortamını yaşamaktan mutluydu. Türkiye’de Ortadoğu’dan gelen yazarların genellikle Hıristiyan Arap veya sosyalist olmalarına alışmış bir kitle için “mü’min” olmaları şaşırtıcıydı. Türkiye’den bildikleri isimler Aziz Nesin, Yaşar Kemal ve Nedim Gürsel’di. Panelde konuşmalarına ‘besmele’ ile başladılar. “Essalamü aleyküm verahmetullahu veberakatühü cemian” diyerek selamlamaları “hepinize hoşgeldiniz diyorum”  şeklinde çevrildi. Panel, diğerleri gibi çok az kişi tarafından izlendi. Zoraki içeriye sokulan on kadar liselinin kısa zamanda arazi oldukları gözden kaçmadı. Osmanlı’dan söz ederken “Devlet-i Rahmaniye” diyorlar; bu, imparatorluktan hareketle Osmanlı’yı sömürgeci görenlerin yanıldıklarının bir göstergesi.
      <br/>
      <br/>
      Zaman zaman anlı şanlı yazarların yeni kitapları çıktığında televizyon televizyon gezmeleri çoğunlukla bir eleştiri konusu oluyor. Yazar ağırlığını takınmalı, kendi saygınlığından ödün vermemeli, deniyor. Medya ortamında gezinen yazarların böyle bir şeye katlanmasını galiba fuarlara borçluyuz. “Göründüğünüz kadar varsınız” deyimi fuarda kendini o kadar belli ediyor. Ki, pek çok yazar, önünde ismini yazan kartonla baş başa kalmamak için imza günlerine katılmamayı tercih edecek durumu geliyor.
      <br/>
      <br/>
      Marka gözüyle bakmak genç yazarların aleyhine
      <br/>
      <br/>
      Kitabın da ‘moda’ moduna geçmesiyle birlikte, tıpkı popstarlarda olduğu gibi genç, yakışıklı veya güzel yazarda izdiham yaşanması; diğer ‘yetkin’ yazarlarda ister istemez geri çekilme ya da ‘medyada ben de sık sık görünmeliyim’ duygusunu öne çıkarıyor. Gazetelerin kültür sayfalarına ‘keşke yarınki imza günümü duyurabilseniz’ şeklinde telefonlar gelmesi bu yüzden. Aynı yayınevinde imza atan Türkan Şoray’a çok ilgi yokken İclal Aydın için uzun kuyruklar oluşabiliyor. Sözgelimi bir dönemin görkemli savcısı Vural Savaş imza gününde yalnızları oynuyor. Saygın bir edebiyat kişiliği olan Adalet Ağaoğlu’nun son kitabı Alkım’dan çıktı ve elli bin basıldı. Ancak ne panelde ne de imza gününde yeterli ilgiyi gördüğü söylenemez.
      <br/>
      <br/>
      Korkut Tankuter, genç ve popüler yazarlarla ilgili önemli bir tehlikeye işaret ediyor. Yazara ‘marka’ gözüyle bakılmasının en çok genç yazarlar üzerinde tahribat yaptığını düşünüyor. Genç yazar henüz kendini bulamamışken, yani olgunlaşmamışken iyi sattığı için sürekli üretim baskısıyla karşılaşıyor. Bu durum üretim artıran faktör olsa da kaliteyi düşürüyor ve kimlik bunalımına yol açıyor.
      <br/>
      <br/>
      Geçen yıl Türk yayıncığı önemli hareketliliklere sahne oldu. Ahmet Altan’ın kitabını 2.900.000 TL’den piyasaya süren Alkım Yayınları, bir yıl içinde bilinen bir yayınevi statüsüne erişti. Bu kampanya yayınevinin tanıtımı için önemli işlev görürken, arkasından pek çok yayınevi benzer uygulamaya giderek aynı ya da yaklaşık fiyattan kitaplar piyasaya sürdü. Piyasada bir doygunluk olduğunu düşünüp bu furyanın kesileceğini düşünenler yanılıyor; şimdiye kadar bu uygulamaya iltifat etmeyen bazı büyük yayınevleri ünlü bazı yazarların kitaplarını daha düşük fiyatlardan piyasaya sürmeye hazırlanıyor.
      <br/>
      <br/>
      Böyle bir uygulama yüksek tirajlı basımlarda mümkün olabilir. Yani o yazarın en az elli bin veya yüz bin satmasını düşünerek kitaplar basılıyor. “Şimdiye kadar ellerinde on binlerce kitapla kalakaldılar” şeklinde haberler çıkmadı; ama bundan sonra çıkmayacağı anlamına gelmiyor. Nitekim bazı yayınevleri elli bin bastık diye ilan ettikleri kitapların basımlarını on binlerde tutup tedbiri elden bırakmıyorlarmış.
      <br/>
      <br/>
      Aslında ‘ucuz kitap’ kavramını Alkım Yayınları’nın gündeme getirdiği kabul edilse de bunun göreceli bir kabul olduğu da aşikar. Yapı Kredi Yayınları Ekim 2003’te Harry Potter kitabını 15 milyon TL’den yüz bin adet piyasaya sürüyor. Ahmet Altan’ın kitabıyla karşılaştırıldığında Harry Potter daha ucuz. Çünkü Altan’ın kitabı 10 forma diğeri 60 forma. Aradaki altı kat hacim farkı, fiyat farkından daha büyük.
      <br/>
      <br/>
      Fuar sepeti...
      <br/>
      <br/>
      Yüzüklerin Efendisi kitabı serisiyle birlikte esen fantastik edebiyat rüzgarı durmuş değil.
      <br/>
      <br/>
      Küçük okurlar üzerinde son yıllarda televizyonlarda artan ‘sır’lı programların etkisini fuarda da gözlemlemek mümkün. Çocuklar, onlarca kitap içinden şeytan, cin gibi başlıkları taşıyan kitaplarla ilgileniyorlar.
      <br/>
      <br/>
      Ötüken, Türkiye’nin en büyük yazarlarını bünyesinde bulunduran bir yayınevi. Cengiz Aytmatov, Peyami Safa, Tarık Buğra, Cengiz Dağcı, Mehmet Niyazi, Beşir Ayvazoğlu, Sevinç Çokum... Ötüken, on kitabıyla fuara katılmış yayınevlerinin düzeyinde temsil ediliyordu. Ötüken’e yakışan bir stand değildi, bizden söylemesi.
      <br/>
      <br/>
      Alkım Kitabevleri zinciri yolda. İlk olarak Diyarbakır, Elazığ, Malatya, Konya, Adana, Eskişehir’de açılacak. Aynı zamanda İnkılap yayınlarının da benzer bir kitabevi zinciri için hazırlık içinde olduğu söyleniyor.
      <br/>
      <br/>
      Son yıllarda çocuk yayınlarındaki artış göze çarpıyor. Bu fuarda, Zambak Kitapları’nın uzaylı tasarımı, Erdem Yayınları’nın fantastik standı bunun göstergesi. Ayrıca, Beyaz Balina’nın sepet usulü pazarladığı 1 milyon TL’lik çocuk kitapları çok tutuluyor.
      <br/>
      <br/>
      Tek kişilik yayınevleri var. Yayınevi, sadece bir kişinin kitaplarını basıyor ve o kişi aynı zamanda kitaplarını imzalamak için standda hazır bulunuyor. Bu durum Sultanahmet fuarının önemli figürlerinden “Süleyman Kocabaş”ı hatırlatıyor.
      <br/>
      <br/>
      Bilgi Üniversitesi Yayınları’nın performansı göz doldururken, kitap yayınlayan Boğaziçi Üniversitesi Yayınları’nda durgunluk hakim.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17599), [web.archive.org (arşiv bağlantısı)](http://web.archive.org/web/20060426182023/http://www.aksiyon.com.tr:80/detay.php?id=17599)
