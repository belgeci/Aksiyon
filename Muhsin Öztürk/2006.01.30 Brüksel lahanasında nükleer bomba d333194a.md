# Brüksel lahanasında nükleer bomba

*Muhsin Öztürk 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Jake W. Stephenson uluslararası ilişkilerde Türkiye’nin haksızlığa uğradığını düşünüyor ve bu fikri Türkçe olarak kaleme aldığı üç kitaplık polisiye gerilim romanında işliyor. Üstelik, Türkçe yazıyor ve ortada gözükmek istemiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070609102743im_/http://www.aksiyon.com.tr/resim/582/72.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yabancı bir yazarın Türkçe kaleme aldığı, Brüksel’e yerleştirilen nükleer bomba sonrası Türkiye ve Bürüksel arasındaki istihbarat trafiğini anlatan polisiye gerilim tarzının bütün inceliklerini taşıyan Brüksel Lahanası (Alfa Yay.), hem üslubu, hem de işlediği ‘tez’le ilgi çekecek. Brüksel Lahanası’nın önemi AB sürecinde yükselen Türk milliyetçiliğini makul ve meşru bulması ve bunu iyi bir polisiye dille adeta film izler gibi okutturması. Ankara’da yaşayan kitabın yazarı Jake W.Stephenson aynı zamanda gizemli bir kişilik; aşağıdaki röportajı yayınevi aracılığıyla e-mail yoluyla yaptık. Yani sizin gibi biz de yazarı görmüş değiliz. 1957 yılında Ankara’da doğan yazar, babasının görevi nedeniyle 64-67 yılları arasında Sinop, Ankara  ve Diyarbakır’da yaşar. Ama babasının mesleği konusunda ser verip sır vermiyor. Üniversiteye kadar eğitimini Türkiye, Belçika, İsviçre ve ABD okullarında tamamlar. New York’ta aldığı üniversite eğitiminden sonra hukukçu kimliği ile, sonra da gazetecilik denemeleri ile ABD, İsveç, Yunanistan ve Fransa’da bulunur. Ve şimdi Ankara’da yaşıyor. Mesleğini sorduğumuzda, “şu anda verebileceğim en doğru cevap ‘yazarlık’ olacaktır” diyor. Peşpeşe yayınlanacak roman dizisi: Brüksel Lahanası, Ankara Tavası ve Washington Portakalı. Yeterince ilginç değil mi?
   <br>
    <br>
     -İyi bir Frederick Forsyth okuru olduğunuzu söyleyebilir miyiz?
     <br/>
     <br/>
     Kesinlikle evet. Frederick Forsyth, bence zirvedeki yerini koruyan yazarlar arasındadır. Bütün kitaplarını okuduğumu sanıyorum. Kitaplarındaki kurgunun dehşet verici gerçekliği, detaylarda eriştiği mükemmellik ve anlatım üslubundaki akıcılık beni her zaman etkilemiştir. Örnek vermem gerekirse, Ian Fleming’in James Bond romanlarını da severim, ama ne yazık ki gerçekçi olmaktan çok fantastik ögelere yer verilir bu romanlarda. John LeCarre’yi de severek okurum. Detaylarda çok başarılı ve gerçekçidir ama özellikle son iki kitabının sürükleyici olduğunu söylemek çok zor. Bence Len Deighton da her zaman zirvedeki yerini koruyacak bir yazardır. Frederick Forsyth benim için Len Deighton’la beraber “Bir Numara”dır.
     <br/>
     <br/>
     -Romandan Türkiye’yi çok iyi tanıdığınız anlaşılıyor. Bunu neye borçlusunuz?
     <br/>
     <br/>
     Türkiye’yi “vatan” konsepti içinde değerlendiriyorum. Dünyanın dört kıtasında çeşitli mesleki faaliyetlerde bulundum ve daha da ötesi, çeşitli ülkelerde oturdum, gündelik hayatı bire bir yaşadım. Dönüp dolaşıp geldiğim yer hep Türkiye oldu. Türkiye’nin değerleri ve öncelikleri, benim tüm değerlerimle ve önceliklerimle örtüşüyor. Türkiye’de yaşıyorum, Türkiye’yi seviyorum ve bundan kıvanç duyuyorum. Daha ne diyebilirim ki? Elbette Türkiye’yi çok iyi tanıyorum.
     <br/>
     <br/>
     -Brüksel Lahanası’ndaki istihbarat takibi oldukça heyecan verici. Türk polisinin terminolojisini gayet iyi bildiğiniz anlaşılıyor. Romandaki bu başarılı atmosfer, sadece dışarıdan yapılan gözleme mi dayanıyor yoksa roman için ya da başka bir sebeple emniyet camiasını yakından tanıma fırsatınız oldu mu?
     <br/>
     <br/>
     Önemli bir noktaya değinmiş oldunuz. Yaşamım boyunca, Türkiye’de veya başka bir ülkede emniyet ve/veya istihbarat teşkilatlarıyla hiç ama hiç ilişkim olmadı. Askerî kurum ve kuruluşlarla da ilişkim olmadı. Kısacası ne dün, ne de bugün herhangi bir “teşkilat’ın mensubu olmadım, “flört” dahi etmedim. İyi bir gözlemci ve dikkatli bir araştırmacı olduğum söylenebilir. Akıl erdiremediğim noktalarda dahi profesyonellerden yardım almadım. Sadece, gözlemledim, dinledim, derinlemesine araştırmaya çalıştım. Mit Müsteşarlığı’na veya Emniyet Genel Müdürlüğü’ne hayatımda bir kez bile girmedim. Gündelik hayatın gerektirdiği durumlar dışında polis karakollarını dahi bilmem.
     <br/>
     <br/>
     -Bu romanı yazmanızın özel bir sebebi var mı? “Her Türk gibi Belçika’nın teröre verdiği desteği kınıyorum, hatta bir adım öteye geçerek roman yazıyorum” mu diyorsunuz?
     <br/>
     <br/>
     Bazen, “bardağı taşıran” olaylar ve “medeni” Avrupa’nın her fırsatta sergilediği “çifte standart” yaklaşımları yaşanıyor. Demokrasi, insan hakları, çağdaşlık gibi vazgeçilmez kavramları savunduğunu iddia eden bazı Avrupa ülkeleri, bir de bakıyorsunuz terör örgütlerini koruyor. Benzer olaylar kendi ülkelerinde yaşansa kıyameti kopartacak olan bu ülkeler, gündeme Türkiye geldiğinde ya susup oturuyor, ya da önyargılı davranıyor. Belçika, ne yazık ki bu ülkelerden biridir. Duygularımı, hatta öfkemi dışa vurmanın en güzel yolu olarak gördüm roman yazmayı. Bu bakış açısıyla üç kitap yazdım. Böylece, beni “bir adım önde” görüyorsanız sadece mutlu olurum.
     <br/>
     <br/>
     -Sizi bizimle bu kadar duygudaş kılan şey nedir?
     <br/>
     <br/>
     Duygudaş olduğumuza sevindim. Ortak duyguları, ortak düşünce tarzlarını ve kimi zaman “öfkeyi” yaratan şey, birlikte yaşanan süreçlerdir. Vatan olarak bildiğim ülkede yaşanan olumsuzluklara sessiz kalmamayı seçmiş oluyorum.
     <br/>
     <br/>
     -Romanı Türkçe kaleme almış olmanız takdire şayan. Türkiye’de doğmuş, 365 günün 265 gününü Türkiye’de geçiren bir kişi olarak Türkçe roman kaleme almanız normal ama isminiz ne de olsa ‘Jake’. Takdir edersiniz ki bu pek alışık olduğumuz bir husus değil. Romanı niye Türkçe yazma ihtiyacı hissettiniz?
     <br/>
     <br/>
     Doğrusunu isterseniz, ilk kitabın ana kurgusunu İngilizce olarak kaleme almıştım. Değerli bir arkadaşımın yardımları ile Türkçe metine geçtik. İlerleyen haftalarda, bir de baktık ki, her gün kavga ediyoruz. “Madem her şeye müdahale ediyorsun, otur kendi Türkçeni kendin yaz” noktasına gelmemiz fazla zaman almadı. Editörlerim de zaman içinde benim İngilizce yazmamı yasakladı. Galiba doğrusu da buydu. Türkiye’de yaşıyorum. Türkiye, yaşanan birçok olayın odak noktasında bulunuyor. Bu nedenlerle yazdıklarımı öncelikle Türk okurlarının beğenisine sunuyorum. Beğenen Türkçe beğensin, beğenmeyen Türkçe beğenmesin.
     <br/>
     <br/>
     -Türkçe yazmanın kolaylığından söz edemezsiniz herhalde.
     <br/>
     <br/>
     Neden? Türkiye’de doğmuş, Türkiye’de yaşamış, büyümüş, eğitim görmüş, sokaklarda koşup oynamış, mesleğini icra etmiş bir kişi olarak Türkçe benim ana dilim. Mükemmellikten söz edecek kadar iddialı olamam ama benim için Türkçe veya İngilizce yazmak arasında genel olarak bir fark yok. Esas sorun, bir metnin hem Türkçe hem de İngilizce yazılması durumlarında ortaya çıkıyor. Tercüme yapmaktan nefret ediyorum. Hiçbir tercümenin ana metnin ruhunu ve akıcılığını tam olarak yansıtabileceğine inanmıyorum. Bu nedenle, eğer günün birinde kitaplarımın İngilizce basılması noktasına gelinirse, ben o zaman “ayvayı yedim” demektir. Bütün kitaplarımı, oturup baştan sona İngilizce yazmam gerekecek.
     <br/>
     <br/>
     -Biyografinizde gizemli noktalar var ve ‘polisiye’ bir roman yazdınız. Son yıllarda Türkiye’nin komplo teorilerine çok prim veren bir ülke olduğunu kabul edersek, sizin için de bir komplo teorisi kaçınılmaz olacaktır. Kimin için yazıyor gibi…
     <br/>
     <br/>
     Ne diyebilirim ki? Dünyada ve Türkiye’de bazı araştırmaların, romanların, TV programlarının “desteklendiği” doğrudur. Hatta bazı romanlar “ısmarlama” bile olabilir. Ben bunlardan biri değilim. İnandığım çağdaş, demokrat değerler ve Türkiye için yazdım. Değindiğiniz “gizemli” kurum ve kuruluşlar, kitaplarımda işlediğim kurguları inceleyip beğenirse, üstelik, potansiyel tehlikeler karşısında daha duyarlı olursa, bundan sadece sevinç duyarım.
     <br/>
     <br/>
     -Biyografinizde geçen, “SSCB’nin dağıldığı yıllarda Kiev’den ve Berlin’den ajanslara haber geçti. Kuveyt’in işgali sırasında Kuveyt’te ve Bağdat’taydı; şimdiyse “365 günün 265’ini” Türkiye’de geçiriyor” ifadesinden ne anlamalıyız? Şu olabilir mi; Türkiye önemli tarihsel değişimlere gebe bir ülke, şimdi de buradayım.
     <br/>
     <br/>
     Türkiye bir dünya devidir. Türkiye, her zaman önemli tarihsel gelişmeler yaşamış ve yaşamakta olan bir ülkedir. Ama ben her zaman Türkiye’de oldum. Olaylar tırmanmaya başladığı için, veya Orta-doğu Bölgesi tarihsel değişimlere gebe olduğu için Türkiye’ye gelmiş değilim. Siz neler yaşıyorsanız, sokakta yürüyen vatandaş neler yaşıyorsa, ben de onları yaşıyorum. Belki tek farkım; gelişmeleri derinlemesine analiz etmeye çalışarak bazı olayları önceden görmeye ve kurgulamaya çalışmamdır.
     <br/>
     <br/>
     -Türkiye’de polisiye-gerilim tutmaz, zaten her gün en sahicisi yaşanıyor denir. Bu görüşe katılır mısınız?
     <br/>
     <br/>
     Hem evet, hem hayır. Türkiye’de her gün yaşananların, kamuoyunda bir kanıksama duygusu yarattığını ben de gözlüyorum. Gün geçmiyor ki, yeni terör olaylarıyla, kara para aklama operasyonlarıyla, kaçakçılık vakalarıyla ve siyasi entrikalarla karşılaşılmasın. Türkiye’deki gazete-dergi okuyucuları ve televizyon izleyicileri 24 saat boyunca bu gibi olayların içinde yaşıyor. Bu nedenle de genel bir umutsuzluk, tedirginlik, karamsarlık ve daha da önemlisi, bir kanıksama duygusu oluşuyor. Önemli olan, bu gibi olayları yaşandıktan sonra duymak ve üzülmek değil. Önemli olan, bu gibi olaylar yaşanmadan önce ileriye dönük fikir yürütebilmek ve ortaya çıkabilecek potansiyel tehlikeleri önceden sezerek gerçekçi kurgular yapabilmek. Yazmış olduğum üç kitap, belki de sadece bu nedenle ilgi çekecektir.
     <br/>
     <br/>
     -Beğendiniz Türk polisiye yazarları var mı?
     <br/>
     <br/>
     Hiç “Cingöz Recai” okudunuz mu?  Server Bedi / Peyami Safa’nın yazdığı bu kitaplar,  benim çocukluk yıllarımda, Ankara’da okuduğum polisiye romanlar arasında çok önemli bir yer tutar. Bana göre çağının ötesinde romanlardır bunlar. Sorunuza cevap vermem gerekirse, çağdaş Türk polisiye yazarlarının hepsini beğendiğimi söyleyebilirim. En azından, eksikliği çok hissedilen bir alanda ürün vermeye çalışıyorlar. Bazı romanların kurguları “sade suya tirit” gibi olsa bile…
     <br/>
     <br/>
     -Her Türk’ün merak ettiği bir soru. Bizi AB’ye alacaklar mı?
     <br/>
     <br/>
     Neden alsınlar ki? “En iyi Türkiye,” adaylık statüsü devam ettirilen bir Türkiye’dir.  Böylece “medeni” Avrupa ülkeleri, bir taraftan önyargılı yaklaşımlarını sürdürebilecekleri uygun bir ortam bulur, diğer taraftan da Türkiye’den talep üstüne talepte bulunmayı kendilerine hak görür. Türkiye, AB’ye girerse, “oyun biter”. Bu nedenle, AB adaylık süreci sonsuza dek yuvarlanır gider. 25 yıl sonra, “Türkiye mi AB’ye girecek yoksa AB mi Türkiye’ye bağlanacak?” şeklinde bir noktaya gelineceğini seziyorum. Ömrüm olursa, 25 yıl sonra birer duble atar, bir söyleşi daha yaparız. -Hem akıllı hem de milliyetçi olanların zaferi ile biten bir romandan çıkartacağımız milliyetçi tanımı ne olmalı? Buradan, entellektüel camiada yapılan milliyetçilik yaklaşımlarına katılmadığınızı çıkartabilir miyiz?
     <br/>
     <br/>
     Elbette katılmıyorum… Türkiye’de “milliyetçilik” adı altında, üstü kapalı “ırkçılık” yapılmaya çalışılıyor. Örneğin, son 20 yıl içinde yaşanan ve adına “Kürt milliyetçiliği” denen şey ırkçılıktan başka nedir ki? Son günlerde yaşanan bazı sansasyonel/entelektüel tartışmaların ayrıntısına, izninizle burada girmek istemiyorum. Kendilerini sağcı, solcu, milliyetçi, demokrat gibi sözcüklerle tanımlayanların, üstelik entelektüel olma iddiasında bulunanların, “ırkçılık” ve “bölgecilik” tuzağına düşmemesi gerektiğine inanıyorum. Entelektüel camiada yaşanan bazı tartışmaları da bu bakış açısından eleştiriyorum ve onlara genel olarak katılmıyorum.
     <br/>
     <br/>
     Alt ve üst kimlik tartışmasında kendinizi nerede görüyorsunuz?
     <br/>
     <br/>
     “Ne Mutlu Türküm Diyene…” (…Diyebilene…)
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23266), [web.archive.org (arşiv bağlantısı)](http://web.archive.org/web/20070609102743/http://www.aksiyon.com.tr:80/detay.php?id=23266)
