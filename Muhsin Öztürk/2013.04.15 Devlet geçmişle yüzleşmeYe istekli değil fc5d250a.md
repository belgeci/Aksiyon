# Devlet geçmişle yüzleşmeYe istekli değil

*Muhsin Öztürk 2013.04.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1993 uzak bir tarih değil. Biz fânilerin şahit olabileceği kadar yakın, genç kuşağın gazetelerden takip edebileceği kadar uzak, bir heyula gibi üzerimizde dolaşıyor. AK Partili Süleyman Soylu’yu dinledikten sonra da ‘Dolaşmaya devam edecek’ diyebilirsiniz.
  </font>
 </div>
 <div id="newsText">
  <font class="detail-text">
   <p>
    Demokrasilerde temel sorunların tek muhatabı olduğundan siyaset kurumu 4 yılda bir halkın oyuyla denetime tabi olur. Memnunsak devam eder, değilsek değiştirebiliriz siyasi iktidarları. Türkiye’de siyasi alanda ama siyaset kurumunun uzağında cereyan eden olaylar var ki, ‘hesap sorulamayan devlet’ gerçeği ile yüzleştiriyor. Ergenekon davalarıyla büyük gedikler açılmış olsa da, Süleyman Soylu’nun ‘paralel devlet’ dediği kamuoyu denetiminden uzak, devlet içindeki devlet yapılanması bir şekilde etkinliğini sürdürüyor. Siyasete hükmetmeyi âdet hâline getiren vesayet devleti, yüzleşmemek ve hayatta kalmak için her şeyiyle direniyor. AK Parti Genel Başkan Yardımcısı Süleyman Soylu, 1993’ü konuşurken “Devletin direnci sürüyor, eski defterler açılsın istemiyor.” diyor.
   </p>
   <p>
    <strong>
     -Türkiye hâlâ 90’ların karanlık gölgesi altında. Üstelik bununla yüzleşip yüzleşmeme konusunda emin değil. Özelde 1993, hangi denklemin ve konjonktürün ürünü?
    </strong>
   </p>
   <p>
    İslami terörizm lafı 1986-87’de ilk kez Margaret Thatcher tarafından telaffuz edildi. Komünizm denilen tehlike devreden çıkarken dünyaya yeni ve onu aynı blokta bir arada tutabilecek bir karşıtlık, bir öteki lazımdı. O öteki, İslami terörizm olarak ortaya kondu. Berlin Duvarı yıkıldığında, Glasnost ve Perestroyka ile beraber Doğu, Batı karşısında ekonomik, siyasi ve sosyal anlamda çözüldüğünde bizim gibi ülkeler daha serbest oyuncu hâline gelmeye başlayacaktı. 90’lı yıllarda Türkiye’nin yaşadığı süreç bununla ilgili. Yeni şekillenen dünyada Türkiye kendi içinde nasıl bir iktidar kuracak, nasıl bir iç siyaset anlayışı inşa edecekti? Diğer yandan Türkiye dış politikada daha rahat hareket edebilecek miydi? Geçmiş meselelerle uğraşan ve 1699 Karlofça Antlaşması’ndan beri süren gerileme dönemi bitmemiş bir ülkeden söz ediyoruz. Yaşananları içerideki egemenlik mücadelesi kadar, Türkiye’yi kontrol altında tutmaya devam etmek isteyen dış güçlerin işi olarak  da görmek mümkün.
   </p>
   <p>
    <strong>
     -Bölgesel güç olmaması mı mesele?
    </strong>
   </p>
   <p>
    Evet. Sebebi şu: 70-80 seneyi ıskalamış bir Türkiye var. Soğuk Savaş sonrasında, 1990’la 2000 arasında dünya yeniden kurulurken, eski pozisyonlarını ve avantajlarını korumak isteyen egemen dünyanın bölgeyi Türkiye üzerinden, Türkiye’yi de bölge üzerinden kontrol etme uğraşlarının bir sonucu bu. Terörle uğraştırdılar, ekonomik krizlerle uğraştırdılar. Ekonomik krizler dış katkılıdır. Faili meçhul cinayetlerle istikrar ve dengeyi bozdular. Türkiye’yi özellikle bir çerçevenin içinde tutmayı temel perspektif olarak gören dış ülkelerle iç siyasetin bir korelasyonu, bir bağı söz konusu. Dış dünyaya yatırım yapan iç siyaset anlayışı var. Askerî ve sivil bürokrasinin, derin devlet dediğimiz yapının arzu ettiği şey kapalı bir toplum kurmak. Türkiye’de bu süreci bloklamak için ilk kez 91’de sağ ve solu birlikte iktidar yaptı.
   </p>
   <p>
    <strong>
     -DYP-SHP koalisyonundan söz ediyorsunuz?
    </strong>
   </p>
   <p>
    Evet. Eğer Türkiye’nin yakın dönem tarihine bakarsanız DYP-SHP iktidarı kendiliğinden olabilecek bir şey değildi. Olağan bir süreçse bu, iki karşı kutbun birleşmesi, büyük bir devrim getirmesi lazımdı. Öyle olsaydı kayıp yıllar olmayacaktı 90’lar.
   </p>
   <p>
    <strong>
     -Böyle bir devrim olmadığına göre…
    </strong>
   </p>
   <p>
    Türkiye’de herkes biliyor ki o yıllarda ülke istihbarat cennetidir. Bütün istihbaratların cirit attığı bir yerdir. Uğur Mumcu cinayetinde sorguya giren bir komiseri dinledim. Olağanüstü şeyler anlattı, dinlediklerim tüylerimi ürpertti.
   </p>
   <p>
    <strong>
     -Biraz daha açabilir misiniz?
    </strong>
   </p>
   <p>
    Ben ancak dinlediklerimi nakletmek durumundayım ki bu doğru bir şey olmaz. Ama çözülürken nasıl çözülmez aşamaya geldiğini gösteren şeydi anlattıkları. Türkiye’de 1993 yılının etrafında gelişen olaylar, çok daha içeride oluşan bir grubun sadece kendi adına sürdürebildiği bir süreç değil. Çünkü paralel devlet (derin devlet) istikrarsızlık arar ve istikrarsızlıkla ülkeyi istediği gibi yönetebilir. Koalisyonlar paralel devletler için önemli. Koalisyonlarda bürokrasi esastır, onun iktidarı vardır. Paralel devlet bürokrasi hâkimiyeti üzerinden yönetir ülkeyi. 1990’la 2000 arasında paralel devlet açısından sıkıntı yok; işler paralel devlet eliyle yürütülüyor.
   </p>
   <p>
    <strong>
     -Derin devlet mi yönetiyor 90’lı yılları?
    </strong>
   </p>
   <p>
    Evet, tabii yani.
   </p>
   <p>
    <strong>
     -Merkez sağ siyasetçi olarak o dönemdeki kongreleri de ele almak gerekir değil mi?
    </strong>
   </p>
   <p>
    Rahmetli Turgut Özal’ın suikasta uğradığı kongre dâhil olmak üzere merkez sağın diri olduğu zamanlardaki bütün kongrelerde siyaset dışı güçler faaldi,  etkilemek üzere hareket hâlindeydi. Basın, sermaye, bürokrasi, uluslararası etkiler…
   </p>
   <p>
    <img alt="" height="357" src="http://web.archive.org/web/20140409032029im_/http://medya.aksiyon.com.tr/aksiyon/2013/04/15/kapak-suleyman-soylu-555.jpg"/>
   </p>
   <p>
    <em>
     Soylu’ya göre Özal, hem düşmanını hem de rakibini kolay ikna edebiliyordu.
    </em>
   </p>
   <p>
    <strong>
     -Halkla pek bağı olmayan liderler dönemi yaşandı 90’larda ve bu liderler kongrelerden çıktı. Siz bu etkiyi izleyebiliyor muydunuz?
    </strong>
   </p>
   <p>
    Yaşadıklarımız var, bütün bu kongrelerle ilgili. Yani bugün baktığımızda Tansu Çiller’in DYP lideri seçildiği 1993 kongresinde Demirel etkisiz olmuştur.
   </p>
   <p>
    <strong>
     -Kim etkili oldu?
    </strong>
   </p>
   <p>
    Kongreden sonra çığlık atan gazete patronları kimi temsil ediyorsa onlar... Arşivde hepsi var. Onlar yed-i eminlik yapıyorlar.
   </p>
   <p>
    <strong>
     -Özal’ın mezarı açıldı, tartışılan bir rapor çıktı ortaya. Dönemin denklemi Özal’ın ölümünü şüpheli yapıyor. Siz bu tartışmanın neresindesiniz?
    </strong>
   </p>
   <p>
    Özal düşmanıyla ya da en önemli rakibiyle karşı karşıya gelse onu samimiyetiyle ve bilgisiyle ikna edebilme kabiliyetine sahipti. Özal’dan esas çekindikleri taraf bu oldu. Yani Özal, orduyla da Türkiye’nin derin yapısıyla da otursa, herkesi ikna edebilecek donanıma ve iç dünyasına sahipti. Ve bu Özal’ı tehlikeli kılıyor. Çünkü Özal hem akıllı hem vizyoner hem ikna edebilme kabiliyetine sahip. Böyle bir kişilik bütün planları, karşı oyunları çok iyi anlayabiliyor; ters çevirebilecek, beklenmedik hamleler yapabilecek ve bu durumu bozabilecek bir kişi. Türkiye’yi iyi anlamış özellikle Amerika’yı ve Avrupa’yı ve bölge coğrafyasını iyi anlamış, taşların nasıl oynayabileceğini, hangi taş nasıl oynarsa kimin niçin, neyi kabul edebileceğini ve etmeyeceğini iyi biliyor. Bana göre bu bilgisi ve durumu, Özal’ın Türkiye’nin başında durmasını engelledi.
   </p>
   <p>
    <strong>
     -Yani öldürüldü?
    </strong>
   </p>
   <p>
    Ben direkt böyle bir iddianın sahibi olmam. Ama bana öldüğü günden itibaren hiç de normalmiş gibi gelmiyor. Türkiye’nin 1993’ten sonra 2000’lere kadar yapısı tamamen değişti.
   </p>
   <p>
    <strong>
     -Özal 93’te artık varlığı bilinen planın en önemli engelleyicilerinden biriydi herhâlde?
    </strong>
   </p>
   <p>
    Evet. Bunu uygulayan cepheler arasında da gedikler açabilecek bir tarafı vardı.
   </p>
   <p>
    <strong>
     -Yargılama ve hesap sorma anlamında, 93’e girip girmeme meselesi var. Ciddi bir soruşturma yapılması hâlinde büyük bir dalga olacağı belli. Bir de aradan 20 yıl geçmesi gibi bazı zorluklar var. Derin yapılanmanın ana rahmi gibi duruyor. 93’e girip girmemek önemli bir mesele midir?
    </strong>
   </p>
   <p>
    Türkiye’de tam sivilleşme ve demokratikleşme aranıyorsa bunu rövanşist duygularla aramak doğru olmayabilir; ama bunun üstünü kapatmak da doğru değil. Eğer 93’ten endişe ediyorsak kafamızda en ufak bir kırıntı varsa ve aydınlanmazsa toplumu paranoyak yaparız. Açık toplumlarda insanların girilemeyecek hiçbir şey görmemeleri gerekir.  Saydamlık ilkesinin gereğidir bu. 93 de dâhil olmak üzere Türkiye’nin geçmiş dönemlerine dair ne varsa toplumun bilgisine sunulmadır. Devlet de bu konuya duyarsız kalmamalıdır.
   </p>
   <p>
    <strong>
     -Bunu da ümit ediyoruz herhâlde!
    </strong>
   </p>
   <p>
    Millet yüzleşiyor ama Türkiye Cumhuriyeti devletinin bu konuda kendisiyle yüzleşme cesaretinin olduğunu düşünmüyorum. Yüzleşmeyi arzu ettiğini de sanmıyorum. Devletin kendisinin böyle bir yüzleşme isteği yok. Şöyle bir isteği var sanki. Tamam, eski dönemleri bir daha yaşamayalım. Ama bunu da karıştırmayalım. Acaba bu, stratejik bir durum mudur, yoksa hakikaten böyle süreklilik taşıyan bir görüş müdür bilmiyorum. Ama devletin toplumun geçmiş tüm meseleleriyle yüzleşme konusunda samimi olduğuna inanmıyorum.
   </p>
   <p>
    <strong>
     -Ve bu sonucu belirliyor değil mi?
    </strong>
   </p>
   <p>
    Geçmiş 70-80 yıla çok büyük ağırlığını vermiş, tarihimizi oluşturan bir yapıdan bahsediyoruz. Alternatif tarihi bize hakiki tarihmiş gibi belleten bir yapıdan…
   </p>
   <p>
    <strong>
     -Geçmişe dokundurtmamak gibi bir eğilim varsa gelecekten endişe etmek tabii bir durum olmaz mı?
    </strong>
   </p>
   <p>
    Toplumlar gelecekten endişe etmez. Nasıl devletin kendisine has bir davranış modeli veya karakter ölçümleri söz konusuysa toplumlar da buna ait önlemleri alır. Toplumlar da önlemlerini siyaset üzerinden alır. Özellikle 90’la 2000 arasındaki kongreler döneminde halkın genel iradesi bir şekilde by-pas yapıldı. Ben de olsam işin içerisinde, bu böyledir yani. Çünkü bir partinin kongresinde ülkenin geleceği tayin edilmektedir. Bu müdahale edilebilir ve iklim değiştirebilecek bir kongreyse bunlar paralel devlet yapıları için önemlidir. Yönetilebilir de, yönetildi de.
   </p>
   <p>
    <strong>
     -93’te DYP kongresinde olduğu gibi mi?
    </strong>
   </p>
   <p>
    Öncesinde ANAP’ta aynısı olmadı mı?
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-35309-devlet-gecmisle-yuzlesmeye-istekli-degil.html), [web.archive.org (arşiv bağlantısı)](http://web.archive.org/web/20140409032029/http://www.aksiyon.com.tr:80/aksiyon/haber-35309-devlet-gecmisle-yuzlesmeye-istekli-degil.html)
