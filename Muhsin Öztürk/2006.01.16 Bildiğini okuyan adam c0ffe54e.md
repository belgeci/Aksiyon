# Bildiğini okuyan adam

*Muhsin Öztürk 2006.01.16*

<div>
 <p>
  <font>
   O mahallenin yalnız delikanlısıydı. Solculuktan 13 yıl yattı, köy romanları yazdı, Türk'ün devlet fikrine ulaştı, sağla tanıştı ama hep delikanlı olarak kalmasını bildi.
   <br/>
   <br/>
   öyle ki, bir zamanlar FM takma adıyla yazdığı, şu sıralarda kendi adıyla yayımlanmakta olan polisiye kitaplarında çizdiği Mayk Hammer tiplemesi, çapkınlıklarını ve biraz da sınır tanımazlığını bir kenarda bırakırsak bir Sadettin Tantan'dan farksızdır. Romanda geçen bütün insan ve yer isimleri yabancı olsa da bu kitabın bir Türk'ün kaleminden çıktığını ve onun Kemal Tahir olduğunu anlamak hiç zor değildir.
   <br>
    <br>
     Türk edebiyatının en önemli kalemlerinden Kemal Tahir'in uzun hapishane hayatı, dövüş sporlarına ilgisi, sokak diline hâkimiyeti kendisini her yerde gösterecek, bütün romanlarında baskın karakterler şeklinde karşımıza çıkacaktır. Kemal Tahir'deki "Türkleri ayakta tutan devlet fikridir" düşüncesinin olgun meyvesi olarak gösterilen Devlet Ana'da bile dil, Yunus Emre'den, argo terminolojisine kadar geniş spektrum gösterir.
     <br>
      <br>
       13 yılını İç Anadolu'nun farklı illerindeki hapishanelerde geçiren Kemal Tahir, "mahpus damında" gördüğü, işittiği, yaşadığı kültürü fazlasıyla yansıtacaktır. Onun köy romanlarını okurken "Bizim köy böyle mi sahiden?" sorularını sordurtacaktır zaman zaman. Suça meyyal, biraz meraklı, biraz hüzünlü, haylaz, çoğunlukla yalnız insanlardır onlar. Nitekim Kemal Tahir yanlış bir şeyi değil, sadece gördüğünü ve bildiğini yazmıştır. Eğer bilimkurgu yazsaydı bile yine 'bıçkın delikanlılar' çıkacaktı karşımıza.
       <br>
        <br>
         İlk köy romanları kaleme aldığı bir dönemde, sayesinde hapse düştüğü Nazım Hikmet'in "köydeki sınıf ayrımına daha fazla dikkat çekmelisin" uyarısına pek kulak asmadığı da, sol entelektüellerin devlete savaş açtığı bir zamanda iyice benimsediği devlet fikrini romanlarında ince ince işlemekten geri kalmadığı da görülecekti. Bütün bunları 'sol'dan dışlanma pahasına yapacaktı.
         <br/>
         <br/>
         Önce Ecevit'in sonra da Deniz Baykal'ın Anadolu sol'unun biricik teorisyeni olarak referans gösterilecek ancak "halka uzak halkçılık" yapmak şeklinde tezahür eden sol siyaset zamanla ona da yabancılaşacaktı. Hiçbir kaba sığmaz hali, ölümünden sonra bile onun mahallenin yalnız delikanlısı olduğu gerçeğini değiştirmeyecekti.
         <br/>
         <br/>
         Kemal Tahir'i yeniden anıyor olmamızın nedeni bir süredir tüm kitaplarının yeniden basılıyor olması. Devlet Ana, Yorgun Savaşçı, Esir Şehrin İnsanları, Dutlar Yetişmedi, Derini Yüzeceğim (polisiye)… Bilinen eserlerinin yanı sıra iyi bir editörlük çalışmasıyla değişik isimlerle kaleme aldığı bugüne kadar Kemal Tahir kitaplığı içinde geçmeyen kısa öyküler ve polisiyeler de gün yüzüne çıkıyor.
         <br/>
         <br/>
         Çizdiği insan tiplemelerinin farklılığı, öyküleme yeteneği, yer yer gürleyen yer yer fısıltıyla konuşan ama dikkatleri hep üzerinde toplayan hikâyeci edası, her şeyden önemlisi sahiciliği Kemal Tahir'i hâlâ çok okunur kılıyor. Anadolu'da kullanılan dili eserlerine taşıması ve bundan hiç vazgeçmemesi de onun hep var olacağının göstergesi.
         <br/>
         <br/>
         Yerli duruşu, düşünceyi kalıplaştırdığı için ideoloji fikrine mesafeli olması, pek çok edebiyatçı gibi sırça saraylarda yaşamaması, modernleşmeye karşı olmamakla birlikte Batı'ya eklemlenme fikrine karşıtlığı onun arayış içinde ve doğru bildiğini yapmaktan geri kalmayan kişiliğinin bir yansıması.
         <br/>
         <br/>
         Şüphesiz Kemal Tahir Türk romancılığının en önemli kalemlerinden biri. Her yıl yüzlerce roman yazılırken niye özgün ve kalıcı bir ses çıkmıyor sorusunun cevabını onda bulmak mümkün. Ekmeğini romandan çıkartan, romanıyla bir fikri inşa edebilen ve bu yüzden tartışılan kaç isim vardır?
         <br/>
         <br/>
         Kemal Tahir
         <br/>
         Bütün Yapıtları
         <br/>
         İthaki Yayınları
         <br/>
         0 216 330 93 08
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 909 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23189), [web.archive.org (arşiv bağlantısı)](http://web.archive.org/web/20060526144628/http://www.aksiyon.com.tr:80/yazdir.php?id=23189)
