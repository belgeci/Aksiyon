# Mesnedsiz korku...

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20030626213421im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030626213421im_/http://www.aksiyon.com.tr/resim/31/blank.gif" vspace="5"/>
  </p>
 </font>
 <font class="content">
  3 Kasım seçimlerinin Amerika’da nasıl algılandığına dair iki tutum öne çıktı; bir tarafta Graham Fuller ve John Esposito’nın öne çıktığı normalleşme, demokratikleşme vurgusu ve sevinç, bir tarafta ‘umarım askerler bir şey düşünüyordur’u dillendiren şahin stratejistlerde görülen memnuniyetsizlik ve kaygı.
 </font>
 <p>
  <font class="content">
   Amerika’nın tavrını birincilerden yana koyduğu görülüyor. Fuller’in 3 Kasım gündemiyle ilgili görüşlerini iki hafta önce Aksiyon’a verdiği söyleşide okumuş olmalısınız. Esposito’nun iyi bir zamanlamayla Türkçe’ye kazandırılan İslam Tehdidi Efsanesi ile Esposito ve onun gibi düşünenlerin bu coğrafyaya karşı tutumunu öğreniyoruz.
   <br/>
   <br/>
   İslama yaklaşım tarzındaki ‘tehdit’ boyutuna hep karşı çıkmış ve bunu İslam dünyasını en iyi bilenlerden biri olarak yapmış bir kişi Esposito. İslam Tehdidi Efsanesi, Sovyet döneminin bitimiyle birlikte ‘yeşil hat’ çizilerek topyekün İslam dünyasını yeni düşman ilan eden süper gücün, medeniyetler çatışmasının bir aktörü olarak İslam dünyasına yaklaşımını ‘zeminsiz’ bulduğu gibi oldukça sağlıksız ve problemli görüyor.
   <br/>
   <br/>
   30—40 yıldır çalışmalarını İslam dünyası üzerinde yoğunlaştıran Esposito, Batı mahfillerinde üretilen korkunun iyi bir okuma ve araştırmaya dayanmadığını daha ilk ‘tehdit’ değerlendirmelerinin yapıldığı sıralarda dile getiriyor. İslam’ın Ortadoğu’da halihazırda geçerli olan rejimlerden çok demokrasiyle bağdaşabileceğine inanıyor ve bu çerçevede Türkiye’de gelişmeleri ‘iyimserlikle’ takip ediyor.
   <br/>
   <br/>
   Batı—İslam ilişkilerini belirleyen tarihi geçmiş, moderniteye karşı İslam dünyasının verdiği tepkinin mahiyeti ve farklılıkları, reformist hareketler ve bu ülkelerdeki siyasetin tezahür ediş şekilleri... Bütün Müslümanları ‘fundamentalist’ görme eğiliminin oluşma sürecinde kendisi gibi İslam dünyası uzmanlarının üstlendiği rolü de irdeleyen Esposito, bizde de sık sık Türk dostu diye lanse edilen Bernard Levis’ın Batı’nın bakış çarpıklığına yaptığı katkılara değinmeden geçemiyor.
   <br/>
   <br/>
   Esposito, gerçek anlamda çalıştığı alanı ‘anlamaya’ çalışıyor; oryantalistlerde hemen kendini belli eden üstten, tanımlayıcı ve soyutlayıcı bakış onda yok. Öyle ki biz 28 Şubat’ın nasıl bir süreç olduğunu kelimelerin ve daha çok yasaların verdiği ‘izin’ çerçevesinde tartışaduralım o Türkiye’deki laiklik algısında çarpıcı ve net tespitlerde bulunuyor.
   <br/>
   <br/>
   İslam Tehdidi Efsanesi, adından da anlaşılacağı gibi İslam ülkelerinin ve toplumlarının dünyaca ‘sakıncalı’ ve ‘tehlikeli’ görülüyor olmasının yapay ve kurgu olduğunu, Batı’nın vehmettiği gibi fundamentalistler topluluğu ile karşı karşıya olmadığımızı savunuyor. Ve bu algılayışın 20. yy ürünü değil, modernleşme öncesine dayandığı kanaatinde. Kitap, aktüel gelişmeler ışığında okunabileceği gibi son elli yıllık süreçte ülke ülke İslam dünyasını anlamak için ‘sahih’ bir kaynak olarak da okunabilir. Önemli bir analistin bu coğrafyanın yakın tarihine yaptığı ‘akademik’ yolculuğa da eşlik edebilirsiniz.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2142), [web.archive.org (arşiv bağlantısı)](http://web.archive.org/web/20030626213421/http://www.aksiyon.com.tr:80/detay.php?id=2142)
