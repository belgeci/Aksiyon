# Keskin renkler ülkesi Güney Afrika

*Muhsin Öztürk 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir tarafta dünyanın en gözde şehri Cape Town, bir yanda sokağa çıkmanın tehlike arz ettiği Johannesburg. Irkçılık sonrası Güney Afrika’da iktidara gelen siyahlar gerçekten aradıklarını buldular mı?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071126084034im_/http://www.aksiyon.com.tr/resim/612/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Apartheid (ırkçılık) Müzesi'nin hemen girişinde temsili mağara duvarlarına işlenmiş hayvan ve insan figürleri ve bu figürlerde de belli belirsiz savaş sahneleri dikkat çekiyor. Anadolu'da insanlığın ilk zamanlarına ait görmeye alıştığımız bu duvar resimleri çok değil 18. yüzyıla ait. Beyaz adamın Afrika'nın güneyine ayak basması ve yerli halka yaptıklarını konu alan duvar resimleri ırkçılığın ilk günlerini yansıtıyor ve bugün Afrika ırkçılık tarihinin ilk bulguları muamelesi görüyor.
   <br>
    <br>
     Daha on yıl öncesine kadar belediye banklarından semtlere, mahallelere kadar "Only Europan" uyarısı geçerli olan bir ülke Güney Afrika. Hayatın "Sadece Beyazlar" için düzenlendiği bir zamanların Afrika'sında yaşananlar akla hayale sığmıyor. Tek varlık sebepleri beyazların işlerini görmek olan, bütün eğitimleri bahçe bakımı, at tımarı gibi işlerle sınırlandırılan siyah halkın isyanı gecikmedi. Zenciler teknolojiye, sosyal bilimlere ve hayata dair hiçbir yorumu ve sözü olmayan bireyler olarak yetiştirildikleri ülkede nüfusun dörtte üçünü teşkil etmelerine ve hali hazırda siyasî yönetimde olmalarına rağmen, eğitimli kadrolardan ve orta sınıftan mahrum olmanın çetin zorluklarını göğüslüyorlar bugün. Güney Afrika'nın halen kurulmakta olan toplumsal yapısı biteviye coğrafyanın yerli halkı siyahların aleyhine cereyan etmiş. Nelson Mandela ile ifadesini bulan siyah beyaz eşitliğinin somut bir denkliğe dönüşmesi uzun bir zaman alacak gibi.
     <br/>
     <br/>
     JOHANNESBURG’UN SEMBOL MAHALLESİ TOWN
     <br/>
     <br/>
     En büyük gökdelenlerinin bulunduğu Town, ülke ekonomisinin döndüğü iş ve sanayi şehri Johannesburg'un sembol mahallerinden biri. Irkçılık sonrası dönüşümün tersten işlediği bir yer. Kısaca Jo'burg dedikleri şehrin bütün Afrika kıtasının ekonomik faaliyetlerinin yüzde 9'unu sırtladığı göz önünde tutulursa buradan yansıyan fotoğrafı daha iyi değerlendirebiliriz. Town'da akşam iş çıkışlarında oluşan uzun dolmuş kuyruklarında hiçbir beyaz tenli insana rastlamıyorsunuz. Town, Johannesburg'un merkezinde inşa edilen 'beyaz' bir kale gibi yükselirken, ülkenin bu finans merkezine yirmi yıl öncesinde zenciler ancak görevli ve hizmetli kartlarıyla girebilirken bugün durum bambaşka bir hüviyete bürünmüş.
     <br/>
     <br/>
     Afrikalı beyazların üstünlük göstergesi Town bugün zencilerin hakimiyeti altında. Binaların asıl sahibi beyazlar (çoğunluğu Yahudiler) bir gün tekrar işlerin düzeleceği ümidiyle eski değerinden bir hayli uzak devasa mülkü şimdilik ellerinde tutuyor. Beyaz adamın kalesindeki bu nöbet değişikliği sağlıklı bir değişim değil elbette. Şehirde sokaklar, otobüsler, dolmuşlar ve kenar mahallerler siyahlara; korunaklı lüks konutlar, konforlu araçlar ve gözde iş merkezleri beyazlara ait. Afrika’nın en önemli bu iş şehrinde arabada kaldığınız, hava karardığında evinize çekildiğiniz sürece sorun yok. Irkçılık rejimi sonrası gelen özgürlük Cape Town'da barışçıl bir atmosfere dönüşürken Johannesburg'da biraz farklı tecelli etmiş. Cape Town bölgesinin eyalet başbakanı İbrahim Resül, Johannesburg'da güvenlik önlemlerinin ihmal edilmesine bağlıyor bugünkü atmosferi. Şehirdeki ‘tersine ırkçılığı’ anlamak için biraz kenara çıkmak, teneke evlerde süren hayatları  görmek yeterli.
     <br/>
     <br/>
     Irkçı rejimi sallayan teneke ev cumhuriyeti Soveto, Johannesburg'a 30 km uzaklıktaki 3 milyonluk zenci kenti. Mandela'nın şehri, Tanrıkent film karelerini aratmayacak manzaraya sahip hâlâ. Jo'burg'un her yerinde tek katlı küçük toplu konut inşaat seferberliği bu teneke evleri dönüştürmeyi hedefliyor. Denilebilir ki devletin gettolarla ilgili ürettiği en önemli proje bu küçük evler. Jo’burg’un “en zengin ve en fakir” hüviyeti, Güney Afrika'nın uzun sömürgecilik, kısa özgürlük mücadelesinde gizli.
     <br/>
     <br/>
     BEYAZ ADAM AFRİKA'YI KEŞFEDER
     <br/>
     <br/>
     Ülke tarihi göçler, savaşlarla ve çelişkilerle dolu. Güney Afrika'nın tarihi beyaz adamın 1488'de Ümit Burnu'nu keşfetmesiyle başlıyor. Avrupa-Hindistan deniz hattının bu önemli üssü, 1652'de ilk müteşebbis(!) Avrupalılarla tanışır. Hollandalı Van van Riebeeck ve 83 arkadaşının Cape Town'da kurdukları depo ve levazımat şirketi 50 yıl sonrasının ilk kolonisini (sömürge) teşkil edecektir. Her ne kadar burası Portekiz ve İspanyol denizcilerin keşfi olsa da Ümit Burnu'nun ilk kolonistlerini Hollandalılar ve ülkelerindeki dinî baskıdan kaçan Fransızlar oluşturur.
     <br/>
     <br/>
     Britanya İmparatorluğu'nun 1795'te Cape Town'a el koyması ve köleliği yasaklamasıyla bu kara toprak yüzyıl sürecek başka bir mücadeleye sahne olur. Hollanda asıllı ilk sömürgeci Boerler (kelime anlamı çiftçi) ülkenin kuzeyine göç ederek Orange Free State ve Tarnsvaal adında iki ayrı eyaleti kurar. Boerlerin bu topraklardaki saltanatı 1867'de elmas, 1886'da da altın yataklarının bulunmasıyla sallanmaya başlar. İngilizlerin hâkim olduğu toprakların dışında çıkan madenlerden pay istemesi üzerine üç yıl sürecek 1899 Boer-Anglo savaşı patlak verir. Asırlar boyunca devam eden siyah beyaz savaşı bu sefer iki ayrı sömürgeci güç arasında cereyan eder. Büyük silah ve insan gücüne sahip olan sömürgeci Britanya 1902'de ırkçı Boer topraklarını kendi yönetimi altındaki Güney Afrika Birliği'ne dâhil eder.
     <br/>
     <br/>
     "Filler tepişirken çimenler ezilir" sözü zenciler için mukadderdir; yeni yüzyıl zencilerin daha çok ezilmesine ve büyük özgürlük mücadelesine tanık olacaktır. Bu birleşme sonrası 1924'te ırkçılık meşrulaşır, 1934'te zencilerin siyaset yapma ve yurttaşlık hakları ellerinden alınır. 1948'de sağcı Ulusal Parti'nin iktidara gelmesiyle birlikte ırkçılık kesin tanımına ulaşır, uluslararası baskıların artması devletin kendi güvenlik gücünü artırmasından başka bir işe yaramaz. Bugün Türkiye'nin açtığı 3 milyar dolarlık helikopter ihalesinde İtalya ile Güney Afrika'nın finale kalmasının o dönemde yapılan güvenlik yatırımlarıyla çok alakası vardır.
     <br/>
     <br/>
     1961'de Güney Afrika Cumhuriyeti adını aldığında daha güçlü, daha ırkçı, daha kendi kendine yeten, dış baskılara aldırmayan ülke görünümündedir. Bir yandan güçsüz Afrika ülkeleri üzerinde doğrudan veya dolaylı hükümranlığını sürdürür diğer yandan öğrenci hareketlerini kanlı bir şekilde bastırır. 1962'de pek çok zenci lider gibi Mandela da hapse atılır, 1968'deki öğrenci hareketleri din adamlarınca da desteklenir, 1976'daki öğrenci hareketlerinde ise binlerce zenci öldürülür. 1982'de Nabibya'da başlayan özgürlük savaşı ülkenin her yanına sıçrar, 1989'da rejim iflasını ilân eder. Uluslararası baskılar, ayaklanmalar sonrası rejim yumruğunu gevşetir, Mandela serbest bırakılır, partisi ANC ezici bir çoğunlukla 1994'te iktidara gelir, ırkçı rejim tamamen sona erer.
     <br/>
     <br/>
     GÜNEY AFRİKA’NIN YEDİ OKU
     <br/>
     <br/>
     Mandela'lı Güney Afrika'nın açtığı yeni sayfada ayrımcılığa yer yok. Cape Town'da ziyaret ettiğimiz eyalet valisinin odasında yeni dönemi özetleyen yedi ilkenin yazıldığı tablo dikkatimizi çekiyor: çeşitlilik, değişim, insanlık, saygı, tutku, topluluk ve haysiyet. Ülkede hiçbir etnik kimlik, dinî inanış, ten rengi ve dahi AIDS'li olmak yasalar önünde ayrımcılık gerekçesi sayılamıyor. Bir kişiyi AIDS'li olduğu gerekçesiyle işe almamak suç bu ülkede.
     <br/>
     <br/>
     En büyük sorunlardan biri siyahların çalışma alanlarının sınırlı olması ve çalışma hayatına duydukları isteksizlik. Bu nedenle artık siyahların yönettiği rejim siyahları çalışma hayatının içine çekebilmek için her türlü yola başvuruyor. Teşvikle bir iş sahibi olan Fader'le bir dört yol kavşağında tanışıyoruz; çiçek yetiştiriciliği yapan Fader bu kavşakları hem çiçeklerini sergilemek hem de reklâmları için bedava kullanabiliyor.
     <br/>
     <br/>
     Güney Afrika'yı iki sembol şehrinin üzerinden değerlendirmeye devam edelim; yüksek duvarlar ve üstünde elektrikli tellerle korunan apartmanlar, villalar içinde hayat sürmek Türkiye için yeni ve lüks bir şey olmakla birlikte burada teneke evlerin dışında yaşayan herkes için geçerli bir mecburiyet. Özellikle Jo'burg için güvenlik fobisi olduğu ortada ama bu hiç kimse dışarıya çıkmıyor, eğlenmiyor anlamına gelmiyor. Genelde beyazlar için olsa da büyük alışveriş merkezleri, lüks kafelerin bulunduğu mahalleler, casino'lar (ki eğlence kompleksi şeklinde dizayn edilmiş) bu buluşmanın gerçekleştiği yerler. Öte yandan en lüks semtlerinden biri olan Rosebank'ta sadece siyahların takıldığı cafe-barlar ile çalışanlarının tamamı siyah, müşterilerinin tamamı beyaz olan restoranlar yan yana. İlk beyaz garsonu Cape Town'un eski limanı şimdilerin nezih yaşam alanı Waterfront'unda rastlıyoruz. Aynı sosyal ve ekonomik statüye sahip Jo’burglu beyazlar ve siyahlar Nelson Square gibi lüks mekânlarda yan yana görebiliyoruz. Beyaz ve Müslüman nüfus ağırlıklı Cape Town, gerçek bir gökkuşağı görünümünde.
     <br/>
     <br/>
     Cape Town-Johannesburg zıtlığı her iki şehirde geçmişte yaşanan beyaz-siyah çatışmasının ne kadar derin olduğuyla çok ilişkili. Daha karmaşık ve daha çok ezilen siyahların yaşadığı Johannesburg bugün tepkisini daha sert dışa vuruyor. Johannesburg’da baskıcı ve ırkçı Boerlerin bıraktığı tarihî mirası silmekle meşgul. Ancak önemli gelişmeler kaydedilse de Mandela sonrasında Jo’burg’dan yansıyan manzara Güney Afrika’da merkez-çevre kavgasının bitmediği şeklinde. Elbette çevreyi teşkil edenler  ve hala öfkeli olanlar siyahlar.
     <br/>
     <br/>
     IRKÇILIK DÖNEMİNDE İNSANLAR DÖRDE AYRILMIŞ
     <br/>
     <br/>
     Beyaz adam her ne kadar bu ülkenin artık yönetici siyasî kadrolarını oluşturmuyorsa da hâlâ en etkili ve güçlü figür. İpleri elinde bulundururanlar, elmas ve altın madenlerinin sahipleri onlar. Havaalanlarında ya da lüks alışveriş merkezlerinde göze çarpan, özgürlüğünü de statüsünü de elde etmiş siyahlar bu gerçeği değiştirmiyor. Bu tablo Johannesburg için geçerli büyük ölçüde. Cape Town'da daha kaynaşmış iç içe bir hayat sürüyor; her ne kadar, kenar mahallelerde, teneke evlerde bambaşka hayatlar sürse de, Müslüman mahallelesinde ve şehrin merkezinde barış var. Büyük alışveriş merkezlerinde güvenlik araması bile yapılmıyor sözgelimi. Güney Afrika'daki yeni süreçle ilgili en büyük umutları Cape Town'dan topluyoruz.
     <br/>
     <br/>
     Güney Afrika ırkçılık döneminde insanlar dörde ayrılmış. Beyazlar, Renkliler (Colort deniliyor: Endonezya ve Malezya asıllılar için kullanılıyor), Hindular ve Siyahlar. Artık siyasi terminolojide böyle bir tasnif olmasa da sosyolojik olarak geçerliliğini sürdürüyor. Hindistan asıllı bir akademisyen eskiden her kimliğin kendi içinde hayat sürdüğünü, bu şekilde kimliklerini bugüne kadar koruyabildiklerini söylüyor. Ama bundan sonrası için endişeli; "Artık herkes her yerde yaşayabiliyor." diyor. Jo'burg Müslümanları daha sert ve katı bir dinî anlayışa sahip. Cape Town'da ise hoşgörülü ve barışçı. Jo'burgluların 'bozulma' dediğine, Cape'te hayatın bir parçası gözüyle bakılabiliyor. Zaten Cape Town için "hiçbir radikal örgütün tutunamadığı şehir" deniliyor.
     <br/>
     <br/>
     Cape Town'ın barış şehri olmasında yüzde 25'lik Müslüman nüfusun (Ülke genelinde Müslüman oranı yüzde 2) önemli bir rolü var. Müslüman nüfus bölge için emniyet supabı niteliğinde. Belediye Başkanı Helen Zile’nin bizim de katıldığımız toplantıda Müslümanların 'güven verici' hüviyetine vurgu yapması bu nedenle tesadüf değildi.
     <br/>
     <br/>
     Malaylar ilk ve asıl Müslüman toplumu oluşturuyorlar. 1654'ten sonra çalıştırılmak üzere Endonezya ve Malezya'dan getirilmişler. 1794'te inşa ettikleri "Owal Masjid" (İlk Mescid) birlik ve kimliklerinin abidesi durumunda. Müslümanların İngiltere aracılığı ile Hilafet Makamından (Osmanlı) dinî irşat için kitap ve ulema gönderilmesi talebi üzerine Sultan Abdülaziz, 1863'te Ebu Bekir Efendi'yi Güney Afrika'ya gönderiyor. Büyük hizmetleri olan Ebu Bekir Efendi'nin torunları bu bölgede yaşıyor ve yaşadığı Osmanlı Konağı müze olarak kullanılıyor. Cape Town'da tanıştığımız İspanyol ve İrlanda asıllı gayet şık giyimli iki gencin Osmanlı Hilafetinin geri gelmesini savunan İspanyol asıllı İslamî bir cemaate üye olduklarını öğrendiğimizde şaşırıyoruz. Elbette onların Ebu Berkir Efendi’yle bir alakası yok.
     <br/>
     <br/>
     Güney Afrika Müslümanları ile ilgili aktarılacak son şey camilerinin olağanüstü temizliği oluyor, çevre düzenlemeleri ve girişteki  gül bahçeleri oluyor. Bura Müslümanlarının oluşturdukları sosyal model başlıbaşına bir inceleme konusu.
     <br/>
     <br/>
     HER ŞEYİN BAŞI EĞİTİM!
     <br/>
     <br/>
     Jo'burg sözünü ettiğimiz sıkıntılar dışında mükemmel bir şehir görünümünde; çok katlı meskene izin verilmiyor ve şehir çok geniş bir alana yayılmış durumda. Dünyanın en yeşil kentlerinden aynı zamanda. Şehir turları sırasında dikkatimizi çeken yeşil sahaların aslında birer okul kompleksi olduğunu öğrenince şaşırıyoruz. Herhangi bir tanesini seçip giriyoruz içeriye; harika bir sahada öğrenci velileri tribün koltuklarında bir kriket turnuvası devam ediyor. Girmeden önce gördüğümüz iki futbol sahasının da bu okula dâhil olduğunu öğreniyoruz. Hemen biraz aşağıda Amerikan futbolu için çim sahalar, rugby sahaları uçsuz bucaksız yeşil bir alan uzanıyor. Burası çoğunlukla beyazlara ait olan liselerden sadece biri.
     <br/>
     <br/>
     En çok Yahudilerin okulları dikkat çekiyor; her etnik grup kendi okulunu açabiliyor ama siyahların büyük çoğunluğu devlet okullarına gidiyor. Devlet okullarının yeşil saha bakımından özel okullardan geri kalır yanı yok. Burada öğretmen olan dostumuz siyahların son yıllarda bu özel liselerde tek tük de olsa eğitim almaya başladığını söylüyor. Eğitime o kadar önem veriliyor ki, Amerika'dan aylığı 10 bin dolarlarla ifade edilen öğretmenler ithal ediliyor. Türkiye'den dünyanın ilk 500’ü arasına hiçbir üniversite girmezken Johannesburg ve Cape Town'dan iki üniversite ilk 300 içinde.  Hem ülkedeki geniş özgürlük anlayışı hem de Batı’da yaşanan kirizler nedeniyye eğitimlerini Amerika’da sürdüren Müslüman öğrenciler için Güney Afrika önemli bir cazibe merkezi. Kaliteli eğitim ve geniş burs imkanlarına ılıman iklimi ve gelişmiş şehircilik cazibeyi doğuran etkenler. Güney Afrika’daki Türk Kolejleri her geçen gün geliştirdikleri sosyal sorumluluk projeleriyle seslerini duyuruyorlar. En önemlisi zencilerin 'beyazlar' hakkındaki önyargılarını göğüsleyerek bunu yapmaya çalışıyorlar.
     <br/>
     <br/>
     Biraz da ekonomi: Bir zamanlar İlhan Cavcav’ın 100 bin dolara futbolcu bulduğu ülkede futbolcu fiyatları artık milyon dolarlardan başlıyor. Türk işadamlarının her geçen gün etkinlikleri artıyor; en son bir kömür madenini satın alıp işletirken, ülkedeki battaniye üretiminde önemli bir paya sahipler. Döviz bozdurmanın işkenceye dönüştüğü 1980 öncesinin Türk Lirası’nı koruma politikasını hatırlatan korumaya rağmen son global krizle birlikte Türkiye’den sonra parası değer yitiren ülkelerin başında Güney Afrika geliyor. Ülke ırkçılık rejimi sırasında geliştirdikleri teknoloji ile kömürden petrol üretme üssü aynı zamanda. Türkiye’nin üst düzey yöneticiler düzeyinde alternatif enerji teknolojileri konusunda bu ülkeyle dirsek temasında olduğu biliniyor.
     <br/>
     <br/>
     Afrika’nın en büyük ekonomisine, en önemli turizm potansiyeline ve en geniş özgürlük anlayışına sahip bir ülke Güney Afrika.“Güvenlik mi, özgürlük mü” tartışması ise eksik olmuyor.
     <br/>
     <br/>
     <br/>
     BİR ‘HALAL’ BURGER LÜTFEN!
     <br/>
     <br/>
     Gözlerimiz önce o belgeyi arıyor, sonra fast food'taki yiyeceklerinin helal olup olmadığını kasiyere soruyoruz. Yunan asıllı olduğu anlaşılan kişi içtenlikle ve uzatmadan ürünlerinin helal olmadığını söylüyor. Alışveriş merkezinde helal ürünlerin satıldığı yerleri tarif ediyor hemen sonra. Ülkede pek çok restoran, fast food zincirlerinin girişlerinin hemen yanı başında çerçeve içine alınmış 'halal' belgeleri dikkat çekiyor. Cipsilerden şekerlemelere kadar ambalajların üzerinde bu ibareyi görüyoruz. Güney Afrika'da yaşayan Müslüman toplum bu belgeler sayesinde ülkenin her yerinde hiçbir zorluk çekmeden istediği gibi yiyip içebiliyor. Güney Afrika nüfusunun yüzde 2'sini oluşturan Müslüman toplumu orta ve üst sınıfa ait olmanın verdiği güçle bu uygulamanın bütün ülkede yaygınlaşmasını sağlamış.
     <br/>
     <br/>
     Güney Afrika'da 'helal' sertifikasını veren belli başlı kurumlar var. Sistem, sayısı bir elin parmakları kadar olan İslam Merkezleri'nin ilgili kurullarınca yürütülüyor. Biz de soluğu, 'helal gıda' uygulamasının en önde gelen kuruluşu Müslim Judicial Counsil'in Cape Town'daki merkezinde alıyoruz. Önce kurumun başındaki Diyanet İşleri Başkan Yardımcısı titri de taşıyan Şeyh İhsan Talip'le sonrasında da teknik ayrıntıları 'helal gıda' uygulamasının direktörü İmam Yasin'den öğreniyoruz.
     <br/>
     <br/>
     Sistemin Türkiye'ye kadar uzadığını göstermesi bakımından Türkiye Retbul'un helal sertifikasının bu kurumca verildiğini söylememiz yeterli olur herhalde. Mekke'deki Mc Donald's ve KFC'lerin 'helal' sertifikalarını da kendilerinin verdiğini söylüyor İmam Yasin. "20 ülkeden talep var." diyor kendi yaptıkları işin ne kadar önemli olduğunu vurgulamak istercesine. World Helal Konseyi adlı bir kuruluşun üyesi olduklarını özellikle Ortadoğu'da faaliyet gösteren Batılı şirketlerin kendilerine başvurduklarını söylüyor. Yahudilere özgü 'koşer' uygulamasından Müslümanlar istifade ettiği gibi, Güney Afrika'daki 'halal' sertifikası Yahudilerce de itibar gösterilen, koşer olmadığı durumlarda tercih edilen bir uygulama haline gelmiş.
     <br/>
     <br/>
     Esas öğrenmek istediğimiz şey uygulama sürecinin nasıl gerçekleştiği. 'Helal' icazeti isteyen firma sertifika için bir dilekçe yazıyor önce. İslamî merkez o kuruluşa bir form gönderiyor. (Formla ilgili hassasiyetleri var; bir tane boş form almak istediğimizde vermiyorlar, başka amaçlarla kullanılabileceği endişesiyle. İkinci aşamada başvuruda bulunan şirketin mal aldığı bütün yerlerin listesi talep ediliyor.) "Bunların hepsinin Müslüman olması şartını arıyoruz." diyor İmam Yasin. Sonra da ifadesini "mal alıp verdiği adam ya Müslüman olacak ya da bizden belge almış biri olacak." şeklinde değiştiriyor.
     <br/>
     <br/>
     İlk etapta başvuruda bulunan şirketin verdiği bilgilerin doğru olup olmadığı araştırılıyor. Bunun için hepsi 'ulema' olan bütün ülkeye yayılmış 30 kişilik bir teftiş heyeti var. İlk etapta şirkete giren malların içinde içki ve domuz olup almadığı sonra da diğer şüpheli unsurların varlığı araştırılıyor. "Her şey helal olsa dahi ikinci kriterimiz temizlik ve sağlık." diyor İmam Yasin. Bu aşamada sağlık memurları devreye giriyor. Belediyeden onaylı çalışan 'yemek teknolojisi komitesi'nin uzmanlığında yapılıyor bu kontroller. Ürünlerin içeriği bu kurumun laboratuvarlarında inceleniyor. Konuşmalardan Cape Town'da bu işi yapan pek çok kurum ve laboratuvarın olduğunu öğreniyoruz. Burada da laboratuvar çalışanlarının Müslüman olması şartı var. Hem müfettişlerden hem de laboratuvarlardan gelen raporlar Müslim Judicial Counsil'in 7 kişilik fetva kuruluna sunuluyor.
     <br/>
     <br/>
     Firmalar büyüklüklerine göre en az 1-2 olmak üzere Müslüman eleman çalıştırmak zorunda. Bu elemanlar şirkete gelen malların giriş çıkış kontrollerinden sorumlu. Şirketin faaliyet alanına göre günlük, haftalık, aylık periyotlarla teftişler ve ziyaretler gerçekleştiriliyor. Et, süt gibi bazı ürünlerde ise teftiş günlük yapılıyor. Bütün bu kontroller sırasında bir yanlışlık tespit edilirse belge iptal ediliyor. Konuyla ilgili ilginç bir ayrıntı şöyle: Besindeki alkol oranı yüzde 1'den düşükse o ürün helal kabul ediliyor. Belge iptal edildiğinde halka duyurulmasının en yaygın uygulaması cuma namazları. Cuma vaazı öncesinde iptal edilen firmanın ismi Arapça ve İngilizce olarak açıklanıyor. Ayrıca, radyo ve gazetelerde bu duyurular tekrarlanıyor. Bu kontrollerde besindeki alkol oranı yüzde 1'den düşükse o ürün helal kabul ediliyor.
     <br/>
     <br/>
     Mc Donald's gibi birçok şubesi olan kuruluşlar tek başlarına değil her biri ayrı ayrı başvurmak zorunda. Dolayısıyla Müslümanların o bölgedeki yoğunluğuna göre zincirlerin sertifikalı ve sertifikasız şubeleri olabiliyor. Ayrıca, büyük alışveriş merkezlerinde sadece reyonlara 'helal' sertifikası verilebiliyor, bütününe değil. Eğer bir kasap Müslüman ise ondan sertifika istenmiyor, Müslüman olduğu için ona güven duyuluyor. "Güveniyoruz ama söz konusu kişi büyük bir şirkete et verecekse o da sertifika almak zorunda." diyor İmam Yasin. Ve genelde bu belgeyi almak için başvuranların büyük bölümünü gayrimüslimler oluşturuyor. 'Halal' belgesi Müslümanların hayatını kolaylaştırıyor, gayr-i Müslimlerin de ticaretini.
     <br/>
     <br/>
     <br/>
     ZULULARDAN ÜMİT BURNU’NA...
     <br/>
     <br/>
     Güney Afrika'da her şey turizmin bir parçası. Haber için geldiğimiz bu ülkede gezilecek görülecek yerleri ihmal etmiyoruz. Güney Afrika'nın en zengin altın yatağı Gold Reef City bugün eğlence parkının bütünlüğü içinde ziyaretçilerin hizmetinde. 2-3 bin metre derinliği olan maden ocağının sadece 260 metresine kadar iniyor, altın çıkartma işleminin nasıl gerçekleştiğini 'canlı canlı' izliyoruz. Elbette elimizde el feneri ve kasketimizle maden işçileri kıvamında geldiğimiz her durakta madenin çıkışını işçi-rehberler bize gösteriyor.
     <br/>
     <br/>
     Apartheid müzesinin girişinde ırkçılık mücadelesinin önemli isimlerinin fotoğraf ve heykelleri bizi karşılıyor. Müze hem mimarî tasarım hem de modern plastik ve gösteri sanatlarının çok ustalıkla kullanıldığı bir mekân. Belediye bankı üzerindeki 'Only Europen' yazısı girişteki yerini almış. Video gösterilerinden fotoğraflara, ırkçıların kullandığı aygıtlardan (korunaklı bir panzer mesela) canlandırmalara kadar pek çok şey yaşananları çok iyi özetliyor.
     <br/>
     <br/>
     Afrika'ya gelip de aslanları görmemek olmazdı. Hem yakından fotoğraflarını çektik hem de küçüklerini sevdik. Johannesburg'a 2 saat uzaklıktaki Krugur Milli Parkı en ideal safari mekânı fakat vakti olmayanlar şehrin yakınındaki her nevi vahşi, şirin hayvanlarla dolu çok geniş bir alana yayılmış olan Arslan Parkı'nda giderebilirler bu meraklarını.
     <br/>
     <br/>
     Jo'burg'a 2 km uzaklıktaki profesyonel ilkel Afrika kabilelerinin yaşantılarını yansıtan Lesedi turizmin hizmetinde. Afrika kabilelerinin öyküsünü bizatihi onlardan öğrenmek hem çok pahalı hem de oldukça vakit alıyor. Ama bir o kadar da eğlenceli ve öğretici. Lesedi'de 5 ayrı kabile yaşıyor. Gezi boyunca her bir kabilenin gelenek göreneklerini öğreniyoruz. Bazıları haşlanmış mısır, bazıları kurutulmuş böcek ikram ediyor. Çok önemli bir ayrıntı mı bilmem ama kadınlar evlenmeden önce kısa, evlendikten sonra uzun etek giyiyorlarmış. Zulu, Sakazulu, Pedi, Sutu, Koza, Nebile kabilelerinin içinde Zuluların öne çıkması, savaşçı kimliklerinden beyazlara karşı en çok savaşan kabile olmasından kaynaklanıyormuş. Nelson Mandela Koza kabilesine üye. Bu otantik Afrika yaşantısının hâlâ devam ettiği bölgelerin olduğu söyleniyor.
     <br/>
     <br/>
     Güney Afrika'da dikkat çeken en önemli şey, sadece doğal zenginlikleriyle yetinmeyip devasa botanik bahçeleri, akvaryumlarla turistlere cazip alternatifler sunmaları. Ve her biri başlı başına yazı konusu olabilecek büyüklükte ve ilginçlikte bu yerler.
     <br/>
     <br/>
     CAPE TOWN, RÜYA ŞEHİR
     <br/>
     <br/>
     Cape Town'a turizm mevsiminin sonlarına doğru varıyoruz, havaalanındaki hareketsizlik bariz kendini belli ediyor. Cape Town Güney Afrika'nın gülen şehri; ülkenin diğer yanlarında baş gösteren problemler burayı es geçmiş. Turizm kenti olarak adlandırılsa da turistin işgal ettiği değil huzurlu ve güzel bir vakit geçirdiği bir yer burası. Cape Town bir Ümit Burnu şehri. Cape Town'un yaslandığı, tepesinin düzlüğü nedeniyle masayı anımsatan Masadağı’na dik bir teleferik yolculuğundan sonra ulaşabiliyorsunuz. Birkaç denemeden sonra bulutsuzken çıktığımız Masadağ'ında şehrin engin hudutları, Ümit Burnu'na uzanan tepeleri, Mandela'nın 27 yılını geçirdiği Robben Adası göze çarpıyor. Cape Town aslında parçaları her tarafa dağılmış, ama vadi vadi uzayan bir şehir; İngiliz şehir estetiğinin en güzel örneklerine Ümit Burnu'na doğru uzanırken defalarca şahit olabiliyorsunuz. Şehrin merkezindeki liman ve antrepo bölgesi Waterfront otantik yapısı korunarak yeniden düzenlenmiş. Şehirde olduğumuz sürece akşamlarımızı burada değerlendiriyoruz.
     <br/>
     <br/>
     Ümit Burnu (Cape Point) şehre yaklaşık 1 saat uzaklıkta. Yolda maymunların hücumuna uğruyoruz. Fazla yaklaşmadığınız sürece zararsız bu hayvanlar. Burası doğu yarımkürenin en dip noktası, keşfedilmesiyle dünya tarihini değiştiren burun. Ümit Burnu, doğal park haline getirilmiş dolayısıyla hem bitki örtüsüyle hem de her şeye rağmen korunan canlı hayatıyla (maymunların AIDS'li olduğu söyleniyor) her şeyden önce güzel bir yer. Elbette, penguenler, fok balıkları, balinalar manzaranın değişmez parçası. Atlantik ve Hint Okyanusu’nun sularının birbirine karıştığı nokta bizim için coğrafya kitaplarında saklı bir bilgi olmaktan çıkıyor.
     <br/>
     <br/>
     <br/>
     MANDELA’NIN 27 YILINI GEÇİRDİĞİ ADA-HAPİSHANE
     <br/>
     <br/>
     Cape Town'u arkamıza alarak deniz yoluyla ulaştığımız Robben Island ( Robben Adası) kıyıya 7,5 km uzaklıkta eski bir hapishane. Adanın özelliği Mandela'nın da içinde bulunduğu ırkçı rejim karşıtlarının hapis yattığı yer olması. Mandela 27 yılını bu adadaki hapishane hücresinde geçirdi. Bugün dünyanın her yerinden gelen ziyaretçilerin akınına uğrayan hapishane yarı müze konumunda. Adanın bu konumu Mandela'nın isteğiymiş. Geçmiş unutulmasın, genç nesiller öğrensin istemiş. Bize eşlik eden rehberlerin hepsinin eski mahkumlar olması 'ibret-i âlem' yaklaşımının bir parçası. Rehberimiz Modise Phekonyene 16 yaşında bir öğrenci olayına karıştığı için buraya getirilmiş ve 14 kişi ile birlikte 5 yılını burada geçirmiş. "Beyniniz yok derlerdi bize." diyor, "Burnumuz ve saçımız kısa olduğu için zekâmızın da kısa olduğunu söylerlerdi. Çoğumuz buna inanırdık." Koğuş arkadaşlarının bir kısmının önemli yerlere gelmiş olması onu buradan koparamamış. "Burada çalışıyorum çünkü kendimi evimde hissediyorum." diyor.
     <br/>
     <br/>
     Hapishanenin eski sakini yeni rehberi ile yaptığımız ada turu sürprizlere de gebe. Adaya ayak basar basmaz bizi yeşil bir türbe karşılıyor. Endonezya asıllı Şeyh Seyyid Abdurrahman Matura'ya ait Kramat Türbe, Müslüman önderlerin ırkçı rejimle düştüğü ihtilafın bir nişanesi gibi. Müslüman önderlerinin zaman zaman, içinde yaşadıkları toplumlardan tecrit edilmesi eski yönetimin yöntemlerinden biri olmuş. Türbe 1969'da yapılmış.
     <br/>
     <br/>
     Roben Island, Apartheid muhaliflerinin içeriye tıkıldığı, kaçmanın mümkün olmadığı bir yer.   Mandela'nın yakın arkadaşı Rober Sabuk gibiler ancak öldüklerinde bu adadan çıkabilmişler. Sabuk, "Kim Afrika'da doğmuşsa bu ülke onlarındır." diyen bir kişidir halbuki. Hapishane koridorlarını gezerken anti-Apartheid'in kısa tarihine tanık oluyoruz. Her hücrede asılı olan fotoğraf ve yazılar yüzünden sadece boş hücreler gezmiş olmuyoruz. O resimdekilerin bazıları mezarda bazıları önemli bakanlık koltuklarında şimdi. Irkçılık sonrası siyasi kadroları büyük ölçüde bu hapishanenin eski sakinleri oluşturuyor.
     <br/>
     <br/>
     Masadağı'ndan bakıldığında nokta gibi gözüken bu ada tam bir hapishane kompleksi. Çalışanların çocukları için bile okul var. Hapishanelerin ayrılmaz unsuru taş ocakları unutulmamış. Orta halli bir futbol sahası büyüklüğündeki alanda mahkûmlar yıllar boyunca taşları bir yandan öbür yana taşımışlar. Sadece siyasi suçluların değil adi suçluların da kaldığı, iyi halde gösterilmesi durumunda arada gezintiye çıkabildiği hapishane adada Güney Afrika'nın her yerinde olduğu gibi ceylanlarla karşılaşabiliyorsunuz.
     <br/>
     <br/>
     Eski mahkûm Modise, gördükleri muameleyi bir öğretmen ciddiyeti ve tiyatrocu ustalığıyla anlatıyor. Hem hüzünlü hem espritüel; bazıları gözyaşlarını silerken, "Çok acı çektik ama şimdi acı çektirenler dâhil bu ülkenin hepimizin yaşayacağı bir ülke olması için çalışıyoruz." diyor. Mandela'nın yattığı B-5 hücresinin önünde konuşurken, aynı avluyu paylayan siyasi mahkumların aynı ideolojik özelliklere sahip olmadığına değiniyor. Çok da fanatikler ve radikaller varken siyah beyaz birlikteliğine vurgu yaptığı için rejim değişikliği kaçınılmaz olduğunda Mandela 'seçilen' kişi olacaktır. "Sadece mahkûm değildik biz, zalimce bir muamele görüyorduk. Şu anda birbirimiz affedip kucaklamaktan başka çaremiz yok." diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25132), [web.archive.org (arşiv bağlantısı)](http://web.archive.org/web/20071126084034/http://www.aksiyon.com.tr:80/detay.php?id=25132)
