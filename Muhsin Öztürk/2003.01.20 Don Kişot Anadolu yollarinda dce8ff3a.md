# Don Kişot Anadolu yollarinda

*Muhsin Öztürk 2003.01.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Suratınıza çevrilen bütün gözler ‘yabancı’ diye fısıldıyor; bir bakış, bir sesleniş “ hey yabancı” diye bağırıyorsa oradaki varlığınızdan hoşnut olunmadığı ortada demektir. Kıta Avrupa'da yaşananların aksine ne İspanya’ya giden Türkler, ne de Türkiye’de yaşayan İspanyollar birbirlerine yabancı duruyor. İnstituto Cervantes’in yeni müdürü Dr. Pablo Martin Asuero onlardan biri sadece.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426180619im_/http://www.aksiyon.com.tr/resim/424/64.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   İspanya dünya kamuoyunda kendisini ifade edebilen ve bu ifadeye talep oluşturabilen bir ülke. Bugün edebiyatın en önemli formlarından biri olan ‘roman’ için milat, Cervantes’in Don Kişot’u olarak kabul edilir. Gabriel Garcia Marquez’in, Margarite Yourcenar’ın ve daha bir çok ‘İspanyolca yazan’ ismin ardında İspanyol imgesi ve çağrışımı vardır. Salvador Dali’yi tanımayan yoktur, Louis Bnuel’i de öyle. Gün gelir Pedro Almadovar diye çılgın bir yönetmenleri çıkar ve olmayacak filmler çekip binlerce hayran kitlesi edinir. Ya Macarena’yı keşfederler, ya Ricky Martin’le ya da baba—oğul Iglesias’la milleti peşlerine takarlar.
   <br>
    <br>
     Yahya Kemal zil, şal ve gül diyerek kilometrelerce uzaktaki bir ülkeyi muhayyilemize dokumuştur. Bu nakış giderek solacağına canlandı, kıpırdar, coşar oldu şimdilerde. Dış ülke seyahati düşünenler için artık, ilk akla gelen ülkeler arasında yer alıyor İspanya. Endülüs’ün muhteşem mirası, İslam kültürünün çok önemli abidelerini bünyesinde taşıması, zamanla geliştirdiği bir arada yaşama yaklaşımının Türk tecrübesiyle örtüşmesi ve güneşiyle, bitki örtüsüyle bize benzeyen bir yer olması etkenlerden bazıları. Shakira’nın müzik piyasasına girdiği geçen yıllarda albümün en çok tutulduğu ülkelerin başında Türkiye gelmesi yapımcıları kadar ünlü şarkıcıyı da şaşırtmıştı. Türkiye—İspanya hattı sanılandan daha hızlı kuruluyor ve gelişiyor. Son yıllarda hem İspanya hem de Türkiye ortak payda bulmakta zorlanmıyor ve AB dönemecinde Türkiye’yi destekleyenlerin toplu fotoğraflarında İspanya öne çıkıyor.
     <br>
      <br/>
      İnstituto Cervantes, İspanyol kültürünün dışarıya açılan kapısı, bir anlamda resmi taşıyıcısı. Türkiye—İspanya yakınlaşmasının somut ifadesi geçen yıllarda İstanbul’da İspanya Başbakanı Anzar’ın katılımıyla açılan bu enstitü oldu. Kurumun Lübnan’dan gelen çiçeği burnunda yeni müdürü ile hem bu gelişen ilişkileri hem kendisinin yıllar öncesinden başlayan Türkiye hikayesini ‘Türkçe’ konuşuyoruz.
      <br/>
      <br/>
      Dr. Pablo Martin Asuero, İspanyol filolojisini bitirdikten sonra İspanya Dışişleri Bakanlığı’nın bursuyla 1991’de Türkiye’ye gelir. İstanbul’u tanıması, dışarıdan gelen pek çok yabancının izlediği yoldan farklı olur. 91—93 arası İstanbul Üniversitesi’nde geçirdiği eğitim yıllarının en önemli tecrübesini Türkiye’deki ilk meskeni Zeytinburnu’ndaki Kredi Yurtlar kurumuna bağlı Atatürk Eğitim Yurdu’nda yaşar. Bir taraftan gün içinde üç saat Türkçe kursuna giderken akşam yurtta halen irtibatını devam ettirdiği arkadaşlarıyla Türkçe pratik yapar. Pek çok yabancının asla karşı karşıya gelmediği ‘öteki Türkiye’ onun ilk tanıdığı sosyal kesimdir. İnstituto Cervantes, önümüzdeki haftalarda ve aylarda Diyarbakır’dan Bursa’ya, oradan başkent Ankara’ya kadar bir dizi sergi, konser, sinema ve sempozyum etkinliklerine hazırlanıyor.
      <br/>
      <br/>
      Türkiye ile İspanya arasındaki benzerlik siyasal yapı anlamında da kendini gösteriyor. ‘Siyaset Meydanı’ türü tartışma programlarında sık sık ‘Bask Modeli’nin gündeme gelmesi bu paralelliğin göstergelerinden. İspanya da Türkiye gibi pek çok dil ve kültür unsurlarının bir arada yaşadığı, zaman zaman ‘iç’ sorunlarıyla dünya gündemine gelen bir ülke. Cervantes’in yöneticisi bu ortaklığı değerlendirerek Ankara’da Şubat’ın sonuna doğru gerçekleştirilecek Bask Modeli, otonomi gibi kavramların ele alınacağı bir sempozyum düzenliyor.
      <br/>
      <br/>
      İspanyollar oryantalist değil
      <br/>
      <br/>
      Cervantes Enstitüsü’nün yöneticisinin Türkiye ile ilgili çalışmaları bununla sınırlı değil. Önümüzdeki ay “İstanbul İspanya Seyahatnameleri” adlı bir çalışması kitaplaşıyor. Aslında master tezi olan bu çalışmada 1784’te Osmanlı İmparatorluğu ile İspanya arasında imzalanan Paris Anlaşmasından 1. Dünya Savaşı’na kadarki süre içinde yazılmış İstanbul seyahatnamelerini ele alıyor. Dr. Pablo Asuero, Osmanlı’nın son dönemlerinde Batılı gezginlerin Türkiye’ye yaptığı gezilerde İspanyollarla diğer Batılı ülke vatandaşlarının yaklaşımlarındaki farklılıklara dikkat çekiyor. İspanya İslam’la Batı’nın ilk ve esaslı olarak tanıştığı yer. “İspanyolca seyahatnameler Fransızca ve İngilizce ile yazılanlardan farklı. Çünkü bizim oryantal bir geçmişimiz var. İberiya yarımadası oryantal bir ülke. Biliyorsunuz İslam sanatından en değerli şeyler İspanya’da bulunuyor. Kurtuba Camii, Elhamra Sarayı... O yüzden İstanbul’a gelen İspanyollar yabancı oldukları bir kültürle karşılaşmıyorlar. Bizde de oryantal bir geçmiş olduğu için burası çok egzotik gelmiyor onlara.” Dolayısıyla İspanya kökenli kişilerin kaleme aldıkları yazılar oryantalist bakış açısı içermemekte, daha gerçekçi bir İstanbul portresi yakalamakta. İstanbul İspanya Seyahatnameleri’nde diğer göze çarpan şey ise 19. yüzyılın ilk yarısında diplomatların anıları, ikinci yarısında ise Kırım Savaşı ve Rus Savaşı sırasında bölgede bulunan İspanyol gazetecilerin izlenimlerinden oluşuyor olması. O günün gazeteleri ve dergilerinde İstanbul hakkında binlerce yazı olduğunu söyleyen Asuero, savaşlarda İspanya’nın Türklerin tarafında yer aldığını vurguluyor.
      <br/>
      <br/>
      Fosil gibi...
      <br/>
      <br/>
      İspanya ile Türkiye’nin tarihsel ilişkisi 1492’de İspanya’dan sürülen Yahudiler’e Osmanlı’nın kucak açmasıyla başlıyor. İspanya’dan göç eden Seferad Yahudileri hâlâ kendi aralarında İspanyolca konuşuyor. “Başka yerlerde mesela İngiltere’de bu yok. İspanyollar buraya geliyorlar, fosil gibi bir cemaat buluyorlar” diyor Pablo Asuero. Peki ‘araları’ nasıl? “Aramız çok güzel. Biz kültürel destek vermek istiyoruz. Bizim amacımız İspanyol kültürünü tanıtmak; onlar için de İspanyol kültürü önemli bir parça. Burada Musevilerin çıkarttığı Şalom gazetesinde İspanyolca bir sayfa var, üç dört grubu var, İspanyolca şarkı söylüyorlar. Ayrıca İspanyolca kitaplar yayınlıyorlar.”
      <br/>
      <br/>
      İspanya ile Letonya’nın ne alâkası var?
      <br/>
      <br/>
      Türkiye — İspanya arasında giderek büyüyen sevginin kaynaklarına baktığımızda önümüzdeki yıllarında daha iç içe ve gelişmiş ilişkilerin ortaya çıkacağını gözlemlemek mümkün. İspanyollar, AB perspektifinde tamamen Türkiye’nin yanında yer alıyor. Asuero, Türkiye’de üniversite okumuş, Fransa ve Lübnan’da çalışmış birisi olarak Valery D’Estaing’in dile getirdiği ‘Türkiye’nin Avrupa Birliği’ne dahil olması birliğin sonudur’ tezinin yanlış ve yersiz bir kaygıya dayandığını söylüyor. Üstelik Avrupa homojen bir yapıda değil, halihazırda üye olan ülkeler çok farklı kültürel altyapıya sahipler. “Mesela bir İspanyol ile Finlandiyalı arasında dağlar kadar fark var. İspanya ile Letonya’nın, Litvanya’nın ne alakası var? Bu açıdan bakarsanız İspanyollarla Türkler birbirine diğerlerine göre daha çok benziyor. Öbür taraftan Romanya’da kaç senedir demokrasi var, burada kaç yıl var. Özellikle Doğu Avrupa ülkelerinin demokratik tecrübesi yok. Kaldı ki Türkiye’nin Avrupa Birliğine girmesinden ben Avrupa’nın daha çok kazançlı olacağını düşünüyorum. Yani Türklerin katılması birliğin sonu değil bilakis zenginliği olur.”
      <br/>
      <br/>
      Türkiye’nin AB üyeliğini devletler bazında değil de yaşayan toplumların kültürleri ve alışkanlıkları açısından değerlendirildiğinde daha ‘gözle görülür elle tutulur’ sonuçlar ortaya çıkıyor. “Danimarka’ya gitsem herkes yabancı olarak bakacak bana. Ama buralarda dolaşıyoruz sanki Türk gibi” diyor Bay Pablo. Fransa’ya ya da İngiltere’ye giden bir Türk’ün gördüğü ‘yabancı’ muamelesi Akdeniz kuşağında özellikle İspanya’da vuku bulmamaktadır sözgelimi. “Türkler İspanya’da rahat yaşıyorlar. Akdeniz kültürü, damak zevki, Fransa, İngiltere ve diğer ülkelerde olduğu gibi yabancı düşmanlığı olmaması... Biz birbirimize benziyoruz. O yüzden İspanya’ya giden Türkler kendilerini yabancı hissetmiyor.”
      <br/>
      <br/>
      Fransa’nın eski sömürgesi Kuzey Afrika’nın Müslüman göçmenleriyle yaşadığı kültürel sorunu İspanya’nın yaşamamasını İspanya eski sömürgeleriyle gümrük komşusu olmamasına bağlıyor. Bir de İspanya birkaç istisna olmak üzere 1830’larda sömürgelerini bırakırken Fransa cephesinde ise bu ayrılık ancak 40 yıl önce gerçekleşti. Bugün İspanya’nın, sadece Türklerin değil Güney Afrika’dan Suudi Arabistan’a kadar Müslüman halkların ilgisini çeken siyasal ve kültürel ortama sahip olduğunu ayrıca ekliyor.
      <br/>
      <br/>
      İspanya moda oldu
      <br/>
      <br/>
      İspanyolca işlevselliği bakımından dünyanın ilk üçe giren en önemli dillerinden. Pablo Asuero’nun ifadesiyle 400 milyon kişi İspanyolca konuşarak anlaşıyor. Lehçe farklılıkları olsa da edebi ve medya dilleri aynı. Amerika gibi pek çok ülkede birinci yabancı dil konumunda. Türkiye’de yeni açılan pekçok özel üniversite İspanyol dili kürsüsü kuruyor. Hatta yabancı dil olarak İspanyolca’yı okutan özel kolejler bile mevcut. Ve İspanyolcaya olan ilgi her geçen gün artıyor. Daha yeni açılmış olmasına rağmen Cervantes Enstitüsü’ndeki kursların 700’ü aşkın müdavimi var. Enstitü Müdürü tarihsel, kültürel ve coğrafi benzerlikler yanısıra müzik sinema ve edebiyat yoluyla İspanya’nın merak edilen ülkeler arasına girdiğini, deyim yerindeyse ‘moda’ olduğunu vurguluyor. “Televizyonu açtığınızda Shakira var. İspanyolca şarkı söylüyor. Yani müzik çok önemli. Müzikle insanlar İspanyol kültürünü merak etmeye başlıyorlar. Ricky Martin, Shakira, Makerena... Aynı zamanda İspanyolca’dan Türkçe’ye çevrilen kitapların çok etkisi var. Geçen yıllarda İspanya’da geçen bir filmin Oscar kazanması bu popülerliğe katkı sağladı. Şu sıralarda Türkiye’ye gelen iki İspanyol filmi Tez ve Konuş Onunla’ya destek veriyoruz.”
      <br/>
      <br/>
      Dr. Pablo Martin Asuero futbol cenneti İspanya vatandaşı olarak sıkı bir Real Sociedad’lı. Tayfun ve Nihat’ı iyi takip ediyor. “İnsanlar Nihat’ı çok seviyor. O bizim hakkımızda çok iyi şeyler anlatıyor. Geçen yıl neredeyse ikinci lige düşüyorduk. Bu sene birinci, inşaallah kazanacak.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11771), [web.archive.org (arşiv bağlantısı)](http://web.archive.org/web/20060426180619/http://www.aksiyon.com.tr:80/detay.php?id=11771)
