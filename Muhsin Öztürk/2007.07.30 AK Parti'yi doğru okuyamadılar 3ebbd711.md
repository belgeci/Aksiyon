# AK Parti’yi doğru okuyamadılar

*Muhsin Öztürk 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gazeteci Cengiz Çandar’la Ortadoğu ve Türkiye ekseninde “AK Parti yolculuğuna” çıktık. Partideki değişim ve büyüme sürecini anlatan Çandar, bunu algılayamayanların hesap hatası yaptığını vurguluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20090124034004im_/http://www.aksiyon.com.tr/resim/660/24.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20090124034004/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20090124034004/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20090124034004oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20090124034004oe_/http://aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Replikler ezberleniyor, makyajlar tazeleniyor, kostümler ve dekorlar değişiyor, sırasını kovan bir köşeye çekilerek sıkıntıyla yeni rolünü çalışıyor, gözlükler takılıyor, ‘cool’ takınılıyor. Motor denilince de, oyuncu biraz sonra asla hatırlamayacağı repliği gür sesle haykırıyor… Cengiz Çandar’la, Tel Aviv’e giden uçağa binmeden birkaç saat önce uzun bir söyleşi halindeyiz. 2002 yılında 3 Kasım’ın hemen sonrasında seçim sonuçlarını değerlendirmek üzere gittiği İsrail’e bu kez 22 Temmuz’un sonuçlarını analiz etmek için yola koyulmuştu. Sabahın erken saatlerinde buluştuğumuz Tarabya Mado’da aynı anda bir dizinin sahneleri çekiliyor. Yukarıda anlatılanlar gerçek; ancak siyasi çağrışımları da bir hayli güçlü.
   <br>
    <br>
     Cumhuriyet mitinglerinden ‘oynak merkez’e, siyasetin getirdikleri ve götürdüklerine, bilhassa da AK Parti’nin büyük zaferiyle sonuçlanan seçimleri konuşurken bir filmin içinde olduğumuz hissini kapılmıyoruz da değil. Gazeteci kimliğinin yanı sıra Turgut Özal’ın Başdanışmanlığını da yapan, sol siyaset kadar sağı da yakından izleyen Cengiz Çandar’la konuşmamıza başlayabilirdik; zira dekor hazırdı!..
     <br/>
     <br/>
     ARAFAT: AK PARTİ’NİN ZAFERİ, DEVRİM
     <br/>
     <br/>
     -Seçimden hemen sonra yine İsrail yolundasınız. İsrail Türkiye’deki seçime neden bu kadar ilgili, neyi merak ediyorlar?
     <br/>
     <br/>
     İsrail varoluşsal sorunlar yaşayan bir ülke. Bu bölgede kalıcı olup olmadığının cevabını gönül rahatlığıyla hiçbir zaman verebilmiş bir ülke değil. O yüzden bölgede olup biten her şeyle çok yakından ilgilenmek, adeta geleneksel İsrail politikası kanunu haline gelmiş. Bu stratejik bakış aynı zamanda. Arap Müslüman denizinin içinde bir ada gibi kendilerini hissettikleri için bu Arap ‘hardland’ını çevreleyen tercihan Müslüman ve Arap olmayan ülkelerle kuracağı stratejik ilişkiler onlar için önemli. Burada da Türkiye ve İran ön planda. Şah döneminde fevkaladeydi İran’la ilişkileri. Türkiye ile vardı; ama fevkalade değildi. İran halkasını yitirdikten sonra Türkiye ve aşağıda da Etiyopya fevkalade önemli onlar için. Tabii bölgede genel olarak İslamî siyasi bir hareketlenme var. Müslüman kimlikli de olsa nüfus itibariyle Batı ittifak sistemi içinde laik potansiyel müttefiki ya da adı konmamış olarak gördükleri Türkiye’de de İslamî kimlikli bir partinin iktidara gelmesi İsrail’de, sözünü ettiğim stratejik bakış çerçevesinde merak konusudur.
     <br/>
     <br/>
     -AK Parti’nin bölgeye özellikle Filistin’e de özel ilgisi var. Dolayısıyla hem İsrail hem de  Filistin kanadının ilgi sahasında AK Parti ve seçimler. Sizce hangi kanat daha ilgili?
     <br/>
     <br/>
     Bende İsrail kanadının daha ilgili olduğu kanısı var. Çünkü Filistin’in her iki kanadının şu anda Türkiye merakının çok önüne geçen kendi sorunları var. 2002’de İsrail’de Türkiye’deki seçim analizini yaptıktan üç gün sonra Ramallah’a geçmiştim, rahmetli Yaser Arafat’la son kez görüşmüştüm. Arafat, o zaman yayınlamamak kaydıyla sohbetimiz sırasında 2002 seçimini AK Parti’nin iktidara gelmiş olmasını ‘devrim değerinde’ gördüğünü söylemişti. Devrim o anlamda Filistinliler açısından 2002’de olmuştu. 22 Temmuz seçiminin Filistin coğrafyasında aynı titreşimi yarattığı kanaatinde değilim.
     <br/>
     <br/>
     -2002’de yazdığınız bir analizde AK Parti’nin DP potansiyeli içerdiğini, merkeze doğru büyük bir yolculuğa çıktığını belirtiyorsunuz. Öngörünüz doğru çıkmışa benziyor.
     <br/>
     <br/>
     Evet 2007 itibariyle öyle.
     <br/>
     <br/>
     AK PARTİ MERKEZ SAĞ DEĞİL, MERKEZ
     <br/>
     <br/>
     -Siz AK Parti’nin nasıl bir merkezi işgal ettiğini düşünüyorsunuz?
     <br/>
     <br/>
     Ben AK Parti’nin merkez sağ olduğunu reddediyorum. Merkez diyorum. Zaten merkez sağ değil merkez olma iddiası, bizzat Başbakan’ın kendisinin liste başı bulunduğu İstanbul 1. Bölge’de kendi isminden hemen sonra Ertuğrul Günay’ın ismini koymasıyla görülüyor. Bunun çok önemli sembolik anlamı var. Parti bundan sonra kazanmak istediği kimliğe ilişkin bir siyasi irade beyanını simgeleştiriyor diye düşünüyorum. Hatta biraz şaka yollu; ama şu anda AK Parti’nin bu seçimlerle ortaya çıkan bütün milletvekillerini içinde sosyal demokrat unsurlar CHP’den daha fazla diyebiliriz. AK Parti’ye merkez sağ demek, doğru algılamamak ve AK Parti’nin üstlenebileceği ve üstlendiği işleri daraltmak ve küçültmek anlamına gelir. Yalnız Demokrat Parti analojisi ile alakalı şöyle bir farklılık var. DP’nin çevreye merkezi taşıma anlamında AK Parti’yle bir benzerliği vardı; ama DP’nin kurucu kadroları merkezden geliyordu. AK Parti’nin kurucu kadroları çevreden geliyor, merkeze ait kurucu kadro anlamında hiçbir kadrosu yok!
     <br/>
     <br/>
     -Gerçekten hiç yok mu?
     <br/>
     <br/>
     Vecdi Gönül gibi bir iki istisna dışında yok. Bir de siyasi İslam’la sıhriyet kurulan bir tarafı var AK Parti kurucu kadrolarının. Bence orada da bir hata yapılıyor. Bu sıhriyet elbette var. 2002 için de geçerliydi bu; Türkiye’de AK Parti’ye rakip siyasi aktörler şimdi söyleyeceklerimi asla öyle görmedikleri için çok yanlış siyaset bina ettiler. AK Parti’yi İslamcı ve Milli Görüş çizgisinin devamı ilan ettiler. Oysa AK Parti Milli Görüş reddi mirası üzerine çıkmış bir parti. Evet, köken olarak öyle; fakat Milli Görüş’ün devamı olarak değil bu mirası reddettiği için AK Parti oldu. Zaten kurulmaya kalktığı ve kurulduğu dönemler itibariyle merkeze doğru yürüme dinamiğini harekete geçiriyordu hem de o dinamiğin üzerinde oturma niyetini ilan etmiş oluyordu. O yüzden AK Parti’nin Müslüman kimlikle elbette ilişkisi var; ama bu ona özgü bir şey değil. Çünkü Türkiye’de sosyal demokrat partinin öyle olması icap eder. Müslüman kimlikle bir sıkıntısı yok; ama İslamcı etiketi AK Parti’nin üzerine oturamayacak bir şeydi ve bunun üzerine siyaset inşa etmeye kalktığınız vakit sanal ortamlar üzerinde enerji tüketirsiniz; bakınız şekil bir cumhuriyet mitingleri.
     <br/>
     <br/>
     -Bugün daha açık görülüyor.
     <br/>
     <br/>
     Cumhuriyet mitinglerine akan enerji Türkiye’deki şeriat tehlikesini önlemek üzerineydi. Nasıl yani öyle bir tehlike mi var sorusuna “Evet, işte AK Parti” deniliyordu. Sonra bakıyorsunuz seçim kampanyaları bunun üzerine inşa edilmiyor. Söylemler sanal olduğu, gerçekliğe tekabül etmediği için sonuç üretmiyor.
     <br/>
     <br/>
     -Seçimde niye böyle bir kampanya yürütülmedi hakikaten?
     <br/>
     <br/>
     Şimdi bu yakın geçmişte yaşadığımız olaylar gerçekten korku duyan çevrelerin varlığının farkında olan, bunların bu korkularını mobilize ederek başka hesaplara dayalı siyasi hesap mücadelelerini yürütmek isteyen güçler tarafından kullanıldı. Cumhuriyet mitingleri de oydu. 27 Nisan bildirgesi de, Köşk sürecinde yaşanlar da bununla ilgiliydi. Siyasi imtiyazlarını korumak isteyen benim eski elit dediğim kesimle, onların sahaya sürdüğü korkularla yaşayan bir zümre var. İkisinin buluştuğu yerler aynı; ama ikisi aynı saikle hareket etmiyor. Organizatörler açısından sorun iktidar mücadelesi, onların gerçek bir şeriat devleti korkusu falan değil.
     <br/>
     <br/>
     MERKEZ SAĞI EMEN PARTİ
     <br/>
     <br/>
     - Küresel ekonomiye entegrasyon, pazar politikalarına hizmet, özgürlükler, siyasi haklar konusunda merkez sağ mirasını bir anlamda AK Parti üstlenmiş durumda.
     <br/>
     <br/>
     Bu anlamda AK Parti, alışageldiğimiz merkez sağın altındaki halıyı çekmiş durumda. Toplum, “Ah ne güzeldi Demokrat Parti, ne güzeldi Adalet Partisi, Turgut Özal’ın Anavatan’ı nerede?” gibi özel bir özlem içine girmiyor. Bunlar olsalardı ne yaparlardıysa AK Parti de üç aşağı beş yukarı aynısını yapıyor zaten. O zaman ben niye DYP olayım, niye Anavatan olayım? Niye merkez sağ birleşsin? Sosyal bir tabana ve sağlam bir ideolojik arka plana oturmayınca bu birleşme çabaları da kişiler arası gruplaşmaların siyasi beka çabaları haline geliyor. O anlamda merkez sağı emmiş durumda AK Parti. Ama daha küresel ölçekte sağ sol meselesinin geçirdiği paradigma değişikliğine bakarak, merkez sağ kesmez belki. Paragraf AK Parti yüzde 47 oy almışken ve vitrinindeki isimlere verilen değere baktığımızda o zaman merkez demek daha isabetlidir. Özal’da da şimdi söylediğim algılama vardı. O da ‘oynak merkez’ diye bir kavram atmıştı ortaya. O da kendisinin merkez sağ olarak tanımlamanın çok isabetli olmayacağını, ihtiyaçlara cevap vermeyeceği kanısıyla bunu ortaya atmıştı. Bugün AK Parti’nin işgal ettiği mevzi, Turgut Özal’ın oynak merkez dediği, ifade ettiği arayıştan çok farklı değil.
     <br/>
     <br/>
     AK PARTİ İKİNCİ METAMORFOZUNU GEÇİRİYOR
     <br/>
     <br/>
     - 2002’deki AK Parti ile şu anki AK Parti arasında ne fark var?
     <br/>
     <br/>
     2002 dediğimiz zaman 2001’e gitmemiz gerekiyor. İktidara geldiği zaman daha birinci kongresini bile yapmamıştı AK Parti. ANAP’ın 1983’teki gibi iktidara gelirken birtakım hazırlıkları da vardı. Milli Görüş’ten reddi miras yaparak merkeze doğru yol alma ikliminin Milli Görüş kökenliler açısından geçirdiği bir metamorfozdu. 2007 seçimleriyle birlikte ikinci bir metamorfoz geçiriyor AK Parti. Hem kendisinin yaptığı liste tercihleriyle partiye alınan sosyal demokrat isimlerin ilk sıralara yerleştirilmesiyle, Zafer Üskül gibi 40 yıllık sosyal demokrat isimleri Türkiye’nin yeni anayasasının mimarı olarak konumlandırmasıyla bunu gösteriyor. Buna sadece seçim üzeri yapılan pragmatik bir iş olarak bakmıyorum. İkincisi AK Parti’nin aldığı oyun içinde bütün Türkiye var. Güler Sabancı da var, Esenler’deki varoş da var, Diyarbakır’da DTP’li olmayan; ama üç aşağı beş yukarı aynı duyarlıklara sahip Kürt de var, İstanbul’daki liberal demokrat aydın da var, Anadolu kaplanları da var. Bu kadar enlemesine ülkeyi ve toplum kesitlerini kesen ve bu kesimlerin desteğini alan bir mekanizma ister istemez metamorfoza uğramak zorunda kalır zaten. Bu metamorfozun ön hazırlığını liste oluşumu sırasında niteliksel katkı açıdan bu tercihlerden yapmıştı. Bütün bu puzzle’ın parçalarını birleştirdiğiniz zaman 2007 AK Parti’sinin 2002 seçimindeki AK Parti’sinden farklı olduğunu söyleyebiliriz.
     <br/>
     <br/>
     ZORUNLU OLARAK ‘EKLEKTİK’ PARTİ
     <br/>
     <br/>
     -Piyasa ekonomisi, muhafazakarlık, sosyal demokrasi, üçüncü dünyacılık, Batıcılık neredeyse her şey var AK Parti’de. Buradan nasıl bir ideolojik yelpazeye çıkar?
     <br/>
     <br/>
     Bence AK Parti’nin esas vasfı eklektik (seçmeci) olması. Bu eklektik hali herkesin damak tadına uymuyor haliyle. Demokratsanız demokratlığını eksik buluyorsunuz, Müslüman kimliğin çok vurgulanması yanlıysanız Avrupa angajmanları çok rahatsız edebilir, Avrupacıysanız Ortadoğu’ya dönük yönü rahatsız edici olabilir. Bunun tümünden çıkan AK Parti’nin eklektik bir görüntü sergilediğidir. Bence olması gerekendir bu. 1990’lardan itibaren ideolojilerin ölümü denilen bir fenomen var ortada. Fukuyama’nın tarihin sonu tezi bence çok haklı eleştirilmedi. Tarih bundan sonra bitmiştir anlamına çekilmesi gereken bir şey değildi o. Yani gelinen noktanın özgünlüğünü oradan yakalamamız lazım. Bu özgün nokta içinde 20. yüzyıla damgasını vurmuş, 19. yüzyıl ve 18. yüzyıl fikrî akımlarıyla özellikle Batı’da oluşmuş olan ideolojik kalıpların bugün hükmü kalmıyor. 21. yüzyıla girdiğimizde, Soğuk Savaş sonrasına bu ideolojilerin, belli kalıpların tıkandığını görüyoruz. O yüzden bu dönemin siyasi formasyonlarının, düşünce sistematiğinin eklektik olmasında şaşılacak yan yok. Bu gerçekçi bir durumdur. Bugünkü iktidarlarda olması gereken bir durumdur.
     <br/>
     <br/>
     -AK Parti büyük destekle geliyor. Bundan sonra siyasi tablo ne olur? Yoksa, darbe olur-olmaz tartışmalarıyla mı günlerimizi geçireceğiz?
     <br/>
     <br/>
     Bu kadar büyük destek almış bir iktidar akıl almaz siyasi hatalar yapmadığı takdirde, ben yapması için bir sebep görmüyorum açıkçası, birkaç yılı sağlam demektir. O yüzden 23 Temmuz sabahı Türkiye’sine 21 Temmuz sabahına göre çok daha pembe gözlükle bakılması gerektiği kanısındayım.
     <br/>
     <br/>
     KÜRT MESELESİ AK PARTİ İNİSİYATİFİNDE
     <br/>
     <br/>
     -AK Parti’nin Güneydoğu’da aldığı oyu nasıl yorumluyorsunuz? Kürt sorununu çözme anlamında AK Parti’nin büyük bir avantaj elde ettiği anlamına da geliyor mu?
     <br/>
     <br/>
     Şüphesiz çok avantajlı bir duruma geçti. Güneydoğu’da bu kadar büyük bir teveccüh olması, o milletvekillerinin temsil yeteneğinin de yüksek olması demektir. Dolayısıyla Kürt sorununu DTP’yle muhatap olunacak bir mesele olmaktan da çıkarmak gerekiyor.
     <br/>
     <br/>
     -AK Parti o fırsata sahip yani.
     <br/>
     <br/>
     Evet bir de şu fırsata sahip. Güneydoğu’da silinmiş partiler var. AK Parti’nin Güneydoğu’da temsil kabiliyeti zor olabilirdi. Atacağı her adımın kendi zemininde kayma endişesi taşıyabilirdi. Oysa şu anda AK Parti bütün Türkiye’nin partisi. Dolayısıyla Kürt sorununa ilişkin yaklaşımlar getirmek DTP’lilerden çok onun işi gibi şu an. DTP’lileri de meşrulaştırmak, MHP ile DTP arasında tanzim edici, her iki tarafı da oyun kuralları içinde oynatıcı bir rolü üstlenme şansına sahip. Ama devletin geleneksel pozisyonlarından kendilerini sıyırmaları lazım. AK Parti devleti topluma taşımanın aracı değil, toplumu devlete taşımanın aracı; o yüzden birtakım basmakalıp dogmalardan kendilerini arındırarak Kürt sorununa yaklaşmaları lazım.
     <br/>
     <br/>
     -Bu şans var mı elinde?
     <br/>
     <br/>
     AK Parti’nin çok önemli kozları var. Vakit geçirmeksizin Irak’taki Kürt liderlerle yoğun diyalog sürecine girmeleri gerekir. Bu, bölgedeki gerilimi aşağıya çekeceği gibi Türkiye’nin içinde de politik olarak Kürt sorununa yaklaşımı çok kolaylaştırır. Bunları yapma şansına şu anda sahipler. Abdullah Gül’ün Neçirvan Banzani ile günü tespit edilmiş bir görüşmesi vardı ve bütün sorunlar masaya yatırılacaktı. O görüşmeden birkaç gün önce Yaşar Büyükanıt, Barzani’nin adını vererek bu görüşmeyi kilitledi. Niye durdu? Devletle AK Parti arasında dengeler belli değildi, seçimlere gidilecekti. Bütün o gerginlikler, atılması zorunlu bir adımın atılmasını engelledi.
     <br/>
     <br/>
     KAMUOYU, HALKTAN AYRI BİR ŞEY
     <br/>
     <br/>
     -Seçim sonuçlarının en çarpıcı tarafı olarak milliyetçi oyların azlığına dikkat çekiyorsunuz.
     <br/>
     <br/>
     Bence bu seçimin en çarpıcı sonuçlarından biri bu. MHP’nin büyük başarısı hangi açıdan baktığınıza bağlı olarak değişir. Daha önce parlamentoda olmayan bir partinin 70 milletvekiliyle meclise girmiş olması, oylarını yüzde 14’e çıkarması başarı şüphesiz. Ama son iki yıl milliyetçiliğin muazzam bir yükselişte olduğu, Türkiye’nin şu an egemen fikrî ortamının milliyetçilik olduğu ifade ediliyordu. Bunun kristalize olacağı siyasi merkez olarak MHP adres gösteriliyordu. Ancak MHP’nin bugün elde ettiği başarı çok da uzak olmayan yakın bir tarihte 1999’da elde ettiği başarıdan bir hayli aşağıda. Eğer milliyetçilik bir olgudur, Meclis’te de 70 sandalyeyle temsil edilir diyorsak tamam; o zaman Türkiye’deki hâkim ideolojik atmosferin de milliyetçilik olmadığını kabul etmeliyiz.
     <br/>
     <br/>
     -O zaman kamuoyu ile halk gündemi arasında ciddi farklar var demektir?
     <br/>
     <br/>
     Evet. Milliyetçilik fenomeni kamuoyunda söz konusu oldu Türkiye’de. Halkta yokmuş demek ki. Kamuoyu ile halk aynı şey de değilmiş. Kamuoyu belli konjonktürlerde özellikle kitle iletişim araçlarıyla beslenen halet-i ruhiye durumu. Kamuoyu böyle diyor; ama acaba halk ne düşünüyor denilecek bir durum var ortada.
     <br/>
     <br/>
     NEOCONLAR, ULUSALCILIK VE MHP
     <br/>
     <br/>
     -Ulusalcılığın neo-conlarla ilişkisine dikkat çektiniz geçtiğimiz aylarda.
     <br/>
     <br/>
     Amaç kesişmesi var; ama konjonktürel. Neo-conlar diye yekpare bir şey de yok Amerika’da. Birbirinden çok farklı unsurlar da var içinde. Bush yönetiminin ilk dönemi Irak’a savaşa girildiğinde, yekpareymiş gibi gözüküyordu. Onun ötesinde onların da aralarında çok renkler var. Yakın geçmişte Hudson Enstitüsü’nden yansıyan şey, bu neo-conların İran’a savaşa taraftar, İsrail’in en aşırı kesimleriyle irtibatlı olan unsurlarının Türkiye’ye ilişkin pazarladıkları senaryoyla ilgiliydi. O senaryonun içinde Türkiye’deki ulusalcılar cuk diye oturuyordu. Dolayısıyla neo-conların bu şekilde konumladığım unsurlarıyla Türkiye’deki ulusalcıların çok ciddi çıkar uyuşması ve kesişmesi söz konusuydu. Dolayısıyla ulusalcılar ona buna vatan haini etiketi yapıştırıp vatanı ellerinde tutmak gibi tavırları olduğu için sanıldığı kadar ulusal olmadıkları, bunların uluslararası arka planları olduğu, hatta onları manipüle eden dış müttefikleri olduğunu, paradoksal olarak da en fazla da itiraz edilmesi gereken kesimlerle ilişkisi olduğu görülüyordu.
     <br/>
     <br/>
     -Amerikan düşmanlığı…
     <br/>
     <br/>
     Ulusalcıları tarif eden, özelikle 5 vakit namaz gibi sabah akşam Amerika’ya küfretmek gibi bir şeydir. Onların kamuoyuna yansıtmak istedikleri o ABD’nin en çirkin yüzü olan söz konusu neo-con unsurlar bunların en yakın müttefikleri aslında. Bir paradoks var ortada. O kadar da ulusal değilsin, pek de vatansever değilsin vurgusunu yapmak için o görüşleri gündeme getirdim. İşin ilginç tarafı çok kısa bir süre sonra bu vatansever güç birliği teşkilatları bir çete olarak karşımıza çıktı. Ulusalcı akımın vurucu güçlerinden biriydi. Ama ulusalcılığı, ideolojik olarak ben hep milliyetçilikten ayırırım. Konu milliyetçiliğin daha öztürkçe söylenmesi değildir. MHP’de de belli ölçülerde neşv-ü nema bulan milliyetçiliğin bir arka planı var. İsmail Gaspıralı var, Yusuf Akçura var. Referansları olan bir tarafı var. Türkiye’deki ulusalcıların bunlarla alakası yok. Türkiye’deki ulusalcılar 60’lı yılların solcu-kemalist-darbeci kesimlere dayanıyor esas olarak. O anlamda ulusalcılık mevcut Türkiye içinde devlet eksenli ideolojik ve militarist rejim arayışının manzumesi olarak geldi. MHP’nin referans noktalarıyla hiçbir alakası yok. Bunların çarpıtılmış bir Atatürk referansları var, başka referansları yok.
     <br/>
     <br/>
     -MHP ile ulusalcı düşünce arasındaki çizgi o kadar kalın mı sizce?
     <br/>
     <br/>
     Evet, söz konusu ulusalcılık MHP’ye de taşınmış durumda. Ulusalcı ideolojinin temsilcisi olan Gündüz Aktan MHP vekili artık. MHP de tercihler yaptı ve ulusalcılığı kendi geleneksel milliyetçiliğine ikame edecek tarzda ithal eden bir görüntüye soktu kendisini. Bakalım bu ne şekilde evrilecek. Gündüz Aktan biliyorsunuz Kürt sorununu mübadele yöntemiyle çözmeyi öneriyordu.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=28036), [web.archive.org (arşiv bağlantısı)](http://web.archive.org/web/20090124034004/http://aksiyon.com.tr:80/detay.php?id=28036)
