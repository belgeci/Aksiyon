# Yabancı kadınların gözüyle türkiye

*Muhsin Öztürk 2006.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bir yabancının Türkiye’ye bakışına çoğunlukla temkinli yaklaşıyoruz. Türkçe Sevmek adlı kitapta yer alan hepsi eğitimli yabancı kadınların gözlemleri bu korkumuzu aşmamızda yardımcı olabilir; eleştirecek bir nokta bulsak bile yazarların samimiyeti konusunda en küçük şüpheye kapılmıyoruz.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060526192257im_/http://www.aksiyon.com.tr/resim/581/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Eveline Zoutedijk, İstanbul’da sahip olduğu otelin girişine astığı Osman Hamdi Bey tablosunun sorun olacağını bilemezdi. Adının Mihrap olduğunu öğreneceği reprodüksiyon, otelin muhafazakâr ve en sevilen çalışanı tarafından rencide edici bulunur: “Ya onu indir ya da ben ayrılıyorum.” Elemanının işten ayrılmasına da tablonun inmesine de gönlü razı olmayan otel sahibesi rahleye oturmuş biraz açıkça kadının nasıl bir sorun olabileceğini ülkenin önde gelen sanat tarihçilerine kadar ulaşarak öğrenmeye çalışır. En sonunda tablonun zaten muteber olmadığı anlaşılacak ve muhafazakâr çalışanın dediği gibi tablo duvardan indirilecektir. Dediğim dedik demeyen Eveline ise doğru bir iş yapmaktan mutludur. Bu hikâye 366 sayfalık kitabın sadece 8 sayfasını işgal etmektedir.
   <br>
    2005’in son aylarında çıkan Türkçe Sevmek, sadece Türkiye için değil, dünyadaki Türkiye imajı açısından bir ilk. Gün geçtikçe daha çok konuşulacak bir proje. Spesifik bir kitap olmasına rağmen ilk bir aydan sonra Türkçe ve İngilizce'de ikinci baskılarını yaptı. Kitapta, tamamı üniversite mezunu 32 Batılı kadının, Türkiye serüvenlerine şahit oluyoruz. Kitap bir Yabancı Gelinler projesi değil; 32 kadının sadece yarısı evli ve evlendikleri kişilerin hepsi de Türk değil. Yabancı kadınların Türkiye izlenimleri ayrıca iyi bir öykü okuma keyfi veriyor.
    <br>
     <br>
      Bu kitabı farklı kılan şey tek bir anlatıma ve bakışa sahip olmaması ve çok keskin bir gözlem yeteneğine dayanması. Ve sadece İstanbul’da değil, Karadeniz’den Ege’ye, Bursa’dan Kayseri’ye kadar Türkiye’ye yerleşmiş Batılı kadınların içinde “işte şimdi benliğimi buldum” diyenler çoğunlukta.
      <br/>
      <br/>
      Ayrıca ilk başlarda yaşadıkları kültürel farklılıkların zamanla nasıl keyifli bir hale dönüştüğüne şahit oluyoruz. Misyonerlik için gelip de tövbekâr olarak dönenden, Mevlânâ’nın izini sürenlere, ‘ev hanımı’ olmanın keyfini çıkartanlardan, yalnız olmanın Güneydoğu’da yaşattığı zorluklara, sosyetik düğünden geleneksel köy düğününe kadar pek çok deneyimi birinci ağızdan okuyoruz.
      <br/>
      <br/>
      Mahrem görünen Türkiye’nin özel sohbetlerdeki mahremiyetsizliği, bireyi özgür ve aynı zamanda yalnız kılan Batı kültürüne karşın her an ilgili ve kalabalık yaşayan Türk toplumu portresi anlatımlarda öne çıkıyor. Yazarlardan çok azı hâlâ Türkiye’de yaşıyor. Kitabın iki editöründen biri olan Jennifer Eaton Gökmen’e göre bir nedenle ya memleketlerine ya da başka ülkeye taşınan bu kişiler herhangi bir fırsat bulduklarında Türkiye’de oturmayı tercih edecek kişiler.
      <br/>
      <br/>
      Kitabınızı daha çok Türklerin mi yoksa yabancıların mı okumasını isterdiniz?
      <br/>
      <br/>
      Öncelikle yabancıların ve dünya insanlarının. Hem buraya yerleşen, hem de gezmek için gelenler üzerinde Türkiye güzel, yıkılmaz bir iz bırakmış. Hiç kimse unutamıyor Türkiye’yi. Fakat buraya gelmeyenler bilmiyor, inanmak da istemiyor Türkiye’nin güzel bir yer olduğuna. Türkiye’nin “barbar” imajı çok zor kırılıyor. Türkiye’den iyi bahsedenlerin deli ya da aşktan kör olduğunu sanıyorlar. Öyle değil. Türkiye’de kötü olaylar olabilir. Her yerde olabilir. Fakat buranın insanlık seviyesi çok yüksek. İnsanlar arasındaki medeniyet yüksek. Yardımseverlik, konukseverlik bu derece olmaz diğer ülkelerde bizce. Dünya için yazdık bu kitabı. Dünya bilsin Türkiye’nin kibarlığını, insanlığını, gerçek kimliğini.
      <br/>
      <br/>
      İkinci projemiz: Hayatlarımızdan maceralar yazmak olacak
      <br/>
      <br/>
      Ayrıca, Türkler de kıymetlerini bilsinler. Yurtdışına gitmeyen, gezmeyen Türkler kendi kültürünün özelliğini bilmeyebilir. Yurtdışına giden Türkler bunu görüyor, o yüzden kitabımız onları mutlu edecek: “Yabancılar aynı şeyleri keşfetmiş.” diyecekler. En azından, Türkler kendi memleketinden güzel (gerçek) öyküler duymak isterse, taze gözlerle görmek isterse, kitabımızı severler.
      <br/>
      <br/>
      Kitabınızın Amerika’daki bir üniversitede Modern Türkiye ders programına dahil olmasını neye bağlıyorsunuz?
      <br/>
      <br/>
      University of Michigan’da Modern Turkey ders programında gerekli kitaplar listesinde kitabımız.  Amerika’daki üniversiteler yoğun ilgi göstermeye başladı. Bizden kopyalar istediler, akademik bültenler (Turkish Studies Association, Journal of Middle Eastern Women’s Studies) ve makaleler hazırlıyorlar. Heyecanla bizden istiyorlar çünkü bu kitap ilk ve tek. Türkiye ile ilgili piyasadaki İngilizce kitaplar genellikle siyaset, ekonomi, insan hakları gibi soğuk konularla ilgili, ya da turistler için hazırlanan gezi rehberleri ve tarif kitaplarından ibaret. Yabancılar tarafından gerçek hayatı yansıtan pek bir şey yok. Yurtdışındaki insanlar Türkiye’nin güncel hayatını ve kültürünü nasıl görüyor? Basın her zaman buranın kötülük, skandal ve felaketlerle dolu olduğunu göstermeyi tercih eder. Yabancı muhabir arkadaşlarımız Türkiye ile ilgili olumlu bir makale yazarsa, patronları “Yerli olmuşsun, tarafsızlığını kaybetmişsin.” diyerek kovuyor.
      <br/>
      <br/>
      Böyle bir kitap fikri nasıl ortaya çıktı? Her zaman yapılageldiği gibi kişiler kendi Türkiye anılarını bir kitapta toplayabilirdi.
      <br/>
      <br/>
      İkinci projemiz kendi hayatlarımızdan maceralar yazmak. Anılarımız için vaktimiz var. Fakat bu dönemde dünya Türkiye’ye çok dikkatle bakıyor. AB konuşmaları, Irak savaşı… Bu dönemde Türkiye’nin gerçek kimliğini göstermek çok önemli. Bir kişinin anıları hepsini nasıl yansıtabilir ki? Kitabımızda 4 kıtadan, 7 memleketten 32 bayanın son kırk yılda ülkenin değişik köşelerinde yaşadığı kültürel çelişki ve keşif hikâyeleri var. Bu çok daha kapsamlı bir tablo yaratıyor. Değişik seslerle benzer güzellikler anlatılırsa, güçlü bir mesaj verilmiş olur. Reddedilebilecek bir şey değil. Tüm bayanlar üniversite mezunu ve Türkiye’deki hayatı sevmiş, fakat bundan başka hiçbiri birbirine benzemiyor. Şehir, bölge, ülke, kıta, ekonomik statü ve yaşam standartları değişik.
      <br/>
      <br/>
      Türkiye’de yaşayan yabancı kadınlara ulaşmanız ve onları yazmaya ikna etmeniz zor oldu mu?
      <br/>
      <br/>
      Tüm Türkiye’de yaşayan yabancı bayanları çağırdık projemize. İnternette, dergilerde, gazetelerde anons ettik. Tek şart: En az 1 sene Türkiye’de oturmalıydı. 14 ülke vatandaşından 100’den fazla öykü geldi. Olumlu olması gerektiğini hiç söylemedik fakat gelen öykülerin hemen hemen hepsi olumluydu. Birkaç tanesi olumsuz olay anlatıyordu, ancak dengeli olsaydı kabul ederdik. Bu kitap propaganda projesi değil. Olumsuz olaylar için sadece denge, yani iki taraf göstermek gerektiğini söyledik. Tabii ki dil bilmeden, kültür bilmeden, anlayış gösterilmezse, hem Türkler yazarın niyetlerini yanlış anlayabilir hem de onların hareketleri yazara yanlış gelebilirdi. Öykü içinde gerçek kültürel kavramasını göstermeliydi.
      <br/>
      <br/>
      Gelen tepkilerden memnun musunuz?
      <br/>
      <br/>
      Proje gerçekleşirken hemen fark etmeye başladık ki herkes bu projenin başarılı olmasını istiyor. Kitap geniş bir çevre için çok önemli, çok değerli. Buradaki yabancılar ve Türkler toptan satın alıyor kitabı, yurtdışındaki arkadaşlarına, akrabalarına gönderiyor. Turizm sektöründeki liderler, kitabın kendileri için iyi bir ‘araç’ olduğunu düşünüyor. Bazı konsolosluklar/büyükelçilikler eğitim amaçlı alıyor. Türkiye’nin imajı daha hızlı, daha etkili güzelleştirilebilsin diye değişik sektörlerden ilgilenen, destek veren her gün yeni arkadaşlar buluyoruz. Sayın Abdullah Gül bize telefon açtı bayramdan önce, tebrik etmek için. O da okuyup beğenmiş. Memnuniyetle biz de onlara yardımcı olmaya çalışıyoruz konuşmalarla falan. Tek amacımız Türkiye’nin gerçek güzel yüzünü dünyaya göstermek.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Berza Ataoğlu, 26-Ocak-2006
> Kendimizi yeterince tanıtamıyoruz: 
> Bu haber çok ilgi çekici. “Biz Türkiye’yi yeterince tanıtabildik mi? Yabancılar bizden niye korkuyor?” diye de araştırsaydınız keşke...Yurtdışında öğrenciyim. Buradakiler bizi hâlâ geri kalmış zannediyor ve tehlikeli buluyor. Bizi kendileriyle eşit görmüyorlar. Bu çok üzücü.

Kaynak: [www.aksiyon.com.tr](http://www.aksiyon.com.tr:80/detay.php?id=23221&yorum_id=7727), [web.archive.org (arşiv bağlantısı)](http://web.archive.org/web/20060526192257/http://www.aksiyon.com.tr:80/detay.php?id=23221&yorum_id=7727)
