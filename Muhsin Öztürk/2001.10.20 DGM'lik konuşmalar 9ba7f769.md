# DGM’lik konuşmalar

*Muhsin Öztürk 2001.10.20*

<div>
 <p class="spot">
  Neşe Düzel'in canlı, doğrudan konuya giren ve konuştuğu kişiye taviz vermeden sorularını yönelttiği "Pazartesi Konuşmaları"ndan derlenen bir kitap "Türkiye'nin Gizlenen Yüzü".
 </p>
 <p class="metin">
 </p>
 <p class="metin">
  Türkiye'nin Gizlenen Yüzü
 </p>
 <p class="metin">
  Neşe Düzel
 </p>
 <p class="metin">
  İletişim
 </p>
 <p class="metin">
  344 sayfa
 </p>
 <p class="metin">
  0 212 516 22 60
 </p>
 <p class="metin">
  Neşe Düzel'in özellikle 28 Şubat ertesi yaptığı söyleşiler, söyleşilen kişilerin konuşmaları 'hâlâ birtakım doğruları söyleyebilecek kişilerin varlığını" hatırlattı. Düzel'in diğer röportajcılardan farkı, siyasi söyleşiler yapması ve sorulmayanları herhangi bir denge gözetmeksizin sorması. Özellikle Ümit Kardaş, Ümit Cizre, Mete Tunçay, Eyüp Aşık, Cengiz Çandar, Atilla Kıyta, Sadettin Tantan'ın konuşmaları dikkat çekiyor. Ayrıca kitap çıktıktan kısa bir süre sonra DGM'lik oldu. Artık DGM'lik olmak alışkanlık yaptı, fakat bu konuşmalar gerçekten DGM'lik!
 </p>
 <p class="metin">
 </p>
 <p class="arabaslik">
  Çocuklar için "klasikler"
 </p>
 <p class="metin">
  Çocuklar için        Dünya Klasikleri
 </p>
 <p class="metin">
  Gonca Yayınları
 </p>
 <p class="metin">
  0 216 474 01 96
 </p>
 <p class="metin">
  Dünya klasikleri Türkçe'ye çevrilirken yapılan 'ucuz' işleri işleyen bir dosyamız vardı geçen yıllarda. Temel sorun eserin kişinin dünya görüşüne göre kesilip biçilmesiydi. Bu kesme—biçme işleminin sadece çocuklar için yapılanı mazur görülebilir herhalde. İköğretim çağında olan çocuklara yönelik olarak çocukların anlayabilecekleri sadelik ve kısalıkta olmasının sağlanmasından söz ediyoruz. Gonca Yayınları tarafından çıkartılan seriye bu gözle bakılabilir belki. Edebiyatı çocuklara sevdirmek için gerekli bir şey bu. Genelde 100 sayfalık kitapçıklar halinde düzenlenen Heidi, Monte Kristo Kontu, Güliverin Sehayatleri, Sefiller, Pamuk Prenses, Üç Küçük Robinson liselerde ders veren edebiyat öğretmenlerince Türkçeye uyarlanmış.
 </p>
 <p class="metin">
 </p>
 <p class="arabaslik">
  Oğuzlar ve Türkmenler...
 </p>
 <p class="metin">
  İlk Osmanlılar ve Batı Anadolu Beylikleri Dünyası
 </p>
 <p class="metin">
  Feridun M. Emecen
 </p>
 <p class="metin">
  Kitabevi
 </p>
 <p class="metin">
  136 sayfa
 </p>
 <p class="metin">
  0 212 512 43 28
 </p>
 <p class="metin">
  Kitap, "İlk Osmanlılar" ile ilgili Osmanlı merkezli bir bakış açısından çok Türkmen Beylikleri dünyasından bir pespektif sunuyor. Osmanlı Beyliği'nin kuruluşu ve ortaya çıkış şartları konusunda bu yazılarla ortaya konulmak istenen başlıca tez, beylikler dünyasının temel ve kroniklerde hemen hiç yer almayan sessiz tabanın oynadığı belirleyici rol. Bu durum sunulan makalelere genel olarak bakıldığında belirsiz gibi görünse de bunların temelinde Batı Anadolu Beylikleri yer almakta, ancak baş rollerini Saruhanoğulları ve Osmanlılar üstlenmekte. Batı Anadolu'da yörükler, ilk Osmanlı kroniklerinde Timur imajı gibi ilginç konu başlıklarıyla dikkat çeken kitap, Osmanlı'nın ilk döneminde Anadolu'yu 'akademik' bir üslupla okumak isteyenler için...
 </p>
 <p class="metin">
 </p>
 <p class="arabaslik">
  Ağız tadı hatıralar
 </p>
 <p class="metin">
  Şükür ki 'gurme' dediklerinden değilim
 </p>
 <p class="metin">
  Eser Tutel
 </p>
 <p class="metin">
  Oğlak Yayınevi
 </p>
 <p class="metin">
  143 sayfa
 </p>
 <p class="metin">
  0 212 251 71 08
 </p>
 <p class="metin">
  Eskiden kalma tatlarla yüklü bir kitap. Tadı damağımızdan gitmeyen "batna cila" çorbaların, sirkelerin, sarmısakların.. Artık bulunmayan, her mevsime ayrı Boğaziçi balıklarının, özellikle Boğaz'ın kralı lüferin, kaybolan uskumrunun, çirozun.. Artık bir daha geri gelmeyecek eski lokantaların, Deli Hafız'ın, Abdullah'ın, Konyalı'nın, Pandelli'nin, Avcı'nın, Hütdâdâd'ın, Borsa'nın, Liban'ın pidelerinin, Mandara'nın sıcak sandviçlerinin.. Tadı bugünkülere benzemeyen ayranların, gazozların, şerbetlerin, şurupların.. Evde açılmış yufkadan yapılmış böreklerin, gözlemelerin, tatar böreğinin.. Fıstığı farklı helvaların, kestaneli kabak tatlılarının.. bütün yemeklerde azı karar çoğu zarar baharatların.. safranını zencefilin, hardalın, salepin, nanenin kekik hikayesi.
 </p>
 <p class="metin">
 </p>
 <p class="arabaslik">
  Coelho'dan "İyi-Kötü" üzerine...
 </p>
 <p class="metin">
  Şeytan ve Genç Kadın, Paulo Coelho,
 </p>
 <p class="metin">
  Can Yayınları, 198 s., 0 212 252 56 75
 </p>
 <p class="metin">
  Gözlerden uzak, kuytu bir dağ köyü ve bu köyün dış dünyadan soyutlanmış, kendi halinde, çoğunluğu yaşlı, zamanın dışında bir yaşam süren insanları. Köydeki tek genç kadın da bir an evvel bu 'sıkıcı' yerden kurtulmak istiyor. Beklenmedik bir anda köye gelen ve gerçek kimliğini gizleyen bir yabancı köy halkına, hepsinin yaşamını alt üst edecek, değer yargılarını kökünden sarsacak bir öneride bulunur ve bunun için de yedi gün süre verir. Bu süre içinde bu insanların her biri yaşam, ölüm, adalet ve dürüstlükle ilgili tüm sorunlarla yüzleşecek, bir yol ayrımında durup kendi yaşamlarıyla ilgili karar almak zorunda kalırlar. Yabancıya kucak açan köy halkı, onun tehlikeli oyununa alet olurken, Adem'le Havva'dan bu yana insanoğlunun ruhunu ele geçirme mücadelesi veren İyi ile Kötü'nün ikilemi, bu basit insanların örneğinde evrensel boyutlara açılıyor.
 </p>
 <p class="metin">
 </p>
 <p class="arabaslik">
  Nankörlük "şizofrenik" bir durum...
 </p>
 <p class="metin">
  Kur'an'da Nankörlük Kavramı,
 </p>
 <p class="metin">
  Kerim Buladı, Pınar Yayınları, 478 s.,
 </p>
 <p class="metin">
  0 212 520 98 90
 </p>
 <p class="metin">
  Eserde nakkörlükle anlam yakınlığı olan ve zıt anlamlı kavramlar arasındaki ilişkiler ve nankörlüğü oluşturan sebepler, nimetin mahiyeti, nimet—şükür ilişkisi, geçmiş milletlere sunulan nimetler ve bu nimetlere karşı yapılan nankörlükler, nankörlüğün sonuçları gibi konular ele alınıyor. Yazar, bu "doktora tezi"nde öncelikle insanı oluşturan kişilik özellikleri üzerinde duruyor ve Kur'an'da nankörlüğün bu bahşedilen nimetlere ihanet edilmesi şeklinde ele alındığını söylüyor. "Kur'an, düalist insan kavramına iltifat etmemektedir. İnsan bedeni ve 'Allah'ın kendisine nefhettiği ruh' bir bütündür. İnsan tek olan, intibak eden ve organizasyonda rol alan uyumlu bir yapıya sahip varlıktır." Nankörlük ise herşeyden önce bu kişilik bütünlüğünü bozmakta ve sağlıksız bir durum ortaya koymaktadır.
 </p>
 <p class="metin">
 </p>
 <p class="arabaslik">
  İşârâtü'l-İ'câz
 </p>
 <p class="metin">
  İşârâtü'l—İ'câz, Tebliğ Yayınları
 </p>
 <p class="metin">
  0 212 528 48 68
 </p>
 <p class="metin">
  İşârâtü'l İ'caz, Birinci Dünya Savaşı'nın ilk senesi, savaş meydanında yazılmış bir tefsiridir. Eser, Said Nursi'nin harp ortamında, talebeleriyle birlikte, bir taraftan savaşırken, diğer taraftan ara vermeden sürdürdüğü Kur'an derslerinden doğmuştur. Bu yönüyle, ilmi kıymeti yanında fevkalade bir mücahedeyi sembolize eder. İlmi derinliği ve Kur'an'ın özelliklerini ortaya koymadaki güçlü üslubu, müellifi tanıyanlar açısından farklı manalara kapı aralar. 1914'te başlayan ve 1945 yılında ikincisi yaşanan dünya savaşlarına ve o savaşlara sebebiyet veren marazi ruhlara karşı gerçek barış mücadelesinin iman, ilim ve marifetle verilebileceğini remzeder adeta. Zira, "Dinsiz ilim kör, ilimsiz din topaldır" sözü, Said Nursi'nin sıkça dikkat çektiği bir noktayı göstermektedir.
 </p>
 <p class="metin">
  Kur'an'ın bazı ayetlerinin tefsirinden oluşan bu kıymetli eser, müellifin kardeşi Abdülmecit Efendi tarafından büyük ölçüde Türkçeye tercüme edilmişti. Eserin tamamının tercümesi Bahaeddin Sağlam Bey tarafından yapılarak okurlara ulaştırıldı. Şartlara aldırmadan okumaya devam edebilenler için eşsiz bir eser...
 </p>
 <p class="metin">
 </p>
 <p class="arabaslik">
  Elektromanyetik felaket
 </p>
 <p class="metin">
  Agharta; Elektomanyetik Savaş Başladı, 197 s.,
 </p>
 <p class="metin">
  Aydoğan Vatandaş, Timaş, 0 212 665 35 56
 </p>
 <p class="metin">
  Aydoğan Vatandaş elektromanyetik savaşın yakın bir tehlike olduğunun göstergesi olarak ABD eski Savunma Bakanı William Cohen'in 28 Nisan 1997 yılında yaptığı konuşmayı gösteriyor. "Diğerleri (teröristler), elektromanyatik dalgaların kullanımıyla çalışan, iklimleri değiştirip, volkanları tetikleyebilen silahlarla ilgileniyorlar. Yani, diğer uluslar üzerine öfkelerini kusabilecekleri yolları bulma noktasında iş başında olan bir sürü becerikli beyin var. Bu gerçektir ve bu yüzden çabalarımızı artırmamız gerekiyor." Elektromanyetik silahlar ilkin ne zaman, kimin tarafından geliştirilip kullanılmaya başlandı. Teknolojisinin temelinde ne var? Özellikleri nelerdir? ABD eski Savunma Bakanı'nın sözleri, Türkiye'de Casa uçaklarının hâlâ bilinmeyen nedenlerle düşmesiyle birlikte gündeme gelmişti. Boğaziçi Üniversitesi öğretim üyelerinden Prof. Dr. Selim Şeker de CASA uçaklarının darbe etkisi yaratan elektormanyetik dalgalarla düşürülmüş olabileceği görüşünde. Yani 'komplo teorisi'nin bazı somut göstergeleri de mevcut. İnsan beyninin elektronik bir sistem olduğu görüşünden yola çıkarak beynin elektormanyetik dalgalar yoluyla kontrol edilebilmesi mümkün mü? Aydoğan Vatandaş, Rusların uzun yıllar bu silahlar üzerine çalıştığı iddiasından hareketle ekonomik problemlerden ötürü bu silahların bazı terör örgütlerinin eline geçmiş olma ihtimalini dile getiriyor.
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020423063214/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/359/kitaplik/1.htm), [web.archive.org (arşiv bağlantısı)](http://web.archive.org/web/20020423063214/http://www.aksiyon.com.tr:80/2001/359/kitaplik/1.htm)
