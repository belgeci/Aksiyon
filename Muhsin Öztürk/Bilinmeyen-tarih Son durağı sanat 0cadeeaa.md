# Son durağı sanat

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20030625012247im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030625012247im_/http://www.aksiyon.com.tr/resim/444/74.jpg" vspace="5"/>
  </p>
 </font>
 <font class="content">
  Mimar Sinan kervansaray olarak inşa etti; ama daha sonraları askeri depo, hastane, tütün bakım atölyesi, cezaevi, meslek lisesi ve imam hatip lisesi olarak da kullanıldı... Şimdi ise 3. Uluslararası Öğrenci Trienali’ne ev sahipliği yapan bir sanat merkezi.
 </font>
 <p>
  <font class="content">
   Avlu... Bir uzun yol... Tuğla döşeli
   <br/>
   Kırmızı tuğlalar altı köşeli.
   <br/>
   Bu yol da tutuktur hapse düşeli...
   <br/>
   Git ve gel... Yüz adım... Bin yıllık konak.
   <br/>
   Ne ayak dayanır buna, ne tırnak!
   <br/>
   <br/>
   “Zindandan Mehmede Mektup” şiirini bilmeyen, bilip de etkilenmeyen var mıdır? Şiir, 1961’de Toptaşı Cezaevi’nde dökülür kâğıda. Necip Fazıl imzasını taşıyan şiir, her hapse düşenin diline dolanır, her hapis duygusunun peşi sıra hatırlanır. En son, Tayyip Erdoğan’ın ağzından, yine bir hapishanede dinlemişlerdi insanlar bu şiiri. Necip Fazıl’ın üç kez ‘düştüğü’ Toptaşı Cezaevi; Nazım Hikmet, Nihal Atsız, Yılmaz Güney, Can Yücel, Rıfat Ilgaz ve Çetin Altan gibi daha nice şair, yazar ve sanatçıya da “ev sahipliği” yaptı. Sadece sanatçılar değil, ‘yeraltı’ âleminden Bekir Çelenk, Dündar Kılıç, Kürt İdris gibi tanınan isimler de “konuk” oldu buraya...
   <br/>
   <br/>
   Artık “eski Toptaşı Cezaevi” olarak anılıyor. Kimbilir kaç insanın hatırasını barındıran bu mekanın kendi hikayesi de çok ilginç.
   <br/>
   <br/>
   Marmara Üniversitesi 3. Uluslararası Öğrenci Trienali ile birlikte, İstanbul’un önemli fakat gizli kalmış tarihi yapılarından Toptaşı Cezaevi de bir sanat ve kültür merkezine dönüşüyor. Son durağının bu olması, aslına en uygun girişim gibi görünüyor. Şimdi Toptaşı Cezaevi olarak anılan yer, 1570’li yıllarda Nurbanu Sultan tarafından Mimar Sinan’a yaptırılan Valide-i Atik Külliyesi Kervansarayı’dır. 1852 tarihli belgelerde her türlü hastanın tedavisi için yapılmış bir hayır kurumu olarak adlandırılan yapı, 1865’te İstanbul’da görülen kolera salgınında, salgın süresince hastane olarak kullanılır. Daha sonra askeri depoya dönüştürülür. 1873 yılında ise akıl hastanesi olarak hizmet vermeye başlar.
   <br/>
   <br/>
   1927’de, Mazhar Osman’ın girişimiyle, buradaki hastalar Bakırköy’e nakledilince bina 1935 tarihinde Gümrük ve Tekel Bakanlığı tarafından tütün bakım atölyesi olarak kullanılmaya başlanır. 1976’da Vakıflar Genel Müdürlüğü’ne devredilen binanın Dar-ül Hadis Bölümü cezaevi; aşhane, tabhane ve kervansaray bölümleri ise meslek lisesi olarak kullanılır. 1978-1982 yılları arasında ise bina, imam hatip lisesi olarak hizmet verir. Son yıllarda bakımsızlık nedeniyle harap düşen Toptaşı Cezaevi bundan böyle Marmara Üniversitesi Güzel Sanatlar Fakültesi bünyesinde bir sanat merkezi olarak hizmet veriyor. Marmara Üniversitesi Güzel Sanatlar Fakültesi Dekanı Hüsamettin Koçan, kültür tarihimizin anı taşı olarak nitelediği Toptaşı Cezaevi’nin nice yaşanmış öyküyü taşıyan bir ‘hafıza’ olduğunu söylüyor.
   <br/>
   <br/>
   Prof. Dr. Hüsamettin Koçan, Trienal’e ev sahipliği yapan mekanlardan biri olarak kullanılan Toptaşı Cezaevi’nde şimdilik kapsamlı bir restorasyon değil de sadece temizlik yaptıklarını, Üsküdar Belediye Başkanı gibi bölgenin yöneticilerinin de görev alacağı bir dernek çatısı altında Toptaşı Cezaevi’nin sanat ve kültür merkezi olarak faaliyet göstereceğini söylüyor. Mimar Sinan’ın yaptığı külliye zamanla değişim geçirmiş; farklı zamanlarda farklı amaçlarla birtakım eklemeler yapılmış.
   <br/>
   <br/>
   4-27 Haziran tarihleri arasında Almanya, Fransa, İtalya, İspanya, İngiltere, İsrail, Yunanistan, Güney Afrika, Azerbaycan ve Çin’in de yer aldığı 26 ülkeden 49 sanat ve tasarım okulunun yanı sıra, Türkiye’den 16 üniversitenin güzel sanatlar fakültelerinin de katılacağı Trienal’e ev sahipliği yapan dört mekandan biri Toptaşı Cezaevi. Bir dizi sergi, seminer, kısa film gösterimleri ve atölye çalışmalarının yer alacağı Trienal’de diğer mekanlar Marmara Üniversite GSF galerileri, Capitol ve İş Sanat Kültür Merkezi. Bu arada bir de hatırlatmada bulunalım; trienal, ‘üç yılda bir düzenlenen’ anlamını taşıyor.
   <br/>
   <br/>
   Hüsamettin Koçan, etkinlikten umulan en önemli şeyin kültürlerin tanışması, farklılıkların tanınması olduğunu dile getiriyor. Sanatsal etkilenme için bir şey söylemenin henüz erken olduğunu; fakat Türkiye’nin ve İstanbul’un tanıtımının yapıldığı konusunda şüphe olmadığını ekliyor. “Amacımız hiç kimsenin önyargılı olmadığı bir dünya buluşmasıdır” diyor Hüsamettin Koçan.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2656&yorum_id=1), [web.archive.org (arşiv bağlantısı)](http://web.archive.org/web/20030625012247/http://www.aksiyon.com.tr:80/detay.php?id=2656&yorum_id=1)
