# Bolşoy'un "Ayak Oyunu"...

*Muhsin Öztürk 1999.07.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir rivayete göre Türkiye'de ilk bale gösterisi 1524'te İstanbul'a gelen bir İtalyan bale topluluğu tarafından sarayda verilmiş.
  </font>
 </div>
 <div id="newsText">
  <font class="detail-text">
   Fakat balenin tarihine bakıldığında Türkiye'de bale olgusunu 19'uncu yüzyıl sonlarında başlatmak daha doğru. O zamanın Pera'sı şimdilerin Beyoğlusu'nda Avrupa'dan gelen bale toplulukları halka açık bale gösterileri verirlermiş. Bu gösterilerin afişlerinde kullanılan ibareler ilginç. 'Bale' kelimesine yer verilirmiş ama çoğu zaman bale yerine 'ayak oyunu' denirmiş o dönemde. Modern Türkiye'de bale Rus Devriminden sonra Türkiye'ye yerleşen Beyaz Rusyalı bale öğretmeni Lydia Krassa Arzumanova'nın 1921'de İstanbul'da bir bale stüdyosu açmasıyla başlıyor.
   <br/>
   <br/>
   Balenin vatanı Rusya
   <br/>
   <br/>
   'Bir Rus votka içmiş neşeli bir insandır; iki Rus votka içmiş neşeli iki insandır, ama üç Rus bir korodur.' Ruslar'ın kollektif sanat icrasındaki gen özelliklerini anlatan yerinde bir deyiş. Baleyi Rusya'dan gelen bir bale öğretmeni vasıtasıyla tanımamız boşuna değil. Rusya balenin doğduğu vatan değilse de ilk olarak 1770'lerde başlayan aristokrat saray yaşamıyla beraber gelen tanışıklıkları Bolşevik iktidarla akrabalığa dönüşmüş; bugün dünyanın en iyi bale topluluklarına sahip Rus kültürünü dünyaya tanıtan kültürel bir enstürüman haline getirmiş baleyi. Orta Asya cumhuriyetlerinde rastlanılan görkemli opera ve bale binaları başka bir durumun, komünist yönetimin bale ve operayı ideolojik propaganda için fazlaca kullanmasının bir sonucu. Bugün daha yerel, daha içselleştirilmiş çalışmalara rastlanıyor bu ülkelerde. 1998'de Türk sanatseverlerin izleme fırsatı bulduğu ve Azerbaycan Opera ve Bale'sinin sahnelediği Leyla ile Mecnun Opereti gibi.
   <br/>
   <br/>
   Muhtemelen Beyaz Rusya'nın ünlü Bolşoy Tiyatrosu'nun İstanbul Harbiye Açıkhava Tiyatrosu'nda 100 kişilik kadrosuyla sundukları Romeo ve Juliet, Carmina Burana ve Carmen Suiti oyunlarındaki performanslarını görsel ve yazılı basından izlemişsinizdir. Rusça'da 'Büyük Tiyatro' anlamına gelen akademik Bolşoy Tiyatrosu dünyanın en köklü bale geleneğine dayanıyor. Bolşoy Tiyatrosu'nun yönetmeninin anlattığına göre, Belarus'ta bale 18. yüzyıla dayanıyor; özellikle feodal lordlar drama tiyatroları, şarkıcı şapelleri, korolar, müzikal ve bale okulları için büyük harcamalar yapmışlar. Belarus'ta balenin yeniden popülerlik kazanması 20. yüzyılın başlarına rastlıyor, bugünkü topluluk ise ulusal bir bale topluluğunu oluşturmak amacıyla 1933'te kurulmuş. Çoğunlukla klasik metinlere dayalı sahne performansı sergileyen topluluk önümüzdeki günlerde 'Kuğu Gölü' ve 'Romeo ve Juliet'i Çin'de; 'Spartaküs' ve 'Carmina Burana'yı Yunanistan'da; 'Bahar Ayini' ve 'Ateş Kuşu'nu İspanya'da sahneleyecek.
   <br/>
   <br/>
   Belarus Bolşoy Tiyatrosu Rus kültürünün en önemli taşıyıcılarından ve temsilcilerinden sayılıyor bugün.
   <br/>
   <br/>
   Devlet ve bale
   <br/>
   <br/>
   'Bizim varlığımız devlete bağlı. Devletin bir yardımından çok devletin kendisinin üstlendiği bir çalışma. Tabii ki Sovyetler Birliği'nin dağılma sürecinden sonra da bu yardım ve destek sürüyor'. Bu sözler Belarus Bolşoy Tiyatrosu'nun Azerbaycan kökenli ünlü baş koreografı Valentin Yelizariev'e ait. Bolşoy'un Perestroyka öncesi ve sonrasında devlet desteğinde bir farklılık olup olmadığı hakkındaki soruya biraz da şaşkınlıkla verdiği bir cevap. Bunu herşeyin devletten beklendiği devletçi anlayışa yormak yerine, milli kültürün yaşatılmasında devletin yüklenmesi gereken asli görevler çerçevesinde algılamak gerekiyor. Hoş, bizde birtakım zevatın kendilerini tatmin etmek amacıyla destek istedikleri, geniş kitlelere biraz istenerek uzak tutulan, onlarca yıl TV'den izlenmeye aday bir sanat dalı bale. Balenin, sinema ve tiyatronun yerel ve milli kültüre aktarılma çalışmaları kadar başarılı olduğunu söylemek güç. Rusya'da durum daha farklı. Ülkelerinde sahneledikleri oyunların biletlerinin iki ay öncesinden bittiğini söyleyen Yelizariev balenin Belarus Cumhuriyet'i için temel kültürel bir yapı olduğunun altını bir daha çiziyor. Arz talep eğrisi yani...
   <br/>
   <br/>
   Aşk yerine düşmanlık
   <br/>
   <br/>
   Biraz da Bolşoy Bale Tiyatrosunun sahnelediği oyunlara değinelim. Romeo ve Juliet'in daha önceki yorumlarından farklı olarak, insanın yüreğine işleyen şey ölümden bile güçlü olan aşkın göklere çıkartılması yerine Bolşoy yapımı izleyiciye 'aşk gibi ölümsüz, ölüm kadar güçlü anlamsız düşmanlığı' anlatıyor. Yelizeriev gösteriyi kendi algıladığı biçimde işleyerek sonuçta tüm bale gösterisini aşk ve kötülüğün, kin ve nefret gibi karşı güçlerin çatışması üzerinde kuruyor. Oyunun müziği Sergei Prokofieff'in imzasını taşıyor. Kostüm ve sahne tasarımını Ernst Geidebrecht'in yaptığı eserde Romeo'yu Veniamin Zakharov, Juliet'i Ekaterina Fadeeva oynuyor.
   <br/>
   <br/>
   Carmina Burana ise 12 ve 13'üncü yüzyıllarda gezgin halk ozanları tarafından yazılan ezgi ve şiirlerin bulunduğu yerin adı. Rönesans esintileri taşıyan bu çok canlı, yaşam sevinciyle yüklü dizeler kantatın temelini oluşturmuş. Ozanların, ezgilerin, insan yaşamının farklı yönlerini ele alıyor. Alman besteci Carl Orff bunların içinden ilk yaz ve aşka övgüler yağdıran törelerin ikiyüzlülüğünü dışa vuranları önplana çıkarmış. Tek perdelik Carmen Suit'in müziği G. Bizet'in imzasını taşıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4700-bolsoyun-ayak-oyunu.html), [web.archive.org (arşiv bağlantısı)](http://web.archive.org/web/20140115021255/http://www.aksiyon.com.tr:80/aksiyon/haber-4700-bolsoyun-ayak-oyunu.html)
