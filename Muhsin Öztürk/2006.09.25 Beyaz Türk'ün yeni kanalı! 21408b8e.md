# Beyaz Türk’ün yeni kanalı!

*Muhsin Öztürk 2006.09.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Davetli 2000 kişi bir araya toplanıyor, 12 saat kesintisiz bir programa koşa koşa dahil oluyor. Kemer Country'de gerçekleşen etkinlik yeni bir trende işaret ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061201153841im_/http://www.aksiyon.com.tr/resim/616/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tarih 10 Eylül 2006… Yer Kemer Country… Her zamankinden farklı olduğu anlaşılan bir hareketlilik var; yağmur ha yağdı ha yağacak bir sonbahar gününde Kemer’e gelenler önce sıkı bir isim kontrolünden geçiriliyor, sonra içeriye buyur ediliyor. Davetli olmayan giremiyor, bilet satılmıyor… Tabii ki gizli bir örgüt toplantısından söz etmiyoruz; İstanbul’da varlığını günden güne hissedilen yeni bir akımın ilk büyük göstergesi sayılacak bir etkinlik belki. Yaklaşık bir yıldır 102 bandından yayın yapan Lounge FM’in Chill Out İstanbul adı altında tertiplediği festivalin radyo dışında reklâmı yapılmadı, sadece davetiye ile izlenebildi ve bu pek görülen bir şey değildi. Şehirden uzak, yeşilin ortasında ve 12 saat sürecek bir müzikal olay. Fısıltıyla şöhreti yayılan Lounge’ın hikmetini anlamak, sadık dinleyicilerine bir göz atmak ve iyi müzik için oradayız. Elbette internet üzerinden edindiğimiz sınırlı davetiyelerimizle birlikte.
   <br>
    <br>
     ORTA YAŞA HİTAP EDİYOR
     <br/>
     <br/>
     Lounge FM’in çizgisini, ‘orta yaş kuşağı’ndan yetkilisi Can Tanca şöyle açıklıyor: “Latin, nu-jazz, triphop, funk ve soul gibi birçok müzik türünü içinde barındırıyor.” Hemen alışabileceğiniz sizi içine alan bir müzik değil; kozmopolit, çok katmanlı… 5 yıl önce açılsa başarısız olacak proje, belli müzikal alışkanlıkları olan, zor beğenen, yorgun, feci şekilde kafası karışık İstanbullu sayesinde en hızlı yükselen trend bugün. Bu radyoda “Şimdi Gülben ‘uçacaksın uçacaksın’ diyecek” türünden anonslara, popülerliğin dibine vurmuş ‘çakkıdı’ şarkılarına rastlanmıyor; dinleyicinin gayri ihtiyari girdiği haleti ruhiyeye dokunmayan, sessiz sesiz akan bir havası var.
     <br/>
     <br/>
     Orta yaş… İnsan ömrünün en büyük eşiği, gençliğin sonu, ihtiyarlığın başı, ömrünün ortası… Hayatın kaç bucak olduğunun ilk idrak edildiği, dünyayı değiştirmeye aday bireyin tam bu dönemde dünyaya eklemlendiği realite çağı. Artık çılgınlıklara da, büyük seremonilere de yer yok. Lounge’ın saklı popülerliğinde, belki bu orta yaş kuşağının alışkanlıklarının önemli rolü var. Kemer Country’nin tanıtım kitapçığında yer alan “Dostlarınızın bir adım ötesinde kendinizle kalabileceğiniz bir yerde…” ifadesi oradaki topluluk için söylenmiş sanki. “Başarılı ama fazlaca birey”, “koşuşturmaktan yorgun”, “kalabalıklar içinde kendi başınalığı özleyen”, velhasıl ne yârdan ne de serden vazgeçebilen ara yerde kalmış bir topluluk.
     <br/>
     <br/>
     Bir turnuvanın devam ettiği golf sahasının hemen yanı başında İskandinav müziğinin genç yetenekleri, Amerika’dan, Norveç’ten, İngiltere’den iyi müzik yapan grupları dinlerken Can Tanca’ya da kulak verelim. Niye bilet satılmadığını “sunacağımız ortamın parasal karşılığı yok” şeklinde açıklıyor, radyo yetkilisi. Niye Kemer Golf Counrty Clup sorusuna “baştan beri aklımızda olan tek yerdi” cevabını verirken gerekçesini de “şehirden en yakın kaçış noktası olduğu için” şeklinde açıklıyor.
     <br/>
     <br/>
     Varlıklı ve konforu seven, iyi müzik alışkanlıkları olan orta yaşı yakalayan radyo, sponsorlarına çok çabuk kavuşmuş; hem radyodaki programlar hem de festival önemli firmaların desteklerine sahip. Ne de olsa iyi yaşayan kenti bir kitle söz konusu ve müdavimleri her geçen gün artıyordur.
     <br/>
     <br/>
     Sakın ola ki mezkûr kanalı açtığınızda hayatınızın müziğiyle tanışacağınızı da düşünmeyin. Müzikal alışkanlıklarınıza, kafa dinginliğinize, clup müzikleriyle aşinalığınıza bağlı olarak sabit kalabilir; yoksa hışımla radyo kanalını düğmesine saldırmanız, saatlerce gayri ihtiyari olarak Sibel Can, İbrahim Tatlıses hatta Çılgın Sedat demeden bir takım önüne geleni dinlemeniz muhtemeldir.
     <br/>
     <br/>
     Beyaz Türk yeni radyosunu buldu vesselam.
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25365), [web.archive.org (arşiv bağlantısı)](http://web.archive.org/web/20061201153841/http://www.aksiyon.com.tr:80/detay.php?id=25365)
