# Osmanlı ailesi ve fertleri...

*Muhsin Öztürk 2001.06.23*

<div>
 <p class="spot">
  "Osmanlı ailesi" çok geniş içerikli bir kavram.
 </p>
 <p class="metin">
  Osmanlı Toplumunda Aile
 </p>
 <p class="metin">
  İlber Ortaylı
 </p>
 <p class="metin">
  Pan Yayınları
 </p>
 <p class="metin">
  184 sayfa
 </p>
 <p class="metin">
  0 212 261 80 72
 </p>
 <p class="metin">
  Tuna kıyısında yahud Rodoplar'da yaşayan Hıristiyan Bulgar aile gibi, Bulgar dilini sakladığı halde Türklerin dinini kabul eden ama  teaddüd—i zevcat'ı  kapıdan içeriye sokmayan  "Pomak" aile de Osmanlı. İlber Ortaylı'nın anlatımıyla; Hicaz'ın Arapları, Lübnan'ın Maruni veya Melkit Hıristiyanları, Anadolu'nun Sünni şehirli, Alevi köylü Türkleri; Türkmen obası, Kürt aşiretlerindeki aile, Adalı ve Egeli Rumlar, üç dine mensup Arnavut dağlılar, Bosna'nın Müslümanları, yedi iklim dört bucaktaki Yahudi ailelerin hepsi Osmanlı ailesi. Aynı hukuk sistemlerine tabi olsalar da yaşamlarındaki "Osmanlı ailesi" niteliği sadece Osmanlı siyasi hakimiyeti dolayısıyla değil, uzun bir tarihin yoğurduğu kültürel coğrafyayı paylaşmak dolayısıyla var. Ayırımlardan çok müşterek yönler var...
 </p>
 <p class="metin">
 </p>
 <p class="arabaslik">
  Ahmet Selim'den bir roman
 </p>
 <p class="metin">
  Hüzün Yağmuru
 </p>
 <p class="metin">
  Ahmet Selim
 </p>
 <p class="metin">
  Zaman Kitap
 </p>
 <p class="metin">
  354 sayfa
 </p>
 <p class="metin">
  0 212 519 30 45
 </p>
 <p class="metin">
  "Hüzün Yağmuru", sevginin, bütünlüğün, hasretin romanı. Onyıllarımızın ve nereden gelip nereye gittiğimizin derinliklerine ışık tutmaya çalışan bir anlatım diliyle sunulmuş yeni bir yaklaşım çağrısı. Bu çağrı hayatın özünde var. Hayatın özünde var olan, ancak hayatın akışı içinde duyulabilir ve duyurulabilir. Hüzün Yağmuru'nun varlık sebebi budur adeta. "Rüzgarların getiremediği kokuları, ışıkların aydınlatamadığı renkleri, Hüzün Yağmuru en süzülmüş halleriyle akıtır içimize. Yıldız yıldız, nakış nakış, buram buram, serin serin... Bizi bütünlemek, tamamlamak, çoğaltmak ve bize ufukların ötesini göstermek istercesine...Hüzün Yağmuru'nda hasretin acıları da vardır, sevginin ve umudun müjdesi de." Ahmet Selim, bu sefer bir romanla okuycularının karşısına çıkıyor.
 </p>
 <p class="metin">
 </p>
 <p class="arabaslik">
  Orta çağda bir grup tarihçi...
 </p>
 <p class="metin">
  Zaman Tüneli
 </p>
 <p class="metin">
  Michael Crichton
 </p>
 <p class="metin">
  İnkılap
 </p>
 <p class="metin">
  541 sayfa
 </p>
 <p class="metin">
  0 212 514 06 10
 </p>
 <p class="metin">
  Zaman makinesine girdiğinizi, kendinizi 'kuantum—köpük bir solucan deliği'nden 1357 yılı derebeylik Fransa'sına gönderdiğinizi düşünün. Çok korkutucu bir durum olmalı. Ziyaretiniz başladıktan tam 37 saat sonra geri çağrılmazsanız kuantum otobüsünü kaçıracaksınız ve kendinizi boğazınızı kesmeye can atan keşişlerin, kızgın lordların ve köylü eşkıyaların arasında geçen bir iç savaşın ortasında bulacaksınız. Üstelik 'Grecy Kasabı'nı kızdırmaktan da kaçınmalısınız, yoksa, geniş kılıcını hışımla savurup bir çırpıda kellenizi uçurabilir ya da sizi, 'Leydimizin banyosu' adı verilen ve mahkumları yemesi için içeriye canlı sıçan atılan karanlık bir zindana hapsedebilir. Tabii sizin korkmanıza gerek yok. Çünkü kitabın kahramanları tuhaf davranışları olan teknoloji dehası bir milyarderin entrikayla kandırdığı bir grup tarihçi...
 </p>
 <p class="metin">
 </p>
 <p class="arabaslik">
  Türkiye'deki çürümeye dair...
 </p>
 <p class="metin">
  Bunalım Ekonomisinin Geri Dönüşü
 </p>
 <p class="metin">
  Paul Krugman
 </p>
 <p class="metin">
  Literatür
 </p>
 <p class="metin">
  187 sayfa
 </p>
 <p class="metin">
  0 212 292 41 20
 </p>
 <p class="metin">
  Dünyaca ünlü iktisatçı Paul Krugman'ın Asya, Latin Amerika ve Türkiye'deki ekonomik krizler üzerine hazırladığı kitap Türkçeye çevrildi. Dünyada yaşanan ekonomik krizleri önceden gören ve özellikle '80 sonrası kriz çözümlemeleriyle ünlü olan Paul Krugman, Fortune dergisine göre Kyenes'ten bu yana en iyi yorumcu.  Krugman, Türkçe baskı için yazdığı önsözde "Bunalım Ekonomisi dünyada başıboş dolaşmakta... Dün Asya'daydı, bugün Türkiye'de; yarın nereye gidecek?" diyor.  1999'da Türkiye'de kriz beklediğini yazan Krugman şu yorumu yapıyor; "Tüm krizler gibi liranın ani düşüşü de kendine özgü bir çok özelliğe sahipti: Krizi tetikleyen iç siyasal çatışmalar benzeri daha önce hiçbir yerde görülmeyen türdendi. Ve elbette Türkiye'nin ekonomik politikasında krizi mümkün kılacak çok sayıda çatlak bulunuyordu..
 </p>
 <p class="metin">
 </p>
 <p class="arabaslik">
  Dostoyevski serisinden...
 </p>
 <p class="metin">
  Karamazov Kardeşler, Dostoyevski,
 </p>
 <p class="metin">
  Çev: Ergin Altay, İletişim Yay., 795 s.,
 </p>
 <p class="metin">
  0 212 516 22 60
 </p>
 <p class="metin">
  Dizi editörlüğünü Orhan Pamuk'un yaptığı, Dostoyevski Toplu Eserleri dizisinden Karamazov Kardeşler de çıktı. "Bana göre geçen binyılın kitabı Dostoyevski'nin Karamazov Kardeşler'idir" diyor Orhan Pamuk. Karamazov Kardeşler, Kilise ve devlet, ideolojiler ve güzellik, özgürlük ve sorumluluk gibi her zamanın sorunlarıyla, taşradaki küçük bir Rus ailesinin para, aşk, baba korkusu, kardeş kıskançlığı, itibar gibi iç sorunlar arasında ahenkle gidip gelen bir roman.
 </p>
 <p class="metin">
 </p>
 <p class="arabaslik">
  Ölüm olmasaydı...
 </p>
 <p class="metin">
  Ölüm Son Değildir, Selim Gündüzalp,
 </p>
 <p class="metin">
  Zafer Yayınları, 200 s., 0 212 527 02 07
 </p>
 <p class="metin">
  Selim Gündüzalp, ölüm üzerine hikmetli sözler sarfediyor kitabında. "Ölüm, hayatın içyüzünü kavramamızı sağlıyor; ölüm gerçeği hayatlarımızı anlamlandırıyor. Hayata anlamını veren şey, gerçekte, ölümdür. İnsanoğlu şu dünyada hiç ölmeden yaşıyor olsaydı, herhalde, bu hayatın bir 'emanet' olduğunu, emanetin kendisine verilmiş olduğunu hiç mi  hiç düşünemeyecekti."
 </p>
 <p class="metin">
 </p>
 <p class="arabaslik">
  Yerel Kültür ve Karesi Vilayeti...
 </p>
 <p class="metin">
  Karesi Vilayeti Tarihçesi, İ.Hakkı
 </p>
 <p class="metin">
  Uzunçarşılı, Zagnos Vakfı, 159 s.,
 </p>
 <p class="metin">
  0 266 245 45 45
 </p>
 <p class="metin">
  Kitap, 1925 yılında Balıkesir'de lise öğretmeni olan İsmail Hakkı Uzunçarşılı tarafından kısıtlı imkanlarla hazırlanıp yayınlanan bir çalışma. Zağnos Vakfı, Uzunçarşılı'nın bu eserini Osmanlıca'dan çevirterek yeni yetişen nesle kendi kültürlerini ve şehirlerini tanıtmayı amaçlıyor. Kitap, Karesi'nin halihazırdaki değerlerini ve tarihçesini veriyor.
 </p>
 <p class="metin">
 </p>
 <p class="arabaslik">
  Flaşlardan göremediğimiz  Derviş
 </p>
 <p class="metin">
  Kemal Derviş; Bir "Kurtarıcı" öyküsü,
 </p>
 <p class="metin">
  Sefa Kaplan, Metis (Siyah—Beyaz), 311 s.
 </p>
 <p class="metin">
  Derviş'in de artık bir kitabı var. Deneyimli gazeteci Sefa Kaplan, Kemal Derviş hakkında yazılanları, söylenenleri eleştirel bir şekilde derledi, Derviş'in değişik vesilelerle yapmış olduğu konuşmaları buldu, Prof. Dr. Şerif Mardin, Prof. Dr. Asaf Savaş Akat, Cengiz Çandar, Ali Bayramoğlu gibi yakınlarıyla Derviş söyleşisi yaptı. Ortaya çıkan öykü, yalnızca bir biyografi değil. Kaplan, Derviş'in Türkiye macerasını, medyanın olaya yaklaşımından hareketle, kenarları kıvrılmaya, siyah—beyaz ayrıntıları kaybolmaya, yüzlerdeki çizgiler ve bakışlardaki umut ışığı sararmaya yüz tutsa da tipik bir Türkiye fotoğrafı sunuyor. Evet bu fotoğrafın merkezinde Kemal Derviş var. Sefa Kaplan'a göre Derviş, sanıldığı gibi, ince siyasi laboratuvar çalışmalarından, kılı kırk yaran hesaplardan, Ankara labirentlerinde gerçekleştirilen üstü kapalı veya önü açık pazarlıklardan sonra dahil edilmedi bu fotoğrafa. O zaten fotoğrafın içinde bir yerlerde duruyor, bir yerlerde biraz bulanık da olsa görünüyordu. Ama bir 'kurtarıcı', bir 'mesih' gibi ülkeye kesin dönüş yapmasıyla çok şey değişti. Kitap, Derviş sayesinde görünür hale gelen Türkiye fotoğrafına bir katkı sunmayı amaçlıyor aslında.
 </p>
 <p class="metin">
 </p>
 <p class="arabaslik">
  3. Selim'in sanatı
 </p>
 <p class="metin">
  Üçüncü Selim, M. Fatih Salgar, Ötüken,
 </p>
 <p class="metin">
  208 s., 0 212 251 03 50
 </p>
 <p class="metin">
  Osmanlı hânedânında san'atla uğraşmak, geleneksel bir durum arz ediyor. Bütün padişahlar aynı zamanda bir sanatçı. Sultan 3. Selim'in sanatçı sultanların içinde ayrı bir yeri var. Siyasi hayatı, yenilikçi ruhu sebebiyle tahttan indirilmesi ve dramatik sonu, şiirleri, besteleri, bulduğu makamlar ve hattatlığı onu farklı kılıyor. 200 sayfalık eserin 125 sayfası 3. Selim'in bestelerine ayrılmış. Yazarın ifadesiyle bu besteleri toplamak çok kolay olmamış. Salgar'ın çalışması da gösteriyor ki; 3. Selim'in musikiye karşı beslediği derin muhabbet sadece ilgi çerçevesinde kalmamış, yapmış olduğu eserler, terkip ettiği veya canlandırdığı makamlar ve belki en önemlisi, musiki hayatına getirmiş olduğu olağanüstü hareket ile musikimizin günümüze tüm ihtişamıyla gelmesinde büyük rol oynamış.
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020429044526/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/342/kitaplik/1.htm), [web.archive.org (arşiv bağlantısı)](http://web.archive.org/web/20020429044526/http://www.aksiyon.com.tr:80/2001/342/kitaplik/1.htm)
