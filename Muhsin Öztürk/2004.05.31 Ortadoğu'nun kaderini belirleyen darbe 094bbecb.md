# Ortadoğu'nun kaderini belirleyen darbe

*Muhsin Öztürk 2004.05.31*

<div>
 <p>
  <font>
   Darbe öncesi görüntüler bellidir; sokaklar birbirini boğazlayan insanlarla doludur. Darbenin meşru zemini için bu durum kaçınılmazdır. Bir de dış dünya faktörü vardır. Süper güç her kimse onun izni olmadan darbe yapmak mümkün değildir. Bütün bunlar basit ve genel yargılardır; galiba da doğrudur.
   <br/>
   <br/>
   Stephen Kinzer"in Şah"ın Bütün Adamları adlı kitabı için bir darbenin anatomisi demek de mümkün. Kitap, Ortadoğu"da 50 yıldır gerçekleşen darbelerin genel karakteristiğini taşıyan bir olaya odaklanıyor. 1953"te gayr-i milli unsurlara karşı çıkan Musaddık hükümetine yapılan darbeyi anlatırken bu coğrafyada başlayan "darbe" miladına da işaret ediyor. Yazar, Irak"la yatıp kalktığımız bugünlerde 1953 darbesini hatırlamak gerektiğini düşünüyor.
   <br>
    <br>
     Hikaye kısaca şöyle; İran"ın petrolleri neredeyse kayıtsız şartsız İngilizlerin elindedir. Musaddık ise iflah olmaz bir milliyetçi. İktidara gelir gelmez, petrollerin millileştirilmesi kararının çıkartılması için uğraşır ve başarılı olur. Bu, İngiltere için büyük bir şoktur. İngiltere petrol konusunda hiçbir pazarlığa yanaşmadığı gibi ilk yaptığı şey Musaddık"ın devrilmesiyle ilgili planlar hazırlamaktadır. Ancak o güne kadar Ortadoğu"da etkin siyasi role sahip olmayan Amerika, gözetilmesi gereken bir güçtür ve en azından darbe ile ilgili planlara göz yumması şarttır. Başkan Truman ikna edilemez, Eisenhower da uzlaşmadan yanadır ancak içerideki şahinler ve İngilizler petrol işini karıştırmaksızın "komünizm tehlikesine" dikkat çekerek istediklerini alırlar. Öyle ya da böyle Amerika demokratik bir rejim yerine çıkarların korunduğu Şah rejimini tercih eder, tercih etmekle kalmayıp bizatihi darbenin içinde yer alır. Bu Amerika"nın 50 yıllık Ortadoğu politikasını belirler; istikrar için krallar ve diktatörler el üstünde tutulur. 1953, Ortadoğu"da hür düşüncenin tecellisine set çeken iradenin oluştuğu yıla tekabül eder, bu yüzden.
     <br>
      <br>
       Kinzer"in akıcı bir polisiye kıvamında kaleme aldığı kitabın en önemli mesajı, bugün yaşanılan kaosun, süper gücün elli yıl önce istemeden sürüklendiği sonra da liderliğini yaptığı darbenin sonuçlarıyla çok ilişkili olduğu. Kinzer"in eğer Musaddık darbesi başarısız olsaydı (ki birinci girişim başarısız olur) bugün farklı mı olurdu sorusuna verdiği cevap şöyle: "Şah dönemi boyunca 20-25 yıl darbenin çok başarılı ve iyi olduğu düşünüldü ancak 50 yıl sonra aynı şey düşünülmüyor."
       <br>
        <br>
         Şah"ın Bütün Adamları kitabını önemli kılan bir unsur da bir darbeyi bütün ayrıntılarıyla ortaya sermesi. Ortaya saçılan dolarlar, kullanılmaya hazır kıtalar, isteğe bağlı atılan manşetler ve köşe yazıları, hainler, kahramanlar... Her şey planlı; ilk nümayişi kimin yapacağı, hangi askeri kıtanın nereden olaya dahil olacağı, terfi pazarlıkları vs... Kinzer titiz bir çalışmayla 1953 darbesine giden süreci ve aktörlerini, daha da ötesi İran siyaset geleneğini, en azından 20. yüzyılı çok başarılı bir şekilde anlatıyor.
         <br/>
         <br/>
         Stephan Kinzer"le kitap için Türkiye"ye geldiği sırada aktüel meseleleri de konuştuk. Meclisten geçmeyen tezkere ile ilgili yorumu şöyle: "Amerika yavaş yavaş anlıyor ki, Türkiye"nin asker göndermemesi Amerika"ya karşı olmaktan kaynaklanmıyor. Hatta Amerika"nın iyiliğini istiyor. Bu olay, kendini bilen ve güvenen Türkiye demokrasisinin çok önemli bir güç olduğunu gösteriyor." Tayyip Erdoğan hakkında ne düşündüğünü soruyoruz. "90"lı yıllarda laiklerin bir hırsı vardı; bir tane lider yaratmak. Böyle bir lider bulunamadı. Şimdi öyle bir lider çıktı ki, "gitmek istediğimiz yere götüren" bir lider oldu. Bazıları keşke başkası olsaydı diyor ama artık belli, o lider Tayyip Erdoğan."
         <br/>
         <br/>
         Şah"ın Bütün Adamları
         <br/>
         Stephen Kinzer
         <br/>
         İletişim Yay.
         <br/>
         300 sayfa
         <br/>
         0 212 516 22 60
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1559 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11534), [web.archive.org (arşiv bağlantısı)](http://web.archive.org/web/20060516161328/http://aksiyon.com.tr:80/yazdir.php?id=11534)
