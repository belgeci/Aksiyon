# Avrupa’nın Pamuk Prensi

*Muhsin Öztürk 2005.12.19*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060225085922im_/http://www.aksiyon.com.tr/resim/576/30.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Ezilmiş halkların savunucusu, halk kahramanı, vatan haini bir de ünlü roman yazarı. Orhan Pamuk hayatı boyunca hiç bu kadar politik olmamış, konuşmalarının doğurduğu tepkiye bu kadar kayıtsız kalmamıştı. O artık dünya podyumunda ve ışıklar gözünü kamaştırıyor.
 </font>
 <p>
  <font class="content">
   Orhan Pamuk, 22 Aralık 1997’de Der Spiegel’le eş zamanlı olarak Milliyet’te yayımlanan “Hor Görülmüş Âşıklar” başlıklı yazısında Türkiye’nin Avrupa Birliği eşiğinde takındığı tavrı eleştirirken politikacıları Marcel Proust’un roman karakterlerine benzetir. “Bu romanlarda bir çevreye girmek için çırpınan kahramanlar vardır. Hayallerini kurdukları bu yüksek çevrenin insanlarıyla kaynaşabilmek için öyle büyük bir özlem duyarlar ki bir süreden sonra o çevreye girebilmek için bir davet alabilmek, çevrenin kendisinden daha önemli olur.” Orhan Pamuk elbette siyasiler için kullandığı ödünç metaforun bir gün kendisine yöneltileceğini hesap edemezdi. Ama bu sefer durum hikâyelerle kurtarılamayacak kadar vahim. Kendisi hakkında açılan dava hangi sonuçla biterse bitsin hiçbir şey eskisi gibi olmayacak. Bu Türkiye’nin ayıbı bile olsa.
   <br>
    <br>
     Hayatım roman, kim yazar
     <br/>
     <br/>
     Bu Orhan Pamuk için zor bir durum. Ama bu, her zaman hayatın en kötü ve en iyi durumlarına kendini hazırlayan bir kişi için sürpriz sayılmaz. Ve karşılaştığı ilk aşılmaz problem de değil. Dünya dillerinde yayımlanmış kitaplarının bir arada bulunduğu camlı büfenin önünde ya da kapalı bir odada hayatını yalnız başına devam ettirebilecek bir adam o. Yazı hayatına başlarken uzun süre kitlelere kavuşma özlemiyle, 8 yıl aynı odadan çıkmadan ilk kitabının basılacağı günleri hasretle bekleyen genç Orhan’ın hedeflerinin içinde elbette Nobel de olacaktı ve insanların bunu tartışması abesti. Gazetelerde sayfalarını açanlar, kitaplarını satın alan yüz binler onu bu yolda can-ı gönülden destekledi, birkaç kıskanç adamı saymazsak her Nobel arifesinde Avrupa’dan gelecek güzel habere kulak kabarttılar. Ve bu seans her sene tekrarlanmaya, Orhan Pamuk’un Avrupa gazetelerine verdiği demeçlerin sayısı ve dozajı artmaya başladı. Ta ki “1 milyon Ermeni 30 bin Kürt” açıklamasına kadar. Türkiye, bu en nazik konuda, “birliğe ve kardeşliğe en muhtaç olduğumuz günde” arkadan hançerlenmişti. Üstelik ne verilen rakamlar ne de açıklamanın yapıldığı düzlem doğruydu. Ve film koptu. Çalıştığı inşaatta yüksek sesle türkü çığıran ünlü türkücü adayının bitmeyen hikâye zenginliği, medya starı olma yolundaki insan için bulunmaz bir nimet.  Orhan Pamuk Nobel adayı ciddi bir yazar, tekdüze bir hayat sürmesine rağmen her şeyiyle ifşa ettiği çocukluğu, röportajlarda ipucu verdiği hayatı, ilginç açıklamaları onu her seferinde medyanın odağına yerleştirdi. Her romanına kendi hayatından kesitler yansıtan bir karakter sokması belki de hayatının meraklı gözler için bulunmaz bir zenginlik sunduğuna inanmasından kaynaklanıyor. Son kitabı “İstanbul, Hatırlar ve Şehir” yayımladığında medyanın İstanbul’la değil onun ince gözlemleriyle yoğrulmuş aile hayatına odaklanması da bundan. Ünlü bir profesör olan abisiyle çekişmeleri, onu yazarlığa sürükleyen asosyalliği, aile içi çekişmeler ‘hayatım roman dercesine’ bir kurgu içinde anlatılıyor bu kitapta.
     <br/>
     <br/>
     “Hayattan alamadıklarım, almaya korktuklarım, açıkça isteyemediklerim ya da karşılanmayan istekler üzerine yazıyla alınan bir intikam…” Bu sözler çaresizlikle geçen çocukluğu işaretlemiyor elbette. Belki bir sıra arkadaşı, uzaktan sevdiği bir kız, ailenin büyük abisi, her kimse bu mesajdan nasibini alacaktır; bay yetenekli herkese gününü gösterecek, en güzel romanları yazacak, ünlü olacaktı. Başka da seçenek yok gibidir. “Gençliğimin en dayanılmaz yanı, toplumsal hayatımı sürdürebilmem için takınmak gereken maskelerdi. Yeraltında para basan adam gibiydim, edebiyat beni kurtardı, dünya yüzüne çıkardı.”
     <br/>
     <br/>
     Kendi deyimiyle ‘Yukarı orta sınıftan’ cumhuriyetçi bir ailenin mensubu olarak 22 yaşında annesiyle oturduğu Nişantaşı’nda başlayan yazı hayatı ancak sekiz yıl sonra ilk meyvesini verir: Cevdet Bey ve Oğulları. “Kendimi sekiz yıl boyunca odama kapattım. Howthorne’u bilir misin? Ben o tür bir insandım, yalnız, garip. İnsanlar ‘O başarısız biri’ diye düşünüyordu.” Annesinin üçer yıl arayla kafasını uzatıp “oğlum başka bir şey düşünsen” demeleri fayda etmez. Onun yazarlığı bir nevi askerlik gibidir. “Kendimi kurallarla döve döve, kendimi ite ite, terbiye ede ede yazar yapmışımdır.” Yıllar sonra geriye doğru baktığında ünlü olmaması halinde fena halde kızgın, öfkeli, hüzünlü ve yalnız bir insan olacağını düşünür.
     <br/>
     <br/>
     İlk kitabından sonra gençliğinde öfke duyduğu, gizli gizli hesaplaştığı ünlü yazarların her biri için ayrı ayrı yazılar yazarak haklarını teslim eder. “Daha başta çok iyi bir kitap yazarsam, Türk yazarlara hiç ilgi duymayan yabancı yayınevlerinden biri bir kitabımı belki basar.” hayaliyle yazmaya devam eder. Türkiye’de edebiyat çevrelerinde yer edinmesiyle yabancı dillere çevrilmesi arasında çok büyük bir zaman dilimi yoktur; faksın ışığı yandığında onu en çok sevindirecek haber yabancı bir yayıncıdan gelecek yeni çeviri müjdesidir.
     <br/>
     <br/>
     30’lu yaşlarını idrak eden Orhan Pamuk da elbette değişimden nasibini alacaktır. Bazılarına göre başlangıçtaki Orhan gider, Batı’nın beklentilerini fazlasıyla gözeten Orhan gelir. Elbette bu sadece Hilmi Yavuz’un görüşü değildir. Türk dostu Andrew Mango, Yeni Hayat yayımlandığında kitabın İngiltere’nin seçkin bir entelektüel grup içinde tartışılmasını sağlar. Mango kitabı beğenir ama eleştirileri vardır. “Kendi toplumuna, Avrupalı ne görürse, neyi merak ederse o açıdan yaklaşıyor. Kitap sanki İngilizce düşünülmüş, Türkçe yazılmış.” diyor Mango. Katılımcılar Yaşar Kemal’i daha sahici bulurken, bazıları da Nişantaşı’nda yaşayan Pamuk’un toplumunu tanımadan eleştirdiği kanaatine sahiptir.
     <br/>
     <br/>
     Orhan Pamuk Türk romancılarının uzak durduğu tasavvuf ve Binbir Gece Masalları gibi Doğu figürlerine ilk yönelenlerden biri olduğunu söyler. Ardından da, bu yönelişinin profesyonel bir tutum olduğunu, tasavvufu edebi bir malzeme olarak gördüğünü, zinhar kişisel herhangi bir yakınlığı olmadığını açıklar. Bu sorun Ahmet Hamdi Tanpınar’la ilişkisinde daha farklı yansır. Her iki konuşmasından birinde mutlaka Ahmet Hamdi Tanpınar’dan bahsettiğini, onun tekrar gündeme gelmesinde emeği olduğunu söyler. “Bizde tekçi bir bakış açısı vardır; Batılı olacaksan tamamen Batılı olacaksın, Doğulu olacaksan tamamen Doğulu ya da İslamcı… Bu ikisinin birbirine karışabileceğini, bunu dert etmek gerektiğini ve asıl konunun da bu olduğunu Tanpınar’dan öğrendim.” Farklı zamanlarda yapılan bu açıklama belki yazarın değişimini gösterir ancak bunun somut göstergesi yok gibidir.
     <br/>
     <br/>
     Kendisini oryantalist olarak görmez, görenleri de sevmez. En çok etkilendiği entelektüelleri sayarken Marcel Proust, Sartre ve Borges’in yanında oryantalizm kavramının babası sayılan Edward Said de vardır. Sartre’ı beğenme nedeni ise bir hayli ilginçtir. “Sartre renkli kişiliği, inatçılığı, kavgacılığı ve orta sınıf inançlarına düşmanlığı ile beni etkilemiştir.” Son özelliği kitaplarına fazlasıyla yansımış, topluma karşı saldırılar düzenlemek arzusunu hep taşıdığını ifade etmiştir.
     <br/>
     <br/>
     Gördüklerinin, konuştuklarının kendi iç dengesini bozmasına müsaade etmez; toplumla ilişkisi bir tabloyu izlemekten farksızdır. Kar romanını yazmak için yaptığı yorucu Kars yolculuğu bunu çok iyi yansıtır. “Koşa koşa otelime gidip uyuyordum. Hatta yanıma Proust’un Türçelerini almıştım. Oradaki yoksulluk, imkânsızlık, olanaksızlık ve insanların durmadan bana bunları anlatması o kadar ağır geliyordu ki Proust’un Paris aristokratlarını okuma ihtiyacı hissediyordum.”
     <br/>
     <br/>
     3 yıllık Amerika serüveni Türkiye’dekinden farksız, Colombia Üniversitesi’nde küçük bir odada Kara Kitap’ı yazmakla geçer. Dönüşte verdiği bir röportajda iki ülke arasındaki farkı şöyle anlatır. “Ben cücelerle ilgilenirim. Burada bir dilenciyi veya cüceyi hayvanat bahçesindeymiş gibi inceleyebiliyorum. Amerika’da ise onlarla göz göze geldiğimizde eşit bir ilişki başlıyor. Sonunda para vermek zorunda kalıyorsunuz.”
     <br/>
     <br/>
     Kızı Rüya’nın okula başlamasıyla yazı hayatı değişir. Daha önceleri yazılarını gece yazmakta sabah 4’te uyumaktadır. Ama bir süre sonra kızıyla birlikte saat 7’de uyanıp okula gitmek, oradan yazıhanenin yolunu tutmak durumundadır. Bu da romanlarına yansır. Eskiden gece yarısı sokakta gezen serserilerin yerini bu sefer işe yetişme telaşı içinde koşuşturan insanlar, poğaça esnafı alır.
     <br/>
     <br/>
     Hayatı, bakışını belirleyen üç unsur sayar. Üç kuşak pozitivist bir Cumhuriyet ailesinde yetişmesi, İstanbul’da yaşaması nedeniyle  Osmanlı mimarisinin sadeliğine ve geometrisine tutkun olması ve Anglo Sakson kültürün amprik, analitik yanını benimsemesi. Ancak pozitivizmin baskın bir karakter olduğu görülecek, belki istese de bu etkiden kurtulamayacaktır. Onu meydanlarda eylem yaparken, ya da bir çatışmanın içinde görmeyiz. Geçmişte yaptığı en büyük siyasi eylemi aydınlar bildirgelerine imza atmak olur. Bir süre sonra, bu açıklamaların sadece Cumhuriyet’te küçük haberler şeklinde geçiştirildiğini görünce modasının geçtiğini düşünür. Orhan Pamuk solcudur ama her zaman onu hapse götürecek kadar keskin, rijit bir görüntü arz etmesine izin vermez. Ayrıca liberal görüşün hayatının neresinde yer aldığını kestirmek de pek mümkün değildir. İlk ve son siyasi romanı Kar’daki Ka tiplemesinde kendi solculuğu hakkında ipuçları bulmak mümkün. “Artık aşkın ve bireysel mutluluğun peşinden koşmayı, memleketi kurtarmak yerine, sevdiği kızla vakit geçirmeyi istemektedir.” Hatta hiçbir düşünceye inanmaz ve hiçbir düşüncenin fanatiği değildir. Eski solculuğu, yukarı sınıftan gelen birinin adalet duygusuna dayanmaktadır. Fanatikliği ve radikalliği mutsuzluğun bir yansıması olarak görür. “Hep mutsuzlar mı düşünce fanatiği olur?”
     <br/>
     <br/>
     Fanatik değildir ama her zaman mutlu da değildir. “Gençliğimde solcuydum ve zengince bir aileden olduğum için, 20-30 yaş arasında hiçbir işte çalışmayıp evde roman yazdığım için, 30-40 yaşlarında karımla mutlu olduğum için, 40-50 yaşlarında Türkiye’de öteki yazarların olmadığı kadar başarılı olduğum için kendimi suçlu hissettim.”
     <br/>
     <br/>
     Asıl savaşı teori iledir. Hayatı teorilerle geçmiştir ama artık hayat tecrübesinin teorilerin önüne geçtiğine inanır.“Teori vasıtasıyla öğrendiklerim, bütün yazdıklarım, bana hayata artık doğrudan bakabilecek güveni kazandırdı. İdeolojik heyecanlanmalara gerek olmadan hayatı doğrudan anlatacak yazarlık tecrübem var.” Orhan Pamuk, bir düşünceyi benimsemenin toplumsal sonuçlarından çekinir. O yüzden teoriyi aşmak, yetkin bir yazar olarak hayat görüşü serdetmek önemli bir aşamadır.
     <br/>
     <br/>
     İlginç bir şekilde Orhan Pamuk ismi Salman Rüşdü ile sık sık yan yana gelir. Her ikisinin de uluslararası ajansı aynıdır. “Bir kitabı en iyi yazarı pazarlar” fikri bu ajansa aittir. Orhan Pamuk, Rüşdü’nün biri Şeytan Ayetleri olmak üzere iki kitabı için eleştiri yazısı yayımlar Cumhuriyet Kitap Eki’ne. Beğendiği taraflar olduğu gibi kurgu konusunda kusurlu bulur romanlarını. Tehdit edildiği sırada İslami kesimden “Humeyni yanlış yapmıştır” diye bir açıklama gelmemesi onu üzer. Muhabbet karşılıksız değildir. Ruşdü, geçtiğimiz Ekim ayında Alman Die Zeit gazetesine “Muhteşem Devlet Düşmanı” başlıklı bir yazı kaleme alarak Pamuk’a destek verir. Bu yakınlık değişik festivallerde devam eder.
     <br/>
     <br/>
     Orhan Pamuk’un dış basına verdiği tüm demeçler siyasi içerikli. Kürt sorunu, polis işkencesi, aydınların baskı altında olması bu konuların başında geliyor. Aynı görüşlerini Türkiye’de de dile getirir. Fakat yakın bir döneme kadar Ermeni sorunuyla ilgili bir demeci yok. Sıklıkla eleştirildiği gibi Batı’da prim yapmayan bir özgürlük ihlâlinden (başörtüsü) söz açmıyor. Bir başkasının kutsalını ‘kutsal eleştiri hakkını’ ihlal ettiği için saygı duymayı abes görürken, özgürlükleri tam mutlak eşitlik çerçevesinde ele alıyor; benim özgürlüğümü görmezsen ben de seninkini görmem. Davalık olan açıklaması Orhan Pamuk’un hayat öyküsü içinde anlamlı bir yerde durmuyor. Öyle ki Ermeni meselesiyle ilgili açıklaması Ermeni trajedisinin olduğunu kabul eden kişilerce bile kahramanlığa soyunmak şeklinde algılandı. “Sanki Türkiye’de bunu kimse ifade etmiyormuş gibi…”
     <br/>
     <br/>
     Dava öncesi kaleme aldığı “Bu hafta davam var” yazısında Çin ve Hindistan’da yükselen yeni tip milliyetçiliği irdelemesi Pamuk’tan artık sadece Türkiye ile ilgili mesajlar duymayacağımızın habercisi. “Hayatta ne yapabileceğimi ölçe ölçe gidiyorum” diyen bir kişi o. Artık açık ve net olarak önceliğinin dünya kamuoyu olduğunu belli ediyor. Bu yıl itibariyle 34 dilde satılan kitaplarının sayısı 1 milyon 200 bin iken, Türkiye deki  rakamın 800 binde kalması buna meşru bir zemin de sağlıyor.
     <br/>
     <br/>
     İfade özgürlüğünün güvence altında olması hukuk devletinin gereği. Bunu sadece Orhan Pamuk için değil hepimiz için istemeliyiz. Ancak bu tartışmalı süreçte “Hepimiz bir Orhan Pamuk’uz diyenlerin çoğunlukla yabancıların olması manidardır.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Mehmet Arslan, 26-Aralık-2005
> Tarihî vesika: 
> Yıllardır Aksiyon dergisini takip ediyorum. Güncel konuları aydınlatmada üzerinize yok. Her sayısı birer tarihî vesika olan bu dergiyi okuduktan sonra kitaplığımın en seçkin yerine yerleştiriyorum. Ayrıca Orhan Pamuk haberi Türkiye’nin gerçeklerini, yüzleşmesi gereken gerçeklerini gösteriyor. Seviyeli yayınlarınızdan dolayı teşekkür ederim.

### Tolgahan Sarıyıldız, 26-Aralık-2005
> Medyatik olma uğruna...: 
> İfade özgürlüğü iftira özgürlüğü değildir. Orhan Pamuk gibilere lütfen yol vermeyelim. Eğrisiyle doğrusuyla bu vatan bizim. Medyatik olma uğruna kimileri soyunur, Orhan Pamuk da milletimize iftira atma yolunu seçti...

### Mehmet Kerimoğlu, 24-Aralık-2005
> İyi bir reklamcı: 
> Orhan Pamuk'u okumadan ahkâm kesenlerden değilim! Pamuk bir fenomen olmuştur artık ve seveni de sevmeyeni de onun yazdıklarını pek de okuma gereği duymuyor. Her şeyden evvel Pamuk üst seviyede bir edebiyatçı değil... Bırakın yenileri, Yakup Kadri, Peyami Safa ya da Tarık Buğra’nın yanına dahi yaklaşamaz; ama reklamını çok iyi yapıyor... Ermeni meselesindeki insani yaklaşımını niçin başka mevzularda gösteremediğini merak etmiyorum esasında... Çünkü o gayr-i mîlli mesajlarla irtifa kazanabileceğini çok iyi hesaplamış. Tıpkı yine kötü bir yazar olmasına rağmen farklı görüşleri nedeniyle şöhrete ulaşan Rüşdi gibi... Neticede Pamuk için en tutarlı tespitleri onu çok yakından tanıyan Hilmi Yavuz yapıyor; “Pamuk Prensimiz yerli bir oryantalisttir.” diyor kısaca...

### Emre Veysel, 20-Aralık-2005
> Hedefi on ikiden vurdunuz: 
> Sayın Muhsin Öztürk... Orhan Pamuk hakkındaki objektif haberinizden dolayı size teşekkür ederim. Haberleri günü gününe takip etmeyen okurlar için bile konuya hâkim olabilme fırsatı sunuyorsunuz. Orhan Pamuk’un fikirlerini özenle seçerek hedefi on ikiden vurmuşsunuz. Umarım bundan sonraki çalışmalarınız da bu denli doyurucu olur.

Kaynak: [www.aksiyon.com.tr](http://www.aksiyon.com.tr:80/detay.php?id=23051&yorum_id=7085), [web.archive.org (arşiv bağlantısı)](http://web.archive.org/web/20060225085922/http://www.aksiyon.com.tr:80/detay.php?id=23051&yorum_id=7085)
