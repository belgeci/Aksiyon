# En ünlü, en sefil...

*Muhsin Öztürk Bilinmeyen-tarih*

<div>
 <p>
  <font>
   “Yoksul, ezik, dışlanmış Edgar Allan Poe, dingin ve erdemli Goethe’den ya da Walter Scott’tan çok daha fazla hoşuma gidiyor. 0 ve onun gibi özel yapıdaki adamlar için şöyle diyeceğim: Bizler adına acı çektiler” diyor Charles Baudelaire.
   <br/>
   <br/>
   Adgar Allan Poe edebiyata yeni zevkler, yeni alışkınlıklar, insanın muhayyilesini zorlayan sınırlar armağan etmiş bir şair ve yazar. Poe’nun dünya edebiyatının kapılarını “pulp” kavramına açan kişi olduğu söylenir. Bir dönem üçüncü sınıf edebiyat olarak kabul edilmiş fantastik, gotik ve hatta polisiyenin fikir babasıdır Poe. Dehşeti, korkuyu, insanın içindeki sırları, kötülüğü, çaresizliği anlatmayı denemeyen tek bir yazar yoktur ki Poe’dan etkilenmemiş olsun.
   <br>
    <br>
     Poe 1809 Boston doğumludur ve gezgin sanatçı bir ana babanın evladıdır. Annesi öldüğünde Allan aliesi tarafından evlat edinilir —soyadındaki Allan buradan gelir. Virginia Üniversitesi’ndeyken kumara başlar ve para için okulu bırakır, orduya katılır, bir süre burada çalışır.
     <br>
      <br>
       1827’de şiirleri yayınlanmaya başlar, bu arada bir çok dergi ve gazetenin editörlüğünü üstlenmiştir. Poe denince akla ilk gelenlerden biri belki de o güzelim şiiri Annabel Lee’dir. 1838’de ‘The Narrative of Arthur Gordon Pym’ adındaki tek romanı basılmıştır. Hayatı boyunca çoklukla öykü yazmış olan yazarın “Raven/Kuzgun”u olay yaratır. Ama hayatı boyunca ne maddi sıkıntıdan ne de eleştirmenlerin hırpalamalarından kurtulamamış, ölümüne dayanamadığı eşinden iki yıl sonra 40 yaşında iken veda etmiştir hayata. Son sözlerinin ‘Rabbim, ruhuma yardım et’ olduğu söylenir. Mezar taşında ise ‘Dedi kuzgun: Hiçbir zaman’ yazar.
       <br>
        <br>
         Kısa öykünün teorisini geliştirmiştir Poe. Canlı söz sanatları ve ses efektleri ile garip karakterlerinin farklı zihinsel durumlarını ve bilinçsiz eylemlerini mükemmelen ifade edebilmiştir. Poe, hikayelerini uyku ve uyanıklık arasında gidip gelirken düşünür, işe yarar bir şey bulduğuna inanınca yataktan fırlayıp yazmaya başlarmış.
         <br/>
         <br/>
         Yine de o kimilerine göre bir şeyi ballandıra ballandıra anlatıp son paragrafa geldikten sonra birden kapıya “closed” yazısı iliştiren oyun bozan yazardır. Hikayelerinin çoğu muğlak bir finalle tamamlanır çünkü. Cesedi çöplükte bulunan en ünlü gotik edebiyat ustasıdır.
         <br/>
         <br/>
         Yaşasaydı şimdi 193 yaşında olacaktı.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 11 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12153), [web.archive.org (arşiv bağlantısı)](http://web.archive.org/web/20050301151113/http://www.aksiyon.com.tr:80/yazdir.php?id=12153)
