# Her kitap Frankfurt’a çıkar!

*Muhsin Öztürk Bilinmeyen-tarih*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk yayıncılığının şekillenmesinde Frankfurt Kitap Fuarının etkisi giderek artıyor. Dünyanın en büyük kitap fuarında görünen ve görünmeyen Türkiye...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20061025054647im_/http://www.aksiyon.com.tr/resim/619/76.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkçe fıkıh kitapçıkları kahve fincanlarıyla birlikte bedava dağıtılıyor. Türkiye’deki cami girişlerinde satılan, hepsi birbirine benzeyen dua kitapları ve gündelik yaşama ilişkin hükümler içeren küçük ilmihaller bunlar. Hemen ‘laik’ ülke fıkıh kitabı dağıtır mı demeyelim; olayın vuku bulduğu mekân, tasarımıyla Arap seksiyonun içinde hemen kendini belli eden Suudi Arabistan standı. Öte yandan daha fuara adım atar atmaz fotoğraflarıyla sizi karşılayan Ayaan Hirsi Ali. Müslümanların büyük tepkisini çeken “İtham Ediyorum” Alman yayıncı Piper tarafından Almanya’da Türkçe yayımlanmıştı. Türk standı anti-semitik kitaplar ihbarı nedeniyle polis ‘ziyaretine’ mazhar oldu. Dünyanın en büyük kitap buluşmasına, Frankfurt’a hoş gelmiştik! Merak ve şaşırma duygularımız dumura uğrayıncaya kadar gezecek, bazen oturup gördüklerimizi konuşacaktık.
   <br>
    <br>
     Bu kitap fuarında yer alabilmeniz için son tüketici değil kitap üretiminin bir yerinde yayıncı, yazar, editör, çevirmen kimliğinizle yer almanız gerekiyor. Kitap profesyonellerinin her yıl tekrarlanan bu büyük ‘karnavalı’ dünya yayıncılığının rotasını belirliyor. Her bir tarafını gezmenin imkânsız olduğu, Hall’ler arasında hâlsiz kaldığımız, dolmuşa binmeden yol alamadığımız bir podyumdu burası. Günter Grass bu sefer dans etmiyor, Nazi geçmişini anlattığı kitabının tanıtımında peşi peşine patlattığı esprilere gülen fuarın en kalabalık okur topluluğuna sesleniyor. Daha çok ilginç noktalar var fakat önce Frankfurt kitap günlerinde Türkiye nasıl temsil edildi sorusuna cevap aramak gerekiyordu.
     <br/>
     <br/>
     Ortada Nasrettin Hocalık bir durum var. Herkes haklı, belki de bu nedenle herkes haksız. Türkiye’nin resmî olarak ‘en yüksek’ seviyede temsil edildiği rahatlıkla söylenebilir. Frankfurt Kitap Fuarı’nı Almanya Milli Eğitim Bakanı’nın açtığı düşünülürse Türkiye Kültür Bakanı Atilla Koç’un geçen yıl olduğu gibi bu yıl da 2008’in konuk ülkesi protokolünü imzalamak için fuara katılmasıönemli bir gösterge. Eğer fuarda işgal edilen alan hesap edilirse bu sene Yunanistan’la birlikte Türkiye en çok ‘genişleyen’ ülke durumunda. Kültür Bakanlığı geçen birkaç yıldır birlikte çalıştığı Türkiye Yayıncılar Birliği’nin başarısız olduğuna kanaat getirerek fuarda Türkiye’yi temsil görevini Basın Yayın Birliği’ne vermesiyle birlikte Türkiye’de başlayan tartışma Frankfurt’a taşındı. Alan genişlemesinde Yayıncılar Birliği’nin son gün Yapı Kredi Bankası sponsorluğu ile fuarda yerini alması kadar, Konya Belediyesi, İstanbul Kültür AŞ, İnsan Yayınları, Mavi Uçurtma, Işık Yayınları’nın kendi başlarına açtıkları standların rolü büyük.
     <br/>
     <br/>
     Kültür Bakanlığı’nın temsil hakkını devrettiği Basın Yayın Birliği geniş bir alanda kurduğu platformda pek çok misafiri ağırladı. Dil bilen elemanları vardı, yetkililer her zaman oradaydı, iyi niyetlilerdi ama konseptin fonksiyonel olduğu söylenemezdi. Türkiye’de bile itibar görmeyen onlarca kitabın sergilenmesi bir tarafa, zaten yıllardır başarısız olduğu söylenen model tekrar ediliyordu. Hakeza Türkiye Yayıncılar Birliği için de aynı sorun geçerli. Dostların hasret gidermesi, bir Türk varlığının hissedilmesi güzel bir şey ama önce Frankfurt’ta ne yapılmak istendiğinin cevabının aranması gerekiyor. Bizce bakanlık her seferinde tek bir grupla çalışmak yerine herkesi bir arada tutacak bir model geliştirmeli, çift başlılığı da, çatışmadan doğan enerjinin berhava olmasını da önlemeli. Ayrıca devlete sırtını dayamakla devlete sırt çevirmek arasında sonuçlar itibariyle fark olmadığını da gösterdi bu yılki fuar.
     <br/>
     <br/>
     BİR MÂNİNİZ YOKSA …
     <br/>
     <br/>
     Gazetelere yansıdığı gibi Türk Edebiyatını Dışa Açma (TEDA) projesinin tanıtımını kendi kendimize yaptık. Önemli bir bölümü İngilizceye çevrilmedi, zaten buna pek de gerek olmadı; çünkü tanıtımda hazır bulunanların neredeyse hepsi Türk’tü. Öte yandan, basın merkezinde gerçekleşen Kültür Bakanı Atilla Koç’un hazır bulunduğu 2008 protokolünün imzalanması esnasında Alman yetkililerce Türkiye’deki demokratikleşmeye ve insan haklarına vurgu yapıldı. Türkiye Yayıncılar Birliği Genel Sekreteri Metin Celal’in bakana yönelttiği yayıncılığın ve özgür düşünmenin önündeki engel olan 301. maddeyle ilgili, hükümetin ne gibi icraatlarının olacağı sorusu, özgürlüklerin savunulması kadar, Frankfurt’taki ‘resmî temsil’ sorununun bir yansıması olarak algılandı.
     <br/>
     <br/>
     Bu sene Frankfurt’a bir Hint rüzgârı esiyor; daha şehre adım atar atmaz, ünlü gazetelerin kitap eklerini, kitapevlerinin vitrinlerini Hint figürlerinin süslediği görülüyor. Konuk ülke böyle bir şey demek zaten. Her gelen, konuk ülkenin neler yaptığına bir göz atma ihtiyacı hissediyor. Ayrıca istatistiklere göre konuk ülkelere ilgi son birkaç yılda artan bir seyir izliyor. Sözgelimi bu sene fuara gelen 1000 yazardan 70’i Hint asıllı. Almanya’da bu yıl konuk ülkenin 50 kitabı yayımlandı ve büyük ilgi gördü. Hindistan ise 20’den fazla çevrilmiş eseri ile katıldı.
     <br/>
     <br/>
     Konuk ülke olmak hem çok maliyetli hem de iyi değerlendirilebilirse çok önemli. Konuk ülke ve konu teması 1976’dan bu yana uygulanıyor. 76’da Latin Amerika, 78’de Çocuk ve Kitap, 80’de Kara Afrika, 82’de Din, 84’te George Orwel, 86’da Hindistan konu ve konukların yıllara göre dağılımı. 87’den itibaren her yıla bir ülke düşüyor. Sırasıyla: İtalya, Fransa, Japonya, Meksiya, Hollanda, Brezilya, Avusturya, İrlanda, Portekiz, İsviçre, Macaristan, Polonya, Yunanistan, Litvanya, Rusya, Arap Dünyası, Güney Kore konuk oldu. İlk defa 2007 İspanya özerk bölgesi Katalonya ‘konuk ülke’ olarak ağırlanacak. Umarız bu durum ilerleyen yıllarda Avrupa’nın pek sevdiği etnisite yarışına dönüşüp de bizim sınırlarımıza kadar dayanmaz. Öncelikle Türkiye’nin 2008’de konuk ülke olması çok büyük bir aşama olarak görülüyor. Dolayısıyla iyi değerlendirilmesi gerekiyor. Niyetimiz son üç yılın konuk ülkelerine konuk olmak, aradan geçen süre içinde nasıl bir ‘ivme’ kazandıklarını gözlemlemek. 2004’teki Arap yılı çok renkli geçmişti. Ama konuştuğumuz Arap temsilcilerinin söylediklerine göre bu süreçte işler pek iyi gitmemiş. Lübnanlı yetkili Ali M. Assi bize fuardan sonra Goethe Enstitüsü’nün çocuk kitaplarıyla ilgilendiğini, 20 kitap için bağlantıya geçildiğini ama herhangi bir neticenin alınmadığını söylüyor. Ortadoğu’dan Avrupa’ya, Avrupa’dan Ortadoğu’ya kitap alıp satan İran asıllı yayıncı Farzan Ali önce bize sitemlerini iletiyor. “Türkiye’den kitap almak istiyorum, yüzlerce mektup yazdım, kültür ataşeliği ile bağlantı kurdum ama hâlâ bir netice alabilmiş değilim.” Ali’ye göre fuarın ilk yılında Arapça kitaplara talep patlaması yaşandı ama sonra devreye Doğu-Batı çatışması girdiği için İslam ülkelerinin kültürüne duyulan ilgi azaldı. “Şu anda neredeyse ilgilenmeme noktasına gelindi.”
     <br/>
     <br/>
     Londra Merkezli modern Arap yazarlarını yayınlayan Banipal Yayınevi’nin editörü Margaret Obank’ın önce iyi bir Türk romanı takipçisi olduğunu öğreniyoruz. Elif Şafak’ın Bit Palas’ını çok beğenmiş mesela. Piyasaya yeni sundukları yeni Arap yazarların katıldıkları turnelerde beğenildiğini ama İngilizlerin çeviri masraflarına para ayırmak istemedikleri için Arapça kitapları basmadıklarını söylüyor. “Araplar da kendi yazarlarının çevrilmesine hiçbir şekilde ilgi göstermiyorlar.”
     <br/>
     <br/>
     Fuarın son gününde yapılan duyuruya göre Frankfurt Kitap Fuarı ile Abu Dabi Uluslararası Kitap Fuarı işbirliğine gitmiş. Bu çerçevede 10,5 milyon Avro bütçe ayrılarak her yıl 1000 eserin Arapçadan diğer dillere çevrilmesi kararı alınmış. 2003 yılının konuk ülkesi Rusya kitap bölümü kadar sesli ve görsel yayınlarla fuarda ancak kitaplar için bir yetkili kişi bulup da konuşmak pek mümkün olmadı. Geçen yılın konuk ülkesi ve bu yılın en şık ülke standının sahibi Güney Kore hâlâ çalışmalarını canlı tutuyor. Ülke standı yetkilisi Seung Hyun Moon, geçen bir yıl içinde 12 dilde 100 kitap çevrildiği bilgisini aktarıyor bize. Çevrilen kitapların içinde sadece edebi eserler değil, Kore kültürünü yansıtan kapsamlı kitaplar da dikkat çekiyor. Teşvik işlemleri Kültür Bakanlığı’na bağlı Kore Edebiyatı Çevirileri Enstitüsü’nce gerçekleştiriyormuş. “Türkiye’den Orhan Pamuk’u tanıyorum. Çok önemli bir edebiyatçı. 2008’de Seul’de yapılacak Dünya Yayıncılar Birliği Kongresi’ne davet edeceğiz.” diyor.
     <br/>
     <br/>
     KİTAP PEŞİNDE DEVR-İ ÂLEM
     <br/>
     <br/>
     Frankfurt binlerce kitap ve binlerce hikâye demek aynı zamanda. 1954’te Amerikan Koleji’ni bitirdikten sonra tiyatro eğitimi için gittiği İngiltere’de evlenip kalan Moris Fahri onlardan biri. Güzel Türkçesine rağmen, “memleketten uzak kaldık, unuttuk biraz” diye hayıflanıyor. Ona göre ‘umumiyetle’ Türkiye’de yapılan çeviriler çok kuvvetli değil. Latife Tekin çevirisinde Saliha Paker’in bir İngiliz’le beraber çalıştığına, Orhan Pamuk çevirilerinin Türkiye’de doğup büyüyen Maureen Freely’ce yapıldığına dikkat çekiyor. Fahri’ye göre 2008’den hem Türk yazarı hem de Türk hükümeti güçlenerek çıkacak.
     <br/>
     <br/>
     Frankfurt’a gelen Türk yayıncılarının tek bir profili yok. Yıllardır fuarı takip eden büyük bir yayınevinin editörleri ve yetkilileri, fuar öncesinde kotardıkları 100 randevuyu gerçekleştirmek için dört koldan koşturuyor, ortalıkta pek görülmüyor. Rafları süsleyen kitaplardan birkaçını gözüne kestirip aslında şunları pazarlayabilirim diyerek fikir jimnastiği yapan yayıncılar da var. “Bir serimiz var, Avrupalılar için onu yeniden düzenleyeceğiz.” diyerek fuar sonrası hazırlıklara başlamış yayıncı, çalışanlarından yeni güzel haberler bekliyor. Çocuk kitapları basan dolayısıyla çocuk yayınlarındaki gelişmeleri takip eden, “Daha geçen İtalya’daydım, büyük beklentim yoktu ama yine de geldim, hayretler içerisindeyim.” diyen de var. Bir de, ilk defa katıldığı Frankfurt’ta yaşadığı atmosferle heyecana gelip “Ya sen beni fethedeceksin, ya da ben seni fethedeceğim, seneye görüşürüz Frankfurt.” deyip coşkuyla geri dönenler var. Geçen yıla göre Türkiye’den katılan yayıncı sayısı iki katına çıkmış. Frankfurt hâlâ Türk yayıncısının ‘alıcı’ olduğu bir pazar; bir yıl içinde yayınlanacak çeviri kitaplar büyük ölçüde burada belirleniyor.
     <br/>
     <br/>
     Robert Bosh Vakfı’nın desteği ile 20 Türk yazarını Almanca basan Unionsverlag editörü Alice Grünfelder ile Türk yazarlarını konuşuyoruz. Şimdiye kadar bastıkları bütün eserler ikinci baskılarını yapmış. Yani oldukça memnunlar. Almanya’da farklı edebiyatlara ilgi olduğu için Türk edebiyatına ilgi var ona göre. Almanya’da Orhan Pamuk’tan çok Almanya’da yaşayan Feridun Zaimoğlu gibi yazarların Türk edebiyatına ilgiyi artırdığı görüşünde. Biraz önce orada bulunan Murathan Mungan’ın ifadelerini o da benimsemiş. “Yazarın görevi öyle bir tas yapmaktır ki kendi toprağının ruhunu yansıtmalı ama dünyanın her yanında da kullanılır olmalı.” 2008’de nasıl bir yol izlenmeli sorusuna ise; “ koordinasyon, işbirliği, sinerji, bilgi paylaşımı.” şeklinde cevap veriyor.
     <br/>
     <br/>
     Bu basit formül, Türkiye söz konusu olduğunda ciddiyet arz ediyor. Gerek bu yıl yansıyan iki taraflılık gerekse sektörün tam oturmamış olması en önemli kaygı sebebi. Frankfurt Kitap Fuarı’nı düzenleyen Messe’nin Türkiye’yi yakından tanıyan bir yetkilisine aynı soruyu yönelttiğimizde cevabı farklı olmuyor. “Türkiye’de kaç kitabın ne kadar basıldığı bilgisini almak bile çok güç oluyor. Pek çok yayıncı ‘copyright’ın ne demek olduğunu bilmiyor.” Fuarın her gün çıkan yayını Bookseller’ın ilk sayısının manşetinde Türkiye’deki korsan ve telif hakları sorunlarının yer alması tesadüf değil. Aldığımız bilgiye göre fuarın ilk günü şok etkisi yapan haber, Türk yetkililerin Türkiye’de ‘bir sorun kalmadı’ açıklamasına cevap mahiyetinde hazırlanmış.
     <br/>
     <br/>
     Fransa standında Stefanos Yerasimos’un Constantinopolis’iyle ilgilendiğimizi gören bir yetkili İstanbul dememize takılıyor. Bir süre sonra bu diyaloga bir başkası ‘Türkçe’ dâhil oluyor. Fransa’nın eski Türkiye Büyükelçisi’nin oğlu Fransız yayınevi editörü Gullaume Dopffer’le tanışmamız böyle oluyor. Hiç ummadığınız yerden bir ‘merhaba’ sesi işitmek artık sürpriz değil Frankfurt’ta. Ama, merhabaları alışverişe dönüştürmek için de iyi bir hazırlık süreci gerekiyor.
     <br/>
     <br/>
     <br/>
     BİRAZ İSTATİSTİK, BİRAZ DEDİKODU...
     <br/>
     <br/>
     Frankfurt Kitap Fuarı geleneği 500 yıl eskiye dayanıyor. Frankfurt yakınlarındaki Mainz kentinde Johannes Gutenberg’in matbaayı icat etmesiyle birlikte 3 yayıncı Frankfurt’taki fuarı yavaş yavaş oluşturmaya başlıyorlar.  17. yüzyılın sonlarına kadar Avrupa şehir kitap fuarlarının merkezi rolünü oynuyor. Frankfurt Fuar Kataloğu 1564-1750’ye kadar düzenli yayınlanıyor Daha sonra politik mecburiyetlerden dolayı fuar Leipzig’e taşınıyor ve aydınlanma çağında Frankfurt’un rolünü üstleniyor. Aradan 200 yıl geçtikten sonra, Leipzig’in Sovyet işgal bölgesinde kalmasıyla fuar 1949’da yeniden Frankfurt’a taşınıyor. Fuarın ilk dönemlerinde Protestanlığın kurucusu Martin Luther, Almanya’nın diğer yerlerinde lanetli olarak anılmasına rağmen yazılarını özgürce bu fuarda yayınlayabiliyormuş.
     <br/>
     <br/>
     Fuarın en çok konuşulan kitaplarından biri Teodor Adorno’nun temizlikçisinin anıları oldu. Kitapta, Adorno’nun hizmetçisi ile Frankfurt Okulu’nun ünlü isimlerinden Hork Heimer’in uşağı arasındaki mektuplaşmalar yer alıyor. Yayınlayan da ünlü alman filozofu Peter Sloterdijk. Mektuplar bir temizlik firmasında bulunmuş. Temizlikçi Erna Winsenbörner, “Bunlar kaçık, okul mokul değil.” diyor. Bilindiği gibi Frankfurt Okulu, sosyal bilimlerde sıklıkla adı geçen ünlü Yahudi kökenli Alman filozoflarının yer aldığı bir ekol.
     <br/>
     <br/>
     Edebiyat eserini sinemaya en iyi uyarlama ödülü (10 bin Avro değerinde) Atom Egoyan’a gitti. Egoyan bilindiği üzere Ararat filmiyle Ermeni tezini sinemada işlemişti.
     <br/>
     <br/>
     Katılımcıların yüzde 35’i önceki yıllara oranla daha fazla anlaşma yaptı.  Bir Ermeni yayıncının “Etrafımız Müslüman ülkelerle dolu. Bu nedenle biz de Müslümanlığı öğrenmek istiyoruz” diyerek bir yayıneviyle dinî kitaplar konusunda anlaşma yapmak istediği de kayıtlara geçti.
     <br/>
     <br/>
     <br/>
     KÜLTÜR VE TURİZM BAKANI ATİLLA KOÇ: HEM BAKANIM HEM GÖREN!
     <br/>
     <br/>
     -Kitaplarla ilgilenebiliyor musunuz?
     <br/>
     <br/>
     Burada sadece seyretme duygumu tatmin ediyorum. Hepsinin sayfalarını karıştırsam günler yetmez. Başkaları ne yapmış onları görüyorum. Onun ötesinde de başka ülkelerle aramızdaki farkı, eksiklikler ne fazlalıklar ne, onları müşahede etmek istiyorum. Zaten bakan demek gören demektir!
     <br/>
     <br/>
     -Özellikle şu ülkeyi görmek istiyorum diyor musunuz?
     <br/>
     <br/>
     Ben bu sene özellikle görev için geldim. Kendi standımızı, Yayıncılar Birliği’nin standını ziyaret ettim. Bir de Hindistan’a göz attım. 2008’de Türkiye yılı Hindistan’dan daha güzel olacak. Geçen sene Güney Kore’de de bir orijinallik yoktu. Ama 4 sene evvel Yunanlarınki çok güzel geçmiş. Tabii gelecek sene Katalonları izleyeceğiz. Kitap yazma sanatı, kitap süsleme sanatı, kitap ciltleme sanatı konusunda atölyeler oluşturarak  daha özgün bir şeyler yapabileceğimiz kanaatindeyim. Tabii arkadaşlarımızla, sanatçılarımızla, zanaâtçılarımızla birlikte.
     <br/>
     <br/>
     KÜLTÜR POLİTİKALARI TOTALİTER İDARENİN LAFI!
     <br/>
     <br/>
     -Türkiye’de bölge ülkelerini buluşturabilecek profesyoneller için kitap fuarı tartışılıyor zaman zaman. Sizin yaklaşımınız nedir bu konuda?
     <br/>
     <br/>
     Biz Kültür ve Turizm Bakanlığı olarak empoze edici bir anlayışın içinde değiliz. Uzun yıllar söylenir, Türkiye’nin bir turizm master planı yok diye. Ben master plan yapmaya kalkıştım; dünyada master plan anlayışı değişmiş. Master planı yaptım ama ismini de konseptini de değiştirdim: 2023 Türk Turizm Stratejisi. Bakan olduğumdan beri benim kültür politikam yok, kültür programım var diyorum. Hatta programı da yapabilmek için Türkiye’nin neresinde, hangi eseri var, envanterini çıkartmak gerekiyor. Kütüphanelerinden tut, Türkiye’nin envanteri yok. Biz kültür politikaları lafına karşıyız. Kültür politikaları lafı tek parti rejimlerinin lafıdır. Totaliter idarenin lafıdır. Ben bu alt yapıyı elde ettikten sonra kültür programlarını yapabilirim. Bizim yaptığımız elle düzeltme.
     <br/>
     <br/>
     Mesela Tiyatro’da yeni bir tiyatro anlayışından önce, ben başka bir şeyin üzerinde durdum. Biraz kavgalı oldu ama o da benim üslubum. Herkesin yoğurt yiyişi ayrı. Ben geldiğimde 800 tiyatrocunun 300’ü çalışmıyordu. Bu rakamı 8’e indirdim. Onun dışında tiyatrocuların ve tiyatronun yapılanmasında çok büyük değişikliklere ihtiyaç var. AB’den tut, ceza kanunlarına kadar ayrı bir dünyaya giriyoruz. Sadece biz ayrı dünyaya girmiyoruz, bizatihi Avrupa da giriyor. Bizim gibi ülkelerde bu iş daha sancılı oluyor. Bu sıkıntıları çekerken benim genel yapım şu: Bu işte emek sarf eden herkese yardım etmek, başta Vecdi Bey olmak üzere…
     <br/>
     <br/>
     (Söyleşi kalabalık ortamda yapılıyor, Bakan Bey’in takılmasıyla PEN Türkiye Temsilcisi Vecdi Sayar da röportaja dahil oluyor.)
     <br/>
     <br/>
     -Devlet festival yapmamalı; biz yapmalıyız, devlet destek vermeli? (V.S.)
     <br/>
     <br/>
     Bi dakka... Devlet festival yapmamalıya tamamen katılıyorum. Ama bir şey daha söyleyeyim, devlet de elindeki bu imkânı kolay kolay vermek istemiyor. Her sene baktım, bu sene yanlış yaptın, bu sene vermeyeceğiz diyor devlet. Mesela bu sene Aspendos fiyasko olmuştur.
     <br/>
     <br/>
     -Bizzat devlet eliyle yapılan bir festival olduğu içindir. (V.S)
     <br/>
     <br/>
     (Kültür Bakanlığı Bürokratı: Hadi özel sektörden birini bulun, sponsorluğunu üstlensin, biz destek vermeye hazırız.)
     <br/>
     <br/>
     Türkiye’de şu oluyor; efendim, sen parayı ver ama karışma. Şuna inanıyorum; ben geldiğimde 32 müze kapalıydı, kütüphaneler de öyle. Bunları düzeltmeden bazı şeylere giremezsin. Girdiğinde de ayağın topal kalıyor. Uşak müzesinde olduğu gibi Türkiye’de bir yanlışı ilân etmeyeceksin. Bodrum kalesindeki adam kendisi yazdı. Ama bütün gazeteler Atilla Koç’un sansürü diyorlar. O zaman ben de şıkır şıkır dalgamı geçiyorum ya!
     <br/>
     <br/>
     -Evinizde sadece kitaplarınız üzerine bir söyleşi yapabilir miyiz?
     <br/>
     <br/>
     Evimde benim için esrarı olan iki şey var. Birincisi karım, diğeri kitaplarım. Ben kitaplarımı yırtarım, kitaplarıma tarih atarım, (başlangıç tarihi, bitiş tarihi) onlarla dövüşürüm, boğuşurum.
     <br/>
     <br/>
     -İyi işte…
     <br/>
     <br/>
     Ama abi, insanın bir şeyi kalsın ya…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25590), [web.archive.org (arşiv bağlantısı)](http://web.archive.org/web/20061025054647/http://www.aksiyon.com.tr:80/detay.php?id=25590)
