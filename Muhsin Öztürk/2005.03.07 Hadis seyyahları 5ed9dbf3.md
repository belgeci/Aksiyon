# Hadis seyyahları

*Muhsin Öztürk 2005.03.07*

<div bgcolor="#FFFEF6">
 <font>
  <img border="0" height="1" src="/web/20051226044816im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226044816im_/http://www.aksiyon.com.tr/resim/535/76.jpg" vspace="5"/>
  </p>
 </font>
 <font class="content">
  Kitap, bir hadisin doğruluğunu tespit etmek için neredeyse bütün İslam coğrafyasını gezen hadis alimlerinin hikayesini konu alıyor. Kitapların kenarlarına karalanan ‘acayip’ olaylar hakkındaki küçük notlar, zamanla geliştiği görülen seyahat risaleleri ile birlikte dünyanın ilk yazılı gezgin kültürünü oluşturuyor.
 </font>
 <p>
  <font class="content">
   Üstelik bu kültürün, eşi benzeri olmayan bir İslami bilgi sistematiğini kurma gibi ciddi ve meşakkatli bir çalışmanın ürünü olması önemli.
   <br>
    <br>
     “Bir Alim Uğraşının Tarihi ve Antropolojisi” alt başlığı ile yayımlanan çalışmada, İslam tarihinin daha ilk yıllarında ‘kaynağın duruluğu’ konusunda gösterilen hassasiyet yansıtılıyor öncelikle. Bir kısmının hikayelerine aşina olduğumuz hadis alimlerinin ne yaptığı kadar nasıl yaptığıyla da ilgilenen kitap, hareketi örnekleri kendinden menkul bir kültür olarak ele alıyor. Hadislerin kimlerden rivayet edildiğinin önemi ve dolayısıyla bunun oluşturduğu insani kültür neredeyse “Kim kimdir” külliyatı oluşturacak büyüklükte.
     <br/>
     <br/>
     İlim elde etmek o dönem çok meşakkatli hatta ‘hayati’ bir mevzudur; küçük yaşlarda yola koyulan talebe İslam coğrafyasının en önemli alimlerini tanıma, onları dinleme ve ‘en iyisi olabilme’ uğraşı için bazen 40-50 yılını seyahat ederek geçirebiliyor. Kimisi geri dönüyor, kimisi dönmüyor. Yollarda, sınır çatışmalarında hayatıyla ödüyor ilmin bedelini. Yapılan işin kutsallığı, zahmetin ‘ibadet’, seyahatin ilmin bir parçası kabul edilmesi, her türlü zorluğa göğüs germeyi kolaylaştırıyor. Sadece bir hadisin doğruluğunu tespit etmek için ülkeler geziliyor. Sözgelimi el-Haccac, duyduğu bir hadisin kimden rivayet edildiğini öğrenmek için önce Kufe’den (Irak topraklarında) Mekke’ye, oradan Medine’ye, sonra Kufe’ye en sonunda da Şam’a gider. Ve bu seyahatler her zaman bir binekle de olmaz. On beş yaşında yola koyulan Ebu Hatim er-Razi anlatıyor: “İlk çıktığımda seyahat yedi yıl sürdü. Bahreyn’den çıkıp Mısır’a kadar yürüdüm, sonra yaya olarak (Suriye’ye) gittim: Ramallah’tan Şam’a, Şam’dan Antakya’ya, Antakya’dan Tarsus’a geçtim ve oradan Humus’a geri dönüp Rakka’ya gittim ve oradan da Irak’a gitmek üzere gemiye bindim...” Görüleceği üzere, seyahatler İslam topraklarıyla sınırlıdır.
     <br/>
     <br/>
     Bu seyahatler gezme görme için yapılmaz; gidilen yerde ya önemli bir alim ya da ravi vardır. Gündüzleri dersler takip edilir geceleri ise mum ışığında gözlerin bozulması pahasına kitaplar yazılır. Bütün bunlar yapılırken bir sonraki seyahat planlanır. Öyle bir seyahatin ‘adab-ı muaşereti’ bile yazılmıştır o dönemde. Gördüklerinden çok dinlediklerini yazmaları amaçlarının yeni yerler ‘görmek’ değil, yeni hocalar tanımak ve yeni bilgiler edinmek olduğunu gösteriyor.
     <br/>
     <br/>
     Onca kat edilen yol, konaklama vs göz önüne alındığında ciddi bir madid destek gerektirdiği açıktır. Burada birkaç model var. Birincisi ya aile (muhtemelen alim bir baba) eşliğinde yapılan, ya da ailenin doğrudan maddi destek verdiği seyahatler. İkincisi pek çok Batılı gezginde de rastladığımız büyük bir mirasa konma hali. Üçüncüsü hem ticaret hem ilim yapılması. Sonuncusu da hiçbir mal varlığına sahip olmaksızın büyük bir ilim ve macera tutkusuyla yollara düşülmesi. Yazar, hadisler üzerinde titizlenilmesini ve sağlam kaynaklara dayandırılmasını anlatırken bilginin ‘sahihliği’ konusunda, dünyada benzeri olmayan bir sistemin kurulduğunun altını çiziyor.
     <br/>
     <br/>
     “Ortaçağda İslam ve Seyahat” bir gezi kitabı değil; hatta ciddi, akademik bir çalışma. 8-12. yüzyıl aralığında “İslami bilginin silsileye dayalı bir bilgi olarak kurumsallaşmasını” sağlayan seyahatleri, aktörlerini, çalışma disiplinlerini anlatıyor. Yer yer çevirmenin ‘öztürkçe’ aşkı, akıcılığı engellese de derli toplu, dikkat çekici bir çalışma. Elbette bir İslam kültürünün, o kültürün parçası olmayan bir birey tarafından ele alınmasının getirdiği bakış açısı ve ifade farklılıkları (tuhaflıkları) var ama İslam medeniyetinin en münbit çağları olarak nitelenen bir dönemin gezi ve ilim kültürünü yansıtması bakımından önemli.
     <br/>
     <br/>
     “Çöl okulunda” bölümünde dindışı gezilere de işaret ediliyor. Bu da bozulmamış dilin keşfi için en uzak bedevi topluluklarına yönelik yapılan seyahatlerdir. Böylelikle ‘sahih’ kelimeler toplanır, şehirleşme sürecine girip bozulmamış gerçek temiz dile ulaşılır.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20253), [web.archive.org (arşiv bağlantısı)](http://web.archive.org/web/20051226044816/http://www.aksiyon.com.tr:80/detay.php?id=20253)
