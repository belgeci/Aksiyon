# Zeytinyağı yine üste çıktı!

*Muhsin Öztürk 2006.12.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sonbaharın sonunda eğer zaman ‘var yılı’nı gösteriyorsa  zeytin bayramı başlamış demektir. Biz de kıyısından bu hasat mevsimine dahil olduk…
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626200141im_/http://www.aksiyon.com.tr/resim/626/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Zeytinyağının özgül ağırlığının hafifliğinden kaynaklı üste çıkma özelliğini bir deyim olarak her nesneye ve işgüzara yöneltsek de bu sefer gönül rahatlığıyla doğanın kuralının yerli yerinde durduğunu, zeytinyağının yine üste çıktığını söyleyebiliriz. Geçen haftalarda Ayvalık’ta yapılan zeytin zirvesi, her yıl Türkiye’de 30 milyon zeytin ağacının dikiliyor olması, kentlerin en seçkin semtlerinde açılan butik zeytinyağcılar, Türk zeytinyağı sanayicisinin küresel oyunculuğa soyunması ve en önemlisi de sofralarımızdaki ayrıcalıklı konumu nedeniyle zeytinyağı her zaman olduğu gibi yine üste çıkmıştır.
   <br>
    <br>
     Zeytinyağını tekrar hayatımıza sokan sebep çok basit; giderek yedikleri ve içtiklerine dikkat eden toplum oluşumuz. Artık tekrar zeytin ağacının Kur’an’da anıldığı ayetleri okuyabilir, ‘ölmez ağaç’ın sırrına vâkıf olmanın yollarını arayabiliriz. Zeytinyağında Amerika’yı yeniden keşfetme sendromu yaşasak da bu güzel bir şey. Bizim de kendi ölçeğimizde keşiflerimiz var.
     <br/>
     <br/>
     Ekim ayında zeytinin hâlâ dalında yeşilliğini sergilediği zamanlarda toplanarak sıkılan zeytin neredeyse iki kat az verim vermesine karşılık en değerli yağ olup ve sadece salatalarda kullanılabiliyor. Normalde 6 kilo zeytinden bir kilo yağ elde edilirken ‘erken hasat’ yağında ise bu 10 kg zeytine tekabül ediyor. Japonya’da bu yağ türünün 100 Avro’luk fiyatlarla gittiğini öğreniyoruz. Rafine yağ, adından da anlaşılacağı üzere fazla asitli bulunan zeytinyağının birtakım işlemlerden geçirilmesi ve natürel yağla karıştırılması sonrasında kullanılabilir hale gelmişine deniliyor. Verde’nin Torbalı tesislerinde görebildiğimiz kadarıyla bu işlem oldukça zor oluyor. Şimdiye kadar zeytinin en önemli özelliği olan E vitamininin kaybına yol açıyormuş ama yeni teknolojilerle bu vitamin kaybını en aza indirmişler. Erken hasat yüzde 1’in altında, sızma yüzde 1’lik, natürel yüzde 1-2 arasında asit oranına sahip. Yasalarımıza göre bir yağın ihraç edilebilmesi için yüzde 2,5’in altında asit oranına sahip olması gerekiyor.
     <br/>
     <br/>
     Ayrıca fabrikada zeytinyağının kalitesini tadarak analiz eden uzmanlarla karşılaşmak ilginç bir sürprizdi. Ünlü gurme Ahmet Örs zeytinyağının kalitesinin beğenilerle örüldüğünü, kendisinin ünlü bir zeytinyağı şirketinin uzmanlarıyla tattıkları yağ konusunda mutabık kalmadığını söylüyor. Ünlü gurmelerin katılımıyla gerçekleşen Torbalı Verde ziyaretimizde gördük ki, bundan sonra keyif ehli arasında cereyan edecek “Ege hudutları arasında kalan havzada en iyi zeytinyağı nereden çıkmaktadır? Ayvalık’tan mı, Menderes havzasından mı?” şeklinde polemiklere hazır olmalıyız.
     <br/>
     <br/>
     Geçen yıl İspanya’da yaşanan zeytinyağı sorunu Türkiye’deki yağın fiyatını ve ihracatını artırmıştı. Zeytinyağı Akdeniz havzası ürünü ve İspanya, İtalya, Yunanistan gibi küresel oyuncuları var. En çok üretenler de tüketenler de onlar. Yıllık kişi başı zeytinyağı tüketimi sıralaması şöyle: Yunanistan 22 kg, İtalya 12 kg, İspanya 12 kg, Türkiye 6 kg. Türkiye’de bu kullanım azlığı üreticileri harekete geçirmiş; fındık ve deride olduğu gibi Zeytin Tanıtma Grubu gibi bir çalışma başlatılmış. Bu arada, AB üyesi ülkelerin belli zeytinyağı kotaları bulunduğunu, AB’ye girmeye hazırlanan Hırvatistan’ın bugünlerde zeytin ağacı dikmekle meşgul olduğunu öğreniyoruz. Çünkü AB üyesi olduklarında zeytine yatırım yapamayacaklar.
     <br/>
     <br/>
     Zeytinyağı ticaretinin yarısından fazlasının gerçekleştiği ülke olması nedeniyle Verde markasını İtalya’da da tescil ettirmiş. Türklere ait bir İtalyan markası diyebiliriz Verde için. Kendi ailesinin oluşturduğu Pastavilla’yı Vehbi Koç’un vefatından kısa bir süre önce Koç Grubu’na iyi bir fiyata satan Ali G. Ulukartal, Verde için 14 milyon dolarlık bir yatırım yapmış. Türkiye’nin en büyük rafine tesislerinden birine sahip olan Ulukartal, 2,5 üstü asit oranına sahip zeytinyağının ihracatıyla ilgili sınırlamanın devam etmesi gerektiğini düşünüyor. Aksi takdirde yoğun ham zeytinyağı ihracatı sonrasında işlenmiş ve daha pahalı yağları dışarıdan almak zorunda kalabiliriz. Aynı zamanda bu Türkiye’deki rafine etme teknolojisinin gelişmesi bakımından kaçınılmaz.
     <br/>
     <br/>
     Zeytinle ilgili mevzuat, ihracat tartışmaları bir tarafa zeytinyağı aydınlık saçan bir yağ. İzlemesini bilenlere…
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26070), [web.archive.org (arşiv bağlantısı)](http://web.archive.org/web/20070626200141/http://www.aksiyon.com.tr:80/detay.php?id=26070)
