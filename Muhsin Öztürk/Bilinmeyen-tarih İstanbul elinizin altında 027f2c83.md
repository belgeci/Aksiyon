# İstanbul elinizin altında

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20031101032514im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20031101032514im_/http://www.aksiyon.com.tr/resim/456/56.jpg" vspace="5"/>
  </p>
 </font>
 <font class="content">
  İstanbul’da yaşamak bir sanat; bilinmesi iktiza eden yerler, geliştirilmesi gereken duygular, edinilmesi şart tarih ve kent kültürü... Ama herşeyden önce iyi bir rehber...
 </font>
 <p>
  <font class="content">
   En iyisi İstanbul’un sokaklarını kendi evinin odalarıymış gibi bilen ve hisseden kültür adamlarıyla geziyi yapabilmek. En popüler olanları İlber Ortaylı, Haluk Dursun ve Murat Belge’yle yapılan tarihi yarımada ve Galata gezileri. Değilse bazı okunması gereken kitaplar var demektir. “Kütüphane’ye gömülerek bir sürü kitap okuyun, sonra gezersiniz” demiyoruz, ‘ne nerededir’i açıklayan, bir tür ‘şehri okuma’ kitapçığına olan ihtiyaca vurgu yapıyoruz sadece.
   <br/>
   <br/>
   Nihayet böyle bir rehber çıktığı için ‘edinin’ diye kolay tavsiye edebileceğiz. “İstanbul’un En Eski ve En Yeni Rehberi” başlığı altında iki kitapçıktan oluşan eser her ne kadar İstanbul’a dışarıdan gelmiş kişilere yönelik hazırlanmış bir çalışma olsa da, İstanbul’u iyi bildiğini söyleyen kişilerin bile bulundurmak isteyeceği bir kent kitabı.
   <br/>
   <br/>
   İstanbul Büyükşehir Belediyesi’nin iştiraki Kültür AŞ’nin fethin 550. yılı hatırasına İstanbul’a armağan ettiği mini İstanbul külliyatının ilki Cumhuriyet’in ilk yılları İstanbul’unu yansıtıyor. Vilayet mektupçusu Osman Nuri Ergin tarafından hazırlanan İstanbul’un ilk Latince “İstanbul Şehri Rehberi”, daha ziyade içinde mahalle ve semt haritaları olan bir fihrist özelliğini taşıyor. İstanbul’da adres bulmayı kolaylaştıran, fotoğrafın işlevsel bir hüviyet kazanmadığı dönemlerde basıldığından hiçbir fotoğrafın yer almadığı bir çalışma. Belki, tıpkı basımı yapılırken o günkü rehberde yer almasa bile 1930’ları yansıtan fotoğrafların serpiştirilmesi görsellikle desteklenmiş bir nostaljiyi hissettirebilirdi.
   <br/>
   <br/>
   Yaklaşık üçte biri A’dan Z’ye İstanbul’un sokak ve caddelerini veren bölümünden oluşuyor. Sonraki bölümlerinde “İstanbul Şehri”nin tarihsel gelişimi anlatılıyor; sonra da kitabın yayına hazırlandığı dönemdeki verilerden hareketle nüfus, belediye varidatı gibi genel bilgiler veriliyor. Şehirdeki otellerden sanat merkezlerine geniş bir ‘hülasa’ verilirken, kitapçığın yarısını 1934’teki semt haritaları oluşturuyor. Osman Nuri Ergin’in rehberi bugün değişmiş olan sokak ve cadde isimlerini de ihtiva ettiği için araştırmacılar açısından önemli bir kaynak.
   <br/>
   <br/>
   1934 yılından sonra tam 69 sene sonra yine çıkartılan yeni İstanbul rehberi ise “Adım Adım İstanbul” adını taşıyor. İlk rehberden daha ince olan rehber yayıncılığın geldiği noktayı göstermesi bakımından ayrı bir öneme sahip. Bu rehberde İstanbul’a değer katan pekçok yapı hakkında kısa ve öz bilgiler verildiği gibi bu bilgilere iyi kotarılmış fotoğraflar eşlik ediyor. Grafik ve çizgilerle İstanbul’un 2700 yıllık tarihinin içinde kaybolmamanız mümkün değil. Sözgelimi Galata’daki Arap Camii’nin MS 722 yılındaki yapılan bir fetih seferinin hatırası olarak yapıldığı bilgisini, İstanbul’a yönelik seferlerin kronolojisini okurken göreceksiniz. Yeni rehber sadece tarihi yerleri gezmek isteyenler için değil, İstanbul’u yaşamak isteyenler için de gerekli bir eser. İstanbul’da merak ettiğiniz bütün yapılarla ilgili bilgilere fotoğrafıyla birlikte ulaşabiliyorsunuz. Üstelik elinizin altında olabilecek bir rehberle...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2932&yorum_id=1), [web.archive.org (arşiv bağlantısı)](http://web.archive.org/web/20031101032514/http://www.aksiyon.com.tr:80/detay.php?id=2932&yorum_id=1)
