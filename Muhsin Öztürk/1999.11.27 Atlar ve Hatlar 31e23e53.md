# Atlar ve Hatlar

*Muhsin Öztürk 1999.11.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bir çok ünlü 'üsdad' yazar ve sanatçı için ilerleyen yaş aynı zamanda üretememe ve yalnızlık demektir.
  </font>
 </div>
 <div id="newsText">
  <font class="detail-text">
   Sanatçı belli bir yaştan sonra kendisini tekrarlar, sanatındaki ustalığı ve yetkinliği onun yeni arayışlar içinde olmasını önler ve onu 'kısır bir döngü'ye iter. Eğer bir sanatçı zamanın kazandırdığı olgunluk ve rasyonelliğe yenilmez ise, heyecanını birikimiyle yenileyebilir, usta işi eserleriyle çıkabilir izleyicinin karşısına.
   <br/>
   <br/>
   Yakın zamanda Emlak Sanat Galerisi'nde izleme fırsatı bulduğumuz Süleyman Saim Tekcan'ın siyahbeyaz 'Atlar ve Anıtsal Resimler' sergisinin hatırlattığı şeylerdi bunlar. 40. yılını kutlayan sanatçıyı yepyeni arayışlar içinde bulduk.
   <br/>
   <br/>
   Sergiyi başlıca ilginç kılan şey, atlar olduğu kadar Süleyman Sami Tekcan'ın şimdiye kadar  yurt içi ve yurt dışında gerçekleştirdiği 50'nin üzerindeki sergilerinden sonra ilk defa 'siyah beyaz' bir sergi açmış olması. Neden siyahbeyaz sorusuna bir kaç açıdan cevap veriyor Tekcan. Bir kere yapılan bütün renkli resimlerin ön çalışmaları siyahbeyazdır. Zeminde ilk buluşmayı kurşun kalem ve kağıt gerçekleştirir. Renklerin aldatıcı etkilerinden uzak, tamamiyle resmin yapısal kurgusunu vurgulayan sağlam bir zemindir siyahbeyaz aynı zamanda. Tekcan'a göre herşey siyahbeyaz üzerinde siyahbeyaz bir eskizle başlıyor. 'Bir gravür de olsa siyahbeyaz yapıyorsunuz, sonra renklerle oynuyorsunuz onun üzerinde. Bir eskizde, bir desende de böyle. İnsan düşünmeye siyahbeyazla başlıyor.'
   <br/>
   <br/>
   Sergi, ilk başta insanı çarpıyor, ikonalarla yüklü bütünüyle siyahbeyaz at resimleri, eski yazı figürleri ve her bir tabloya serpiştirilmiş Anadolu medeniyetleri esintileri. "Neden At?" şeklindeki sorumuzun cevabını ilkin sanatçının Çerkez oluşu ile, atla tanışıklığının çocukluğuna uzanması ile açıklıyoruz kendimize. Ancak sanatsal anlamda at figürüne ilgisi 78 sene önce başlamış. Bir at çiftliğine komşu olması, yeni esin kaynaklarına yelken açması demek olmuş. İlk başta binlerce gravür, yağlı boya çalışmaları hatta ipek baskılarla bir üretim yapmış ve bugün izlediğimiz 'özgün baskı'lar çıkmış ortaya. Atın çok estetik bir hayvan olduğunu ve bu estetiğin atın bütün hareketlerinde görülebileceğini söylüyor.  '...Şöyle de söyleyebiliriz ki at dünya kuralalı beri eski çağda, Ortaçağda, Rönesansta bir çok sanatçının ilgi odağı olmuştur'.  Derken, 'Benim Adım Kırmızı'daki at minyatürlerinden konu açılıyor. 'Eğer minyatürlerden atı çıkartırsanız minyatür fakirleşir' diyor. Atlar da tıpkı zenciler gibi dışardan bakıldığında birbirinden farksızmış  hissi verirler. Ama yakından izlendiğinde ortaya 'estetik' spektrumu geniş büyük farklılıklar ortaya çıkar.' Yakından tanıdığınızda her atın fiziksel benzemezlikleri yanında, farklı bir kimliğinin ve kişiliğinin var olduğu görülecektir'. Bir de atın Anadolu medeniyeti ve Türk kültürü açısından öneminin altını çiziyor Süleyman Sami Tekcan. At, Osmanlı ve Selçuklu'yu hatta Anadolu medeniyetlerini anlatan en uygun simge aynı zamanda.
   <br/>
   <br/>
   Tabii ki tarihi birikimi yansıtan başka unsurlar da var Tekcan'ın resimlerinde. At ve anıtsal resimlerdeki eski yazı figürleri bunların başlıcalarından. Buradaki yazılar dîni bir tema oluşturmak için değil tamamen estetik bir doku olarak kullanılmış. 'Kaligrafinin yıllarca üst üste işlenen güzellik temalarını daha da zenginleştirmek ve geleneksel kaligrafinin güzel estetiğini bir biçimde resime sokmak için kullandım onları'. Yani bu, kaligrafi ve estetik arayışlarının bir sonucu. Elbette o 'estetiğin' anlam dünyasını reddetme değil bu. At üzerindeki eski yazı figürleri 'atlar ve hatlar' projesinin bir sonucu ortaya çıkmış ve yakında Süleymanname adı ile yayınlanacakmış.
   <br/>
   <br/>
   Osmanlı sanatı 'çağdaş'
   <br/>
   <br/>
   Hatlar, tezhip, minyatür ve daha başkaları. Sanatçının Osmanlı sanatına kayıtsız kalmadığının 'açık' izleri. Osmanlı döneminin ilgisiz kalınamayacak bir dönem olduğunu söylüyor. Size bu yüzden 'gerici' damgası vurabilirlerdi dediğimde de 'Evet. Osmanlı sarayı, Osmanlı kültürü ile ilgilenmiş olmanın gericilik mütalaa edildiği bir dönem yaşıdı Türkiye 'diyor ve ekliyor: 'Ben de yaptığım eserleri veya tezhibi, minyatürü hiç bir zaman birilerinin hegomonyasında düşünmüyorum. Ve ben bunları çok çağdaş buluyorum. Bugün ve önümüzdeki yıllarda bir çok sanatçının estetik kaynağı olmaya devam edecektir. Sadece Osmanlı değil ayrıca bütün uygarlıklarımızın esin kaynağı olması gerektiğini düşünüyorum.'
   <br/>
   <br/>
   Sadece yurt içinde değil, Yugoslavya'da hocalık yaptığı yıllarda oradaki hem Müslüman hem de batılı sanatçıların Osmanlı sanatının etkilerini taşıdığını, eserlerinde Osmanlı sanatına göndermeler yaptıklarını gözlemlemiş.
   <br/>
   <br/>
   Ona göre bir çağdaş sanatçının eserliri için, kökleri yok şuraya dayanırsa gericiliktir, yok şuraya dayanırsa ilericiliktir diye birşey söylenemez. İslam'ın resmi yasakladığı tezi yanlış bir tezdir ve Hıristiyan sanatına verilen desteğin İslam sanatına da verilmesi gerekir. Çünkü reddetmemiz mümkün olmayan bir 'görsel hazinemiz' var.
   <br/>
   <br/>
   Tekcan'ın resimlerim % 60'ının yurt dışına satıldığını, bu ilginin Amerika'dan Japonya'ya kadar uzandığını öğreniyoruz. Bir de, At Bakanlığı'nın da bulunduğu Türkmenistan'da büyük bir otelin odalarını süslediğini. Süleyman Sami Tekcan'ın resimlerini ve de atlarını görmek isteyenler halen sürmekte olan Yapı Kredi Sergi Salonu'ndaki Osmanlı 700 sergisini gezebilirler.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=5579), [web.archive.org (arşiv bağlantısı)](http://web.archive.org/web/20130313020435/http://www.aksiyon.com.tr:80/aksiyon/newsDetail_getNewsById.action?newsId=5579)
