# Şimdi kitap zamanı

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050227093326im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093326im_/http://www.aksiyon.com.tr/resim/358/56.jpg" vspace="5"/>
  </p>
 </font>
 <font class="content">
  Kitap fuarları yayınevleri için önemli. Yayın piyasasının en büyük sorunu dağıtım ağı, üretilen kitabın okuyucuya ulaşması işini sağlıklı yerine getiremiyor maalesef.
 </font>
 <br/>
 <p>
  <font class="content">
   Yıl boyunca ürettikleri kitaplarla okuyucuya ulaşamayan yayınevleri, ancak kitap fuarında bütün yayınlarıyla okuyucunun karşısında arz—ı endam etme fırsatı bulabiliyor. Üstelik normal zamanlarda sattığı kitabın karşılığını 4 ay sonra kasasında görebilen yayınevi, likitide sorununu fuarlarla aşmaya çalışıyor.
   <br>
    <br>
     Türkiye’nin en ağır ekonomik krizi yaşadığı bu günler yayıncılar için de sabırla atlatılması gereken günler. Büyük yayınevleri tabiri uygunsa cepten tüketirken küçük yayınevlerinin işi oldukça zor. Bazı tahminlere göre geçen yıla göre kitap piyasasındaki reel ciro kaybı yüzde 40. Hal böyle olunca, yayınevi için etkin bir kitap fuarı cankurtaran niteliğinde. Okuyucunun “kitap fuardan alınır” alışkanlığı eklenince fuarda şöyle bir boy göstermek istiyor yayınevi.
     <br>
      <br>
       Kitap fuarı denildiğinde Tepebaşı’ndaki Tüyap akla gelirdi bu yıla kadar. Bu yıldan itibaren artık böyle bir gelenek yok. Tepebaşı Tüyap Kitap Fuarı, Beylikdüzü’ne taşınıyor. Dolayısıyla Beylikdüzü’nü mesken tutan bir fuarın ‘ayakaltı’ olamayacağından dolayı ‘geçerken’ uğranamayacak olması Tüyap’ın popülerliğine gölge düşürecek ister istemez. Bugünlerde Feshane’de yapılan 2. Boğaziçi Kitap Fuarı eğer elindeki fırsatı değerlendirebilirse İstanbul merkezinde Haliç’in kenarında güzel bir mekanda gözde fuar olmaya aday.
       <br/>
       <br/>
       Her yıl yayınevlerinde fuara yönelik bir çalışma olur, bazı kitaplar fuara yetiştirilmeye çalışılır. Yayınevleri kitapçıların, “Yıl boyu bizimle çalışıyorsunuz, kaymağı fuara saklıyorsunuz” şikayetinden dolayı fuara endeksli yayın çıkartma alışkanlığı büyük ölçüde terk ediliyor. Buna rağmen yeni kitaplar fuarda okuyucuyu bekliyor olacak; çünkü ilk defa görüyorsanız o sizin için yenidir.
       <br/>
       <br/>
       Bazı konularda öne çıkan yayınevleri var. Yolsuzluk, iç siyaset, siyasi aktörler gibi aktüel konularla ilgili Metis’in Siyah Beyaz dizisini takip etmeniz gerekiyor sözgelimi. Bakış, Anka ve Birey yayınları da gündemdeki konuları kitaplaştırma konusunda dikkat çekiyor. Eğer tasavvufla ilgileniyorsanız İnsan Yayınları’na uğramalısınız. Ama Annemarie Schimmel’in Kabalcı’dan çıkan “İslamın Mistik Boyutları” kitabını kaçırmayın deriz. Eğer polisiye ve gerilim romanlarından hoşlanıyorsanız, Beyaz Balina, İthaki, Oğlak’ın Macerapereset dizisi ve Doğan Kitap’ın Ülkeler ve Polisiyeler dizisine göz atmanız yeterli. Eğer roman ve hikaye okumak istiyorsanız Can Yayınları size oldukça fazla seçenek sunacaktır. Üstelik Paula Coelho son kitabıyla okuyucunun karşısına çıkıyor. Alfa Yayınları bir süre önce Şebnem İşigüzel’i renklerine bağlamıştı, yakın bir zamanda da Alev Alatlı ile anlaşarak yılın en flaş transferini gerçekleştirdi.
       <br/>
       <br/>
       Akademi Fuarcılık’ın düzenlediği 2. Boğaziçi Kitap Günleri’nin onur konuğu Ahmet Altan. Şimdiye kadar edebiyat eleştirileri, kültür yazıları ve “Aşk Estetiği” ile tanıdığımız Beşir Ayvazoğlu ilk defa okuyucunun karşısına bir roman ile çıkıyor. Kabalcı’dan çıkacak olan roman Yahya Kemal’in hayatı çevresinde gelişen olayları ve kişilikleri içeriyor. Boğaziçi Kitap Günleri’nin “Edebiyat ve Tarih” temasına en uygun yazar Reha Çamuroğlu olarak gözüküyor. İsmail, Son Yeniçeri romanlarıyla tarihçi ve edebiyatçılardan övgü alan Çamuroğlu, kişisel menkıbesini içeren “İkilebir”le okuyucusuyla buluşacak. Kiraze’nin yazarı Solmaz Kamuran, Bizans’ın ilk yıllarını konu alan Tarihsel Roman çevirisini İnkılap Yayınları’ndan çıkartıyor. Yapı Kredi Yayınları, Harry Potter dizisinin 4’üncüsünü fuara yetiştirirken kitap ve CD olarak çıkarttıkları klasik müzik çalışmalarını içiren Adnan Saygun ve Kantemiroğlu eserleri ile göze çarpıyor.
       <br/>
       <br/>
       2. Boğaziçi Kitap Fuarı, diğer kitap fuarlarından farklı olarak kasetçilere de kapılarını açıyor. Feshane’de dükkanların bulunduğu mekanda fuar yetkililerinden aldığımız bilgilere göre 12 ayrı radyo ve Unkapanı plakçıları yer alacak. Yazarlar için imza günleri düzenlendiği gibi sanatçılar da imza günleri için Feshane’de bulunacak.
       <br/>
       <br/>
       m.ozturk@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12760), [web.archive.org (arşiv bağlantısı)](http://web.archive.org/web/20050227093326/http://www.aksiyon.com.tr:80/detay.php?id=12760)
