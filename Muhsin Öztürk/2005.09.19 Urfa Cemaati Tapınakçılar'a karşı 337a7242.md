# Urfa Cemaati Tapınakçılar’a karşı

*Muhsin Öztürk 2005.09.19*

<div>
 <p>
  <font>
   "Kutsal Kefen'in dinî bir fenomen oluşuna saygıyla yaklaştım; çünkü dünyada milyonlarca insan, İsa'nın bedenini örten kefenin orijinal olduğuna inanıyor. Bence, her türlü inanca karşı, insanoğlunun ruhaniyetine dair her konuda saygılı olmak bir zorunluluktur."
   <br/>
   <br/>
   Kutsal Kefen, Hz. İsa’ya ait olduğuna inanılan bir kefenin etrafında gelişen esrarengiz olayları konu ediyor. Edessa  (Urfa) krallığını himayesine giren kefen tarih boyunca pek çok el değiştirir, ama asıl rekabet kendilerini kefeni korumaya adayan Urfa Cemaati ile Tapınak Şövalyeleri gibi gizli mistik gruplar arasında yaşanır. Artık Torino’da bir müzede korunan kefenle ilgili her şey tarihte kaldı denilirken üst üste yagın, hırsızlık vs gibi vakalara rastlanır. Olay yerinde yakalanan kişilerin ortak özelliği dillerinin kesik olmasıdır. Macera yeniden başlar, tarihte yarım kalan hesaplaşma ateşlenmiştir. İşin içinde sanat tarihi uzmanı polisler, gazeteciler, gizli cemaat üyesi papazlar, hatırlı iş adamları vardır. Film hakları satın alınan roman elbette bir edebiyat ürünü. Yani kurgu. Zaten yazar da Tapınak Şövalyeleri’nin yaşadığına inanmıyorum diyor. Ama ilk çıktığı İspanya’da 500 bin sattı, film hakları satın alındı. Kutsal Kefen’in yazarı Julia Navarro’ya merak ettiklerimizi sorduk.
   <br>
    <br>
     -Tapınak Şövalyeleri için dünyayı yöneten asıl gizli güç deniliyor. Kutsal Kefen’de de benzer bir yargı var. Onların hâlâ etkin bir varlık gösterdiğine inanıyor musunuz?
     <br>
      <br>
       Tapınak Şövalyeleri artık yok; ve bana kalırsa, Tapınakçılar’ın vârisi olduğunu söyleyen çok sayıdaki örgüt, Tapınakçılar’ın silik görüntüsünden ibaret. Tapınakçılar’la ilgili her şeyin okurdan büyük ilgi gördüğü kanısındayım ve sanırım, Phelipe ve Papa Clement’in, asker din adamlarından oluşan bu tarikatı korkunç yöntemlerle ortadan kaldırmalarının nedeni, o zamanlar da var olan bu ilgiydi. Tapınakçılar bir yana, “küreselleşmenin” olumlu ve olumsuz yanları olduğu bence ortada ve bu olumsuz yanlar arasında, demokratik kontrol mekanizmaları dışındaki bir ekonomik gücün, ülkelerdeki politik durumu belirlemesi sayılabilir. Kararlar alan ve hepimizin yaşamını etkileyen iktisadi örgütler kuşkusuz var.
       <br>
        <br>
         -Örtülü ya da örtüsüz Tapınak Şövalyeleri’nden tepki aldınız mı?
         <br/>
         <br/>
         Hiç kimseden hiçbir tepki almadım ve Tapınakçılar’ın vârisi olduğunu söyleyen hiçbir örgüt benimle temas kurmadı.
         <br/>
         <br/>
         -Bir bayan olarak hangi roman karakterini kendinize daha yakın hissettiniz? Sofia, Ana Jimenez...
         <br/>
         <br/>
         Kendimi Ana Jimenez’e daha yakın hissediyorum. Çünkü gerçek gazetecilik yapan biri ve araştırmalarını yapılması gerektiği gibi yapıyor; bağımsız, titiz ve korkmadan.
         <br/>
         <br/>
         -Romana El Mundo’da okuduğunuz bir haber üzerine başladınız. Romanı bitirdiğinizde o haberle ilgili bakış açınızda bir değişiklik oldu mu?
         <br/>
         <br/>
         Walter McCrone adlı, İsa’nın Kefeni üzerine çalışmış bir mikro-analizcinin ölüm haberini gazetede okuduğum anda Kutsal Kefen’i yazma fikrinin doğduğu doğru. Haber, kefenin orijinal olup olmadığı konusunda bilim çevrelerinde bugün hâlâ süren tartışmaları hatırlatıyordu. Bu haber hayal gücümü ateşledi ve romanı yazmaya, düşünmeye başladım. Kutsal Kefen’in dinî bir fenomen oluşuna saygıyla yaklaştım; çünkü dünyada milyonlarca insan, İsa’nın bedenini örten kefenin orijinal olduğuna inanıyor; ve bana kalırsa, son derece önemli ve olağanüstü, özel bir yan taşıyan kutsal bir emanet.
         <br/>
         <br/>
         -Dindar kesimden nasıl bir tepki aldınız? Sonuçta kutsal olduğu varsayılan bir kefenin etrafında pek çok cinayet işleniyor.
         <br/>
         <br/>
         Din adamlarından hiçbir şikâyet gelmedi; çünkü böylesi dinî bir konuya saygıyla yaklaştım. Bence, her türlü inanca saygı duymalıyız. İnsanoğlunun ruhaniyetine dair her konuda saygılı olmak bir zorunluluktur.
         <br/>
         <br/>
         -Mekân tasviri için yerinde gözlem yapıyor musunuz? Bu bağlamda romanı yazmaya başlamadan önce Urfa’yı ziyaret ettiniz mi?
         <br/>
         <br/>
         Hayır, Urfa’ya gitmedim. Türkiye’yi birkaç kez ziyaret ettim ve tam bir İstanbul âşığıyım. Türkiye’de başka bazı yerlerin de âşığıyım. Ancak, Urfa’ya hiç gitmedim; inşallah bir gün, çok istediğim bu ziyareti gerçekleştirebilirim.
         <br/>
         <br/>
         -İlk romanınızın mutlu sonla bittiği pek söylenemez. Film çekilirken senaryo aşamasında son kısmın değiştirileceği endişesini taşıyor musunuz?
         <br/>
         <br/>
         Senaristlerin romandaki finali değiştirmelerini istemem. Roman, sanırım, gerçekçi olduğu için okuru yakaladı ve bir başka final inandırıcı olmayacaktır.
         <br/>
         <br/>
         -Romanınıza gösterilen ilgiyi neye bağlıyorsunuz?
         <br/>
         <br/>
         Kutsal Kefen’in sadece İspanya’da değil, birçok ülkede böylesi ilgi görmesi benim için büyük sürpriz oldu. Kutsal Kefen bir macera romanı, sizi geçmişe götüren bir roman; fakat aynı zamanda güncel bir roman. Okurun ilgisini hep diri tutan bir roman ve bu bile başlı başına romancının hedefidir.
         <br/>
         <br/>
         -Politik yazarlık tarafınızı hesaba katarak soruyorum; Türkiye’nin Avrupa Birliği macerasını nasıl yorumluyorsunuz?
         <br/>
         <br/>
         Sürecin en önemli yanı, ne olursa olsun iyi sonuçlanması. Biz İspanyolların da uzun yıllar Avrupa Birliği’ne girme hayali kurduğumuzu ve şartları yerine getirene kadar beklemek zorunda kaldığımızı hatırlıyorum. Birliğe üyeliğin Türkiye’ye çok sayıda avantaj getireceği fikrindeyim.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2878 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22511), [web.archive.org (arşiv bağlantısı)](http://web.archive.org/web/20060526142125/http://www.aksiyon.com.tr:80/yazdir.php?id=22511)
