# Maraba Vizontele!

*Muhsin Öztürk 2001.02.03*

<div>
 <img border="0" src="/web/20020106050322im_/http://www.aksiyon.com.tr/yazar/sinek.jpg"/>
 <p class="spot">
  1970'li yıllarda bir kasabaya  televizyonun gelişini anlatan Vizontele, filmi izleyenleri ikiye  böldü. Çok beğenenler olduğu gibi daha iyi olabilirdi diyenler  çoğunluktaydı. Erdoğan'ın daha önceki projeleri  sonucu ortaya çıkan beğeni çıtasının yüksekliği bu filmin  değerlendirilmesinde de belirleyici oldu
 </p>
 <p class="metin">
 </p>
 <img border="0" src="/web/20020106050322im_/http://www.aksiyon.com.tr/2001/322/resimler/Maraba.jpg"/>
 <p class="metin">
  Vizontele filmi için üç bin davetiye basılmasına rağmen galaya beş bin kişi geldi. Yılmaz Erdoğan'ın ilk sinema deneyimine tanıklık etmek isteyen pek çok kişi vardı. Lütfi Kırdar'ın ikinci salonunda filmin bitişiyle birlikte beklenen alkış tufanı kopmadı, herşeye rağmen yapımcı, yönetmen ve oyuncular tebrik edildi, bol bol "meraba televole" denilerek, "Acaba erkek arkadaşı onu aldatsaymış ne yaparmıştı" gibi sorulara cevaplar verildi.
 </p>
 <p class="metin">
  Van'ın Gevaş ilçesinde çekimleri yapılan Vizontele, bir kasabaya televizyonun gelmesiyle birlikte yaşananları konu alıyor. Bu şirin kasabanın belediye başkanı Nazım (Altan Erkekli) aslında öğretmenlikten belediye başkanlığına terfi etmiş bir kişi olup her ne kadar Artiz Fikri'ye (Cem Yılmaz) ihale edilen alt yapı çalışmalarından bir semere alamasa da belediye işlerini de fena yürütmemekte ve yeni gelişmelere de açık bir kişilik sergilemektedir. Artiz Fikri, kasabanın "şeher görmüş"ünden, bol keseden zamparalık hikayeleriyle etrafında hatırı sayılır (2—3) bir hayran kitlesine sahiptir. Belediye Başkanı Nazım'ın eşi Siti Ana'nın (Demet Akbağ) tek derdi, askere giden oğlu. Bütün gün telefonun başında dolanır; yüzü asık, yavrusunu gurbete göndermiş bir anne hüznü içinde yaşar. Deli Emin (Yılmaz Erdoğan) kendi halinde, insanlardan uzak, bazı tikleri olan, ama mutlaka üstün yeteneklerinden dolayı topluma ters düşen bir karakter. Herkesin giymek için kullandığı ayakkabı Deli Emin için bir radyo yapımının ana unsuru olabiliyor mesela.
 </p>
 <p class="metin">
  Yılmaz Erdoğan'ın Ömer Faruk Sorak'la beraber yönettiği Vizontele, filmi izleyenleri ikiye böldü. Filmi çok beğenenler olduğu gibi daha iyi olabilirdi diyenler çoğunluktaydı. Doğrusu, Erdoğan zaman zaman "Bir Demet Tiyatro"daki rolünden sıyrılamadığı görüntüsünü verse de, Demet Akbağ, Altan Erkekli ve Cem Yılmaz'la birlikte çok iyi bir oyunculuk çıkarmış. Müzikte Kardeş Türküler çok yerinde bir seçim.
 </p>
 <p class="metin">
  Filmin çekileceği plato yeni baştan oluşturuluyor, 1970'li yılları andıran kostümler hiçbir masraftan kaçılmaksızın dikiliyor, en son teknik imkanlar kullanılıyor ve bütün bunlar izleme keyfi veriyor. Ama çok iyi kotarılmış sahnelere rağmen bir türlü seyirciyi içine alamayan bir atmosfer de var. Yılmaz Erdoğan'ın daha önceki projeleri sonucu ortaya çıkan beğeni çıtasının yüksekliği bu filmin değerlendirilmesinde de belirleyici oldu.
 </p>
 <p class="metin">
  Yönetmen hanesinde ismi geçen Yılmaz Erdoğan ve Ömer Faruk Sorak "afişte kimin ismi olacak" diye tartışmışlar. Filmi izledikten sonra bu tartışmaya çok bir anlam veremedik. Çünkü filmin görünen en büyük sorunu "yönetmenlik"ti. Ayrıca mahallenin Temel'i Erkan Can'ın aynadığı imam rolü, bildik Yeşilçam sahnelerini hatırlattı. Bağnaz bir öğretmen, bağnaz bir doktor, bağnaz bir kamu yöneticisi, bağnaz bir aydın olabileceği gibi bağnaz bir imam ihtimal dışı değil. Fakat kekeme imam tiplemesi büyük bir mantık hatası olarak sırıtıyor. Hele medrese kültürünün çok gelişmiş olduğu Güneydoğu'da, bir dakikada elif'i telaffuz edemeyen bir imamın olabileceğini düşünüyor musunuz?
 </p>
 <p class="metin">
  Yılmaz Erdoğan sahneden kazandığını sahneye yatıran nadir sanatçılardan. Yine sahneden aldığı parayı sinemaya yatırması, hem de Türkiye'nin en maliyetli filmine imza atması takdire şayan. Ayrıca içinden geldiği kültüre karşı duyduğu vefa da öyle. Kürt Siti Ana'nın oğlunu Kıbrıs'ta şehid vermesi güzel bir mesajdı.
 </p>
 <br/>
 <center>
  <a class="anaorta" href="http://web.archive.org/web/20020106050322/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/322/sinema/1.htm), [web.archive.org (arşiv bağlantısı)](http://web.archive.org/web/20020106050322/http://www.aksiyon.com.tr:80/2001/322/sinema/1.htm)
