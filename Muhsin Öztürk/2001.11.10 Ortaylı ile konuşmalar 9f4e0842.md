# Ortaylı ile konuşmalar

*Muhsin Öztürk 2001.11.10*

<div>
 <p class="spot">
  İlber Ortaylı'nın kendisinin bile hatırlamakta zorluk çektiği değişik yayın organlarında çıkmış yüzlerce makalesi var. İlber Ortaylı hem yazarak hem de konuşarak insanlara ulaşabilen bir aydın. "Tarihin Sınırına Yolculuk" İlber Ortaylı'nın çeşitli zamanlarda çeşitli dergi ve gazeteler için yapılmış röportajlarına yer veriyor.
 </p>
 <p class="metin">
 </p>
 <p class="metin">
  Tarihin Sınırlarına Yolculuk
 </p>
 <p class="metin">
  İlber Ortaylı
 </p>
 <p class="metin">
  Ufuk Kitap
 </p>
 <p class="metin">
  193 sayfa
 </p>
 <p class="metin">
  0 212 232 17 51
 </p>
 <p class="metin">
  Türk toplumuna Ahmet Refik'ten sonra "tarihi sevdiren adam" olan Ortaylı, sadece geniş bilgisi olan entellektüel bir tarihçi değil, şaşırtıcı çıkışlar yapan bir düşünür, kültürün bütün hallerini tatmış bir aydın, çok gezen bir seyyah, hayatın içinde bir yaşama ustası ve yerli ile evrenseli birleştirebilen vizyonu olan bir düşünce adamı aynı zamanda. Ufuk Kitapları'ndan daha önce çıkan kitabı "Gelenekten Geleceğe" 70'li yıllarda yazdığı makaleleri içeriyordu.
 </p>
 <p class="metin">
 </p>
 <p class="arabaslik">
  Nerede duracağına karar ver!
 </p>
 <p class="metin">
  Düşmanını Arayan Savaş
 </p>
 <p class="metin">
  Der: Metin Sever, Ebru Kılıç
 </p>
 <p class="metin">
  Everest
 </p>
 <p class="metin">
  323 sayfa
 </p>
 <p class="metin">
  0 212 513 34 20
 </p>
 <p class="metin">
  11 Eylül sonrası "Ya bizdensin, ya onlardan" duyuruları yapılırken şimdi hepimiz, neyi neresinden tutacağız, ne adına neyi savunacağız, nasıl bir gelecek için nasıl yollar izleyeceğiz; sabah akşam bunları düşünüp duruyor, mantıklı açıklamalar getirip çıkış yolları bulmaya çalışıyoruz. Doğrusu bütün dünya bu soruların cevabını arıyor. Düşmanını Arayan Savaş'ın iddiası ilk olayın sıcaklığının üstünden henüz iki ay bile geçmemişken, bütün bir 21. yüzyılın muhtemel manzarasını tanınmış 'kanaat önderleri'nce kaleme alınmış en çıplak metinlerle ortaya koyan bir panorama sunmayı başarması. Sıkı muhaliflerden ABD'nin resmi sözcülerine, kaygılı Arap yazarlardan pervasız savaş şampiyonlarına kadar, usta kalemlerden ve muktedir devlet adamlarından "yeni" dünyanın ip uçları...
 </p>
 <p class="metin">
 </p>
 <p class="arabaslik">
  Acıların çocuğuna ithafen...
 </p>
 <p class="metin">
  Kötü Çocuk Türk
 </p>
 <p class="metin">
  Nurdan Gürbilek
 </p>
 <p class="metin">
  Metis
 </p>
 <p class="metin">
  140 sayfa
 </p>
 <p class="metin">
  Popüler şarkılardan, fotoğraflardan, gazete haberlerinden olduğu kadar edebiyat yapıtlarından da yola çıkarak Türkiye'nin yakın tarihinde öne çıkmış kültürel imgeleri inceliyor Kötü Çocuk Türk. Bir yanda bir kapılma, özenme ve büyülenme, diğer yanda bir "kendine dönme" ısrarı. Gürbilek, bu ikilikten doğan ve neredeyse bir yazgı halini almış ruh durumuyla, alaturkalık açmazıyla ilgileniyor. Popüler imgelem kadar edebiyatı da etkilemiş bu yazgının kültürel alandaki ifadelerine, hiç birimizin yabancısı olmadığımız çileli kahramanlara, acıların çocuklarına, kudretsiz babalara, mağdur olmalarına rağmen onurunu korumuş yetim delikanlılara, yabancı arzuların buyruğuna girmiş züppelere, nihayet edebiyatın kötü çocuklarına yakından bakmayı deniyor.
 </p>
 <p class="metin">
 </p>
 <p class="arabaslik">
  Acımasız yaşamın bir aydına ettikleri
 </p>
 <p class="metin">
  Oyunun Kuralı
 </p>
 <p class="metin">
  Leonardo Scianscia
 </p>
 <p class="metin">
  Can
 </p>
 <p class="metin">
  148 sayfa
 </p>
 <p class="metin">
  0 212 252 56 75
 </p>
 <p class="metin">
  Oyunun Kuralı, toplumla uzlaşamayan, toplumun kendisine uygun gördüğü köşede durumunu kavrayıp sessiz sedasız oturmaya yanaşmayan, kendisini doğrudan ilgilendirmeyen işlere karıştığından ötürü harcanan bir taşra aydınının öyküsü. Kitap bir polisiyenin akıcılık, gerilim, cinayet gibi öğelerine sahip olsa da bir polisiye değil. Pek çok kez Nobel Edebiyat Ödülü'ne aday gösterilen Sicilyalı yazar Leonardo Sciascia, bu romanı için şunları söylüyor: "Bugünün yenilgilerini Sicilya'nın geçmişinde, geçmişin yenilgilerinde arıyorum. Sicilya'nın tarihi, baştan sona, bir yenilgiler tarihidir: Aklın yenilgileri, aklın yolunu izleyen insanın yenilgileri. Bu roman da bu tür yenilgiler öyküsü.¨ Sciascia'nın kahramanlarının ahlak ilkelerini derinden etkileyen Sicilya'nın ve mafyanın karanlık yanları, bu romanda da yerini almış.
 </p>
 <p class="metin">
 </p>
 <p class="arabaslik">
  Sosyal beceri için...
 </p>
 <p class="metin">
  Çocuklara Sosyal Beceriler, F. Çetin,
 </p>
 <p class="metin">
  A. A. Bilsay, D. A. Kaymak, Epsilon,
 </p>
 <p class="metin">
  255 s., 0 212 252 38 21
 </p>
 <p class="metin">
  Saldırgan, mızıkçı, çekingen, yalnız, arkadaşlık kuramayan, dışlanmış çocuklar... Acaba bu sıfatlar onların değişmeyecek özellikleri mi, yoksa bazı eğitim programları ile olumlu yönde değiştirilebilecek davranış biçimleri mi? Kitap, ilköğretim dönemindeki çocukların sosyal becerilerini geliştirme konusunda rehber öğretmenlere, psikolojik danışmanlara ve çocuklarla çalışan uzmanlara yol göstermek amacıyla hazırlanmış.
 </p>
 <p class="metin">
 </p>
 <p class="arabaslik">
  Çocuklara masallar
 </p>
 <p class="metin">
  Anne Leylek, İyilik Meleği, Altın Kazak,
 </p>
 <p class="metin">
  Su, Mehmet Erdoğan, Gonca Yay.,
 </p>
 <p class="metin">
  0 216 474 01 96
 </p>
 <p class="metin">
  Şiir ve romanlarından tanıdığımız Mehmet Erdoğan kendisini bir süredir masallara verdi. 8. Masal kitabıyla minik okuyucularıyla buluşan Erdoğan, çocuklara hayvanlar aleminden şirin hikayeler sunarak, çizgi filmlerden başını kaldırmayan çocuklar için okuyarak sınırsız hayal dünyasını zenginleştirmenin alternatif imkanını sunuyor. Eğer çocuklara anlatacağınız öykü—masal dağarcığınız daraldıysa bu kitap size 'ilaç' gibi gelecektir.
 </p>
 <p class="metin">
 </p>
 <p class="arabaslik">
  Avrupa destanı
 </p>
 <p class="metin">
  Nibelung'lar Destanı, YKY, 478 s.,
 </p>
 <p class="metin">
  Çev: Bilge Umar,  0 212 252 47 00
 </p>
 <p class="metin">
  Avrupa kültürünün "temel taşlarından biri" olarak nitelenen Nibelung'lar Destanı, Avrupa ulusları ortaçağ edebiyatının en somut örneklerinden biri. Destan, bugüne ulaşan metniyle, tıpkı İlyada'yı 'yazan' rhapsod (türkü dikicisi), bey konaklarında ağırlanan saz çalıcı ozan gibi biri tarafından 1200'lü yıllarda üretilmiş. Adı bulunmayan bu kişinin, bugünkü Avusturya topraklarında bulunan sarayların, şatoların birinden ötekine gidip gelen bir ozan olduğu sanılıyor.
 </p>
 <p class="metin">
 </p>
 <p class="arabaslik">
  Harem'deki gerçek
 </p>
 <p class="metin">
  aşk metinleri
 </p>
 <p class="metin">
  Osmanlı Sultanlarına Aşk Mektupları, 133 sayfa
 </p>
 <p class="metin">
  Uluçay, Ufuk Kitapları, 0 212 232 17 51
 </p>
 <p class="metin">
  Osmanlı'da kadın konusu oryantalist bakış açısıyla hep harem dairesinin fantastik unsurları olarak düşünüldü/düşünülmekte. Neredeyse Osmanlı'yla ilgili yazılan tüm tarihsel romanlar haremin gizemli ve Doğu fantasizmi dolu dünyasını yansıtıyor. Halbuki Batı'daki harem tasavvuru ile gerçekteki harem arasında büyük farklar var. Bu farkın en açık göstergesi Osmanlı sultanları ile eşleri arasındaki mektuplar. Bu mektuplar harem dünyasındaki ilişkilerin düzeyini ve derinliğini çok açık olarak gösteriyor. "Eserin başından sonuna kadar, bütün vesikaları okuduktan sonra 20 küsur yıldır Osmanlı Tarihi'nin bir meraklısı ve yazıcısı sıfatıyla şu kanaate vardım ki, Osmanlı Sultanlarına Aşk Mektupları, tarihi eserlerimiz arasında her zaman bir abide olarak kalacak..." diyor Niyazi Ahmet Banoğlu. Halil İnalcık'ın takdimiyle sunulan kitap üç bölümden oluşuyor. Birinci bölümde Hurrem Sultan'dan Kanuni Sultan Süleyman'a Mektuplar, İkinci bölümde İbrahim Paşa'dan Hatice Sultan'a Mektuplar, üçüncü bölümde ise 1. Abdülhamid'in Ruhşah'a Mektupları yer alıyor.
 </p>
 <p class="metin">
 </p>
 <p class="arabaslik">
  Fotoğrafın tümü...
 </p>
 <p class="metin">
  İşaret Taşları, Avni Özgürel, Timaş,
 </p>
 <p class="metin">
  208 s., 0 212 665 35 56
 </p>
 <p class="metin">
  Avni Özgürel, Türk basınında eşine ender rastlanan, entellektüel birikimiyle gazeteciliğini birleştirebilmiş bir gazeteci—yazar. "İşaret Taşları" adını verdiği eserde topladığı yazılar bunun en açık göstergesi. Özgürel, herhangi bir gazetecinin durmak istediği bir yerde duruyor; sansasyona kaçmıyor fakat kamuoyunu tartıştıracak ayrıntıları bulup çıkartıyor, parça parça değil fotoğrafın bütününü görmeye çalışıyor. Eğer derin ve berrak gazete 'makaleleri' okumak istiyorsanız...
 </p>
 <p class="metin">
 </p>
 <p class="arabaslik">
  İlk göçün sancıları
 </p>
 <p class="metin">
  Sancı... Sancı..., Necati Tosuner,
 </p>
 <p class="metin">
  Doğan Kitap, 278 s., 0 212 677 06 20
 </p>
 <p class="metin">
  Bir Almanya romanı. Otobiyografik eksen çevresinde oluşan bir roman ama o kadar değil. Almanya olgusuna bir başka bakış açısı getiriyor. Romanın 1971'de yazıldığı göz önüne alınırsa kitabın Türklerin Almanya serüveninin ilk yıllarını, bu yıllara ait gözlemleri ve trajedileri yansıttığı söylenebilir.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020221105350/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/362/kitaplik/1.htm), [web.archive.org (arşiv bağlantısı)](http://web.archive.org/web/20020221105350/http://www.aksiyon.com.tr:80/2001/362/kitaplik/1.htm)
