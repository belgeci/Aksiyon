# “1. Türk Dünyası Çağdaş Edebiyat Günleri” umut verdi

*Muhsin Öztürk 2001.03.03*

<div>
 <p class="baslik">
  Sol, “Türk dünyası”nı keşfediyor
 </p>
 <p class="spot">
  Bugüne kadar Türk dünyası ile   ilgili konulara daha çok milliyetçi   muhafazakar insanlar ilgi gösterirdi. Bu kez ümit verici bir gelişme yaşandı ve  'sol'un da ilgi gösterdiği Türk  Dünyası Çağdaş Edebiyat Günleri'nin birincisi İstanbul'da gerçekleştirildi
 </p>
 <p class="metin">
 </p>
 <img border="0" src="/web/20020222202900im_/http://www.aksiyon.com.tr/2001/326/resimler/Sol.jpg"/>
 <p class="metin">
  Her yeni ilişki eski ilişkilerin tortularını taşır; sütten ağzı yanan yoğurdu üfleyerek yer. SSCB'nin tarih olmasının ardından on yıl geçti. Fakat Azerbaycan ve Orta Asya ülkeleriyle ne tür bir ilişki içinde olacağımızı tam olarak belirlemiş değiliz. Galiba, aynı dili konuştuğumuz, aynı inancı paylaştığımız, farklı coğrafyalara dağılsak da 'Dede Korkut' gibi ortak kültür havzalarımızın olduğu bu dünyayla ilişkiler, on yıllık hamaset edebiyatından sonra reel tabana oturmak üzere. Türkiye'li girişimcilerin Orta Asya'da açtığı okullar ise bu reel tabanın oluşmasında en büyük katkıyı oluşturuyor.
 </p>
 <p class="metin">
  İstanbul Büyükşehir Belediyesi'nin düzenlediği 1. Türk Dünyası Çağdaş Edebiyat Günleri, gerçekliğe oturan ilişkilerin en somut örneği belki.
 </p>
 <p class="metin">
  Tercümanlı "dil" günleri
 </p>
 <p class="metin">
  Cengiz Aytmatov, Anar Rızayev, Muhtar Şahanov gibi Türk dünyasının ünlü yazarların hazır bulunduğu yerli ve yabancı pek çok yazar ve edebiyatçının katıldığı ve üç gün süren panellerde, geniş izleyici kitlesi önünde Türk dünyasının kültürel sorunları tartışıldı. Katılımcıların çoğu daha küçük çapta bu tür 'diyalog' toplantılarına katılmış olmalarının getirdiği tecrübeyle artık somut adımların atılması taraftarıydı. "Türk Dünyası Edebiyat ve Dil Akademisi" de bunlardan biri. Çünkü kültürde 'birlik olalım' demek için bile tarafların birbirini anlaması gerekiyor. Cengiz Aytmotov'un söylediği gibi eğer ortak dil ve kültür çalışmaları yapılsaydı, bozkırlardan denizlere uzanan geniş bir coğrayanın sahipleri olarak gerek yazılı, gerekse sözlü büyük bir kültürel birikimimiz bulunması gerekirken, bügün hâlâ tercümanlar aracılığıyla konuşuyor olmazdık.
 </p>
 <p class="metin">
  Türk Dünyası Çağdaş Edebiyat Günleri'nin sonuç bildirgesinde de dile getirildiği gibi toplantıda alınan, yolu görme fırsatı verecek girişimlerin yapılması gerekiyor. İstanbul Büyükşehir Belediyesi Kültür İşleri yetkilisi Osman Özsoy, toplantılarda ve sonuç bildirgesinde dile getirilen öneriler için çalışmaların hemen başlayacağını söylüyor. Yani karşılıklı münasebetlerin geliştirilmesi temennisi havada kalmayacak. Bu arada "Nerede Kültür Bakanlığı?" diyenlere duyurulur; Osman Özsoy bu çalışmalarda Kültür Bakanlığı ile çok iyi ilişkiler geliştirdiklerini, Kültür Bakanı'nın çok önemli bir mazereti nedeniyle, katılmak istediği halde burada bulanamadığını söylüyor.
 </p>
 <p class="metin">
  Sol ilk kez ses verdi
 </p>
 <p class="metin">
  Türkiye'de de pek bir araya gelmeyen yazarlar ve birlikler bu toplantıda tam kadro yer aldı. Bu şu anlama geliyor; bugüne kadar Orta Asya'ya ilgi duyanlar genelde milliyetçi ve muhafazakâr insanlarken, artık her görüş ve düşünceye sahip edebiyatçılar bölgeye ilgi göstermeye başlıyor. Orhan Pamuk, Doğan Hızlan gibi isimler de organizasyon içerisinde yer aldı. Milliyetçi ve muhafazakârların ilgisi ise artarak devam ediyor. Everest Yayınları editörü Adnan Özer'in bize söylediği gibi toplantılara sol entellektüellerin de katılması, yazar kuruluşlarının yer alması, ilgisizliğin kırıldığı anlamına geliyor; "Edebiyatı, ideolojilerin daraltıcı etkisinden bağımsız olarak düşünmek gerekir" diyor Adnan Özer. Azerbaycan edebiyatından Anar ve Elçin'in eserlerini Türkçe'ye kazandırmaya devam eden Everest Yayınları yöneticisi gelişen diyaloglar sürecinde özellikle İstanbul—Bakü hattı kurulması gerektiğini düşünüyor. Adnan Özer, insanların kendilerini ifade etmeleri için ilişkilere ihtiyacı olduğunu, bunun da en yakın olandan başlaması gerektiğini söylüyor. Bu bağlamda, ortak destan ve hikayelerden dolayı birbirlerinin konuşmalarından anlayabilen Azerbaycan, Türkmenistan ve Kırım ile yayın anlamında ilişkilerin yoğunlaştırılması daha akıllıca gözüküyor. Adnan Özer, Orta Asya ile kurulan dil ve kültür köprüsünün Türkiye Türkçesi, daha doğrusu İstanbul Türkçesi için de 'kendini ifade edebilmek' bakımından büyük bir kazanım olacağı görüşünde. "İstanbul kültürün yeniden üretildiği bir âlem. İstanbul'un dili hâlâ 'İstanbul Türkçesi' midir? Azeri yazarları okuduğumda bizim unuttuğumuz bazı ifade birikimlerini gördüm, bunun yeni kuşaklara aktarılması gerektiğini düşünüyorum. Fakirleşen dili belki ancak böyle koruyabilir ve geliştirebiliriz."
 </p>
 <p class="metin">
  Toplantılar sırasında hamasetten çok gerçek projeler üzerinde durulduğunu söylemiştik. Gerek kapalı oturumda, gerekse panellerde adı sıklıkla geçen bir dergi de geçen yıl çıkmaya başlayan Diyalog Avrasya, yani Rusça'da "Evet" anlamına gelen 'da' dergisi. Türkçe—Rusça çıkan, yayın kurulunda Cengiz Aytmatov, Anar Rızayev, İlber Ortaylı gibi isimlerin bulunduğu derginin Yayın Yönetmeni, Gazeteciler ve Yazarlar Vakı yayın sorumlusu Mustafa Armağan, 1. Türk Dünyası Çağdaş Edebiyat Günleri'nin ilk adım olarak olumlu olduğu görüşünde. "Gerçi daha önce de Türk dünyasındaki edebiyatçıları bir araya getirme girişimleri oldu ama bunlar ya mevzii kaldılar, ya da güçlü bir programdan yoksundular. Bu defa katılımcılar da, program da seviyeliydi, güçlüydü. Güzel şeyler konuşuldu, ilginç yaklaşımlar ve tartışmalar oldu. Tanışma ve kaynaşma amacı birinci plandaydı. 3 gün boyunca gece gündüz bir arada olmak, birbirinden farklı coğrafyalarda yaşayan "kardeşler"in ne kadar çok müşterekte bileştiklerini gösterdi herkese. Türk cumhuriyetlerinin kendi aralarında da iletişimin ne kadar zayıf olduğunu gördük. Sovyetler döneminde neler çektiklerini anlatan bir Başkurt'un konuşmasını dinleyen Kazak dostumuz bunları ilk defa duyduğunu söylüyordu mesela."
 </p>
 <p class="metin">
  Mustafa Armağan, bu tür toplantıların daha dar ve sonuç alıcı konulara inhisar ettirilmesi ve yavaş yavaş da olsa kurumsal bir kimlik kazanmasının şart olduğunu söylüyor. Aksi halde konuşulup konuşulup havanda su dövülmüş olacak.
 </p>
 <p class="metin">
  Edebiyat ve Dil Akademisi
 </p>
 <p class="metin">
  Sempozyum sonrasında açıklanan deklarasyon oldukça iddialı maddeler içeriyor. En önemlisi akademik çalışmalar gerçekleştirilmesi için "Türk Dünyası Edebiyat ve Dil Akademisi"nin kurulması. Çevirmenlerin yetiştirilmesi, hangi temel eserlerin bir dilden diğerine çevrileceğinin belirlenmesi, telif ajansının kurulması, bütün Türk yazı dillerinde yayın yapacak bir dergi, ortak kitap fuarı, internet ağı, kütüphane gibi temenni ve projeler var. Ayrıca, "Türkiye'de, çeşitli Türk halklarına mensup yazarların ve eserlerinin isimlerini, bazı orijinal metinleri aslına uygun yazabilmek için belli başlı yazı dillerinin inceliklerini yansıtacak bir "transliterasyon alfabesi"ne ihtiyaç görülmüştür. Türkiye'de, Türk dünyasından eserler yayınlayanlar bu müşterek alfabenin kullanımına dikkat etmelidir" gibi ortak alfabe ihtiyacını dile getiren cümlelerde deklarasyonda yer aldı.
 </p>
 <br/>
 <center>
  <a class="anaorta" href="http://web.archive.org/web/20020222202900/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/326/kultur/1.htm), [web.archive.org (arşiv bağlantısı)](http://web.archive.org/web/20020222202900/http://www.aksiyon.com.tr:80/2001/326/kultur/1.htm)
