# Festivallerde müzik var

*Muhsin Öztürk 1999.06.12*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Havaların iyice ısındığı, insanların kendilerini şehir dışına atma planları yaptıkları bir dönemde göz ardı edilemeyecek festivaller başlıyor.
  </font>
 </div>
 <div id="newsText">
  <font class="detail-text">
   Özellikle İstanbul'da gerçekleşenler dikkat çekiyor; İstanbul Kültür ve Sanat Vakfı'nın düzenlediği İstanbul Caz Festivali İstanbul Müzik Festivali ve Yapı Kredi Sanat Festivali bunların bazıları. Konserler için en gözde mekanlar ise Harbiye Cemil Topuzlu Açıkhava Tiyatrosu, Aya İrini Müzesi, Atatürk Kültür Merkezi, Cemal Reşit Rey ve Babylon.
   <br/>
   <br/>
   Yapı Kredi, Haziran programına, Boenos Aires Tango ile başladı.  Reggae, funk, soul, acidjazz ve hip hop gibi New York'un underground 'sound' türlerini birleştirerek farklı bir senteze ulaşan Brooklyn Funk Essentials ve Laço Tayfa'yı da geçen hafta ağırladı. Farklı kültürdeki insanlara bağlantı kurmayı ve onlara seslenmeyi seven grup, Kâtibim şarkısının yorumuyla dikkat çekmişti.
   <br/>
   <br/>
   Bach severlere...
   <br/>
   <br/>
   Yapı Kredi 19 Haziran 1999'da Aya İrin Müzesi'nde Hannover Bach Korosu'nu ağırlıyor. Klasik müziğin köken itibariyle bir kilise müziği olduğunu bilmeyen yok. Hannover Korosu da Bach'la bağlantılı olarak kilise müziği icra ediyor. 1945 yılında kurulan koro, Luther Kilisesinin eski koro üyelerinden, kilise müziği öğrencilerinden ve kilise müziği ile ilgilenen kişilerden oluşuyor. Geçen yıl Akbank Bach Günleri düzenlemiş, dünyaca sevilen eserlerini tanıtmıştı.
   <br/>
   <br/>
   Caz Festivali başlıyor
   <br/>
   <br/>
   Türkiye'de caz müziği ile ilgili çalışmalar giderek artıyor. Sadece caz icra edilen mekanlarda; yıl içinde yerli ve yabancı caz ustaları boy gösteriyor. 718 Temmuz 1999 tarihleri arasında gerçekleştirilecek  Uluslararası İstanbul Caz Festivali ise bu faaliyetlerin en kapsamlısı. Bu yıl altıncısı düzenlenecek 300'ün üzerinde yerli ve yabancı müzisyen olmak üzere 42 topluluğun katıldığı Caz Festivali 7 Temmuz'da Açıkhava Tiyatrosu'nda Brezilya Dans Gecesi'nde Badi Assadve Brezilya'nın son zamanlara dünyada en sevilen şarkıcısı Daniela Mercury, ülkemizde de liste başı olan parçalarıyla izleyici önüne çıkacak. 8 Temmuz'da gene aynı yerde Grammy ödüllü Arturo Sandoval sahneye çıkacak.
   <br/>
   <br/>
   9 Temmuz'da Açıkhava Tiyatrosu'nda önce Woody Herman Orkestrası, daha sonra da "Duke Ellington'ın 100. Doğum Yılı " nedeniyle Smithsonian Jazz Masterworks Orchestra ve Los Angeles Dance Troupe sahne alacak. Aynı gün İstanbul Kültür ve Sanat Vakfı'nın kurucusu Nejat F. Eczacıbaşı'nı anma gecesi düzenleniyor.
   <br/>
   <br/>
   Khaled sahnede
   <br/>
   <br/>
   10 Temmuz'da gerçekleştirilecek olan konserde Patti Smith, 11 Temmuz'da ise Suzanne Vega izleyicilerle buluşacak. 12 Temmuz'da ise Latin dünyasının en renkli piyanistlerinden Chucho Valdes ile iki sene önce İstanbul Caz Festivali'ndeki performansı hâlâ belleklerden silinmeyen Michel Camilo konser verecek. 13 Temmuz'da önce genç kuşağın önde gelen sanatçılarından Stefon Harris sahne alacak. Daha sonra ise Joshua Redman Topluluğu ve Branford Marsalis Dörtlüsü son albümlerinden örnekler sunacaklar. 14 Temmuz, Blues ve Gospel sevenler için kaçırılmaması gereken bir gece olacak. Blind Boys of Alabama ile açılacak olan gece, Ben Harper ve Innocent Criminals ile devam edecek. 15 Temmuz'da da iki saksafoncu, Kenny Garrett ve Courtney Pine cazseverlerle buluşacak.
   <br/>
   <br/>
   17 Temmuz'da Açıkhava Tiyatrosu 'Aicha" isimli şarkısıyla ülkemizde de çok sevilen Khaled'i ağırlıyor. Khaled, 16 kişilik orkestrasıyla Rai müziğinden örnekler sunacak.
   <br/>
   <br/>
   Atatürk Kültür Merkezi şu isimleri ağırlayacak; Brad Mehldau Trio 8 Temmuz'da, Bob James Trio 9 Temmuz'da, Tuna Ötenel Trio ve Emin Fındıkoğlu'nun projesi 'Detant' 10 Temmuz'da Charles Lloyd&amp;Friends 12 Temmuz'da John Scofield/ Dave Holland/ Joe Lovano/Al Foster konseri ise 13 Temmuz'da yer alacak. Ayşe Tütüncü Piyano ve Perküsyon grubu 15 Temmuz'da Atatürk Kültür Merkezi'nde sahne alacak.
   <br/>
   <br/>
   İstanbul'un yeni sanat mekanlarından Babylon'da ise Henry Threadgill, Harriett Tudman, Charlie Hunter&amp;Leon Parker, İlhan Erşani's Wonderland sahneye çıkacak.
   <br/>
   <br/>
   Bursa'da festival
   <br/>
   <br/>
   Bursa Kültür Sanat ve Turizm Vakfı tarafından gerçekleştirilen, 12 Haziran'da başlayan 38. Uluslararası Bursa Kültür ve Sanat Festivalinin ilk gecesinde Bursa Bölge Senfoni Orkestrası, İstanbul Devlet Türk Müziği ve Mehter Topluluğu ile Bursa Devlet Klasik Türk Müziği Korosu konser verecek.
   <br/>
   <br/>
   Festival'in ikinci yarısında Christina Hoyos Flamenko Dans Topluluğu sahne alacak. 15 Haziran'da da 'Soro' adlı albümü ile dünya çapında üne kavuşan Afrika Müziği'nin önde gelen isimlerinden Salif Keita müzikseverlerin karşısında olacak. Gloria Gaynor ve Reggae müziğinin başarılı isimlerinden Twinke Brothers'da festival çerçevesinde sahneye çıkacaklar. Beğeniyle takip edilen Kültür Bakanlığı Konya Türk Tasavvuf Musikisi Topluluğunun semâ gösterisi ise 17 Haziran'da izlenebilir.
   <br/>
   <br/>
   Türk  Müziği'nin ünlü sesleri Nuri Sesigüzel, Ahmet Sezgin ve Zehra Bilir, "Bir Bursa Akşamında Türkülerle Türkiye" programıyla Bursalıların karşısına çıkacak.  Bursalılar festivalde Türk Sanat Müziğine doyacak. Muazzez Abacı, Serap Mutlu Akbulut, Avni Anıl, Recep Birgit, İnci Çayırlı, Muazzez Ersoy, Mustafa Sağyaşar, Samime Sanay, Mediha Şensancakoğlu, Emel Sayın, Nesrin Sipahi, Perihan Sözeri ve Müzeyyen Senar sahne alacak. Festival kapsamında yapılacak Uluslararası Altın Karagöz Halk Dansları Yarışmasında da yaklaşık 25 ülke yarışacak.
   <br/>
   <br/>
   Hâlâ kaçırmış sayılmazsınız.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5181-festivallerde-muzik-var.html), [web.archive.org (arşiv bağlantısı)](http://web.archive.org/web/20120719090826/http://www.aksiyon.com.tr:80/aksiyon/haber-5181-festivallerde-muzik-var.html)
