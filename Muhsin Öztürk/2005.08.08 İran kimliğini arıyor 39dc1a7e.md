# İran kimliğini arıyor

*Muhsin Öztürk 2005.08.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TAHRAN - İstanbul’a iki defa gelmişti. “İstanbul’da ezan sesiyle uyanmayı özledim.” dedi, içtenliğini belli ederek. Bu sözü en çok Batı’dan gelen sanatçı ve aydınların ağzından duymuştuk. Selatin camiinin güzel sesli müezzinleri en çok onları etkiliyordu. Maviyle gök kızılının buluştuğu Haliç’te gecenin sessizliğini yırtan lahûtî sesten etkilenmemek mümkün müydü? Bu sefer farklıydı. İstanbul’da ezan sesiyle uyanmayı özleyen, rejimin ‘âkil’ adamlarından bir İranlıydı. Tahrandaydık, bir dizi görüşmeler yapıyor, ülkeyi boydan boya gezmeye çalışıyor, kapalı kutu İran’a dair bir fikir edinmeye çalışıyorduk. Artık, onun neyi kastettiğini biliyorduk. Bu yolculuk boyunca karşılaşacağımız ne ilk ne de son sürprizdi bu...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070405192020im_/http://www.aksiyon.com.tr/resim/557/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye’den hareket etmeden önce üzerimizdeki herhangi bir Amerikan malı, mesela bir tişört, sorun çıkartır mı diye düşünürken Tahran’daki ilk günümüzde şehrin kuzeyindeki sayfiye yeri Derbent’te Amerikan bayrağını başörtüsü olarak kullanan bir kızla karşılaşacaktık. Her büfede göreceğimiz marlboro, her yerde satılan Coca Cola’nın oluşturacağı merak gölgede kalmıştı. Amerika’nın dev şirketi Microsoft’un en yeni ürünlerini satın alabiliyor, canınız bir hamburger çektiğinde en güzelinden açlığınızı bastırabiliyor, Amerikan filmlerinin sansürlü ve sansürsüz (kaçak tabii) bütün versiyonlarını adım başı karşılaşacağınız VCD, DVD marketlerden temin edebiliyorsunuz.
   <br>
    <br>
     Sözgelimi Tahran’ın en meşhur caddelerinden Veli Asr’ın üzerinde bir fast food dükkanı var. Hikâyesi oldukça ilginç: Aynı yere önce McDonald’s açılmak isteniyor. Birtakım protestolar oluyor, Ensar-ı Hizbullah burayı taşlıyor. Bunun üzerine Star ismiyle hizmete giriyor. Aslında konsept aynı, sadece isim farkı var. Solcu jargonla emperyalist şirketler İran’da pazar payını ele geçirmiş miydi? Halkın belli bir kesiminde gizlenmeyen bir Amerikan hayranlığı söz konusu olsa da madalyonun öteki yüzü başka. İran pek çok uluslararası anlaşmaya imza atmadığı gibi telif ve patent anlaşmalarına taraf değil. Dolayısıyla ünlü bir markanın her türlü kopyası üretilebiliyor. Bu nedenle Microsoft ürünleri çerez fiyatına satılıyor. Cola devlet marifetiyle üretiliyor. 1979’de devrimin en can alıcı eylemlerinin gerçekleştiği eski çarşıda deste deste marlboro yazılı hasır şapkalar dikkat çekiyor.
     <br/>
     <br/>
     Tahran’da yüreğiniz ağzınıza gelmeden istediğiniz yere zamanında varmanız mümkün değil. Trafikteki hiçbir boşluğu zayi etmeyen sürücülerden İran gerçeğine dair çıkarılacak cümle, ‘önceden kestirilmesi güç fevri hareketlerle bir şekilde yolunu bulma kabiliyeti olan insanlar topluluğu’ olabilir. Ahmedinecat’ın beklenmedik zaferini de bu davranış biçiminde aramak gerekiyor belki. 7 yıl boyunca eski İran Dışişleri Bakanı Velayeti’nin yardımcılığını üstlenen, Ali Hamaney’e yakınlığıyla bilinen Asker Ferdi’ye göre devrimden sonra her şey sürpriz. Bir hafta içinde cumhurbaşkanı ve başbakanın suikasta kurban gitmesini, 70’ten fazla milletvekilinin öldürülmesi sonucu parlamento çoğunluğunun düşmesini, hatta Hatemi’nin seçilmesini bu sürprizler arasında sayıyor; “Hatemi’nin seçildiği günün öncesinde bütün siyasi yorumcular seçimin tartışmasız en güçlü adayının Natık Nuri olduğunu söylüyordu.” Asker Ferdi’ye göre, İran halkı dünyanın en siyasi halkı. “Tecrübe ettiği siyasetçi için inşallah bu sefer yapar diye bir acıma duymuyor. Eskimişse bir köşeye atıyor.” diyor.
     <br/>
     <br/>
     İran’daki hiçbir değişim yumuşak değil. 20. yüzyılda devlet eliyle hem radikal modernleşmeyi hem de radikal İslamlaşmayı yaşayan ülkede değişimlerin sertliği ve ‘devrim’ karakteri her zaman kendini gösteriyor. 1930’larda Rıza Şah’ın İslamî sembolleri ve kurumları refuze eden kaba modernleşmesine karşı tepki gayr-i resmi İslamî kurumların  yaygınlaşması olurken, bu davranış şekli 79 devrimi sonrasında gayr-i resmi seküler hayatın yaygınlaşması şeklinde tezahür ediyor. İran halkının belirgin bir siyasi kültüründen söz etmek gerekirse, devlet eliyle dayatılma hadisesine duyduğu alerji gösterilebilir.
     <br/>
     <br/>
     Her zaman Şah’a karşı olan solun yolu sık sık din adamlarıyla kesişiyor. 1979 yılında Şah’a karşı olanların ittifakıyla gerçekleşen devrimde Humeyni ile birlikte hareket eden komünistlerin devrimdaşlarıyla yolculukları oldukça kanlı bitmişti. Bugün, İran İslam Cumhuriyeti’ndeki her seçim yeni bir reformist muhafazakar tartışmasına sahne oluyor. İran bu kavramlar yerine sağ ve sol demeyi tercih ediyor. İçeride ve dışarıda geniş hayran kitlesine sahip olan ‘solcu’ reformist Hatemi, iki dönemlik görev süresi sonrasında koltuğunu muhafazakar bir isme teslim etmeye hazırlanırken, ülkenin rotasının ne olacağı ile ilgili her kafadan ayrı bir ses çıkıyor. Hatemi’nin kişisel olarak kazandığı sempati reformist oylara dönüşmedi, geçen süre içinde bürokratik ve kurumsal dirençle karşılaşan, iş yap(a)mayan reformistlerin kaybetmesi sürpriz olmadı. Hatemi’nin, sistemin işle(me)yişiyle ilgili istifa seçeneğini değerlendirmeyip makamını kazanılmış bir kale mantığıyla devam ettirmesi pek çok reformist için hayal kırıklığıydı.
     <br/>
     <br/>
     Rejimin genel görüntüsüyle tam örtüşen yeni cumhurbaşkanı ile ilgili huzursuzluğun geniş topluluklara yayılmamış olması reformist bir gazetecinin “Anladık ki biz gerçekten özgürlük isteyen mutsuz bir azınlığız.” cümlesini anlamlı kılıyor. Tahran’da reformistlerin buluşup hararetli konuşmalara daldığı kafelerde eski hareketlilik yok. Onlar için en gözde iletişim aracı internet siteleri. Basında özgürlüklerinin kısıtlandığını düşünen reformistler ve aydınlar, muhalefeti artık siteler yoluyla sürdürüyor. Bir dönem Hatemi’nin yardımcılığını yapan reformist hareketin teorisyenlerinden Haccaryan da sitesi olanlardan.
     <br/>
     <br/>
     Reformistlerin seçkin bir azınlık olarak, din adamları gibi halka ulaşma kabiliyetinden mahrum olması ve kurumsallaşamaması en büyük handikapları. Bazı siyasi gözlemcilere göre uzun süreli iktidar döneminde sistemin müsaade ettiği ölçüde muktedir olan ve yaptığı hatalarla hezimete uğrayan reformistler, eğer halkın yeniden ümidini kazanmak istiyorlarsa devletin ideolojisinin ve Velâyet-i Fakih’in (dinî lider) yetki alanının sınırlandırılması gibi konulara girmeli ve daha köklü eleştiri getirmeli. Diğer ilginç bir yaklaşım ise beklenenin aksine muhafazakarların yenilikçi kozunu reformistlerin elinden almak için kısmen sosyal hayatı da kapsayan daha köklü reformlara girişeceği. Asker Ferdi’ye göre öncelikle enflasyon ve bürokrasinin azaltılması gibi ‘gerçek reform’lar yapılmak istenecek. Seçim sonrası Ahmedinecat’ın rahatlatıcı sözleri bunun ilk işareti sayılabilir. Tahran’ın Etiler’i Gülistan bölgesinde konuştuğumuz bir grup siyaset bilim öğrencisi kız, bu açıklamaya güvenmek istediklerini söylerken, genç tiyatrocu Meryem’e göre kim gelirse gelsin durum değişmeyecek, bu nedenle siyaset ilgi alanında değil.
     <br/>
     <br/>
     Herkes Humeyni’nin talebesi
     <br/>
     <br/>
     Meryem’in olumsuzluk yüklediği ‘yeni bir şey olmayacak’ söylemi aslında bir gerçeği yansıtıyor. Humeyni’nin kızı ile birlikte Paletsine (Filistin) dergisini çıkartan ve editörlüğünü yapan Dr. Javad Sharbaf’a göre, ister sağ olsun isterse sol, herkes İmam’ın (Humeyni) çizgisini kabul eder. Hepsi onun talebelerindendir. Her iki grup da sistemi kabul eder. İktidar değişir; ama sistem değişmez. Nitekim ülkeyi 8 yıl boyunca solcular yönetti. Sosyal hayatta birtakım değişiklikler olması normal ama kurumlarda değişiklik söz konusu olamaz. Sharbaf, son seçimin sonucunu değerlendirirken “Halkın seçtiği milletvekillerinin halkın beklentilerine cevap vermesi lazım.” diyor. Bu, muhafazakar kitlenin de Ahmedinecat’ın nasıl bir kabine kuracağını ve ne tür icraatların içine gireceği ile ilgili en az reformistler kadar beklemede olduğunu gösteriyor.
     <br/>
     <br/>
     İran siyasetinde devrime karşı bir parti kurulamıyor. Bir parti temsilcisinin deyimiyle bütün partiler sanki bir işbölümü içinde. Milliyet, dayanışma, refah gibi kavramlar üzerinde faaliyetlerini yoğunlaştırıyorlar. Her parti yöneticisinin bakan yardımcılığı gibi resmi görevler üstlenmesi onların sistemin bir parçası olarak var olduğunun göstergesi. Sözgelimi görüştüğümüz Hizbi Azadiye’nin genel sekreteri, halen Kooperatif Bakanlığı yardımcılığı görevini sürdürüyordu. Bir partinin kazanabilmesi için çok güçlü bir teşkilat kurması şart değil; o güne kadar ismini duyurmamış bir siyasi hareketin adayı pekala ipi göğüsleyebiliyor. Ayrıca dileyen herkes cumhurbaşkanlığına aday olabiliyor. Son seçimde bu sayı 1.200’dü. Tabii, Şura-i Nigahban seçim öncesinde pek çoğunu yetersizliğinden, bir kısmını da siyasi sebeplerle eliyor.
     <br/>
     <br/>
     İran’da seçim kültürü çok yaygın. Ama yukarıda anlatılanlardan da anlaşılacağı üzere seçimlerin çeşitli mekanizmalar nedeniyle tam özgür gerçekleştiği söylenemez. Ayrıca atanmışların iktidarı seçilmişlerin kat be kat üstünde. Hizbi Azadi (Özgürlük Partisi) Genel Sekreteri Dr Mecid Muhteşem ilginç bir özgürlük tasarısıyla kamuoyunun gündeminde. Kapasitesinin üç katı mahkum barındıran hapishanelerin ıslahı için hapishanenin kaldırılmasını öneren Muhteşem, teklifini İslam’ın ilk yıllarında hapishanenin olmamasına dayandırıyor.
     <br/>
     <br/>
     Ona göre temel özgürlükler bellidir; ama Doğulu bireyin özgürlük anlayışı Batılınınkinden farklı olarak sorumluluklar ve vazifelerle yüklüdür. Muhteşem, bazı işleyişle ilgili ‘özgürlük’ sorunlarının varlığını kabul ederken bunu “istibdat döneminden kalma” bazı alışkanlıklara bağlasa da Batı’nın bu coğrafyaya daha çok “heves” özgürlüğü dayattığını, esas özgürlük alanı olan düşünce özgürlüğünü es geçtiğini iddia ediyor. Asker Ferdi, İran’ın güçlü bir seçim kültürü olduğunu, dolayısıyla Batı’nın ürettiği demokrasiyi almak zorunda olmadıklarını söylüyor: “Yani bizde hiçbir zaman eşcinsel evlilikler olmayacak.”
     <br/>
     <br/>
     İran’da siyah yorgunluğu
     <br/>
     <br/>
     İran’da rejimin resmi rengi siyah. Cihan Aktaş’ın “siyah yorgunluğu” olarak nitelendirdiği durum çoktan renkler çatışmasına dönmüş durumda. Siyah, halihazırda devlet dairelerinde takılacak başörtünün rengi. Öyle ki bazı ayetullahlar siyah fetişizmi üzerine Peygamber Efendimiz’in beyazı öven sözlerini hatırlatan konuşmalar yapma ihtiyacı hissetmiş. Bazı üniversitelerde çarşaf zorunluluğu var. Kızı bu okulda okuyan bir veli, okul çıkışında beklerken kızların çarşafı bellerine bağladıklarını görünce şaşkınlığını gizleyemediğini anlatıyor.
     <br/>
     <br/>
     İran’a her giden gazetecinin kadınlara dair bir fotoğrafla geri dönmesi boşuna değil. İran’daki değişim bir süredir kadınlar üzerinden izleniyor. Kuaförden yeni çıkmış saçlarını belli belirsiz örten ince rengarenk örtüleri, İran’a özgü göz makyajlarıyla kadınlar her halleriyle “Biz buradayız.” diyorlar. Kadınla erkeğin yan yana dolaşmasının yasak olduğu dönemde, “Kapalı mekanlarda görüşmelerinden daha hayırlıdır.” diyen Rafsancani’den bu yana çok mesafe alınmışa benziyor. Tecrübeli bir devlet adamı, kızının kendisiyle birlikte dışarıya çıktığında başını biraz daha dikkatli örttüğünü ve dar manto giymemeye çalıştığını anlatıyor. “Zamanında çok müdahale ettik, asit attık, kırbaç vurduk, hapse attık; ama kafaları değiştiremedik. Ahlâklı nesiller yetiştirmek dışında yapabilecek bir şeyimiz yok.” diyor. Ona göre devletin yüzde 30’u İslamî. “Bu bize yeter.” diyor. Bize bir yerlerden tanıdık gelen “Başörtüsü suni bir gündem. Gerçek sorunlarla ilgilenelim.” cümlesini sık sık işitiyoruz burada. İsfehan’da bilgisayar okuyan Şakayık, tam kapalı girdiği üniversite hayatını yarı açık vaziyette sürdürüyor. Üniversitedeki değişim sancılı olmuş. Ablasının kuşağı ise annesinin tabiriyle “girdiği gibi çıkmış”.
     <br/>
     <br/>
     İran’da kaldığımız iki hafta boyunca kadınların açık saçlarından dolayı uyarıldığını duyduğumuz tek yerin Meşhed olduğunu öğreniyoruz. Resmi görevlilerce, Türklerin kurduğu ve işlettiği İran’ın en büyük marketlerinden biri olan Proma’daki kasiyer kızların saçlarını tam örtmeleri söylendiğinde 4-5 kız birden istifa etmiş. Meşhed’in dini turizm başkenti olmasından kaynaklı tedbirler söz konusu. İran içinde dört kez uçak seyahati yapmamıza rağmen tek besmeleli ve dualı kalkış Meşhed’de gerçekleşti. Her yıl İmam Rıza’nın türbesine ziyaret için gelen 13 milyon yerli ve yabancı turistin olduğu hesap edildiğinde bir ‘imaj’ kaygısı güdüldüğü kesin. Ayrıca ‘mollalar şehri’ Kum’u bu denklemin dışında tutmak gerekiyor.
     <br/>
     <br/>
     Golf oynayan kadınlar mı? Tövbe!
     <br/>
     <br/>
     Tahran’a gelip de golf oynayan kadınları görmeden ayrılmak olmazdı. Biz de âdet yerini bulsun diye geniş tenis kortları, yüzme havuzları, golf sahası ve daha pek çok sportif faaliyete ev sahipliği yapan İngılap’tayız. Tam âdet yerini bulduğunda koca ‘dürbünü’ ile önce foto muhabir arkadaşımızı keşfeden polis, rehberle birlikte araya girmemizi fırsat bilip hepimizi birden içeri alıyor, bütün filmlere el koyuyor. Bir saatlik endişeli bekleyiş ve anlamadığımız konuşmalar sonrasında çıktığımızda biz artık Türkiye Golf Federasyonu’nun temsilcileriydik ve İran Milli Takımı’nın antrenmanını izlemek için oradaydık. Son kısmı doğruydu; ama artık bir daha bu güzelim mekanın yakınından geçmemeye özen gösterecektik. Genel tavsiye üzerine gazeteci vizesi yerine turist olarak İran’dayız. Böylelikle ‘kontrollü’ bir seyahat yerine bir turist rahatlığıyla ülkenin her yerine gitmeyi amaçlıyoruz. Basın vizesi uygulaması ülkenin kapalı ve bir şeyler saklıyor imajını pekiştirmek öte bir anlam taşımıyor.
     <br/>
     <br/>
     Ekim ayında İran’la birlikte Amerika, Kanada, Dubai gibi birçok yerde gösterime girecek olan Cafe Transit filmindeki Ukraynalı kız karakterinin filmde başı açıkmış ve bu ‘kurul’dan geçmiş. Türk-İran sınırında kamyon şoförlerinin uğrak yeri olan bir mekanda geçen hikâyede Sezen Aksu şarkısı İranlı bir sanatçı tarafından seslendiriliyor. Filmin yönetmeni Amir Samavati, sansürle sınırlamanın birbirinden ayrılması gerektiğini, devrim sonrası getirilen seks ve şiddet sınırlamasıyla İran sinemasının insanî filmler yaparak başarı kazandığını söylüyor. Ona göre sinemada ‘kırmızı çizgi’ olmalı, İran bu sayede dünya sinemasına önemli ürünler verdi. Samavati, Türkiye’den Yılmaz Güney’i ve Yeşim Ustaoğlu’nu beğeniyor.
     <br/>
     <br/>
     Öte yandan, Yılmaz Güney filmleri İran televizyonunda gösteriliyor. 25 yıldır televizyonda filmleri sansürden geçiren heyetin üyesi Davut Yazgani, iyi nesiller yetiştirmek için hayırlı bir iş yaptıklarını düşünüyor. Türkiye’den gelen filmlerden neredeyse hiç sorun yaşamadıklarını, en çok da Amerikan filmlerinin iş çıkarttığını anlatıyor.
     <br/>
     <br/>
     Tahran için konuşmak gerekirse şehrin kuzeyindeki Batılı yaşam biçimi güneye doğru indikçe geleneksel ya da devrimin öngördüğü biçimde yaşama dönüşüyor. İran’da özgürlüğü yaşamada fırsat eşitsizliği olduğu ortada. Zenginler için bir sorun yok. Dünyanın istedikleri yerine seyahat edebiliyorlar, dostlarıyla diledikleri gibi  geçirebilecekleri geniş konutlara sahipler. Gelir seviyesi düşük kesim ise devrimi daha sahiplenir gözüküyor.
     <br/>
     <br/>
     İranlı hâlâ en büyük eğlencesini evinde yaşıyor. İmkanı olan kişiler parti vermek suretiyle hanenin dokunulmazlığı altında devam ettiriyorlar alışkanlıklarını. Diğer taraftan İran şartlarında pahalı da olsa canlı müzikli eğlence mekanlarında ‘eller havaya’ kalkıyor. Buralarda İbrahim Tatlıses’ten bir parça istediğinizde hemen yerine getiriliyor. Çünkü pek çok şarkısı ezbere biliniyor. İlginç bir şekilde Emrah ve Sibel Can hayranları azımsanmayacak sayıda.
     <br/>
     <br/>
     İran’la ilgili nasıl bir yazı kaleme alacağınız, bu ülkeye nereden baktığınızla da çok ilgili. İstanbul’a gelen bir kişinin kendi meşrebinden insanlarla geçireceği hoşca vakitten sonra kendince bir İstanbul tasviriyle ayrılması nasıl kaçınılmazsa İran için de aynı şey geçerli. Bazı görüntüleri alt alta koyduğunuzda çok rahatlıkla İran’da devrimin sona erdiği sonucuna ulaşabilirsiniz.
     <br/>
     <br/>
     Aynı zamanda başka fotoğrafları yan yana koyduğunuzda devrim ilkelerinin hayatı kuşattığını da ileri sürmek mümkün. Ne muhafazakarları ne de reformistleri memnun eden bu tablodan hayatla devletin değişmez ilkeleri arasındaki makasın giderek büyüdüğünü görebiliyorsunuz. İçki içen bir kişinin oruçla arasının iyi olabileceği düşünülmüyor bile. Tabiri caizse dini yaşamda, saflar keskinleşmiş. Ayrıca Tahran’da ezan sesi duymak neredeyse mümkün değil.
     <br/>
     <br/>
     Kum, İran Devrimi’nin yol haritası, rejimin kalbi. Gece yarısında vardığımız şehrin merkezi Masume’de hayatın ayakta olduğuna, dışarıdan gelen insanların parklarda sabahladığına tanık oluyoruz. İmam Rıza’nın kıza Fatima’nın kabrinin etrafında gelişen mescitler, kabirler ve medreseler Kum’un her şeyi. Bu külliyenin içindeki medresede sadece İran kökenli kişiler okuyabiliyor. Klasik Şii ilahiyatının öğretildiği bu medreselerle eğitim hayat boyu devam edebiliyor. Kum için ‘Ayetullahlar şehri’ de denilebilir. Ayetullah en yüksek dini rütbe değilse de saygınlık sembolü. Diplomayla verilen bir şey değil; çevredeki insanların bir nevi o kişinin ilmine ve belagatine gösterdikleri takdirle Ayetullah olunuyor. O kişiye Ayetullah denmeye başlıyor, ‘estağfirullah’lardan sonra o makamı kabul ettiğinizi gösteriyorsunuz. Tartışmasız bir kişiyi dini otorite kılan sıfat müçtehit. Onların sayısı oldukça az.
     <br/>
     <br/>
     700 bin nüfuslu Kum’un yarısı molla ve ailelerinden oluşuyor. Şehrin en büyük binaları, büyük tabelaları bankalara ait. Kenar mahallelerinde tek katlı toprak renginde tipik evler olsa bile İran’ın genelinde olduğu gibi çok özelliği olmayan iki üç katlı binalarıyla kimliksiz bir şehir görünümünde. Sosyal alan neredeyse yok gibi. Bir sinema olmasına rağmen buraya gitmek mollalar için o kadar kolay değil. Üçkağıtçı bir hırsızın molla kıyafetiyle sosyal hayatta çevirdiği dolapları konu alan Kertenkele, İran’ın en çok izlenen filmi iken Kum’da gösterilmesinden sonra mollaların oluşturduğu kamuoyu ile birlikte yasaklanmış.
     <br/>
     <br/>
     Öğle arasında ders çalışırken rastladığımız Hüseyin, neredeyse çocukluğundan beri burada, ne zaman ayrılacağı konusunda bir fikri yok. Konuşurken dersini aksattığı endişesi taşıyor, bir taraftan göz ucuyla kitabı takip ediyor. Kum’dan sadece Ramazan’da, Muharrem’de tebliğ için dışarı çıkıyormuş. Afganlı Muhtar Ali yaşı biraz büyük olduğu için devletin himayesine girememiş, maddi imkansızlıklar nedeniyle de Afganistan’a dönemiyor. Oğlu Ali’nin geleceğinden ümitli. Bir de Afrika’dan gelen öğrenciler dikkat çekiyor. Kum’da klasik medreseden farklı üniversite formatında yabancılar için de bir okul var. Burası klasik ilahiyat dışında derslerin okutulduğu, yüzme havuzu ve spor tesisleriyle farklılık gösteriyor. Resmi dairelerde yabancılar çalışamadığı için Şii ilahiyatı eğitimi alan bu üniversite mezunları devlet kurumlarında çalışamayacaklar. Kum’da karşılaştığımız bir Türk’le uzun uzadıya konuşuyoruz, ama isminin yazılmasını istemiyor.
     <br/>
     <br/>
     İran’da imamlar devletten maaş almıyor. Cami görevlilerinin maaşı, cemaatin ihtiyaçları o bölgenin merci-i taklidi (Ayetullah) tarafından karşılanıyor. Halk gelirinin 1/5’ini zekat olarak Ayetullah’a vermek zorunda. Rafsancani “Madem artık İslam ülkesiyiz zekatı biz alalım.” şeklinde bir öneri getirdiğinde en büyük tepkiyi Ayetullahlardan almış. Şüphesiz burada çok büyük bir ekonomi dönüyor ve Kum’daki öğrencilerin de giderleri böyle bir havuz sisteminden karşılanıyor. Son yıllarda öğrencilere verilen bursların miktarı düştüğü için burada okumak bir hayli zorlaşmış.
     <br/>
     <br/>
     Her şeye rağmen Kum’un Tahran’daki iktidarı hâlâ çok güçlü. Devrimden bu yana sadece din adamı değil, bir nevi devlet adamı da yetiştiriyor.
     <br/>
     <br/>
     UZAKTA BİR ADA VAR, O ADA BİZİM ADAMIZDIR!
     <br/>
     <br/>
     Kişh, on bin İranlıdan sadece üçünün gidebildiği İran’ın Dubai’si olarak görülen, zaten Dubai ile aynı deniz sularını paylaşan bir ada. İran’da bulunan en lüks otelin ve en lüks alışveriş merkezinin burada olması tesadüf değil; mezhebi bağları nedeniyle Körfez ülkeleriyle ilişkileri kuvvetli olan İran Kişh’le kendine yeni bir alan üretme peşinde. Kişh, yerli Şii Arapların yaşadığı tamamı bir saatte gezilebilecek bir ada. Zengin İranlıların ve Arapların uğrak yerinde, eğlence ve ticaret atbaşı gidiyor. Her ne kadar adada bulunduğumuz günlerin üç günlük yas gününe tekabül etmesi nedeniyle canlı performans izleyemesek bile İran’ın diğer şehirlerinde rastlamadığımız türden canlı müzik platformları dikkat çekiyor. Sıfırdan inşa edilmiş bir şehir görüntüsüyle, halen inşa edilmekte olan ve ihaleleri yapılmış alanlarıyla birkaç yıl içinde çokça konuşulacak bir yer burası. İran’da görüştümüz pek çok kişi Kişh’i bizim ağzımızdan öğrenmek istiyor.
     <br/>
     <br/>
     Kişh bir tür deney, İran’ın dışa açılım projesi. Merkezden uzak, neredeyse karasularının bittiği yerde inşa edilen ‘ada şehirle’ dış dünyaya bir açılım yapmak istiyor. Devletin Kişh’te değişime rıza gösteren değil bizatihi ön ayak olan bir konumda olması kanunların icrasının bölgelere göre esnetilebileceğinin göstergesi aynı zamanda. Kişh’in diğer yerlerden farkı sadece lüks olması değil. Daha havaalanına indiğinizde ada üzerinde inşa edilecek büyük kompleksin tanıtım filminde bunu görmek mümkün. Filmde takım elbiseli beyler, tayyörlü açık bayanlar rol alıyor. Kişh’in farklı bir yer olduğunun ilk işaretini ise uçakta alıyorsunuz; ojeler tazelenerek havalandırma sisteminde kurutuluyor, son yıllarda pek moda olan kıvrık paça kotlar biraz daha kıvrılıyor. Kişh’i kazara saçından sıyrılan başörtüsünü tekrar düzeltme opsiyonu geniş olan kadınların yaşadığı bir İran coğrafyası olarak nitelendirebiliriz. Son bir not; buradakilere göre Rafsancani kazansaydı adada giyim zorunluluğu tamamen kalkacaktı.
     <br/>
     <br/>
     Ada’nın en lüks oteli Darıushe, tamamen İslam öncesi İran kültürünün devasa örnekleriyle süslenmiş. Burç-el Arab’a öykünerek otele ücretli geziler düzenleniyor. Adada akrobat yunuslardan yelken sporlarına, dalma sporlarından lüks yüzme havuzlarına kadar her türlü aktivite var. Ünlü markaları daha ucuza alma imkanı verse de ilk günlerdeki gibi değilmiş. Ama yine de pek çok kişi alışveriş için geliyor. Burada ideal tatil ayları kış ve bahar ayları. Öte yandan adanın 20 bine yaklaşan yerli halkın geçim kaynağı hâlâ balıkçılık. Ahmedinecat’ın adayla ilgili projeleri nelerdir bilinmez; ama bir rivayete göre adadan ona iki oy çıkmış. Kısa bir anketten sonra bunun bir efsane olduğunu öğrensek de çok az oy çıktığı kesin.
     <br/>
     <br/>
     İRAN’LA İLGİLİ İLGİNÇ NOTLAR
     <br/>
     <br/>
     İran’da milli piyango var; ama biraz değişik. Normal bir çekiliş olursa haram helal sınıfına gireceği için piyango biletlerinde bir iki şıklı soru cevap yazıyor. Doğru şıkkı işaretlediğinizde piyangoya katılmış oluyorsunuz. Sorular genellikle ‘İzmir hangi bölgededir’ gibi cevaplanması kolay sorulardan oluşuyor. Modern dünyanın alışkanlıkları uygun bir teville hayatın içinde yer alıyor. Alkolsüz bira gibi.
     <br/>
     <br/>
     İran’da azımsanmayacak bir Sünni nüfus var. Oranın yüzde 40 civarında olduğu söyleniyor. İran’ın kuzeyi hariç sınır boyu Sünni bölge olarak uzanıyor. Ortadoğu’da oluşmakta olan Şii çembere karşılık İran’da da bir Sünni çemberin olduğu söylenebilir. Kürdistan, Ahvaz (Araplar), Çavbalar, Sistan Belucistan, Türkmen Sahrası. Fakat bu çemberin kavmî ve mezhebî bir bütünlüğü yok. Son seçimlerde Kürt bölgesinde yüzde 37 katılım olurken, Belucistan’da yüzde 60’lık, Türkmen sahrası Gülistan’da yüzde 65 bir katılım olmuş. İran’ın güneyinde daha çok siyasi temsil arzusu dikkat çekiyor. İran’da herkes dilediği gibi cami yapamıyor; ama bu, Sünniler için biraz daha zor.
     <br/>
     <br/>
     İran’ın her yerinde Türkçe konuşulabiliyor. Ülkede 20-25 milyonluk bir Azeri nüfus var. Büyük çoğunluğu çanak antenle Türk televizyonlarını takip ediyor.  Ayetullah Ali Hamaney, Atom Enerjisi Kurumu başkanı gibi ülkenin etkin konumlarında birçok Azeri’ye rastlamak mümkün.
     <br/>
     <br/>
     İran’ın dini merkezlerinden Meşhed verimli Horasan coğrafyasının ortasında yer alıyor. Atalarımızın geldiği yer olan Horasan, hâlâ İran’ın en verimli arazilerinden. Afgan sınırına yaklaşıldığında uyuşturucu kontrol noktaları dikkat çekiyor. Tabii, pek başarılı oldukları söylenemez. İran hapishanelerini dolduranların yüzde 70’i uyuşturucu kaynaklı. Uyuşturucunun da neredeyse tamamı Afganistan’dan geliyor.
     <br/>
     <br/>
     Tahran’ın güneyinde yer alan Hadis Üniversitesi, İran’ın ÖSS’si yoluyla öğrenci alıyor. Lisansüstü mezunları bizatihi Ali Hamaney tarafından kabul ediliyor. Mecazi Üniversite dedikleri dünyanın herhangi bir yerindeki öğrenci dersleri, sınavları internet yoluyla takip edebildiği bir sistem oturtulmuş. Sanal derse katılan öğrenci istediği an kafasına takılan sorunun cevabını alabiliyor. Bu üniversiteyle, hadise önem verdiklerini bütün dünyaya göstermek niyetindeler. Üniversitenin kütüphanesindeki kitapların yüzde 60’ı Sünni kaynaklı.
     <br/>
     <br/>
     İran’da ekonomi hâlâ doğal kaynaklara dayalı gözüküyor. Ama ekonomide siyasette olduğu gibi muhafazakar oldukları söylenemez. Her ne kadar dış politik söylemler ekonomiyi feda eder görüntüsü verse de her yıl ihracat büyük oranda artış gösteriyor. Amerika’nın kendi vatandaşları için 1997’de aldığı İran’a yatırım yasağı sürüyor. Ayrıca özelleştirmelerde ve büyük yatırımlarda ‘ulusalcı refleks’ kendini gösteriyor. Siyasiler taraftar olsa bile İran derin devletinin istemediği bazı yatırımlar -Tekfen örneği- mümkün olmuyor. Sement adlı milli arabası yanında Kia, Peugeot’nun montajı yapılıyor. Otomotiv, tekstille birlikte ekonominin lokomotiflerinden. Ayrıca dış ticaret dengesi artı veriyor. Bunun en büyük sebebi petrol ve doğalgaz. İran’da en çok dikkat çeken Türk markaları Ülker, Mavi, Damat Tween ve Collins. İran’da kişi başına düşen milli gelir 1.600 dolar. 5 YTL’ye bir depo benzin doldurabiliyorsunuz. Bu, hayatın her alanda ucuz olduğu anlamına gelmiyor. Ahmedinecat’ın seçilmesini iş-aş beklentisi olarak yorumlayanlar çok.
     <br/>
     <br/>
     Devlet çanak antenlerin yaygınlaşmasına karşı parazit yayan teknoloji kullanıyor. Zaman zaman başarılı olduğu görülüyor. Anayasada etnik grupların anadili ile eğitim hakkı olduğu vurgulansa bile bu şu ana kadar gerçekleşebilmiş değil.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=22304), [web.archive.org (arşiv bağlantısı)](http://web.archive.org/web/20070405192020/http://aksiyon.com.tr:80/detay.php?id=22304)
