# Ankara-İstanbul “Caz” hattı

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050227160757im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160757im_/http://www.aksiyon.com.tr/resim/355/58.jpg" vspace="5"/>
  </p>
 </font>
 <font class="content">
  Her müzikle ortak bir payda yakalamadaki becerisi tartışılmaz olan caz müziği, evrensel müziği ve dünya müziğini bize taşırken sadece çağdaş, etnik ve sentez müziklerini değil, geleneksel müzik tarzlarını icra eden ve çok önceleri bu topraklardan ayrılmış kendi müzisyenlerimizi de bize getiriyor.
 </font>
 <br/>
 <p>
  <font class="content">
   Burhan Öcal ve Mercan Dede nam lakablı Arkın Ilıcalı’yı geçen yıllarda Türkiye’de düzenlenen çeşitli caz festivalleri sayesinde tanımaya başladık ve her bir programda onları görmek ister hale geldik.
   <br>
    <br>
     11. Akbank Caz Festival’i yine böyle bir sanatçıyla tanıştırıyor bizi; Ömer Faruk Tekbilek. Festivalin favori isimlerinden olan Ömer Faruk Tekbilek bağlama, ney, kaval ve zurnada olduğu kadar darbuka ve klavyeli çalgılarda da ustalığını kanıtlamış bir müzisyen. ABD’de yaşayan Ömer Faruk Tekbilek, Ofra Hazar, Simon Shaheen, Nusret Fateh Ali Khan ve Noa gibi bir çok ünlü isimle kayıt yapmış olmasına rağmen, en çok yapımcı/gitarist Brian Keane ile birlikte yaptığı çalışmalarla tanınıyor. İkili “Süleyman The Magnificient” filminin müzik çalışmaları sırasında tanışmış ve daha sonra birlikte gerçekleştirdikleri “Fire Dance” ve “Beyond The Sky” albümleri ile büyük beğeni toplamıştı. Ömer Faruk Tekbilek, ABD’ye yerleştikten sonra aralarından Arif Mardin, caz sanatçıları Don Cherry ve Karl Berger ile rock davulcusu Ginger Baker gibi isimlerin de bulunduğu bir çok tanınmış müzisyen ile stüdyo kaydı yapmış ve çalışmış. Caz festivali sayesinde Ömer Faruk Tekbilek’i daha yakından tanıma fırsatı bulacağız.
     <br>
      <br>
       Akbank Caz Festivali 11. kez klasik cazın önemli ustalarını İstanbul ve Ankara’ya taşıyor. Pozitif’in organizasyonunu üstlendiği etkinlik İstanbul’da Cemal Reşit Rey Konser Salonu yanısıra, müzikle ilgilenenlerin artık kayıtsız kalamadığı Babylon ve Venue Maslak’ta; Ankara’da ise HiltonSA Oteli ve ODTÜ’ de caz severlere renkli konser alternatifleri sunuyor. Ayrıca festival etkinlikleri çerçevesinde Akbank Kültür Sanat Merkezi ve Bilgi Üniversitesi’nde festival sanatçılarının katıldığı seminerler ve film gösterileri de izlenebilecek.
       <br/>
       <br/>
       Akbank Caz Festivali programı ilk bakışta klasiğe dönüş izlenimini veriyor. Bir önceki Akbank Caz Festivali özellikle Afrika ve Küba esintileriyle oldukça etnik bir hava veriyordu. İstanbul Caz Festivali’nde ise Sting, PJ Harvey gibi pek çoğu caz müzisyeni sayılmayan müzisyenler ‘vitrin’de gözükmüştü. 11. Akbank Caz Festivali, sentez müziklerin yanısıra ağırlıklı olarak çağdaş—klasik caz projelerine yer veriyor. Klasik ve çağdaş caz projeleri CRR’de, deneysel müzikler Bobylon’da, kulüp müzikleri de Venue Maslak’ta yer alıyor.
       <br/>
       <br/>
       Bazı istisnaları da yok değil; Omar Sosa Septet, dünya cazı diye tanımlanabilecek müzik anlayışıyla Afro—Cuban ve Afro—Amerikan geleneklerinin müzikal ipliklerinden zarif bir halı dokuyor. Alternatif caz meraklıları Omar Sosa dışında Venue—Maslak’ta gerçekleşecek olan “The Secret Tiribe Featurin Mercan Dede” projesini de ajandalarına kaydetmeliler. Bu projede, bir öğrenme sürecinden ziyade, bir yaşam ifadesi olarak ele alınan “Sır” teması Arkın Ilıcalı, Hugh Marsh, Göksel Baktagir, İzzet Kızıl ve Socatt Russel’in yanısıra konuk sanatçı Laço Tayfa’nın kaptanı Hüsnü Şenlendirici’nin konserleriyle ete—kemiğe bürünecek. Akbank Caz Festivali’nin yönetmeni Mehmet Uluğu çağdaş cazı sevenlerin Andreww Hill Sextet’i, Latin müzik dinleyicilerinin ed Omar Sosa’yı kaçırmamalarını tavsiye ediyor.
       <br/>
       <br/>
       04—13 Ekim 2001 tarihleri arasında İstanbul ve Ankara’da, hayatının merkezinde özgürlük duygusu yer alan sanatçılar ve müzikseverler, her gün yeni bir yolculuk yaşayacak. Müzikal yelpazesi blues’un köklerinden trip—hop’a ya da acid jazz’dan sufi ritmlerine kadar uzanan geniş bir sanatçı kadrosu, bu yolculukta bize rehberlik edecek.
       <br/>
       <br/>
       m.ozturk@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12829), [web.archive.org (arşiv bağlantısı)](http://web.archive.org/web/20050227160757/http://www.aksiyon.com.tr:80/detay.php?id=12829)
