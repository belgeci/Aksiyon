# Ülkücü camiada tartışılan kitap

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050225162235im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050225162235im_/http://www.aksiyon.com.tr/resim/391/blank.gif" vspace="5"/>
  </p>
 </font>
 <font class="content">
  Roman 1944’te önde gelen Türkçülerin Nazi Almanya’sının paralarıyla ihya olduğunu ima  ediyor. Tartışma da burada başlıyor...
 </font>
 <br/>
 <p>
  <font class="content">
   Taksim Parkı’nda bir cinayet işleniyor... Ölen kişi Türkçülük davasından 1944’te içeriye girmiş, işkence görmüş, sonra Büyük
Doğu hareketine kaysa da Türkçü alemde saygınlığını kaybetmemiş bir kişi, emekli albay Şerafettin Özüdoğru. Soyadı gibi
mazbut ve dürüst hayat sürüyor ölümüne kadar. Ölümü kamuoyuna yansısın istenmiyor, engelleniyor. Engelleme girişimleri
gazeteci Ferit’i daha da kamçılıyor. Hem gazetecinin hikayesini hem de bir cinayetin gerçek öyküsünü okuyoruz. Romanda şu
anlatılıyor; 1944’te içinde Nihal Atsız, Alparslan Türkeş ve Reha Oğuz Türkkan gibi ünlü isimlerin olduğu bir grup Türkçü
içeriye alınıyor, işkence görüyor. Nazi Almanyası bu Türkçü hareketi sadece manevi olarak değil maddi olarak desteklemektedir,
içeriye alınmadan önce elçilik yoluyla 400 bin TL teslim alınmıştır.
   <br/>
   <br/>
   Cinayetin, bu içeri alımlar sırasında dava arkadaşlarının aleyhinde ifade veren ve içeriye girmeden ortadan kaybolan, paranın
yerini bilen üç kişiden biri olan Mithat Sancar tarafından işlendiği düşünülüyor. Çünkü hayatı boyunca kıt kanaat geçinen
emekli albay tam 20 yıl izini sürdüğü Mithat Sancar’ı bulduğunun ertesinde öldürülmüştür. Fakat gerçekte paranın Sancar
tarafından alınmadığı, emekli albayın dava arkadaşları arasında pay edildiği, kendisine yapılan işe karşı çıkacağı düşünüldüğü
için teklif bile edilemeyen emekli albayın tam da paranın akıbetini öğrenmesine ramak kala, dava arkadaşı 20 küsür kişinin ortak
kararıyla yani bizatihi arkadaşları tarafından öldürüldüğü ortaya çıkıyor. Bu bir roman, yukarıdaki isimler de kurmaca.
   <br/>
   <br/>
   Fakat bilinen birşey var ki romanda 1944 öncesi Türk milliyetçiliğinin yükselişe geçtiği döneme ilişkin anlatılanlar gerçek
verilere dayanıyor, 3 Mayıs 1944’te ‘tabutlukta’ işkence gören yirmi küsur kişinin isimleri belli. Tartışma da burada başlıyor;
roman bazı Türkçü’lerin Nazi Almanyasının paralarıyla ‘ihya’ olduğunu ima ediyor. ANAR'ın yaptığı ankette Meclis’te kitabı
okuyan tek kişi olarak görünen MHP milletvekili Cemal Enginyurt kitabı “kendi iç dünyasında fırtınalar esen, psikolojik olarak
beklentilerini yeterince bulamamış, din kaygısı taşıyan bir Türk milliyetçisinin hayat tarzını dile getiren bir roman” olarak
niteliyor. Romanı 'önyargılı' buluyor. Nazi Almanyası’ndan gelen paralarla ‘ihya’ olma konusunda ise “Kimlerin nerelerden para
aldığını biliyoruz. Muhtemelen almışlarsa bile bunun önemi yok, önemli olan bir yıpratma girişimi ile karşı karşıya olduğumuz”
diyor.
   <br/>
   <br/>
   Romanda ismi sık sık geçen Tabutluktan geriye hayatta kalan iki kişiden biri olan Reha Oğuz Türkkan, romanı okuduğunu,
roman olarak iyi bulduğunu, 44 öncesi olayların iyi araştırıldığını fakat bazı önemli yanlışlıkları da içerdiğini söylüyor.
Kendisine atfedilen bir söze karşı çıkıyor. Para alma konusunda ise “Alman taraftarı arkadaşlar vardı ama para aldıklarına hâlâ
ihtimal vermiyorum” diyor. Öte yandan Alparslan Türkeş’in kızı Umay Türkeş’in Aydın Türkiye Partisi’nde bu kitabı tavsiye
ettiğini öğrendik.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1227), [web.archive.org (arşiv bağlantısı)](http://web.archive.org/web/20050225162235/http://www.aksiyon.com.tr:80/detay.php?id=1227)
