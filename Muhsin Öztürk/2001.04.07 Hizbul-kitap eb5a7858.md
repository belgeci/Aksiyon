# Hizbul-kitap

*Muhsin Öztürk 2001.04.07*

<div>
 <p class="spot">
  Ruşen Çakır, Türkiye'deki İslami kesimi kırıp—dökerek, düşüp—kalkarak izlemeye devam ediyor. İslamcı diye tabir edilen kitle hakkındaki geleneksel yanılgı ve saplantıların yer yer sergilendiği bir çalışmayla Çakır yine karşımızda.
 </p>
 <p class="metin">
 </p>
 <p class="metin">
  1980 Sonrası İslami Hareket—2
 </p>
 <p class="metin">
  Derin Hizbullah—İslamcı Şiddetin Geleceği
 </p>
 <p class="metin">
  Ruşen Çakır
 </p>
 <p class="metin">
  Metis Yayınları
 </p>
 <p class="metin">
  220 Sayfa
 </p>
 <p class="metin">
 </p>
 <p class="metin">
  Fakat kitap, Hizbullah hakkında günışığına çıkmamış önemli anekdotları da içeriyor. Kitapta sadece Hizbullah değil, diğer İslami oluşum ve kesimler de irdelenmiş. Can alıcı bazı derin noktalar, "İslami kesimin saplantısı, samimiyetsizlik" türü garip bir eleştiri mantığıyla reddedilmiş. Kitap, titiz ve detaylı bir araştırmaya dayanmak yerine, biraz da Gaffar Okkan'ın öldürülmesiyle yeniden gündeme gelen Hizbullah sendromu ortamında, "piyasa yapmak" için yazılmış izlenimi veriyor. Kitapta, bazı "radikal" İslami kesimler Hizbullah'ın uyguladığı vahşetin bir benzerini sahneye koyabilecek potansiyel tehlikeler olarak verilmiş.
 </p>
 <p class="metin">
 </p>
 <p class="arabaslik">
  İstanbul'dan "selim" bir kesit
 </p>
 <p class="metin">
  İstanbul Seni Unutmadım
 </p>
 <p class="metin">
  Selim İleri
 </p>
 <p class="metin">
  Oğlak/İstanbul Kitapları
 </p>
 <p class="metin">
  227sayfa
 </p>
 <p class="metin">
  0 212 251 71 08
 </p>
 <p class="metin">
  Selim İleri, çocukluğundaki, gençliğindeki ve halen yaşadığı İstanbul'u anlatıyor. Bir nevi yok olmaya yüz tutan İstanbul değerlerine duyulan vefa ve hasretin terennümü bu kitap. Kadıköy Çarşısı, Anadoluhisarı, İstiklal Caddesi, Ayanalı Pasajı, kitabevleri, Ayaspaşa, Arnavutköy, Emirgan, Yeni Cami, Sultanahmet, Yedikule, Sahaflar Çarşısı ve Süleymani'yenin Selim İleri'nin kaleminden sivil tarih olarak yansımasını okuyacaksınız. Bu İstanbul kesitini, İstanbul'u yok edecek planları, programları, yıkımları, o İstanbul'un Boğaz'ına bir hançer gibi sokulan kazıklı yolları hazırlayanlara kızarak değil, bu şehri hiç anlamadıkları için acıyarak okuyacaksınız belki.. Her zamanki Selim İleri ustalığı ve kadirşinaslığı ile...İstanbul'u tanımak isteyenlere...
 </p>
 <p class="metin">
 </p>
 <p class="arabaslik">
  Reklamcıyım, kendimden tiksiniyorum
 </p>
 <p class="metin">
  Bir Ahlak Kitabı, sadece 3.900.TL'ye
 </p>
 <p class="metin">
  Frederic Beibeder
 </p>
 <p class="metin">
  Doğan Kitap
 </p>
 <p class="metin">
  284 sayfa
 </p>
 <p class="metin">
  0 212 677 06 20
 </p>
 <p class="metin">
  Octave bol kazançlı reklam yazarlığı mesleğini icra ediyor: Yarın ne isteyeceğimize bugün o karar veriyor. Octave paranın, kızların ve kokainin altına gömülmüş yaşayan bir ölü. Bir gün isyan ediyor.  O çok yetenekli Octave zıvanadan çıkıyor. İdeal müşteri kim? "Elli yaşın altındaki mongol kadın." Ya reklam prensleri? "Üçüncü Dünya Savaşı'nı yönetiyorlar." Frederic Beibeder, bu deneme—romanda, Paris'teki ajans dünyasından kreatiflerin bir reklam spotu çektikleri Miami'ye, Afrika'daki "motivasyon" seminerlerinden Paris'in en lüks semtindeki beş odalı bir apartman dairesine, kaybedilmiş saflığa, bin biryıl çocuğunun itiraflarını yazıyor. Paranın her şey demek olduğu bir dünyayı, acı bir tebessümle mahkum ediyor. "Benim mesleğimde kimse mutlu olunmasını istemez, çünkü mutlu insanlar tüketmez." diyor ve insanları nasıl mutsuz ve mutlu ettiklerini anlatıyor.
 </p>
 <p class="metin">
 </p>
 <p class="arabaslik">
  Ölüm korkusu "var mı?"
 </p>
 <p class="metin">
  Ölüm Psikolojisi
 </p>
 <p class="metin">
  Yrd. Doç. Dr. Faruk Karaca
 </p>
 <p class="metin">
  Beyan
 </p>
 <p class="metin">
  400 sayfa
 </p>
 <p class="metin">
  0 212 512 76 97
 </p>
 <p class="metin">
  Özellikle son yüzyıllarda ortaya konan bilimsel gelişmeler, geçmiş dönemlere oranla insanın özgürlük alanını genişletmiş ve insanlar kendilerini ölüm denen kaçınılmaz sona hazırlamaları hususunda daha geniş imkanlara sahip olmuş. "Ancak bilimde gerçekleştirilen bu ilerlemenin yanında ölüm gerçeğini inkar ve karşı duyulan korkuda artma eğilimi de gözlenmiş." Yani ölüm korkusundan insanlık kurtulabilmiş değil. Fakat bu Müslüman toplumlarında daha farklı. Ölüm korkusu Batı toplumlarına göre daha aza indirgenmiş durumda. Dr. Faruk Karaca,  kitabının girişinde değişik din, inanış ve toplumlara göre genel bir ölüm ve korku çözümlemesi yaptıktan sonra konu ile ilgili olarak Türkiye'de yapılan anket ve araştırmanın verilerini tartışıyor. "Ölümden korkuluyorsa niye, korkulmuyorsa niye?" nin cevapları aranıyor.
 </p>
 <p class="metin">
 </p>
 <p class="arabaslik">
  Bak oğul...
 </p>
 <p class="metin">
  Oğluma Ahlak Üstüne Öğütler, Fernando
 </p>
 <p class="metin">
  Savater, İletişim , 131s., 0 212 516 22 60
 </p>
 <p class="metin">
  Felsefe profesörü Fernando Savater, anayurdu İspanya'da satış rekorları kıran, bir çok dile çevrilen, esprili ve sürükleyici bir dille kaleme aldığı bu kitabında, Odyssia destanından kutsal kitaplara, klasik edebiyattan günlük yaşama kadar bir çok kaynaktan aldığı örneklerle, ergenlik çağındaki gençlere ( ve tabii onların ebeveynlerine) 'ustaca yaşama'nın yöntemi üzerine ipuçları veriyor. Okullarımızda genellikle "Din ve Ahlak Dersleri" müfredatının bir parçası olarak okutulan "etik" kavrımı, bir tutumu, bir tavır almayı içerir ve insan davranışıyla ilgilidir. Kitapta, Batı insanının hayata karşı duruşunu gösteren bir anlatım göze çarpıyor.
 </p>
 <p class="metin">
 </p>
 <p class="arabaslik">
  E-ticaretin imkanları
 </p>
 <p class="metin">
  Müşteri.com, Patricia B. Seybold,
 </p>
 <p class="metin">
  Epsilon, 270s., 0 212 220 57 70
 </p>
 <p class="metin">
  National Semiconductor, Hertz, Wells Fargo, American Airlines ve Amazor.com gibi başarılı organizasyonların startejilerinden  örnekler veren kitapta doğru müşterileri hedeflemekten müşteri sadakati oluşturmaya, işletme faaliyetlerini yeniden düzenlemekten kârlı bir elektronik stratejisi oluşturmaya kadar pek çok konuya değiniliyor. İnternetin imkanlarını değerlendirmek isteyenlere...
 </p>
 <p class="metin">
 </p>
 <p class="arabaslik">
  Avrupa'yı anlamak için...
 </p>
 <p class="metin">
  Rönesans, Peter Burke, Babil, 98 sayfa,
 </p>
 <p class="metin">
  0 216 414 12 53
 </p>
 <p class="metin">
  Rönesans, Avrupa dizisinin ikinci kitabı. Rönesans'ın Avrupa tarihindeki yeri, özellikle sanatsal anlamda rönesansın etkileri üzerinde 'tartışan' akademik bir çalışma. 'Rönesansta öncelikli olan nedir? Kaynakları nelerdir' gibi soruların cevapları aranıyor.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020106002902/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/331/kitaplik/1.htm), [web.archive.org (arşiv bağlantısı)](http://web.archive.org/web/20020106002902/http://www.aksiyon.com.tr:80/2001/331/kitaplik/1.htm)
