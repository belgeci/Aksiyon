# Kısakürek’ten tiyatro eserleri

*Muhsin Öztürk 2001.01.06*

<div>
 <p class="spot">
  Necip Fazıl Kısakürek'in Bir Adam Yaratmak, Tohum, Künye, Sabır Taşı, Para, Sır, Parmaksız Salih, Siyah Pelerinli Adam, Ahşap Konak, Reis Bey, Kumandan, Kanlı Sarık, Abdülhamid Han, Yunus Emre, Mukaddes Emanet, İbrahim Ethem ve Püf Noktası'ndan oluşan tiyatro eserleri Büyük Doğu yayınları tarafından yayımlandı.
 </p>
 <p class="metin">
 </p>
 <p class="metin">
  Kısakürek'in tiyatro eserlerinde yaşanan olaylar zincirinde okuyucuya iyilik, erdem ve inancın insan ruhu için gerekli olduğu vurgulanıyor. Her tiyatro eserinin ardından okuyucuyu durup birşeylerin üzerinde düşünmeye sevk ediyor. Kısakürek'in tiyatro eserlerinde günlük hayatın koşuşturmacası içinde varlıklarının farkına varamadığımız kişilerin düşünceleri farklı şekillerde aktarılıyor.
 </p>
 <p class="metin">
 </p>
 <p class="metin">
  Püf Noktası / Mukaddes Emanet / Bir Adam Yaratmak
 </p>
 <p class="metin">
  N. Fazıl Kısakürek / Büyük Doğu Yay. / 178-80-93 sayfa / 0212 528 55 51
 </p>
 <p class="metin">
 </p>
 <p class="metin">
 </p>
 <p class="arabaslik">
  Futbola sosyolojik bir bakış
 </p>
 <p class="metin">
  Spor olgusu, özellikle son iki yüzyıldır büyük kitlelerin ilgisini çekmektedir. Günümüzde sporun yaşam biçimi olarak sunulmasının ardında acaba ne gibi nedenler bulunmaktadır? Öte yandan çok çeşitli spor dalları olmasına karşın gelişmişlik durumu ne düzeyde olursa olsun birçok toplumda neden futbol, kitlelerin ilgisini diğer sporlara göre daha çok çekiyor? Bu gelişme Türkiye örneğinde nasıl bir süreç izlemiştir ve neden Türkiye'de spor denilince akla futbol, futbol denilince de İstanbul'un büyük takımları gelir? Gol Atan Galip kitabında Mahmut Sert futbol olgusunu irdeliyor. Kitapda bedenin sosyolojik konumlanışının spor sosyolojisindeki önemi  ele alınıyor.
 </p>
 <p class="metin">
  Gol Atan Galip / Mahmut Sert / Bağlam Yayınları / 164 sayfa / 0212 513 59 68
 </p>
 <p class="metin">
 </p>
 <p class="metin">
 </p>
 <p class="arabaslik">
  Kaçış hikâyeleri
 </p>
 <p class="metin">
  "O, ellerini önce başına, sonra yüzüne götürdü. Şiddetli bir baş ağrısı çekiyor gibi kıvranıyordu. Sonra ani bir hareketle parmaklarını göz kovuklarından hızla çekti ve bütün gücüyle kolunu boşluğa savurdu. Tören bitmiş, herkes ayağa kalkmış, çıkış kapılarının önleri tıkanmıştı. Kalabalığın azalmasını beklerken herkes birbirini süzüyor ama tek kelime konuşmuyordu. "Ali Ural'ın yirmi beş tane hikayeden oluşan kaçış hikayeleri Şule Yayınları tarafından yayınlandı. Ural hikayelerinde kimi zaman bir uçakta, kimi zaman işportacılık yaparken bir meydanda, kimi zaman da bir orkestrada insanların yaşamaya alıştıkları ve günlük telaşın içinde kaybolup giden duyguları biraz trajik, biraz da duygusal bir dille kaleme alıyor.
 </p>
 <p class="metin">
  Yangın Merdiveni / Ali Ural / Şule Yayınları / 133 sayfa / 0212 516 82 93
 </p>
 <p class="metin">
 </p>
 <p class="metin">
 </p>
 <p class="arabaslik">
  Necatigil'den mektuplar
 </p>
 <p class="metin">
  "Her şey gibi bu mektubu da sana  belirtmeye çok luzüm yok ya o çıfır çarşısından farksız, eşyalar mezarlığı geniş, rezil ve muhterem odanın, üstü tornavidalar, paslı çiviler, bileği taşları ve bin bir şeyle dolu ezeli masanın başında yazıyorum." Şiirlerinde olduğu gibi mektuplarında da "ev—aile—yakın çevre" üçgeninde dolaşan Necatigil'in sesini bir kez daha, biraz daha yakından duymak ve şiirle yaşamının bütünlüğüne tanık olmak isteyenler için mektup var. Behçet Necatigil'in ailesine yazdığı mektuplar ilk kez okur karşısına çıkıyor. Mektuplarında "Necatigil Şiiri"nin çevresinde dolaşırken, onun gündelik yaşantısını, yakın çevresini ve şiirini oluşturan yaşam koşullarını daha yakından tanıma olanağı bulacaksınız.
 </p>
 <p class="metin">
  Serin Mavi / Behçet Necatigil / Yapı Kredi Yayınları / 108 sayfa / 0212 280 65 55
 </p>
 <p class="metin">
 </p>
 <p class="metin">
 </p>
 <p class="arabaslik">
  Göze takılanlar
 </p>
 <p class="metin">
  Telefondan nefret eden bir çocuk vardı. Sebebi de annesinin ölüm haberini telefondan almış olmasıydı. O, telefondan değil, hakikatini bilmediği ölümden nefret ediyordu aslında... Zamanla hayatın, ölümün iç yüzlerini öğrendikten sonra bu fobiden kurtulmuştu. Göze Takılanlar, Abdullah Aymaz'ın makalelerinden ve gezi notlarından oluşan yazıları içeriyor.
 </p>
 <p class="metin">
  Göze Takılanlar / Abdullah Aymaz / Zafer Yay. / 185 sf. /  0212 527 02 07
 </p>
 <p class="metin">
 </p>
 <p class="metin">
 </p>
 <p class="arabaslik">
  Hayatın içinden
 </p>
 <p class="metin">
  O Henry'in kitabı, Yirmi Yıl Sonra, Hırsızlığa Veda, Düşmanı Dost Eden İllet, Kentin Sesi, Mobilyalı Oda gibi birbirinden ilginç on üç öyküden oluşuyor. Henry'in öyküleri, hayatın içinde yaşamaya alışkın olduğumuz ama günlük telaşlardan durup bakamadığımız olaylara bakmamızı sağlıyor.
 </p>
 <p class="metin">
  Öyküler / O Henry /  Epsilon Yayınları / 104 sayfa /  0212 220 57 70
 </p>
 <p class="metin">
 </p>
 <p class="metin">
 </p>
 <p class="arabaslik">
  Büyük şehirde bir başına
 </p>
 <p class="metin">
  Genç, güzel ve ünlüydü. Tüm bunlar onu mutlu etmeye yetmedi. Birçok serüven yaşadı, ihanetler gördü, gözaltına alındı. Bunlara kent yaşamının öldürücü temposu eklenince dayanamadı. Günün ilk ışıklarında sevdiği köpeği Boby'yi yanına alıp sarı kaplumbağasına atlayarak kenti terk etti. Onun tek başına bir orman evinde yaşamayı seçtiğini kimse bilmiyordu. Peki sonra?.. Naci Ünver, Bir Yalnızlık Masalı isimli romanında büyük şehrin kargaşasında yaşayan Merve'nin sorunlarını anlatıyor.
 </p>
 <p class="metin">
  Bir Yalnızlık Masalı / M. Naci Ünver / Arkadaş Yay. /  214 sf. /  0312 434 46 24
 </p>
 <p class="metin">
 </p>
 <p class="metin">
 </p>
 <p class="arabaslik">
  Tarihi persfektiften Peygamberimiz
 </p>
 <p class="metin">
  Üç sene gibi uzun bir zaman zarfında, kitaptaki bibliyografyada ismi geçen kaynaklar üzerinde titiz bir çalışma sonunda hazırlanan; "Hz. Muhammed'in Hayatı" adlı bu eser, son peygamberle ilgili şimdiye kadar yazılan eserlerdeki birtakım boşlukları doldurmak ve bazı çarpıklıkları gidermek maksadı ile hazırlanan iddialı bir çalışma. Başbakanlık Osmanlı Arşivleri eski Daire Başkanı; Araştırmacı İsmet Demir tarafından kaleme alınan eser, yazarının kimliğine uygun bir kalitede içerik taşıyor. Dini bir kitaptan daha ziyade akademik bazda bir ciddiyet ve tarihi bir renklilik taşıyan kitap 40 yaşında peygamberlikle müşerref olan Hanif dinine mensup Hz Muhammed'in (sav), 23 sene gibi kısa bir sürede Arabistan Yarımadası gibi koskoca bir kıtayı fethi ve ömrünün son döneminde, daha doğrusu Veda Haccı'nda 140 bin sahabe ile Kabe—i Muazzama'yı ziyareti dünya tarihinde hiçbir insana nasip olmayan bir başarı... "Hz. Muhammed, kan dökülmeden bu fethi nasıl gerçekleştirmiştir"in cevabı yine kitabın genelinde gizli.
 </p>
 <p class="metin">
  Hz. Muhammed'in Hayatı /  İsmet Demir / Şeyh Yahya Efendi Kültür ve Araştırma Vakfı Yay. / 538 sayfa / 0212 227 54 40
 </p>
 <p class="metin">
 </p>
 <p class="metin">
 </p>
 <p class="arabaslik">
  Gülistanbul
 </p>
 <p class="metin">
  Fethini müjdelemiş cihana gül, İstanbul yollar açılmış göklerde ezana ezana gül, İstanbul Gül müjdesi olmazsa sevmezdim bunca seni Damla damla aşk veren hubana gül, İstanbul Gülistanbul'da Ekrem Kaftan'ın Ah İstanbul, Eyyüb Sultan'da, Çamlıca'da Bir Gece, Ses Sultanları gibi İstanbul'a dair şiirleri yer alıyor.
 </p>
 <p class="metin">
  Gülistanbul / Ekrem Kaftan / Ayışığı Kitapları / 181 sayfa /  0212 511 70 40
 </p>
 <p class="metin">
 </p>
 <p class="metin">
 </p>
 <p class="arabaslik">
  Karşı
 </p>
 <p class="metin">
  İnce bir farkındalık tüm yaptıklarım. Yavaş yavaş, uzun uzun yaşamaya çalışmak, yağmurlu bir günde eve sığınmamak gibi. Her nesnede her ifadede başka bir gerçeklik bulmak, doğumumdan beri üzerime yapılan sıkışıklık hissini atlatmaya çalışmak, tutunmaya çalışmak tüm yaptıklarım" diyor Yalçınpınar ve bu duygularla kaleme aldığı öykülerini "Karşı" kitabıyla okuyucularıyla paylaşıyor.
 </p>
 <p class="metin">
  Karşı / Zafer Yalçınpınar / Lotus Yayınları / 106 sayfa /  0312 453 38 33
 </p>
 <br/>
 <center>
  <a class="anaorta" href="http://web.archive.org/web/20011227215647/mailto:muhsinozturk@usa.net">
   muhsinozturk@usa.net
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/318/kitaplik/1.htm), [web.archive.org (arşiv bağlantısı)](http://web.archive.org/web/20011227215647/http://www.aksiyon.com.tr:80/2001/318/kitaplik/1.htm)
