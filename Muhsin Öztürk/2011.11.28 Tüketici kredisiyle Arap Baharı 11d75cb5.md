# Tüketici kredisiyle Arap Baharı

*Muhsin Öztürk 2011.11.28*

<font class="agenda2NewsSpot">
 İstanbul, Arap Baharı’nın aktörlerini ağırladı. İlk elden Ortadoğu değişiminin mimarlarının konuştuğu toplantının düzenleyicileri Genç Siviller’di.
</font>
<font class="newsDetail">
 <p>
 </p>
 <p>
 </p>
 <p class="MsoNormal">
  Talimhane Point Otel’deki toplantıya, Mısır, Tunus, Lübnan, Filistin ve Suriye’den gelen, Ortadoğu’da son yüzyılın en önemli siyasi ve toplumsal hareketinin öncülüğünü yapan Arap Baharı aktörleri katıldı.
 </p>
 <p>
 </p>
 <p class="MsoNormal">
  Nasıl başladı, neler yaşandı ve nasıl devam ediyor? İlk gün toplantı salonunda “Mübarek gitti Cunta geldi, bir şey değişmedi” havası vardı.
  <span>
  </span>
  Bu o kadar vurgulandı ki bir gün sonra Tahrir Meydanı’nda yüz binlerce kişinin toplanması şaşırtıcı değildi. İnteraktif bir devrimdi bu. Programın direktörü Ceren Kenar toplantıyı internet ve sosyal ağlar üzerinden organize ettiğini söyledi.
 </p>
 <p>
 </p>
 <p class="MsoNormal">
  Her oturumda başka bir ülkenin tecrübesi konuşuldu. Lübnanlı blog yazarı ilk protestolara elli kişi başladıklarını, daha sonra bu sayının bine, 20 bine kadar çıktığını anlattı. Bir süre sonra ülkenin en etkili güçleri ve medyası ‘biz de sizle beraberiz’ demiş ve onlara katılmış. Böylelikle o sivil kalkışma ellerinden kayıp gitmiş.
 </p>
 <p>
 </p>
 <p class="MsoNormal">
  En sıcak tartışma konusu ise Suriye oldu. Uluslararası müdahale olmalı mıydı mesela? Bu tartışmalar sırasında sık sık Bosna’ya yapılan NATO müdahalesi zikredildi. Türkiye’nin Suriye konusunda ileri gittiği kamuoyunda konuşuluyor olsa da toplantıda farklı bir rüzgâr esti. Türkiye’nin daha çok şey yapması gerektiği görüşü hâkimdi. Suriyeli aktivist
  <span>
  </span>
  Ömer Al Muqdat
  <span>
  </span>
  ile ünlü gazeteci Robert Fisk arasındaki polemik dikkat çekiciydi.
  <span>
  </span>
  “Erdoğan, Ortadoğu’da ne olup bittiğini ilk fark eden lider oldu.” diyen Fisk’in Suriye ile ilgili anlattıkları bir süredir Türkiye’de sürgün hayatı yaşayan Ömer Al Muqdat’ın tepkisini çekti. “Suriye muhaberatı size ne kadar veriyor?” demesiyle salonda oluşan dalgalanma Fisk’in “Seninle de konuşacağım.” demesi ve diğer aktivistlerin araya girmesiyle yatıştı. Ömer Al Muqdat’a göre Suriye’de pek çok Sünni elde ettikleri imtiyazlardan dolayı Esad’a destek vermeyi sürdürüyor.
 </p>
 <p>
 </p>
 <p class="MsoNormal">
  Mısır’da, Müslüman Kardeşler’le askerlerin anlaştığı iddiası sık sık dile getirilse de; askerî yönetime karşı Tahrir Meydanı’nı yeniden dolduranların önemli bir kısmının Müslüman Kardeşler olduğu ifade edildi. Hangisi doğruydu? Bu tartışma yeni dönemde laiklik ve İslam dengesinin nasıl kurulacağı sorusuyla da ilişkili. Sol ve liberal hareketlerin halka uzak oluşu ve muhafazakâr kesimlerin organizasyon kabiliyeti de vurgulanan konulardan biriydi.
 </p>
 <p>
 </p>
 <p class="MsoNormal">
  Geniş halk desteğine sahip İslamcılar liberal demokrat bir reforma öncülük edebilir miydi? Soru bize uzak değil. Türkiye’nin rolü baskın bir tartışma konusu değildi ama Egemen Bağış’ın ‘olsa olsa ilham kaynağı olabiliriz, rol model değil’ sözü tatmin ediciydi sanki.
 </p>
 <p>
 </p>
 <p class="MsoNormal">
  Mısırlı grafiti sanatçısı Adham Bakry “Mısır Radyo Televizyonu’nu en suçlu kurum ilan etti. İnternet ve sosyal ağlar sayesinde tek bilgi kaynağı olmaktan çıkan devlet kanalları, Arap Baharı’na mâni olamamakla kalmayıp ciddi tepki de çekmiş. Tunus ve Mısır’da ilk hareket başlamasıyla birlikte yaygın bir haberleşme ağı kurulmuş Arap ülkeleri arasında. Sizi Batılılar mı eğitti sorusuna karşı Mısırlı Vael Abbas, “Hayır ben eğitim almadım ama çoğunu da ben eğittim.” diyor
 </p>
 <p>
 </p>
 <p class="MsoNormal">
  Arap Baharı’nda dış destek var mıydı? Bu da tartışıldı. Katılımcılardan birinin, “Arap Baharı sonrasında bu ülkeleri Batılılar yönetecekse devrim hiç olmasın daha iyi.” yorumu ilginçti. Dış desteği reddediyoruz demiyorlar ama halkların kendi kaderini tayin etmesi vazgeçilmez bir vurgu olarak öne çıkıyor.
 </p>
 <p>
 </p>
 <p class="MsoNormal">
  Toplantı, tüketici kredisiyle finanse ediliyormuş. Gülerek, “Toplantı güzel ama bunun acısı bizden çıkacak önümüzdeki günlerde.” diyor bize bir Genç Siviller üyesi.
 </p>
 <p>
 </p>
 <p class="MsoNormal">
  Mısırlı ünlü oyuncu ve sinemacı Khaled Abol Naga, “Yeni Çağ’a hoş geldiniz” diyor. “Eski iktidar sahipleri artık halk katında. Bu zamanda kimse kendi haklarından vazgeçecek kadar zayıf değil, bir başkası da diğerlerine zulmedebilecek kadar da güçlü değil.”
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31125-200-tuketici-kredisiyle-arap-bahari.html), [web.archive.org (arşiv bağlantısı)](http://web.archive.org/web/20120114080140/http://www.aksiyon.com.tr:80/aksiyon/haber-31125-200-tuketici-kredisiyle-arap-bahari.html)
