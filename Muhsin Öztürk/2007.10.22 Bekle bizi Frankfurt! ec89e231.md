# Bekle bizi Frankfurt!

*Muhsin Öztürk 2007.10.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bütün kitap profesyonellerinin buluştuğu Frankfurt Kitap Fuarı’nın 2008 yılı konuk ülkesi Türkiye. Bu yıl konuk ülke provası yapıldı, ısınma turları atıldı. Bütün işaretler gösteriyor ki gelecek yıl sadece kitap konuşulmayacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080616103327im_/http://www.aksiyon.com.tr/resim/672/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080616103327/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080616103327/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080616103327oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080616103327oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Son yılların gözde tartışma konusu, doğrudan edebiyatla ve kitapla ilişkili işlerin bile politik arka planı olup olmadığı. Sözgelimi Orhan Pamuk Nobel Edebiyat Ödülü’nü romanlarıyla mı aldı, yabancı basına verdiği siyasi demeçlerle mi? Eurovizyon’da yarışan şarkıcılar aslında temsil ettikleri ülkelerin uluslararası alandaki imajıyla birlikte mi oylanırlar? Batı seni niye ister, beni istemez? Bu sorular bitmez, soruların kesin cevapları da yoktur aslında. Ama kesin olan bir şey varsa o da artık edebiyatın da, sanatın da sadece ‘o şey’ olmadığı. Bunu 2008’de konuk ülke olarak ağırlanacağımız dünyanın en büyük kitap buluşması olan Frankfurt Kitap Fuarı’nda doğrudan hissediyoruz, bu yetmiyorsa anlatıyorlar. Frankfurt Fuar Direktörü Jürgen Boos doğrudan 2008 için ‘çok politik bir yıl olacak’ dedi. Gelecek yılın bir hayli hareketli geçeceğini, konuk olan bir ülkenin Almanya’da 2,5 milyon vatandaşı olmasının da bir ilk olduğunu söyledi. “Elbette konukluğun nasıl geçeceği konuk ülkenin etkinliklerine bağlı. Ancak başta buradaki hemşehrilerimiz açısından olmak üzere çok daha siyasi geçeceği kesin. Kürtler, Ermeniler, evet kesinlikle çok daha politize olacak.” Boos’un Türkiye 2008 beklentisi böyle. Fuar yönetimi 60. yıl kutlamalarından bir yıl önce Türkiye’nin üzerinde odaklaşan siyasi tartışmalardan istifade etmek niyetinde.
   <br>
    <br>
     Son iki yıldır Türkiye Kültür bakanlarının katıldığı basın toplantılarında 301. madde vazgeçilmez soru şıklarından. Yabancılar olmasa bile Türkler hatırlatıyor bu maddeyi. Fuar Direktörü, kendisine yönelik Avrupa kendi sorunlarına baksın içerikli bir soruya karşılık, “Hrant Dink’i öldüreni koruyan bir toplumsal yapı” benzeri ifadeler edince, Ertuğrul Günay her zamanki zarif üslubuyla Hrant Dink’in arkasından yürüyen milyonları hatırlatarak konunun uzamasını engelliyor. İster istemez siyasi menzile kayan konuşmalar kapalı açık her yerde kendini gösterdi, gösterecek. Almanya’ya Türklerin sadece çalışmak için değil siyasi sığınmacı olarak da geldiği hesaba katılırsa panellere katılan Türk asıllı Alman vatandaşlarının bir şekilde Türkiye’de yaşadıkları ‘özgürlük’ sorunlarını dile getirmesi an meselesi oluyor. Bir panelde, Almanya’da yaşayan bir kişi, Atatürk’ü koruma kanunu mağduru olduğundan söz etti, bu beklenmedik çıkış ‘Türk yayın sektöründe yeni gelişmeler’ gibi bir mevzunun işlendiği panelde muhatabı olmayan sözler olarak kayda geçti. Fuar alanında Alman televizyonlarında yayınlanan tartışma programlarında yazar kimliği olmasa bile Alman kamuoyunca tanınan Türkler boy gösterdi. Gelecek yıl çok sıcak geçecek belli ki!
     <br>
      <br/>
      BATI BİZDEN NE İSTİYOR?
      <br/>
      <br/>
      Türkiye kendini nasıl sunacak? Geleneksel motiflerini mi tanıtacak, genç yazarlarını mı öne çıkartacak, Orhan Pamuk, Yaşar Kemal gibi yazarları öncü kuvvet mi yapacak, ayrıca onlar buna razı olacaklar mı, Avrupalı kimliğini mi pazarlayacak, Doğu’dan gelmenin dayanılmaz cazibesini mi kullanacak? Sahneye çıkma hazırlığında olan bir assolistin saatlerce aynanın önünde vakit geçirmesi gibi; nerem fazla, nerem eksik mi diyecek. Her sunum aynı zamanda bir hesaplaşmaya davetiye çıkarır nitekim.
      <br/>
      <br/>
      Elif Şafak’ın Frankfurt’ta katıldığı okuma programında Batı’nın Doğulu kadın yazardan beklentisindeki problemlere dikkat çekmesi yerindeydi bu yüzden. Doğulu kadın yazarın ne yazdığına değil de kimliğine bakılmasının, en zor ve en önemli şeyin ‘siyasi meseleler’miş gibi gösterilmesinin edebiyatı kısıtladığına değindi. 2007 Frankfurt fuar etkinlikleri kapsamında Türkiye’nin gerçekleştirdiği ilk panelin konuşmacılarından Aslı Erdoğan ‘evrensellik hâlâ bizim harcımız değilmiş gibi’ Türk yazarlarından Türkiye’ye yani Doğu’ya özgü hikayelerin beklendiğinden dem vurdu. Bir intiharı yazmak başlı başına bir evrensellik içermez mi, ya da Elif Şafak’ın vurguladığı gibi kadın-erkek meselesini anlatmak bir siyasi görüşü dile getirmekten daha mı az kolaydır? Türkiye’nin genç iki kadın yazarı farklı yönlerden benzer sorunları dile getirdiler. Aslı Erdoğan’ın, “Artık cezaevi ve sürgün yazarların hayat hikâyelerinde yok. Belki de yazar da eskisi kadar tehlike oluşturmuyor. Yazarı toplumsal düzene entegre etmenin yolu maddi baskı.” tespiti de kayıtlara geçti. Yani her şey ‘siyasi’ değildir, yazarın da dönüşümüne bakmak gerekir.
      <br/>
      <br/>
      Ülke imajı nasıl olacak, nasıl toparlayacağız kaygılarını bir tarafa bırakıp devasa Alman yayıncılarının arasında, daha çok kendi kitaplarını basmak üzere kurduğu Sardes’te yakaladığımız artık bir de ‘yayıncı’ olan roman yazarı Habip Bektaş’a kulak verelim. “Türkiye’nin imajı iyiyse iyidir, kötüyse kötüdür, bunlarla uğraşmanın anlamı yoktur.” Maça iki sıfır mağlup başlamış takım psikolojisine girmenin anlamı yok yani. Bektaş’ın yayıncılık işine girmesinde Almanların politik kitapları okumaması etkili olmuş. “Bireyin yalnızlığından, yatak odalarından şundan bundan bahsediyorlar. Kimse kimsenin elini tutmuyor.” diyor. Bektaş, Almanca bastırdığı kitapların kapak dizaynlarını İstanbul’da yaptırıyormuş. “Artık 20-30 kişinin çalıştığı yayınevi dönemi kapandı, her kitabın editörlüğünü dışarıdan bir kişiye verebiliyorsun.” diyor. Bir de böyle bir trend var. Tek kişinin çalıştığı yayınevleri.
      <br/>
      <br/>
      Frankfurt Kitap Fuarı’nda konuk ülke olmak çok önemli. Türkiye yıllardır başvurmasına rağmen ‘işkence, özgürlük sorunları’ gibi gerekçeler ileri sürülerek ya da sürülmeyerek hiç olumlu cevap alamadı. Geçen yıl fuardan hemen önce gelen konuk ülke haberi bu yüzden büyük heyecan oluşturdu. Türkiye ve benzeri ülke yayıncıları Frankfurt’a ‘kitap satın almak’ için gelirlerdi şimdiye kadar. Ve en çok da Amerikan ve İngiliz yayıncıların bulunduğu, güvenlik aramasından geçerek içeri girebildiğiniz Amerikan ‘hall’ine giderlerdi. Ve bu alışkanlık büyük ölçüde hâlâ devam ediyor; Türk yayıncılarını anlaşma masalarında görebileceğiniz yer hâlâ ‘İngilizce’ kitap satan yayınevleri.
      <br/>
      <br/>
      Yaklaşık üç yıldır TEDA projesi çerçevesinde devlet yabancı dile çevrilen Türkçe eserlere ‘çeviri desteği’ veriyor. Bu çerçevede Türkiye’de sayısı bir iki tane olan yazar ajansı ve ajanı onlu rakamlara ulaştı. Ve Türk yayıncılığı ilk defa hiç de alışık olmadığı bir şekilde yabancı dillere kitap satmak için yeniden yapılanıyor. Ve bunu tıpkı bütün Doğu modernleşmelerinde olduğu gibi ‘devlet desteği’ ile yapıyor. Bu sene ilk defa 50’ye yakın yayınevi kendi stantlarıyla birlikte Türkiye reyonu içinde yer aldı ve devlet maliyetler konusunda açık destek verdi. Türkiye’nin en köklü yayınevini kurup da şimdi üniversite yayıncılığının öncülüğünü yapan bir editöre göre bu şeksiz şüphesiz çok önemli bir gelişme. Aynı zamanda sağ sol, geleneksel modernist ayırt edilmeksizin, yan yana aynı platformda yer almaları, Türkiye sınırlarında görülmeyen kaynaşmanın Frankfurt’a sağlandığının da göstergesi aynı zamanda.
      <br/>
      <br/>
      Sıkı Frankfurt Kitap Fuarı müdavimlerinden Gülten Dayıoğlu ‘provası buysa gerçeği nasıl olacak acaba’ diyor bu tablo için. Türk yayın sektörünü temsil eden bütün örgütlerin ahenkle iş yapması bundan sonra her şeyin daha çabuk ve nitelikli olacağını gösteriyor. Ancak 2008 çalışmalarındaki gecikmelerden midir nedir bilinmez bazı acelelikler manzumesi dikkat çekiyor. Türk yazarlarının içinde yer aldığı katalogun enine boyuna elden geçmesi şart… Kitap olma özelliklerini haiz olmayan birçok kitabı kataloga alıp âlemi uğraştırmanın anlamı yok. Daha fonksiyonel, dışa açık bir stant tasarlaması yapılabilir, çevredeki temsil edilen yayıncılarda buna dâhil olabilir. Daha bir şey fethetmedik ki ‘kale’ yapalım, değil mi?
      <br/>
      <br/>
      Kültür Bakanı Ertuğrul Günay fuarda yaptığı güzel konuşmasında ‘ebru’ sanatına atıf yaptı. Devletin rolünü ve Türkiye’nin yapacaklarını özetleyen bir şeydir ebru sanatı; suyun üzerinde bütün renkler var, oranın bir çiçek bahçesine dönmesi için küçük darbeler yeterlidir. Kitap fuarının hemen arkasından bir değerlendirme toplantısı için ‘yayıncıların ve kültür bakanlığı yetkililerin’ buluştuğu haberinin gelmesi, gelecek yıl için elimizi çabuk tutacağımızı gösteriyor ki, başka ihtimal de yok aslında.
      <br/>
      <br/>
      Frankfurt ülkelerin, yazarların en tabii olarak kitapların podyuma çıktığı bir yer. İmaj sunum, muhatabın dilinden anlama hepsi için geçerli bir sorun. Yıllar önce bugünlerde yeni kitabı çıkan bir bayan yazarımız koşuşturmaktan perişan düşüp bir kitap bile satamamıştı. Geçen yılki fuarda savruk bir Türk yayıncı profili vardı. Fetihçiler de vardı, gezginciler de. Bu sene birkaçı dışında fuara niye katıldığının farkındaydı herkes; her ne kadar hâlâ ‘alıcı’ nosyonunu devam ettirse bile… Frankfurt’a gelip de elinde bir telif sözleşmesi bile olmayan, aslında kitap satışıyla ilgilenmeyen yayınevleri de vardı. Ancak bu o kadar sorunlu değil; kitap almaya alışık olmayan hatta onun için bile Frankfurt’a gelmemiş bir yayıncıyı birdenbire kitap satar konumda düşünmek güç. Her bir yayınevinin farklı aşamalarda olduğunu görmek bu yüzden şaşırtıcı değil, dolayısıyla ‘destek’ her halükârda ilerleme sağlayacaktır.
      <br/>
      <br/>
      ZARİFOĞLU SAKALSIZ OLSA MIYDI?
      <br/>
      <br/>
      Fuar genelinde çocuk yayıncılığında büyük gelişme olduğu, bunun da Türk standına yansıdığı söylenebilir. Sadece Almanya merkezli iki Türk yayınevi vardı çocuk yayınları basan ve çeviren. Damla, Erdem, Timaş, Beyan ya tamamen çocuk kitaplarıyla katılmışlar ya da ağırlık vermişlerdi. Cahit Zarifoğlu’nun çocuk hikâyelerinin Almanca çevirileri de Frankfurt’ta görücüye çıktı. Günler geceler boyunca devam eden kitap konuşmaları içinde kitap kapakları nedeniyle “Acaba Zarifoğlu sakalsız olsa daha mı iyi olurdu” cümlesi de geçti bu yüzden. Timaş Yayınları çocuk kitaplarını ağırlıklı olarak İslam ülkelerine yönelik pazarlama stratejisi geliştirmiş ve epeyce yol kat etmiş. Batılı yayıncılar başta İlber Ortaylı’nın kitapları olmak üzere Osmanlı, sultanlar ve harem çerçevesinde bazı kitaplarla ilgilenmişler. Bir yayıncı Türkiye’nin politik durumuna ilişkin kitaplarıyla ilgilenilmemesini Batı’nın ‘biz zaten sizi fazlasıyla tanıyor ve iyi değerlendiriyoruz’ yaklaşımına bağladı ki ilginç bir tespit. Ayrıca, İslamofobi Arap yayıncıların üzerine bir ‘kâbus’ gibi çökmüş durumda. Ancak Batı merkezli yayınlarda özellikle de Almanlarda İslam’ı konu alan kitaplarda artış söz konusu.
      <br/>
      <br/>
      Yapı Merkezi, Doğan Kuban’ın Osmanlı Mimarisi kitabını İngilizce’ye çevirerek hazırlanmış fuara. Yayınevi editörü, Doğan Kuban’ın önümüzdeki yıllarda pek çok Batılı dilde okunabileceği işaretini veriyor. Mimarinin evrensel dili çabuk yayılıyor nitekim. Todays Zaman  fuara özel hazırladığı gazeteyle Türkiye’yi en iyi temsil eden yayınlardan biri oldu. Ayrıca Almanca yayımlanan Zukunf Dergisi de ilgi gördü. Türk yayıncılarının arasında Ermeniceden çeviri kitapları basan daha çok belki de Ermenilere seslenen bir yayınevi de vardı.
      <br/>
      <br/>
      İletişim Yayınları’ndan Tanıl Bora fuara katılıma salt tanıtım kavramı çerçevesinde bakmıyor. “Önemli olan evrensel edebiyatın ve edebiyat dışı literatürün parçası olmak ve o kültürel alışverişe katılmak. Dünya çapında yazan, çizen, okuyan insanların ilişki ağına ortak olmak.” diyen Bora, Frankfurt’ta her geçen yıl ticariliğin baskısını artırdığını, yayıncılığın ticarî boyut altında sıradanlaştığını söylüyor. Batılı yayıncıların ilgisini, “Türkiye ile ilgili bir şeyler yapalım diye bakıyorlar olaya; ama onlar da tam olarak ne istediklerini tam kararlaştırmış değiller. Daha çok edebiyatla ilgileniyorlar ama bununla bir ölçütleri yok.” sözleriyle değerlendiriyor.
      <br/>
      <br/>
      Türk yayıncısı ilk defa telif satmaya ısınıyor. Kitap satışlarının azaldığı bir dönemde, dünya yayıncılığının küçüldüğünü de hesaba katarsak başka şansı yok. Şöyle ki… Bir Batılı yayıncı bir kitabı ortalama 3 bin adet bastığında diyelim ki 5 bin Avro kazanıyor. Aynı kitabı başka 10 dile sattığında ise kazancını ona katlıyor ve bunu yıllardır yapıyor. Büyümek ya da varlığını sürdürmek isteyen Türk yayıncılarının başka alternatifi yok; çünkü yazarlar da artık daha ilk kitabını yazarken eserinin başka dillere çevrilmesini istiyor, bu isteğine cevap verecek yayınevlerine yöneliyor.
      <br/>
      <br/>
      TELİF SATIŞI YAPILDI!
      <br/>
      <br/>
      Nermin Mollaoğlu bu yeni dönemde kendi hikâyesini oluşturan bir yazar ajanı. 4 yıl önce Yapı Kredi Yayınları yetkilisi olarak geldiği fuara iki yıldır kendi ajansıyla katılıyor. Bu zaman zarfında 50 kitabın yurt dışı satışını gerçekleştirmiş, ve ilk kez bu yıl fuar süresinde ‘satış’ yaptığını söylüyor. Çalışma arkadaşıyla 184 randevu gerçekleştirmiş. Ve gelecek yıl kendi telif satışının ikiye katlanacağını düşünüyor. Mollaoğlu ile konuşmayı biraz uzun tutuyoruz. Ona göre 5 yıl önce hiçbir yayınevi yurt dışında kitap satmayı düşünmediği için ne zaman, ne para, ne de eleman ayırıyordu. Ayrıca bu işin ajanslara bırakılmayacak kadar önemli olduğunu düşünüyor. Yayınevleri, ajanslar, kültür bakanlığı yetkilileri, çevirmenler gibi bir sürü ayağı olan ve bir masa üzerinde yükselen bu yapı, birinin eksikliğini kaldırmıyor. Sözgelimi daha çok çevirmen olması gerekiyor. Sadece Estonca bir çevirmenin varlığını hatırlattığı için bir kitabın çevrilmesini sağlamış.
      <br/>
      <br/>
      Şimdiye kadar 13 yabancı fuara katılmış, sadece bu yıl bunu 20’ye çıkartmayı planlıyor. Ona göre yalnızca İngilizce basan yayıncılara yönelmek ümit kırıcı ve başarısız olabilir. Eğer bir kitap başka dillerde basıldıysa yine başka bir dilde basılma ihtimali daha yüksek. Nitekim Almanya yüzde 30, Fransa yüzde 25, İngiltere yüzde 3, Amerika yüzde 2 çeviri kitabı basıyor. Bu oran Türkiye’de yüzde 50’ye yakın. Dolayısıyla bir Amerikalı yayıncı “Hâlâ Almanya pazarına giremiyorsan ben niye alayım.” diyebiliyor. Mollaoğlu dosyası tamam olan kitapların eleğin altına geçtiğini görmüş. Yani iki satırlık yazılarla değil de yerli ve yabancı eleştirmenlerin değerlendirmelerini, çeviri kopyaları vs. hazır olduğunda daha mümkün oluyor bu işler.  Yayıncılara tavsiyesi, Frankfurt, Paris, Londra gibi büyük fuarlara katılmakla birlikte daha sıcak ilişkilerin kurulduğu Selanik, Moskova vb. bölgesel fuarları ihmal etmemeleri.
      <br/>
      <br/>
      Tasarımıyla uzaktan kendini belli eden Abu Dabi Kitap Fuarı’nın fuara ülke standıyla değil de bağımsız katılışının hikmetini merak edip konuşmaya başladığımızda gerçeği öğreniyoruz. Frankfurt Kitap Fuarı ile ortaklığa giderek bütün Ortadoğu’nun en önemli kitap telif fuarı olma iddiasıyla Frankfurt’a gelmişler. TÜYAP Kitap Fuarı’nın birkaç yıl önce işittiğimiz uluslararasılaşma iddiasını çoktan terk ettiğini görmek, diğer bölgesel fuarların çoktan bütün rolleri topladığını izlemek üzücü.
      <br/>
      <br/>
      İnternet üzerinden yazışmalar, sözleşmeler olabildiğince artmasına rağmen Frankfurt Kitap Fuarı hem büyüklüğü hem de profesyonellerin yegâne en büyük bulaşma yeri olması bakımından hala eşsiz. Rastgele dolaşıldığında bile sürprizler kaçınılmaz. İsrail’de bir müzenin yayımladığı prestij kitap özelliğindeki Kürdistan Yahudileri dikkatimizi çekiyor. 2000 yılında basılan kitabın Türk yayıncılarının dikkatinden kaçmış olması ilginç. Amerika ve İngiltere’de üniversite yayıncılığının ne kadar gelişmiş olduğunu görmek şaşırtıyor, Türkiye’den sadece Bilgi Üniversitesi Yayınları Türkiye’yi temsil ediyor. 2008’e kadar 20 Türk yazarını Almancaya çevirmeyi amaçlayan, bu yıl Ahmet Hamdi Tanpınar’ın ‘Huzur’unu basacak olan Alman yayıncısı Uniosverlag’dayız bu sefer. En çok, öykü derlemesi İstanbul’dan Hakkari’ye kitabı ilgi görmüş Alman okurlarından. Türkiye’de ‘popüler’ olmayan Hasan Ali Toptaş buradaki eleştirmenlerin gözdesi. Almanca çıkan kitabıyla ilgili eleştirilerde “Aslından okumak için Türkçe öğrenmeye değecek kitap” değerlendirmeleri yapılmış. Öte yandan Türk yayıncıların her yıl Frankfurt’a gitmelerine rağmen devasa Alman yayıncılarıyla ilgilenmemeleri, edebiyatına mesafeli durmaları anlaşılabilmiş değil.
      <br/>
      <br/>
      Kültür Bakanlığı’nın yayıncılara öncülük etme misyonu tutmuş gibi… Yayımlar ve Kütüphaneler Genel Müdürü Ahmet Arı, hem panel de hem de basın toplantısında yeni yayıncılık anlayışını ‘uzun uzadıya’ anlatmaya çalıştı, Ümit Yaşar Gözüm ise oldukça faaldi. Türk eserlerinin yabancı dillere çevrilmesi ile ilgili TEDA desteği sayesinde 34 ayrı dilde 220 kitaba destek verilmiş ve bunların 70’i o ülkelerin kitapçı raflarında yerini almış sözgelimi.
      <br/>
      <br/>
      Türkiye Malezya olur muydu tartışması Frankfurt’ta yerini aklıselime bıraktı. Yoksa işgüzar bir gazeteci için Malezya ile Türkiye standı arasındaki muhtemel benzerlikler üzerinden kallavi bir haber kotarmak pekâlâ mümkündü. İran standının rejimin kaygılarını yansıttığını söylemek de… Diaspora sanki pek uğramadı. Suud’lular her yıl olduğu gibi Almanca ve Türkçe dua kitapları dağıtmaya devam ettiler.
      <br/>
      <br/>
      Nerede kalmıştık, “Biz bu maçı alıcaz!”
      <br/>
      <br/>
      <br/>
      <br/>
      <br/>
      FRANKFURT’TAN BAZI NOTLAR
      <br/>
      <br/>
      <br/>
      59. Uluslararası Frankfurt Kitap Fuarı’nda bu yıl 108 ülkeden 7 bin 448 katılımcı, 391 bin 653 kitapla yer aldı. Kapılarını ilk üç gün boyunca sadece yayın dünyasına açık tutan fuarı 154 bin 269 sektörel temsilci ziyaret etti.
      <br/>
      <br/>
      Fuarın en önemli etkinliklerinden Barış Ödülü bu yıl Saul Friedlaender’e verildi. Yahudi soykırımından Katolikliği seçerek kurtulan isimlerden biri olan Friedlaender, 25 bin Avroluk para ödülünün sahibi oldu.
      <br/>
      <br/>
      Alman edebiyatının Nobel edebiyat ödüllü yazarı Günter Grass yine Frankfurt’taydı. Alman yazar Türkiye için, “Bu son derece doğru bir seçim. Türk edebiyatı olağandışı bir canlılığa sahip.” dedi.
      <br/>
      <br/>
      Fuar sırasında Frankfut’ta değilse bile Alman edebiyat yaşamını etkileyen ilginç gelişmelerden biri de Karlsruhe’de yaşandı. Karlsruhe kentindeki Alman Anayasa Mahkemesi Almanya’nın tarihinde ikinci kez bir kitabı yasakladı. Alman yazar Maxim Biller’in “Esra” adlı romanını yasakladı. Yasak kararına, kitabın Biller’in romanında da baş karakter olan Türk kökenli sinema sanatçısı ile annesinin açtığı dava kitabın yasak kararının kesinlik kazanması ile sonuçlandı. Almanya’da bir önceki kitap yasaklama kararı ise aynı gerekçe ile 1971 yılında Klaus Mann’ın yazdığı “Mephisto” adlı kitap için verilmişti.
      <br/>
      <br/>
      Frankfurt Kitap Fuarı kapanırken, konuk ülke devir teslim töreni de yapıldı. Bu yılın konuk ülkesi olan Katalan Bölgesi Kültürü adına Anna Soler Pont, Türkiye Standı Sorumlusu Ümit Gözüm’e teslim etti.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28683), [web.archive.org (arşiv bağlantısı)](http://web.archive.org/web/20080616103327/http://www.aksiyon.com.tr:80/detay.php?id=28683)
