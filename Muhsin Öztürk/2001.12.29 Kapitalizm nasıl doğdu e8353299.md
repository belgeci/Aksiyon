# Kapitalizm nasıl doğdu?

*Muhsin Öztürk 2001.12.29*

<div>
 <p class="spot">
  Kapitalizm, ekonomik örgütlenme biçimi ile modernlik sürecinin kurumsallaşmasına katkıda bulunurken kendi zihniyetini üreterek modern dünyadaki yaşam biçimlerinin kendi ilkeleri doğrultusunda kodlanmasını talep eder.
 </p>
 <p class="metin">
 </p>
 <p class="metin">
  Modern Kapitalizmin Doğuşu
 </p>
 <p class="metin">
  Henri See
 </p>
 <p class="metin">
  Yöneliş
 </p>
 <p class="metin">
  203 sayfa
 </p>
 <p class="metin">
  0 212 524 07 76
 </p>
 <p class="metin">
  Kısacası biçimsel düzeyde yaşanan değişimlere rağmen kapitalizm adı verilen çerçeve, hem siyasal süreçlerde hem de yaşam alanlarının kuşatılmasında modern dünyanın etkin bir bileşeni olarak varlığını sürdürüyor. Henri See, modern  kapitalizmin kaynağını sorguluyor; ticari, mali ve endüstriyel kapitalizmin gelişim seyirlerini farklı Batılı siyasi merkezler özelinde ele alıyor. See, özellikle, kapitalizm kuramları, kapitalizmin Ortaçağ'daki kaynakları, deniz ticaretinin değişen yüzü, koloni kuruluşlarının kapitalizm açısından önemi, kapitalizmin ortaya çıkış koşulları ve gösterdiği özellikler üzerine duruyor.
 </p>
 <p class="metin">
 </p>
 <p class="arabaslik">
  Kaybeden bireyin hikâyesi
 </p>
 <p class="metin">
  Media
 </p>
 <p class="metin">
  Hikmet Temel              Akarsu
 </p>
 <p class="metin">
  İnkılap
 </p>
 <p class="metin">
  205 sayfa
 </p>
 <p class="metin">
  0 212 514 06 10
 </p>
 <p class="metin">
  Media, İstanbul Dörtlüsü'nün (Rock'n Roman) dördüncü ve son kitabı. Bu eserle Hikmet Temel Akarsu, 1996'dan bu yana üzerinde çalıştığı rock romanlarını tamamlamış oluyor. Media'da, giderek metropolleri teslim alan dijital çağ unsurları; medya, borsa, reklam dünyası içerisinde kendine varoluş ve aidiyet arayan İstanbullu, rind bir kadının şehrin yükselenleri ile muhalifleri arasında gidip gelmeleri anlatılıyor. Bir zamanların Kalamış'ında kalmış, kült çay bahçesi Köhne'den yola çıkan umut dolu bir kadının öyküsü yer alıyor bu kitapta. Romanda, Amerika'da yaşadığı 'boş' yılların ardından döndüğü kentinde yaşadığı buhranlar, onun Kaybedenler Kulübü'nün konvoyuna katılmasını, ruhsal çözümler aramak üzere Doğu'ya yönelmesini sağlıyor. Media, arayış içinde olan gençliğin dramını yansıtıyor.
 </p>
 <p class="metin">
 </p>
 <p class="arabaslik">
  Bir yönetmenin gözüyle Türk sineması
 </p>
 <p class="metin">
  Halit Refiğ; Düşlerden Düşüncelere Söyleşiler
 </p>
 <p class="metin">
  İbrahim Türk
 </p>
 <p class="metin">
  Kabalcı
 </p>
 <p class="metin">
  552 sayfa
 </p>
 <p class="metin">
  0 212 526 85 86
 </p>
 <p class="metin">
  Söyleşiler onun sinemaya olduğu kadar hayata ilişkin görüşlerini de içeriyor. Türk sinemasının çok yönlü ismi Halit Refiğ'in askerliğini yaptığı Kore'de çektiği belgesellerle başlayan sinema hayatı sinema eleştirmenliğiyle devam ediyor. "Yaşamak Hakkımdır" filminde Atıf Yılmaz'a asistanlık yaparak profesyonelliğe adım atmış Refiğ. Film yapmanın maddi koşullarını oluşturmaya çalışırken bir yandan da bu koşulların ilerisinde film yapabilmeye çalışmış. "Halk sineması" ve "ulusal sinema" kavramlarını gözeten bir sinama yapan Refiğ, bu hassas dengeyi ne kadar kurabildiğini veya ülkemiz koşullarında ne kadar kurulabileceğini sorguluyor söyleşilerde. Edebiyatta Kemal Tahir, müzikte Adnan Saygun ve mimarlıkta Sedad Hakkı Eldem ile olan ilişkileri, Aşk—ı Memnu, Yorgun Savaşçı ve çekimi bir türlü başlamayan Devlet Ana gibi büyük projeler de yer alıyor kitapta.
 </p>
 <p class="metin">
 </p>
 <p class="arabaslik">
  Ataleti yen de gel
 </p>
 <p class="metin">
  Kişisel Ataleti Yenmek
 </p>
 <p class="metin">
  Mümin Sekman
 </p>
 <p class="metin">
  Alfa
 </p>
 <p class="metin">
  323 sayfa
 </p>
 <p class="metin">
  0 212 511 53 03
 </p>
 <p class="metin">
  Mümin Sekman, dört yıldır kişisel gelişim kitapları yazan, seminerler veren bir kişi olarak bir sonuca varmış; 'atalet'i yenmeden bir başarı elde etmek mümkün değil. En iyinin ne olduğunu bilseniz dahi 'harekete geçmediğiniz' takdirde, sadece biliyor olmanız sizi başarılı kılmayacak. Yani ataleti atmak gerekiyor. Sekman, "Kişisel Ataleti Yenmek" ile ilgili 322 sayfalık bu eserde akla gelebilecek her soruyu soruyor ve cevaplarını arıyor. Kişisel, kurumsal ve toplumsal düzeyde yoğun ve yaygın olarak atalet hali yaşadığımız bir gerçek. Bu kitap öncelikle, çok sayıda kişisel gelişim kitabı okuduğu halde hâlâ istediği sonuçları alamamış kişiler için kaleme alınmış. Dizinin çıkacak diğer kitapları şunlar: Kurumsal Ataleti Yenmek ve Ulusal Ataleti Yenmek.
 </p>
 <p class="metin">
 </p>
 <p class="arabaslik">
  Türk-İslâm düşüncesi
 </p>
 <p class="metin">
  Türk—İslam Düşüncesi Üzerine,
 </p>
 <p class="metin">
  Prof Dr. Fahrettin Olguner,
 </p>
 <p class="metin">
  Ötüken, 320 s., 0 212 251 03 50
 </p>
 <p class="metin">
  Kitap, Türk—İslam düşüncesi üzerine muhtelif tarihlerde yazdığı makalelerden, verdiği tebliğlerden meydana geliyor. Düşünce, dil, din, zihniyet, devlet ve kimlik meseleleri, İslam felsefesi ile temel felsefe problemlerinden bazıları ele alınmış ve Türk düşüncesinin geçmişten günümüze hayat ve medeniyetimize etkisi hakkında bazı konulara temas edilmiş. Yazılarda tasavvuf erbabı ile mütefekkirlerimizden söz ediliyor.
 </p>
 <p class="metin">
 </p>
 <p class="arabaslik">
  Kısa ve öz
 </p>
 <p class="metin">
  Çeçen hikâyeleri
 </p>
 <p class="metin">
  Çeçen Masalları, Siracdin Elmurzayev,
 </p>
 <p class="metin">
  Okyanus, 214 s., 0 212 513 42 59
 </p>
 <p class="metin">
  Hayvanlar ve eşya üzerinden, insana dair bazen ilginç, bazen gülünç, bazen ders dolu hayat dersleri içinde barındıran bu masallar, Kafkaslarla olan yakınlığımızı ve uzaklığımızı da ortaya çıkartıyor.  İşte size Çeçen—İnguş halklarının o güzelim masal ve anlatılarından özenle seçilmiş bir demet. Kısa ve öz hikayeler...
 </p>
 <p class="metin">
 </p>
 <p class="arabaslik">
  Bilinçli çocuk eğitimi
 </p>
 <p class="metin">
  Bebek Bakım ve Çocuk Eğitimi,
 </p>
 <p class="metin">
  Dr. Benjamin Spocks, Kariyer,
 </p>
 <p class="metin">
  317 s., 0 212 516 99 84
 </p>
 <p class="metin">
  Bir çocuk sahibi olmaya karar vermek, daha hamilelik esnasında başlayarak çocuğun sorumluluk sahibi bir yetişkin olmasına kadar pek çok problemi göze almak demek. Bebeğin bakımında ve çocuğun yetiştirilmesinde, bebeğin beslenmesi, çocuk hastalıkları, çocukta davranış değişiklikleri gibi konularda anne babanın neler yapması gerektiğini bilmesi gerekiyor.
 </p>
 <p class="metin">
 </p>
 <p class="arabaslik">
  Sahne arkasından hatıralar
 </p>
 <p class="metin">
  Bir Zamanlar İzmir'de,
 </p>
 <p class="metin">
  Nedret Güvenç, Türkiye İş Bankası,
 </p>
 <p class="metin">
  305 sayfa
 </p>
 <p class="metin">
  Yüz elliye yakın oyunda başrol oynamış, tiyatronun yanı sıra beyazperdede de uzun yıllar emek vermiş olan Nedret Güvenç,  hatıralarını içeren bir kitap yazdı. "Türk tiyatrosunun son elli yılında yoğun bir şekilde varolduğum için, yaşadığım olayların pek de özel sayılamayacağını düşündüm..." diyor Güvenç. Kitapta bir tiyatrocudan beklenebilecek pek çok renkli hatıralar yer alıyor. Hatıralarla birlikte anekdotlar da. Reşat Nuri Güntekin'in "Eski Şarkı" oyunu için Ankara'dan getirilen Nermin Sarova hastalanınca, İstanbul'daki tecrübeli oyuncular, daha önce bir Ankaralının tercih edilmesi nedeniyle başrol tekliflerini kabul etmiyorlar. Reşat Nuri Güntekin'in bizzat bulunduğu çalışma seanslarından birinde ani bir kararla başrol, oyunun provalarında okumalar yapan Nedret Güvenç' e veriliyor. "...Hemen kütüphaneye koştum, benim için hazırlanan teksti zarfıyla aldım, niyetim eve gidip hemen çalışmaya başlamaktı ama zarfı açınca dehşetle görüdüm ki elimdeki oyun teksti eski Türkçe idi!.. 'Yeni Türkçesi yok mu bunun Gülsüm Hanım' dedim. 'Yok, eski Türkçe bilen birini bulun size yardım etsin, o okusun siz yazın' dedi... Yıl 1951. Latin harflerine geçeli 20 yılı aşmıştık, ama hâlâ ülkenin en büyük tiyatrolarından birinde eski Türkçe kullanılıyordu."
 </p>
 <p class="metin">
 </p>
 <p class="arabaslik">
  11 Eylül konuşmaları
 </p>
 <p class="metin">
  Türkiye Savaşın Neresinde?
 </p>
 <p class="metin">
  NTV Tarihe Kayıtlar, Metis Siyah—Beyaz, 194 s.
 </p>
 <p class="metin">
  11 Eylül'de meydana gelen olaydan sonra Türk medyasının, özellikle NTV ve CNNTürk gibi haber kanallarının dünya gündemini uzmanlar yoluyla beyaz ekrana yansıtma başarıları dikkat çeken bir unsurdu. Metis Siyah Beyaz editörü Ruşen Çakır'ın aynı zamanda NTV'de siyaset danışmanı olması, bu kanalda yer alan söyleşilerin kitaplaştırılması sürecini hızlandırmış olmalı. Gilles Kepel, Regis Debray, Andrew Mango, Erich Jan Zucher, Hugh Hope, Bülent Ecevit, Şükrü Elekdağ, Bekir Karlığa, Zafer Arapkirli gibi kişilerle yapılan televizyon röportajlarını bu kitapta bulabileceksiniz.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020403150048/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/369/kitaplik/1.htm), [web.archive.org (arşiv bağlantısı)](http://web.archive.org/web/20020403150048/http://www.aksiyon.com.tr:80/2001/369/kitaplik/1.htm)
