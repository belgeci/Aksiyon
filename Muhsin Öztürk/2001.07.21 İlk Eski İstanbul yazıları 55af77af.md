# İlk “Eski İstanbul” yazıları

*Muhsin Öztürk 2001.07.21*

<div>
 <p class="spot">
  Eski İstanbul hayatını bütün detaylarıyla ilk defa matbuat hayatına taşıyan kişinin Balıkhane Nazırı Ali Rıza Bey (1842-1928) olduğu biliniyor.
 </p>
 <p class="metin">
 </p>
 <p class="metin">
  Eski Zamanlarda İstanbul Hayatı
 </p>
 <p class="metin">
  Balıkhane Nazırı Ali Rıza Bey
 </p>
 <p class="metin">
  Kitabevi
 </p>
 <p class="metin">
  442s.
 </p>
 <p class="metin">
  0 212 512 43 28
 </p>
 <p class="metin">
  Mahalleden saraya kadar geniş bir yelpaze içinde eski halk inançlarından eğlencelere, doğum adetlerinden kahvehanelere, devlet adamlarından musikişinaslara, meddahlardan şairlere, tulumbacılardan esrarkeşlere, tarikatlardan ticaret hayatı ve bu hayatın kahramanlarına uzanan orijinal bilgi ve tespitleri, onun 1920 - 1925 arasında Peyâm-ı Sabah başta olmak üzere çeşitli gazete ve mecmualarda yayınlanan yazılarında bulmak mümkün. 19. yüzyıl merkez alınarak yazılan ve anlatılan dönemle ilgili folklorik, tarihi ve sosyolojik pekçok malzemeyi ihtiva eden, meşhur olmuş ya da gölgede kalmış kahramanlarıyla eski İstanbul'u günümüze taşıyan bu yazılar ilk defa yeni harflere aktarılarak okura sunuluyor.
 </p>
 <p class="metin">
 </p>
 <p class="arabaslik">
  Kavimler, mezhepler...
 </p>
 <p class="metin">
  Gadirihum
 </p>
 <p class="metin">
  Dr. Hayati Aydın
 </p>
 <p class="metin">
  Türk Kavimleri Tarihi (Hasan Atda Abeşi)
 </p>
 <p class="metin">
  Şa-to
 </p>
 <p class="metin">
  0 212 520 51 47
 </p>
 <p class="metin">
  Ekonomik krizle beraber bazı yayınevleri kepenkleri kapatırken bazı yeni yayınevleri doğuyor. Yeni yayınevlerinden biri olan Şa-to'nun iki yeni kitabı çıktı. Gadirihum, Hz. Muhammed'in vefatı sırasında başlayıp günümüze dek devam edegelen Şii-Sünni ayrımının dini ve siyası nedenleri üzerine yapılmış objektif bir araştırma. Şii ve Sünnü literatürde İmamet, Hilafet ve Velayet kavramlarının dini ve siyasi arka planını veren çalışma Mezhepler Tarihi'nin tartışmalı bir konusunu akademik disiplinle yeniden gündeme getiriyor. Hasan Ata Abeşi'nin Türk Kavimleri Tarihi de bugün adını hatırlamadığımız, hatırlayıp da hakkında hiçbir şey bilmediğimiz eski Türk kavimlerinin tarihçelerini ortaya koyuyor. Sadece kavimlere değil, kısa da olsa eski Türk devletlerine yer veriyor.
 </p>
 <p class="metin">
 </p>
 <p class="arabaslik">
  Kimin eli kimin cebinde
 </p>
 <p class="metin">
  Bakkerville'lerin Köpeği
 </p>
 <p class="metin">
  Sir Arthur Conan Doyle
 </p>
 <p class="metin">
  Beyaz Balina
 </p>
 <p class="metin">
  237 s.
 </p>
 <p class="metin">
  0 212 638 62 63
 </p>
 <p class="metin">
  Sherlock Holmes serilerinin en iyilerinden biri olarak gösterilen Bakkerville'lerin Köpeği, ilk okumaya başladığınızda ortada sadece katil bir köpeğin olması nedeniyle araştırmacı dedektiflik hevesini kırıyorsa da kısa bir zaman sonra "işin içinde işler" olduğunu anlamaya başlıyor, polisiyenin sürekleyiciliğine kapılıyorsunuz. Roman, bireyleri esrarengiz bir şekilde ölen lanetli bir aile olgusu üzerine başlıyor. Genel kanı, çevrelerinde iyi kişiler olarak tanınan bu ailenin başına gelenler 'lanetli' olmaları şeklinde yorumlanmaktadır. Doğrusu bütün ip uçları bunu destekler mahiyette. Taa ki, Mr. Holmes ve yardımcısı olaya dahil olana kadar. Holmes ustalığını en yakın kişilerin portrelerini ters okumalar yaparak ortaya koyuyor. "Kimin elinin kimin cebinde" olduğunu belirledikten sonra zaten iş kolaylaşıyor.
 </p>
 <p class="metin">
 </p>
 <p class="arabaslik">
  Mesihi beklerken
 </p>
 <p class="metin">
  Büyük Gün; Hazret-i İsa'nın Dönüşü
 </p>
 <p class="metin">
  Olcay Yazıcı
 </p>
 <p class="metin">
  Marifet Yayınları
 </p>
 <p class="metin">
  184 s.
 </p>
 <p class="metin">
  0 212 526 22 70
 </p>
 <p class="metin">
  Kültür dünyasının yakından tanıdığı şair ve yazar Olcay Yazıcı, "Büyük Gün/Bir Kıyamet Alameti Olarak Hazret-i İsa'nın Dönüşü" isimli çalışmayı, özgün bir üslupla kaleme alıyor. Kitapta, Hazret-i İsa'nın dönüşü menkıbesi etrafında, ahiret düşüncesinin tarihçesi, dünya kadınlarının sultanı Hazret-i Meryem'in akıllara durgunluk veren hikâyesi, Hz. İsa'nın kavmi tarafından uğradığı zulüm, Hz. İsa'nın çarmıha gerilme senaryoları ile İslam kaynaklarına göre semaya kaldırılışı ve kıyamete yakın tekrar yeryüzüne indirileceği inancı da edebi, lirik bir anlatışla işleniyor. Bozulma ve yozlaşmalar çağında, metafizik bir uyarıcı olmayı amaçlayan eserin ana fikri; "insan, ölümü aşırılıkları dizginleyici bir şuur ile bilmeli, dünyevi olanın büyüsüne kapılmadan, mücerret değerlerin erdemiyle donanmalıdır..."
 </p>
 <p class="metin">
 </p>
 <p class="arabaslik">
  Spikeriz, öyleyse gülümseriz
 </p>
 <p class="metin">
  Spikeriz, Öyleyse Gülümseriz
 </p>
 <p class="metin">
  Ümit Aktan, İnkılap Yayınları,160 s,
 </p>
 <p class="metin">
  Tel: 514 06 10
 </p>
 <p class="metin">
  Yıllarını spor spikerliğine veren ve şu anda ekrandan uzak bir şekilde Yeni Şafak'ta gazetecilik hayatını sürdüren Ümit Aktan, 'Spikeriz Diye...' adlı kitabında mikrofon başındaki ya da ekran karşısındaki anılarını anlatıyor. Bu kitabı yazmasının sebebi ise anıların sözcüklerde ya da sohbetlerde kaldığında unutulmaya mahkum olması. Aktan, anıların ve anılarda gülümseyen insanların unutulmasını istememiş ve almış kalemi eline. Kendini bildi bileli mikrofonla, ekranla içli dışlı olmasını başlamış yazmaya. Dile kolay, tam otuz yıldır süzülüp gelen anılar demeti bunlar. Bunları anlatırken, 'Bugünlere nasıl geldik?' sorusu kadar, 'Nereye gidiyoruz?' sorusuna da cevap arıyor Ümit Aktan. Tabii gülümseyerek, gülümseterek...
 </p>
 <p class="metin">
 </p>
 <p class="arabaslik">
  Küçük şeyler...
 </p>
 <p class="metin">
  Kaderin Efendisi, Şebnem İşigüzel
 </p>
 <p class="metin">
  Everest, 144 s., 0 212 513 34 20
 </p>
 <p class="metin">
  Bu defa küçük şeyleri anlatmanın derdinde Şebnem İşigüzel. Küçük gibi görünse de hepimizin boyunu aşan, hayatı burnumuzdan getiren şeyleri. Bize kaderimizin efendisi olmadığımızı ve olamayacağımızı hatırlatan küçük şeyleri... Zarifçe dayatılanlar, zarifçe sevilmek istemeler, kapıları kapatmalar, kendine gömülmeler, kaderine boyun eğmeler, başkaları tarafından tuzla buz edilip "zarif ve küçük" parçalara ayrılmalar... Genç yazar yüksek dozda, ağır, yakıcı bir ilacı, eli hafif bir hemşire gibi okurun damarına akıtma niyetinde bu defa. Görünürde sıkı bir iğne yemiş gibi hissettirmeden, ama bir kez damarlarda dolaşmaya başladığında başdöndüren, biraz da sızlatıp acıtan öyküler bunlar. Kader ile insan arasında kalan öyküler. Şebnem İşigüzel, büyük bir ilgi gören ilk kitabı Hanene Ay Doğacak'tan sekiz, Eski Dostum Kentenkele'den beş yıl sonra, yazının ağır ağır kendi hayatını rehin istediğini hissettiren yeni öyküleriyle okurun karşısına çıkıyor.
 </p>
 <p class="metin">
 </p>
 <p class="arabaslik">
  Kimler Mason?
 </p>
 <p class="metin">
  Türkiye'nin Büyük Masonları,Süleyman Yeşilyurt, HİV Yayınları, 270 s., Tel: 0312 433 61 76
 </p>
 <p class="metin">
  Yazar, kitaba bir anısını anlatarak giriyor: 1965 sonbaharında bir akşam İzmir Konak'ta arkadaşlarıyla eğlenirken, aniden yan masadan bir alkış tufanı koptuğunu görür. Adalet Partisi, CHP karşısında seçimi kazanmış, masadakiler bu haberin gelmesiyle alkış tutmuştur. Oysa alkışlayanların tümü Yahudi'dir. Yazar, Yahudi gençlerden birine, "seçimi kazananın milliyetçi bir partinin milliyetçi bir lideri olduğunu, sevinmelerini anlayamadığını" ifade eder. Yahudi'nin cevabı şöyledir: "Bu iktidar bize daha yakın, üstelik yeni başbakan bizim locadan, yani Mason". Evet, tahmin edileceği üzere kitap ülkemizin önde gelen masonlarını anlatıyor. Kimler yok ki? Süleyman Demirel, Cefi Kamhi, Zeki Alasya, Ayhan Işık, Çetin Altan, Özer Çiller, Selim Edes, Nermin Abadan Unat, Vural Arıkan ve daha birçokları.
 </p>
 <p class="metin">
 </p>
 <p class="arabaslik">
  Dar alanda gazetecilik
 </p>
 <p class="metin">
  Matbuat Basın derkeen... Medya, Bedii Faik
 </p>
 <p class="metin">
  Doğan Kitap, 253s., 0 212 677 06 20
 </p>
 <p class="metin">
  "Dev bir pergelin saplanan ayağını Nuruosmaniye kavşağının tam orta yerine batırınız ve sonra öbür ayağı, çok değil, 250-300 metre kadar açıp çevirmeye başlayınız. Çıkacak daireye 1940'ların bütün Babiali'sini sığdırabilirsiniz. Cumhuriyet'iyle, Vatan'ıyla, Tasvir'iyle, Tanin'iyle, Son Posta'sıyla, Vakit'iyle, Son Telgraf'ıyla, Yeni Sabah'ıyla, Hürriyet'iyle hatta tüm kitabevleriyle hemen hepsini..." Bu sözler Babiali'de uzun yıllar gazetecilik yapmış olan Bedii Faik'e ait. Bedii Faik, Türk gazeteciliğinin bu dar alana sıkışmış 60 yıllık tarihini ve bazı aktörlerini kendi penceresinden anlatıyor.
 </p>
 <p class="metin">
 </p>
 <p class="arabaslik">
  Yol ayrımındaki Türkiye
 </p>
 <p class="metin">
  Avrupa Yol Ayrımında Türkiye, Cengiz Aktar,
 </p>
 <p class="metin">
  İletişim, 228s.0 212 516 22 60
 </p>
 <p class="metin">
  Galatasaray Üniversitesi öğretim görevlisi Cengiz Aktar, yol ayrımında olan Türkiye'nin AB ile ilişkilerini çok detaylı olarak ele alıyor. "Türkiye'nin Avrupalı olmaya ihtiyacı varsa, Avrupa'nın da kemale erebilmesi için bu "farklı"yı, "öteki"yi kabullenebilmesi gerekiyor. 21. yüzyılda dünya gücü olmayan aday Avrupa Birliği, bunu bu surette başarabilecek.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329152152/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/346/kitaplik/1.htm), [web.archive.org (arşiv bağlantısı)](http://web.archive.org/web/20020329152152/http://www.aksiyon.com.tr:80/2001/346/kitaplik/1.htm)
