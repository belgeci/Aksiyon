# Postalsız, silahsız ama cesur...

*Muhsin Öztürk 2001.08.25*

<div>
 <p class="spot">
  Sibirya'dan çöllere, Hindistan'dan Birmanya'ya, Burma'dan Guyan'a kadar uzanan tarifi imkansız bir hayat...
 </p>
 <p class="metin">
 </p>
 <p class="metin">
  Esir Kampları
 </p>
 <p class="metin">
  Ergun Hiçyılmaz
 </p>
 <p class="metin">
  Beyaz Balina
 </p>
 <p class="metin">
  255 sayfa
 </p>
 <p class="metin">
  0 212 638 62 63
 </p>
 <p class="metin">
  Çoğu, bedenlerine büyük gelen yamalı kaputları giyip, silah kuşandıklarında henüz hayatlarının baharını yaşamaktaydılar. Bazıları için ne savaş, ne de esaret bitiyordu. Balkan Savaşı'ndan sonra Birinci Dünya Savaşı'nda tekrar esareti görenler vardı. Kaputsuz ve çıplak ayakla Sarıkamış veya Sibirya'da esarete yürümüşlerdi... Uçsuz bucaksız çöllerde, kimi zaman bir yudum suya, kimi zaman bir atımlık mermiye kurban giden onlardı... Postalsız, silahsız ama cesur... Ergun Hiçyılmaz 20. asrın ilk çeyreğinde yaşanan savaşlar ve bozgunların bir sonucu olarak ortaya çıkan esir kamplarını ve bu kamplarda bulunan kişilerin hikayesini anlatıyor.
 </p>
 <p class="metin">
 </p>
 <p class="arabaslik">
  Ekonomist'ten Hitit romanı
 </p>
 <p class="metin">
  Anitta'nın Laneti
 </p>
 <p class="metin">
  Mahfi Eğilmez
 </p>
 <p class="metin">
  Om Öykü
 </p>
 <p class="metin">
  200 sayfa
 </p>
 <p class="metin">
  0 212 280 95 85
 </p>
 <p class="metin">
  Son yıllarda iş dünyasında profesyonel yöneticilik yapan kişilerin edebiyat âlemine yaptıkları katkılara daha sık şahit oluyoruz. Hazine Müsteşarlığı'ndan ve NTV'de Asaf Savaş Akat ve Deniz Gökçe'yle yaptıkları Ekodiyalog programından tanıdığımız Mahfi Eğilmez de bu akıma dahil oldu. Hep ekonomi konuşurken rastladığımız Eğilmez, Anitta'nın Laneti isimli Hititleri konu alan romanıyla artık edebiyat yönüyle de kendinden söz ettirecek. Roman, Eğilmez'in özel Hitit merakının bir sonucu. Kendisini "Hitit torunu" olarak görmüyor. Anitta'nın Laneti, MÖ 1800 ile 1200 arasındaki Hitit kralları, kraliçeleri, prens ve prenseslerinin yaşadığı çeşitli olayları, entrikaları, savaş ve barışları öyküleştirerek okunması kolay bir Hitit tarihi sunuyor.
 </p>
 <p class="metin">
 </p>
 <p class="arabaslik">
  Küreselleşme'den kaçamıyoruz; o halde...
 </p>
 <p class="metin">
  Yırtıcı Küreselleşme
 </p>
 <p class="metin">
  Richard Falk
 </p>
 <p class="metin">
  Kure
 </p>
 <p class="metin">
  245 sayfa
 </p>
 <p class="metin">
  0 212 589 12 95
 </p>
 <p class="metin">
  Kitabın ana tezi, aslında insani bir küreselleşmenin mümkün olabileceği ve bunun için de öncelikle küreselleşmenin, ekonomiyle olduğu kadar kültür, siyaset ve ahlakla da ilişkili olarak kavranması gerektiği. Türkiye bu tarihi kavşak noktasında büyük bir baskı altında olduğu için, ekonomik reform ihtiyacını, sosyal adaleti sağlama, fakirliğin üstesinden gelme ve aşırı eşitsizliklere yol açarak toplumu kutuplaştırmaktan kaçınma çabası ile birleştirmeyi becererek başarılı bir çözüm geliştirme fırsatına sahip. Richard Falk kitabının bir bölümünü bu fırsatı sağlayabilecek yeni küreselleşme arayışlarına ayırmış. Fakat öncesinde, küreselleşmeyi savunanlarla eleştiri getirenlerin görüşlerini ayrıntısıyla yer veriyor. Kitap bir küreselleşme eleştirisi getiriyor fakat küreselleşmenin kaçınılmaz olmasının altını çizip olumlu bir çizgiye oturtulmasını savunuyor.
 </p>
 <p class="metin">
 </p>
 <p class="arabaslik">
  Köpeklerle ilgili herşey
 </p>
 <p class="metin">
  Köpek Ansiklopedisi
 </p>
 <p class="metin">
  Gino Pugnetti
 </p>
 <p class="metin">
  Arkadaş
 </p>
 <p class="metin">
  323 sayfa
 </p>
 <p class="metin">
  0 312 434 46 24
 </p>
 <p class="metin">
  Kitap, köpek severler, köpek sahipleri ve köpek sahibi olmaya hazırlananlar için değerli bir kılavuz. 300'den fazla köpek türünü tanıtmakta, her türe ilişkin ayrıntılı bilgiler ve renkli fotoğraflar yer almakta. Alacağınız köpek, aile yaşantınızın bir parçası olacağından bu anlamda bir sorumluluk gerektirecektir. Seçtiğiniz köpeği evde mi barınmalı, bahçede mi, küçük çocuklarla bir arada yaşayabilir mi, ulaşabileceği boy ve kilo nedir, ısırma içgüdüsü güçlü mü, koruma hizmeti yapabilir mi, iz sürebilir mi, tüyleri bakım gerektirir mi, soğuğa karşı dayanıklı mıdır? Bu türden sorulara Köpek Ansiklopedisi'nde net yanıtlar bulabilirsiniz. Sayfa kenarındaki grafiksel semboller, dünyadaki önemli köpek kulüplerince kabul edilen önemli bilgilere hızlı ve kolay ulaşmayı sağlıyor.
 </p>
 <p class="metin">
 </p>
 <p class="arabaslik">
  Bir Türkiye analizi
 </p>
 <p class="metin">
  Avrupa ve Amerika Karşısında,
 </p>
 <p class="metin">
  Değişen Türkiye, Heinz Kramer,
 </p>
 <p class="metin">
  Timaş, 364 sayfa, 0 212 665 35 56
 </p>
 <p class="metin">
  Soğuk Savaş'ın ardından Türkiye, tarihinde ilk kez Kemalist devlet geleneğinin prensiplerini sorgulamaya başladı. Bununla birlikte, yeni dış siyaset ve güvenlik politikası ihtiyaçları kendisini gösterdi. Bunlar da kaçınılmaz olarak halkı, Türkiye'nin bölgedeki rolü üzerine geniş kapsamlı tartışmalara yöneltti. Heinz Kramer, işte bu değişimi etkileyen güçleri ve bunların Türkiye'nin, Amerika ve Avrupa ilişkilerindeki etkisini irdeliyor. Esas olarak, Atatürkçü geleneğe yönelik etnik ve dini itirazlar üzerine yoğunlaşıyor. Merkezi yönetimin karşısındaki başlıca engeller olan, Kürt sorununun doğuşunu ve siyasal İslam'ın gelişimini mercek altına alıyor. Kramer'e göre liberal demokrat politikalar, yeni bin yılın başlarında Türk siyaseti için daha istikrarlı bir ortam yaratabilir. Cengiz Çandar "Sadece Amerika'daki Türkiye uzmanlarının değil, Türkiye'yi 'içinden' kavramakta zorluk çekenlerin de en fazla etkilendiği ve yararlandığı eser oluverdi" diyor. Fehmi Koru'nun kitapla ilgili yorumu şöyle: " Ülkemiz epeydir dünyanın gündeminde; bunu, son zamanlarda olağanüstü artan Türkiye odaklı yayınlardan anlıyoruz. Hemen her önemli Batı ülkesinde 'Türkiye uzmanı' denilebilecek kişiler, şu sıralarda bildiklerini raporlara, makalelere ve kitaplara taşımakla meşguller. Heinz Kramer, Almanya'nın işini en ciddi alan 'Türkiye uzmanı' ve bu kitabı, sadece ülkesinde değil bütün Batılı çevrelerce Türkiye üzerinde yeniden düşünmeyi zorlayacak önemde bulundu." Kitap, üç bölümden oluşuyor; Kemalist Modelin Aşınması, Soğuk Savaş Sonrası Türk Güvenlik ve Dış Politikası, Avrupa ve Amerika'nın Türkiye politikası. Türkiye bu kitabı tartışacak gibi...
 </p>
 <p class="metin">
 </p>
 <p class="arabaslik">
  İngiliz varoşu...
 </p>
 <p class="metin">
  Varoşların Buda'sı, Hanif Kureishi,
 </p>
 <p class="metin">
  Can Yayınları, 311s., 0 212 252 56 75
 </p>
 <p class="metin">
  Varoşların Buda'sı, 70'li yılların sonuyla 80'li yılların başında, İngiliz İşçi Partisi'nin, iktidarı Thatcher hükümetine bırakmak üzere olduğu günlerde, sorunlu bir dünyada var olmaya çalışan bir gencin marjinal yaşamını konu alıyor. Hindistan göçmeni bir babayla İngiliz annenin oğlu Karim'in ve yakın çevresinin öyküsünün anlatıldığı Varoşların Buda'sı, son dönem İngiliz edebiyatının ses getiren yazarlarından biri olan Pakistan asıllı Hanif Kureishi'nin en  önemli romanı.
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020106051736/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/351/kitaplik/1.htm), [web.archive.org (arşiv bağlantısı)](http://web.archive.org/web/20020106051736/http://www.aksiyon.com.tr:80/2001/351/kitaplik/1.htm)
