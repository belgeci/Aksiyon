# Düşündüğün gıbısın

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050227030649im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030649im_/http://www.aksiyon.com.tr/resim/370/58.jpg" vspace="5"/>
  </p>
 </font>
 <font class="content">
  “Modern Türkiye’de Siyasi Düşünce” kitap dizisinde fikir akımlarının Türkiye’de nasıl tecelli ettiği ve bu akımların Türkiye Devleti’nin siyasetindeki ve toplumdaki etki düzeyleri anlatılıyor. Eğer okunursa, artık kolay kolay ‘ben liberalim’, ‘muhafazakârım’, ‘solcuyum’ denilemeyecek. Herbir fikrin gerçek hayatta neye takabül ettiği ortaya çıkacak çünkü
 </font>
 <br/>
 <p>
  <font class="content">
   Türkiye’de şimdiye kadar benzeri yapılmayan bir proje ortaya konuyor, ayrıntılı bir düşünce haritası çıkartılıyor; patikanın yollarını, derelerini, göletlerini bile gösterecek bir harita... Her bir cildi 500—600 sayfalık 9 ciltte toplanacak çalışma, içlerinde İlber Ortaylı, İsmail Kara, Cemal Kafadar, Ahmet İnsel, Mustafa Erdoğan gibi tanınmış entellektüellerin olduğu 300 kişilik bir kadro tarafından hazırlanıyor. Her bir cilt Tanzimat—Meşrutiyet, Kemalizm, muhafazakârlık, liberalizm, sol düşünce, İslamcılık, milliyetçilik gibi temel bir akımı ele alıyor. İletişim Yayınları’nın üstlendiği bu projeyi yürütenlerden, aynı zamanda Milliyetçilik cildinin editörü Tanıl Bora ile “Modern Türkiye’de Siyasi Düşünce”yi konuştuk.
   <br>
    <br>
     —Modern Türkiye’nin siyasi düşünce tarihini düşünce akımları yoluyla ele alma fikri nasıl ortaya çıktı?
     <br>
      <br>
       Öncelikle, bilinen klişe “Bir boşluğu doldurma” ihtiyacı. Türkiye’de modern düşünce birikimini derli toplu bulabileceğiniz bir kaynak yok. Bu açığı kapatmak istedik. Bunu neden şimdi istedik? Düşünce açısından kısır ve umutsuz bir zamanda yaşıyor olmamızın payı var. Gerek kronik politik ve toplumsal kriz, gerekse medya ve tüketim kültürünün hızı, sözün gücünü azaltıyor, şuurları bulandırıyor. Eğitim, gitgide düşünme melekesini tahrip eden sonuçlar yaratacak şekilde işliyor. Buna, art arda travmalar yaşayan ve bunlarla sağ salim hesaplaşamayan bir toplumun hafızasızlığını ekleyin. Böyle bir manzara, sözü, fikri ve “bilinçli eylemi” önemsiyorsanız, herşeyi baştan düşünmeye, biraz düşünce arkeolojisi yapmaya davet ediyor. Bu çalışma, böyle bir davettir.
       <br/>
       <br/>
       Siyasal düşünce üretiminin tahlilini dönemsel bağlama oturtabilirsiniz, “evrensel” düşünce çizgilerinin ezelî—ebedî akışına oturtabilirsiniz, akımlara oturtabilirsiniz. Böyle bir çalışmayı disipline etmeye, toparlayıcı kılmaya en uygun bağlamın akımlar olduğunu düşündük. Ancak öteki bağlamları da gözden kaybetmedik, her akım başlığı altında o görüş açılarını yansıtan yazılara yer vermeye çalışıyoruz. Dönemleri, süreklilikleri ve kopuşları ele alan 9. cilt, yine de bırakılmış açıklar varsa, onları kapayacak.
       <br/>
       <br/>
       Mukayeseli, ters açılardan bakışlar var
       <br/>
       <br/>
       —Bu çalışmayı izleyen bir kişi modern Türkiye’de siyasi düşünce konusunda şimdiye kadar yazılan çizilenlerden farklı olarak ne görecek/neyi bulacak?
       <br/>
       <br/>
       Şimdiye kadar bu konuda yazılanlar, belirli bir yazarın, düşünce insanının yorumları idi. Burada ise geniş katılımlı kollektif bir çaba var. Dolayısıyla farklı görüş zaviyeleri var. Birçok açıdan mukayeseler, “ters açılar” var. Son derece verimli tekrarlar var; mesela Ahmet Ağaoğlu’nu milliyetçilik açısından, Batıcılık açısından, liberalizm açısından ayrı ayrı mütalaa etmek gibi... Bunlara bağlı olarak, bol ayrıntı var. Sadece ana akımlara, büyük ırmaklara değil dip akıntılara, kuytudaki derelere de bakıyoruz.
       <br/>
       <br/>
       —Her cildin hazırlanmasında onlarca bilim adamı, düşünür, tarihçi, araştırmacı vs. yer alıyor. Kendi sahalarında en iyiler olarak bilinen bu kişileri bir araya getirmek ve bir konu üzerinde çalışmak zor olmadı mı?
       <br/>
       <br/>
       Elbette zor, ama zevklidir! Bu aynı zamanda bir istişare süreci. Birçok yazar, yazısını şekillendirirken, projenin tamamına ilişkin yeni öneriler de getiriyor, tashihler yapıyor. Şu da gözden kaçmasın: Modern Türkiye’de Siyasî Düşünce’de, birçok “şöhretsiz” yazarın, araştırmacının, şöhreti hak eden katkıları yer alıyor. Uzmanların, “en iyiler”in yanında, diyecek yeni bir sözü olanları da kapsamaya önem veriyoruz.
       <br/>
       <br/>
       —İslamcılık cilt/kitap’ının editörlüğünü Yasin Aktay, Liberalizm cildinin editörlüğünü Mustafa Erdoğan yapıyor. Şüphesiz editörler bu çalışmaya rengini verecek kişiler. Muhtemelen editörlerin kimler olacağı, nasıl bir çalışma sisteminin uygulanacağının konuşulduğu proje aşaması oldukça müşkül bir aşama olsa gerek. Bu aşamadan biraz bahsedebilir misiniz?
       <br/>
       <br/>
       “Çoğulcu” bir editörlük yapısı içinde çalışıyoruz. Ciltlerin planlamasını, sayı editörleriyle yayın kurulu birlikte yürütüyor. Az evvel dediğim gibi, yazarların da önemli katkıları oluyor. Bir ortak çalışma ortaya koyuyor olmanın, işbirliği yapmanın kendisi, geliştirici, zenginleştirici olmak yanında bizzat motive edicidir. Yayın kurulu da, editörler de, yazarlar da sanırım bundan memnun ve tatminkârdırlar. Bunun altını çizelim: Ortak çalışma niteliği, ‘Modern Türkiye’de Siyasî Düşünce’nin ayırdedici vasıflarından biri, belki başlıcası. Yayın kurulu da, editörler de, “kendi kitabını” yazan birinin kıskançlığıyla davranmıyorlar. Benimsemedikleri yorumları “veto” yoluyla aşmaktansa, eksik kaldığını düşündükleri noktaları kapatan ilâve katkılarla telâfi etmeyi tercih ediyorlar, örneğin.
       <br/>
       <br/>
       —Dizi’nin genel editörlüğünü yapanların Birikim ekolünden yani ‘sol tandanslı’ olması, “objektiflik” bağlamında birtakım zorluklar getirdi mi? Nasıl bir tecrübe oldu bu?
       <br/>
       <br/>
       Evet, yayın kurulu Birikim Dergisi muhitinden. Ama bu muhit bir tekke, bir kapalı hizip değildir, “meşverete” açık bir muhittir. Böyle bir projenin Birikim rabıtalı bir muhitte ortaya çıkmasının, zaten tam da bu vasfı sayesinde mümkün olduğunu düşünüyorum. Şunu da düşünüyorum: Sol zihniyetin, düşünce üzerine düşünecek (ki “has” düşünce zaten odur) kapıları aralamaya özel yeteneği vardır. Okurlarınızın çoğu, “sol zihniyet” deyince, dogmatik, ortodoks bir söylemi ve onu iyice öcüleştiren malûm karalamaları hatırına getirerek, bu iddiayı yadırgayacaktır. Ben genel, “evrensel” bir sol zihniyetten bahsediyorum; bu, hiçbir düşünsel kabulü, hiçbir mefhumu “doğal”, “malûm”, “kutsal”, “aşkın” saymayan, hepsini tarihle, beşerî tecrübeyle sınayan bir gelenektir. Düşünceyi, “aşikâr” sayılanlar dahil, tersyüz etmeye, orasına burasına tekrar bakmaya, sigaya çekmeye meraklı bir gelenektir. Dolayısıyla sol geleneğin, düşüncenin ve ideolojilerin tahliline bilhassa elverişli olduğunu düşünüyorum. Yanlış anlaşılmasın; bu söylediklerim, ‘Modern Türkiye’de Siyasî Düşünce’nin “objektifliğine” dair kendinden menkul bir güvence vermiyor kuşkusuz. Bu güvenceyi, ortak aklımızla, istişare içinde yaratmak zorunda olduğumuzu biliyoruz. Şu kaydı da düşmeli: “Objektiflik”, biçimsel bir yansızlık, dümdüz bir aktarımcılık değildir. Objektifliği, “malzemeyi” tahrif etmemek gibi temel ahlâkî ilkelerin yanısıra, yorumlarını, okurların mesafe alabileceği, “dışarıdan” bakabileceği bir kavramsal çerçeve ve dil içinde sunma kaygısında aramalı daha çok. Birçok durumda da objektifliğin en iyi güvencesi, aynı konuya birkaç objektifin birden yöneltilmesidir.
       <br/>
       <br/>
       —Siz milliyetçilik üzerine yaptığınız çalışmalarla tanınıyorsunuz. Aynı külliyatın Milliyetçilik cildinin editörüsünüz. Bu cild için kimlerle birlikte çalışıyorsunuz. “İçerden” konuyu irdeleyen milliyetçi kökenli kişiler var mı?
       <br/>
       <br/>
       Tabii ki, milliyetçilik cildinde elbette milliyetçiliği benimsemiş yazarların, araştırmacıların da katkıları olacak. Fakat belirtmeden geçemeyeceğim: Kendini İslâmcı, muhafazakâr, sol, liberal olarak tanımlayanlara kıyasla, milliyetçi olarak tanımlayanların, kendi düşüncelerine mesafeli, eleştirel bakma yeteneğinin daha düşük olduğunu düşünüyorum. Böyle yaklaşabilenler vardır, ama görece azdır. Dünyanın her yerinde, milliyetçi fikriyatın, milliyetçilik üzerine analizlere nispetle hayli yoksul olduğunu, konuyla ilgilenenler saptamışlardır. Kendine, “benliğine” mesafelenememek, milliyetçi zihniyetin tabiatından gelmiyor mu zaten?
       <br/>
       <br/>
       —Dizi ne zaman tamamlanacak?
       <br/>
       <br/>
       Üç ilâ dört aylık aralarla ciltleri/kitapları tamamlamaya çalışıyoruz. (Bu vesileyle parantez açarak söyleyeyim, dizinin her cildi aynı zamanda müstakil bir kitap olarak da bütünlük taşıyor.) 2003 yılı sonunda 8 cildin tamamlanmasını, bu 8 cildin “eleştirisini” de içeren 9. cildin de 2004’te yayımlanmasını hedefliyoruz.
       <br/>
       <br/>
       m.ozturk@aksiyon.com.tr
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12215), [web.archive.org (arşiv bağlantısı)](http://web.archive.org/web/20050227030649/http://www.aksiyon.com.tr:80/detay.php?id=12215)
