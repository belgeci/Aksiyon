# Hoşgörü üç dinli bir beste

*Muhsin Öztürk 1999.09.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gazeteci ve Yazarlar Vakfı'nın Osmanlı'nın kuruluşunun 700. yılı dolayısıyla yapacağı programın ana temasının hoşgörü olması beklenirdi, öyle de oldu.
  </font>
 </div>
 <div id="newsText">
  <font class="detail-text">
   İstanbul CRR salonunda 2122 Eylül tarihlerinde gerçekleştirilen "Birlikte Yaşama Sanatı Hoşgörü700" temalı bilimsel toplantıda pek çok ünlü tarihçi ve bilim adamı tebliğlerini sunarken belki ilk kez yaşanan bir olay gerçekleşti. Ermeni, Süryani, Katolik ve Musevi cemaatleri kendi dini müziklerini seslendirdiler ve unutulmaz bir "mistik müzik fetivali" yaşandı sempozyumun son gecesinde.
   <br/>
   <br/>
   Osmanlı birlikte yaşama sanatını kendi devrinde gerçekleştirebilmiş nadir devletlerden. Osmanlı hoşgörüsü hâlâ konuşulmaya ve tartışılmaya devam ediyor. Prof. Dr. Bekir Karlığa kendisinin de katıldığı 1994'teki Toledo Avrupa ve Akdeniz İşbirliği Toplantısında Osmanlı Modeli'nin demokrasi olmadan da hoşgörü ve diyaloğun bir örneği olabileceğinin ifade edildiğini ve sonuç bildirgesine de girdiğini hatırlatıyor.
   <br/>
   <br/>
   Gazeteci ve Yazarlar Vakfı'nın gerçekleştirdiği sempozyumun diğer 700. yıl toplantılarından farkı Osmanlı'nın bakiyesi gayri müslim azınlık temsilcilerinin sempozyumda hazır olmaları ve açılışta yaptıkları coşkulu konuşmalardı belki. Bartholomeos'un konuşması bugüne kadar olanların en keskini olurken, Süryani temsilcinin konuşması salonda duygulu anların yaşanmasına yol açtı. Vatikan temsilcisinin sözüne 'Rahman ve Rahim olan Allah'ın Adıyla" başlaması hafızalardaki yerini çoktan almış olmalı.
   <br/>
   <br/>
   Sempozyum görmek, duymak istediğimiz ünlü tarihçileri de ağırladı. O yüzden olsa gerek 'Bir arada yaşama sanatı' daha çok tarihsel boyutlarıyla ortaya kondu. Durmuş Hocaoğlu'na göre vakıf derhal bugün "bir arada nasıl yaşayabiliriz"in sempozyumunu yapmalı, mesela Abant toplantılarından birini buna ayırmalı: "Bizim Türkiye'de esas problemimiz Müslümanlar ile gayri müslimler arasında hoşgörü ya da tolerans problemi değil. Bence problem daha geniş. Toplumun bütün katmanları arasındaki karşılıklı birlikte yaşama projesini nasıl geliştireceğiz konusu."
   <br/>
   <br/>
   Prof. Dr. Kemal Karpat'ın tebliği Osmanlı'yı anlamada çok önemli nitelikteydi.  Osmanlı'daki hoşgörünün güçlü sultanların ulûfesine ve  inhisarına bırakılmış "keyfi" bir yapı olmadığını, yıllara hatta yüzyıllara varan fetva ve kanunnameler silsilesine dayanan ve gücünü kanunlardan ve yerleşik adalet mekanizmalarından alan "kurumsal" bir yapı olduğunu ifade etti tebliğinde. Karpat Hocaya göre haklar insanın doğuşuyla birlikte var olan değerler bütünüdür ve Osmanlı'da da bu böyle algılanmıştır. Karpat Hocanın halen öğretim görevlisi olarak hayatını sürdürdüğü ABD'den örneklerle süslediği tebliğini temin etmekte fayda var. Uluslararası ünü olan NPQ'da yayınlanacağı bilgisini de aktaralım bu arada. İlber Ortaylı, "birlikte yaşama sanatını" simgeleyen kelimeler üzerine yaptığı kavram analizinde hoşgörü veya toleransın her zaman kullanışlı bir vasıta olmadığının altını çizdi. Üstelik bu sadece entellektüel bir çalışma ile hele "toplumsal mühendislik" gibi matematiksel projelerle üstesinden gelemiyecekleri bir sosyal bilimler  problematiğidir. Modern dünyada öteki ile bir arada yaşamanın yeni düzlemlerine ihtiyaç vardır, hem de ivedilikle.
   <br/>
   <br/>
   Hoşgörü'nün kaynağı İslam
   <br/>
   <br/>
   Sempozyumda açık olarak ortaya konan birşey de Osmanlı hoşgörüsünün doğrudan doğruya dinden yani İslam'dan beslendiği düşüncesiydi. Diğer din mensuplarına ehli kitap nazarıyla bakması sağlıklı diyaloglar gelişmesini sağlamıştır müslümanlarla diğer semavi din müntesipleri arasında. Kemal Karpat'ın batıda yaşayan bir kişi olarak bunun ne demek olduğunu daha iyi biliyorum dediği ve önemle aktardığı bir noktaydı Osmanlı hoşgörüsünün temelde din kaynaklı dolayısıyla İslamiyet kaynaklı oluşu. Prof. Dr. Bekir Karlığa da İslam düşüncesinin genel hikmet prensibi içinde bütün kültürlere sahiplenip kendi çatısı altında toplayarak bağrına basması olgusunun hoşgörüde etkili olduğunu ilave etti. Sempozyum sonrasında görüştüğümüz Karlığa'ya göre  Osmanlı  sadece Ehli Kitap cemaatlerini kapsayan bir hoşgörüye sahip değildi. "Mülhidler ve zındıklara karşı da müsamahalı davranılmıştır. İslam tarihinde düşüncesi gereğince idam edilen ya da öldürülen kişiler yoktur. Sadece siyasi saikle bunlar olmuştur. Mesela Tokat'lı Molla Lütfi olayı olsun, Şeyh Bedreddin, Nesimi, Mansur olayları olsun bunların hiçbirisi düşünce farklılığından dolayı değil doğrudan doğruya sosyal ve siyasal etkilerden dolayıydı."
   <br/>
   <br/>
   Prof. Dr. İlber Ortaylı, Prof. Dr. Kemal Karpat, Prof. Dr. Bekir Karlığa, Prof Dr. Mete Tunçay, Prof. Dr. Toktamış Ateş, Prof. Dr. Mehmet S. Aydın, Prof. Dr. Yusuf Halaçoğlu sempozyuma konuşmacı olarak katılan aydınlardan sadece bir kısmı. İki gün boyunca süren konuşmalarda tatlı sürtüşmeler  ve tabii olarak görüş ayrılıkları da vardı.
   <br/>
   <br/>
   Ne hoşgörü ne de tolerans: himaye
   <br/>
   <br/>
   Musevilerin Osmanlı'daki tarihçesini anlatan konuşması ilgiyle dinlenen Musevi yazar Yusuf Altıntaş'ın tebliğinden bahsetmeliyiz biraz. Musevilerin İspanya'dan İstanbul'a yolculuğunun tarihçesini ayrıntısıyla nakleden Yusuf Altıntaş'a göre Musevilerin gördüğü muamele hoşgörü ya da tolerans kelimeleriyle izah edilemez. Buna olsa olsa 'himaye' denilebilir. Yani, Osmanlı Yahudileri himaye etmiştir. Musevilerin Osmanlı toplumsal yaşayışında önemli roller üstlendiği devlet mekanizmasından gördüğü hoşgörünün devlet bürokrasisi ile sınırlı olmadığını vurguladı Yusuf Altıntaş. Devşirme sistemine tâbi olmayan Musevilerden pek çok kişinin din değiştirerek Müslüman olduğu, dolayısıyle bürokraside çeşitli görevler aldığı bilgisi de vardı tebliğinde. Tebliğden diğer bir anekdot ise din değiştiren Musevilerin, her ne surette olursa olsun Musevi inancına göre dinden çıkmadıklarına inanılıyor olması. Dolayısıyle Musevilere göre Osmanlı bürokrasisinde de görev üstlenmiş pek çok Yahudi vardır. Yani Osmanlı ile bu kadar içli dışlı olunmuştur.
   <br/>
   <br/>
   Üçüncü ya da dördüncü Abant toplantısı düzenleyip Osmanlı'dan hareketle bugün halihazırda hemhâl olduğumuz problemleri irdelemek ve özellikle bugün 'birarada yaşama sanatı'nı nasıl geliştiririzi tartışmak gerekiyor. İki gün süren sempozyumun çoğu zaman salonu tamamen dolduran izleyicilere zengin bir kültürün kapısını aralarken daha kapsamlı bir çalışmanın temellerini attığı söylenebilir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5395-hosgoru-uc-dinli-bir-beste.html), [web.archive.org (arşiv bağlantısı)](http://web.archive.org/web/20140717224255/http://www.aksiyon.com.tr:80/aksiyon/haber-5395-hosgoru-uc-dinli-bir-beste.html)
