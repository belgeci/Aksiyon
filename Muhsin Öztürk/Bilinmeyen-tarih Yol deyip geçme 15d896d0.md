# Yol deyip geçme

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20040301224144im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040301224144im_/http://www.aksiyon.com.tr/resim/472/72.jpg" vspace="5"/>
  </p>
 </font>
 <font class="content">
  Mikro tarihçilik küçük şeyin en büyüğe dair pek çok unsuru içinde barındırdığı gerçeğini armağan etti bize. Artık bir sokağın derununda, bir şehrin hatta bir devletin hikayesini öğrenmeniz mümkün. Bu küçük şey, ahşap bir ev, meydandaki çeşme, büyükçe bir mabet de olabilir. Başarılı biyografi çalışmalarıyla da tanıdığımız Beşir Ayzavoğlu bu sefer bir caddenin biyografisi ile karşımızda.
 </font>
 <p>
  <font class="content">
   Biyografi diyoruz çünkü cadde yer yer başından geçenleri anlatan, eğlenen, ağlayan bir canlı varlık gibidir. Ayvazoğlu’nun bütün eserlerindeki titizlik burada da ortaya çıkıyor; Divanyolu’na dair merak ettiğiniz etmediğiniz pek çok şeyi kaynaklarıyla birlikte tarihi seyri içinde okurken Peyami Safa ve Ahmet Haşim biyografilerinde olduğu gibi özümsenmiş ve senaryolaştırılmış bir tarihçe buluyorsunuz.
   <br/>
   <br/>
   Kızılelma’nın Ayasofya meydanında elinde kızıl bir küre tutan Justinianos heykelinden ileri geldiğini, Türklerin İstanbul’u fethetme tutkusunun bu kızılelmayı ele geçirmekle eşdeğer anlamda kullanıldığını biliyor muydunuz? Divanyolu’nun, Doğu Roma İmparatorluğu’ndan bugüne kadar gelen hikayesini okurken İstanbul’a dair pek çok şey öğreneceksiniz. Kitap bugün Beyazıt’la Sultanahmet arasında kalan ve tramvay yolu olarak bilinen Divanyolu’nun etrafında örülmüş tarihi anlatırken mimarideki gelişme ve başkalaşma ile toplumsal yapının değişik katmanlarını da ele alıyor. Siyah beyaz gravür ve fotoğraflarla bezenen çalışmanın tasarımı da özgün.
   <br/>
   <br/>
   Atmeydanı’nın dönüşümü, Yerebatan Sarnıcı’nın keşfi ve restorasyonuyla bu hale gelişi, Türk Ocağı’nın kuruluşu, Fatih’in İstanbul’a girdiğinde şehirle kurduğu ilişki... Osmanlı’da yaşanan her olayın bu cadde çevresinde gelişmiş olması da bu yan hikayelerin zenginliği konusunda bir fikir verebilir. Gittikleri yönden hangisine dahil olduğunu anlayabileceğiniz mağrur sadrazamlar, azledilmiş boynu bükük paşalar bu caddenin sıradan sakinleridir.
   <br/>
   <br/>
   2. Mahmut Türbesi’nin “Türbe’deki Harem” başlığı ile anlatıldığı dördüncü bölümde, burada gömülü olan saray kadınlarının bazen şatafatlı bazen hüzünlü hayatlarına tanık oluyorsunuz. Bu ve diğer bölümlerde Osmanlı sarayı ritüellerine devletlü—teba ilişkisine ve harem dünyasına dair çarpıcı bilgiler veriliyor. Divanyolu’ndan söz edilip de kahvelerinden, medreselerinden, çeşmelerinden, camilerinden bahsetmemek olur mu? “Nargilemin ucundan neler gördüm” diyen birisine kulak vermek istemez misiniz?
   <br/>
   <br/>
   Divanyolu, adını, Osmanlı’yı yöneten idarecilerin bu yolda düzenlenen törenlerle Topkapı Sarayı’na gidip—gelmesinden alır. Artık böyle bir işlevi olmasa da bu cadde kültür merkezlerine ve kafelere dönüştürülen medreseleriyle, hatırlattığı binlerce olay ve insanlarıyla hâlâ çok cazip. Cadde; gerek yangınların, gerek İstanbul’un tıpkı Batıda olduğu gibi modern, düz ve geniş caddelere kavuşturulması gerektiğine inanan dirayetli ve ‘dediğim dedik’ paşaların elinde onca badire atlatarak bugüne gelmiş. Bu yüzden, 150 yıl öncesinde girintili çıkıntılı görünümdeki yolu, bugün, yapılan müdahalelerle nizama sokulmuş haliyle tanıyoruz. Bugün de Divanyolu’nun çekim alanına girenler, merak ettikleri pek çok şeyi Ayvazoğlu’nun kitabında bulacaklardır. Tavsiye ederiz...
   <br/>
   <br/>
   Divanyolu
   <br/>
   <br/>
   Bir Caddenin Hikayesi
   <br/>
   <br/>
   Beşir Ayvazoğlu
   <br/>
   <br/>
   Ötüken Yay.
   <br/>
   <br/>
   0 212 251 03 50
   <br/>
   <br/>
   <br/>
   <br/>
   <br/>
   Japon Çalıkuşu
   <br/>
   <br/>
   <br/>
   Küçük Bey
   <br/>
   <br/>
   Soseki Natsume
   <br/>
   <br/>
   Oğlak
   <br/>
   <br/>
   171 sayfa
   <br/>
   <br/>
   0 212 251 71 08
   <br/>
   <br/>
   <br/>
   <br/>
   2003, Türk—Japon yılı ilan edildi. Kültürel ve turistik anlamda yapılan pek çok çalışma bu dostluğu pekiştirmek için büyük önem taşıyor. Oğlak Yayınları da bunu göz önünde bulundurarak ilk defa Japonca’dan Türkçe’ye direkt olarak çevrilen bir kitabı okuyucusuna sunuyor. Japonya sadece coğrafi olarak değil kültürel olarak da bize uzak bir ülke. Edebiyatın toplumların aynası olduğu düşünüldüğünde bu kitap ‘uzak ve yabancıyı’ yakınlaştırma adına önemli bir adım. Soseki Natsume, Japon Edebiyatı’nın önemli klasik yazarlarından biri. Eserlerinde; orta sınıf Japon aydınını bugün bile etkileyen, 1868 Meiji Restorasyonu’nun radikal değişikliklerini ele alıyor. Küçük Bey romanında da Meiji devrinin ilk kuşak genç öğretmenlerinin bir köy okulunda karşılaştığı sorunları işliyor. Romanı Reşat Nuri’nin Çalıkuşu ile özdeşleştirebiliriz.
   <br/>
   <br/>
   <br/>
   <br/>
   <br/>
   <br/>
   İslamiyet ve yeni bin yıl
   <br/>
   <br/>
   <br/>
   <br/>
   Postmodern Dünyada Kıbleyi Bulmak
   <br/>
   <br/>
   T.J. Winter( Abdülhakim Murad)
   <br/>
   <br/>
   Gelenek, 208 sayfa
   <br/>
   <br/>
   0 212 531 41 40
   <br/>
   <br/>
   <br/>
   <br/>
   Kitabın ironik başlığı bile okuyucuya içeriğin ilginçliği hakkında ipucu veriyor. Winter, Londra doğumlu bir Müslüman. Batı coğrafyasında bir Müslüman olmanın sorumluluğuyla kaleme almış kitabını. Eserde, zengin bir İslami birikim ve derin bir entelektüel donanımla postmoderniteyi ve günümüzdeki sahte kurtuluş reçetelerini irdeliyor. Hakim güç ve modernitenin bizleri getirdiği noktayı; evsizleri, kimsesiz çocukları, eşlerini kaybetmiş anneleri, bağnaz ırkçılar... gözler önüne seriyor. Cambridge Üniversitesi İlahiyat Fakültesi’nde öğretim görevlisi olan Winter, kitabındaki makalelerin bazılarının akademisyen ve uzmanlara hitap ettiğini, bazılarının ise daha avami bir dille kaleme alındığını belirtiyor. Yazar özellikle yeni bin yıl ve Müslümanlık ilişkisine vurgu yapıyor. Eserde yer alan makalelerden bazıları: Modernitenin Sonuna Olan İnanç, Ailenin Çöküşü, Ötekiyi Tasvip Etmek...
   <br/>
   <br/>
   Türkiye ve Rusya
   <br/>
   <br/>
   <br/>
   <br/>
   Dünden Bugüne Türkiye ve Rusya,
   <br/>
   <br/>
   G. Kazgan/N. Ulçenko,
   <br/>
   <br/>
   Bilgi Üniversitesi,
   <br/>
   <br/>
   357 sayfa
   <br/>
   <br/>
   0 212 217 28 62
   <br/>
   <br/>
   <br/>
   <br/>
   Kitap Türkiye ve Rusya arasındaki ilişkileri politika, kültür ve ekonomi alt başlıklarıyla ele almış. 2001 yılında Moskova’da, İstanbul Bilgi Üniversitesi Toplum, Ekonomi, Siyaset Araştırma Merkezi’nin (TESAR) Avrasya Araştırmaları alt birimi ile Rusya Bilimler Akademisi Doğu Bilimleri Enstitüsü’nün işbirliği ile bir panel düzenlendi. Kitap da bu paneldeki tebliğlerden oluşuyor. Türkiye ve Rusya arasındaki ilişkiler özellikle SSCB’nin dağılma sürecinden sonra hız kazandı. Elbette ki bu sürece işadamları gibi akademik çevreler de duyarsız kalmadı. Eser, dört bölümden oluşuyor. İlk bölümde Osmanlı İmparatorluğu ve Rus Çarlığı arasındaki politik ve ekonomik ilişkiler, ikinci bölümde kültür sorunları, üçüncü bölümde Türkiye ve Rusya arasındaki politik ve ekonomik ilişkiler incelenirken, son bölüm ise ekonomik ilişkilerin alt bölümlerine ve sorun yaratan bölgesel konulara ayrılmış.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3291&yorum_id=1), [web.archive.org (arşiv bağlantısı)](http://web.archive.org/web/20040301224144/http://www.aksiyon.com.tr:80/detay.php?id=3291&yorum_id=1)
