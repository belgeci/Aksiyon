# Kitabın efendileri Türkiye'de

*Muhsin Öztürk Bilinmeyen-tarih*

<div>
 <font>
  <img border="0" height="1" src="/web/20050305173907im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050305173907im_/http://www.aksiyon.com.tr/resim/516/68.jpg" vspace="5"/>
  </p>
 </font>
 <font class="content">
  Her biri dev sermayeli yayıncının yıllık ciroları milyar dolarla ifade ediliyor. İngiltere’ye girdiklerinde bu ülkede sadece 4 bağımsız yayıncı kaldı. Bulundukları piyasayı ‘çözüyorlar’. Şimdi de Türküye’ye girmeye  hazırlanıyorlar.
 </font>
 <br/>
 <p>
  <font class="content">
   Odanın bir köşesinde dağıtılmayı bekleyen kitap yığınları, ikinci elden alındığı intibaı veren iş mobilyası, yeni çıkan kitapları sergileyen bir vitrin... Yazarlar, çevirmenler, yazar adayları, bilimum piyasa esnafının bazen kısacık, bazen saatlerce süren sohbetlere  daldığı bir mekan. Cağaloğlu’nda bir yayınevi; piyasada iddialı olmak niyetinde, fakat transfer borsasına çıkmış yazarları bünyesine katması zor. Ya yeni iş yapan yazarlar keşfedecek ya da “eskiye nur yağarken bana da düşer belki” deyip tozlu raflardan yeni kitaplar çıkarma derdinde olacak.
   <br>
    <br>
     Üç sokak ötede, sekreterlerin çalıştığı üç katlı yayınevi, on yıldır piyasada yer etmenin nimetini yeni devşiriyor olmanın tatlı telaşı içinde. Medyatik isimleri zaman zaman bünyesine katacak “sermaye” birikimine sahip olmanın güvenini taşıyor. Beyoğlu’nda beş katlı modern bir binaya X-Ray cihazından geçerek ve illâ ki randevu alarak girebiliyorsunuz. Profesyonellerin iş başında olduğu, iş tanımlarının yapıldığı, editörlerinin sayısı iki haneli rakamlarla ifade edilen, Türkiye’nin en tanınmış yazarlarının kitaplarını basan, enfes lüks basım büyük ölçekli kitaplar piyasaya süren “sermaye” yayınevi...
     <br>
      <br>
       Yabancılar piyasayı ‘çözecek’
       <br/>
       <br/>
       Aslında yayın dünyasıyla ilgili tasvirleri, gözlemleri artırsak fena olmaz; çünkü yakın bir gelecekte manzara değişecek. “Ortadirek” yayıncılar piyasadan silinecek, banka yayınevleri devam edip etmeme konusunda “stratejik kararlar” alacak, küçük yayıncı esnaf bize de bir kırıntı düşer mi beklentisi içinde olacak. Bugünün yayıncı ortamı ‘nostalji’ye dönüşecek. Güçlenerek ayakta kalabilmiş Türk yayıncıların sayısı bir elin parmağını geçmeyecek. Belki bugün “sermayedâr” denilerek eleştirilen gruplar, ayakta kalmayı becerdikleri için “milli”, Türk yayıncılığının medar-ı iftihârı gibi görülecek. Pek çok yazar teliflerini mavi gözlü, sarı saçlı, yabancı dil konuşan patronlarından alacak. Küçüklü büyüklü yayın dünyasının mazide hoş bir anıya dönüşmesi bir felaket senaryosu değil, muhtemel bir yakın gelecek.
       <br/>
       <br/>
       “20 yıl önce otuz Batılı yayıncıyla çalışıyordum. Şimdi bu sayı dörde düştü. O büyükler bunların hepsini satın aldı. Türkiye’de de böyle olabilir.” Bu sözler Literatür Yayınevi’nin sahibi Kenan Kocatürk’e ait. Hem kendilerinin de içinde olduğu artan görüşme trafiğinden hem de son Frankfurt Kitap Fuarı’nda dünyanın önde gelen yayıncılarının ilgisinden hareketle Türkiye’nin yakın takipte olduğunu teyit ediyor; “Önce, dağıtım ve pazarlama organizasyonunu kurmak isteyeceklerdir, ki uluslararası bir dağıtım şirketi Türkiye’ye gelebilir. Sinyalleri de var zaten. Girdiklerinde ise piyasayı ‘çözerek’ gireceklerdir, çünkü başka ülkelerde hep böyle oldu.”
       <br/>
       <br/>
       Türkiye Yayıncılar Birliği Genel Sekreteri Metin Celal, büyük yayıncı sermayenin İngiltere’ye girmesiyle birlikte bu ülkede sadece 4 profesyonel bağımsız yayıncının ayakta kaldığını aktarıyor. Dev yayıncı gruplar, girdikleri ülkelerin küçük yayınevlerini yutuyor. Sözgelimi Bertelsman grubu, Almanya’da bir sürü yayınevini satın aldığı gibi, ABD’de büyük yayınevlerine ya ortak oluyor ya da onları satın alıyor. Yapı Kredi Yayınları’nda yakın bir zamana kadar tepe yöneticiliği yapan Enis Batur’a göre Türk yayıncı piyasasının sorunlarının çözülmesi için bir hamle yapmak gerekiyor. Yoksa bu hamleyi “yabancılar” yapacak ve kimse de bunun farkında değil. Batur, on yıl önce Alman Bertelsman grubunun Arjantin, Türkiye ve Çekoslovakya arasından -son anda Türkiye’ye girmekten vazgeçip- Arjantin’i seçtiğini aktarıyor. Arjantin’de çıkan ekonomik kriz hesaba katıldığında burada isabetsiz bir karar verildiği görülüyor. Ama bu, Bertelsman’ın Türkiye’den vazgeçtiği anlamına gelmiyor. (Haberin hazırlandığı hafta Türkiye’de 50 milyar sermayeli bir şirket kurdu bile.)
       <br/>
       <br/>
       İlk hedef ilköğretim kitapları
       <br/>
       <br/>
       İngiliz Yayıncılar Birliği’nden bir ekip ve bazı İngiliz firmaları yakın bir zamanda Türkiye piyasasıyla ilgili geniş bir araştırma yaparak, sektörün önde gelen isimleriyle görüştü. Sadece üç-dört ülkede yapılan bu çalışmalar sırasında kapısı çalınan yayınevlerinden biri de Alfa Yayınları’ydı. Yayınevi sahibi Faruk Bayrak, değişik boyutlarda farklı görüşmelerin yapıldığını aktarıyor bize: “Biz ne yapabiliriz, sizinle neler yapabiliriz diye konuşuyorlar.”
       <br/>
       <br/>
       Eğitim alanında faaliyet gösteren yabancı yayıncılar, Türkiye’deki ilköğretim müfredat çalışmalarını yakından izliyor; Fransız Hachette gibi dev firmalar küçük stratejik ortaklıklarla Türk piyasasını tanımaya çalışıyor. “Colgate diye bir diş macunu var. Adana’da üretiliyor ama sonuçta sermayeyi yatıran Colgate firması. Yayıncılıkta da bu olacak. Banka yayınevleri bağlamında sermayeye karşı çıkanlar ‘sermaye’nin piyasaya girişi’nin ne olduğunu o zaman görecekler” diyor Enis Batur. Belki “sermaye” kavramı ilk defa ciddi olarak tartışılacak. Çünkü bu grupların Türkiye’ye girmesi halinde yapacakları en küçük yatırımlar banka yayınevlerinin yaptığı en büyük yatırımdan daha fazla olacak.
       <br/>
       <br/>
       En büyük değişiklik pazarlama ve dağıtımda
       <br/>
       <br/>
       Peki Türkiye’ye girerlerse ne olacak? Yayıncıların ortak kanaati şu ki çok şey değişecek; ama dünyaya nereden baktığınıza bağlı olarak bunu bir tehlike ya da şans olarak değerlendirmek mümkün olacak. Yayınevleri, kitapçılar, yazarlar ve okur bu dalgadan birebir etkilenecek, yayın piyasasının ‘haritası’ değişecek.
       <br/>
       <br/>
       Bir kere en büyük değişiklik pazarlama ve dağıtım mecralarında olacak. “Girerlerse mutlaka evlere kadar ulaşacaklar” diyor piyasanın profesyonelleri. Okur, kitabevine gelsin kitap alsın diye beklenmeyecek. Epsilon Yayınları Sahibi Ömer Yenici’ye göre, yayın piyasasının dinamikleri yeniden oluşacak. Bir silkelenme yaşanacak, düşen düşecek kalan da rekâbet şartlarının gereklerini yapmış olarak yoluna devam edecek. Tirajların büyüdüğü ortamda rekabet artacak, herkes her türlü yayını yapabilme becerisini gösteremeyecek, yayıncı rekabet edebileceği ‘kor’ alanlar seçmek zorunda kalacak. Hiçbir piyasa analizi yapmaksızın babadan görme usullerle, “bir masa iki sandalye, işimiz yok bari kitap basalım” devri  kapanacak.
       <br/>
       <br/>
       “Üzerindeki ölü toprağını silkeleyip ayağa kalkan; daha kurumsal, üretken ve daha sorumlu yayıncılığa yönelen kuruluşlar olmazsak yabancılar ayağımızın altından halıyı çekebilirler. Tıpkı tekstil sektöründe olduğu gibi” diyor Ömer Yenici... Ona göre bütün bu gelişmeler iyi; kendine güvenen yayınevlerinin bu rüzgâr sebebiyle korkmaları değil, sevinmeleri lazım. Üstelik, sermayenin pastayı büyüten özelliğinin gözardı edilmemesi gerekiyor. Pastadan alınan pay düşse bile önümüzdeki tabağa düşen pastanın büyüklüğü artacaktır.
       <br/>
       <br/>
       Faruk Bayrak da “büyüyen pasta” teorisine katılıyor. En çok da yabancı yayıncı sermayenin Türk yayıncıların ufkunu açacağını, sektöre belli bir “standart” getireceğini düşünüyor. Son on yılda başlayan kurumsallaşma ve editoryal sistemin oturacağını dile getiriyor. Türkiye’de de pek çok yayıncı az gelişmiş ülkelere özgü bir alışkanlıkla ‘özenti’ içinde olduğu için, yabancıların ortaya koyduğu standartlara da özenilmesi sonuçlar itibariyle hayırlı olacaktır. “Telif, üretim ve pazarlama politikalarındaki standartlarını bozmazlarsa hiçbir sorun yok. Ama gelip de para gücüne dayanak olan şeyleri bozdukları zaman tabii ki haksız rekâbet yapacaklardır. Ama ben onu yapacaklarını sanmıyorum.”
       <br/>
       <br/>
       Bir başka öngörüye göre, büyüyen piyasa, en az yirmi bin basılan kitaplar, yazar ve çevirmenlerin işine yarayacak; uzun soluklu eserlere imza atma imkanı ortaya çıkacak. Ancak, Enis Batur yazarlar ve çevirmenlerin de bu süreçte rahat olacakları kanaatinde değil: “Çünkü, bütün metinler iğneyle kuyu kazar gibi okunuyor. En doğru bir şekilde çevrilmiş, en iyi bir şekilde yazılmış olması lazım. Standart tanımları var. Müşterinin memnun olması en büyük korkuları.”
       <br/>
       <br/>
       Tekelleşme korkusu
       <br/>
       <br/>
       Taşların yerinden oynayacağı, piyasa aktörlerinin değişeceği muhakkak; ama bunun tekelleşmeye gideceği ihtimalini kimse düşünmek istemiyor. Yapı Kredi Kültür Yayıncılık A.Ş. Genel Müdür Yardımcısı Serhat Baysan’a göre, dünyanın her yerinde yaşanan bir olgudan Türkiye’nin kaçınması pek gerçekçi değil. “Bugünkünden çok da değişik bir durum yaşamayacağız. Örneğin, yayınlanacak kitapların seçiminde değişiklik olabilir mi? Dünya çok satan kitaplar listesine bakalım, her yerde ayrı isimler görürüz. Yayın kataloglarına bakalım, yine farklıdır.”
       <br/>
       <br/>
       Kenan Kocatürk, yabancı yayıncıları üçe ayırıyor; ders kitapları ve yardımcı ders kitapları basan eğitimciler, hobi mimarlık alanında çalışanlar ve kültür yayıncıları. Eğitim kitapları basan yabancı yayıncılar Türkiye’deki müfredat çalışmalarını çok yakından takip ediyor, her şey netleştiğinde ortaklı ya da ortaksız girecekler. Özellikle İngilizce eğitim kitapları basan “Oxford” çoktandır tek başına Türkiye’de. Hobiciler ise Türkiye’ye girmeye başladılar. Stratejik ortaklıkla ilgili olarak içinde Literatür yayınlarının da bulunduğu bir dizi görüşme trafiği içindeler.
       <br/>
       <br/>
       Yabancı yayıncı sermayenin Türkiye’ye girmesini, engel teşkil eden iki unsur var; korsan yayın ve kayıt dışı ekonomi. Bu alanda önemli adımlar atılıyor, korsanla daha caydırıcı bir mücadele bekleniyor. Metin Celal, bu iki sorunda olumlu ilerleme kaydedilmeye başlandığını söylüyor. Üstelik sorunun tümüyle çözülmesi de beklenmeyebilir. Kenan Kocatürk, 1990’lıların başında bir yabancı firmanın video sektörüne girme aşamasında korsanla mücadele için 1 milyon dolar ayırarak sorunu kökten çözdüğünü, yayıncılıkta da farklı olmayacağını söylüyor.
       <br/>
       <br/>
       ‘Hayırlı’ olan bir ortakla girilmesi
       <br/>
       <br/>
       Yapı Kredi yetkilisi Serhat Baysan’a göre asıl tartışılması gereken, yabancı sermayenin Türkiye’ye içeriden bir ortaklıkla mı, yoksa yalnız olarak mı gireceği konusu. “En son 2001 krizi öncesinde uluslararası bir yayın grubu, ülkeden birileriyle imza aşamasına kadar gelmişti. Ayrıca hep biliriz ki, sürekli araştırmalar yapılır, analizler hazırlanır. Kısacası, bugün ya da yarın böyle örnekleri göreceğimizi söyleyebilirim.”
       <br/>
       <br/>
       Baysan’ın, “ortaklarla mı yoksa tek başlarına mı?” sorusu önemli. Türk yayıncıları bu girişin ‘ortaklı’ tecelli etmesini bekliyor. Tek başına girilmesi ihtimali korkutuyor. İlk aşamada -bugün olduğu gibi- stratejik ortaklıklar, ortak üretim projeleri ile başlayan süreç, yayınevlerini satın almaya ya da tek başına piyasaya girmeye dönüşebilir. Metin Celal, “Hayır mı şer mi olur onu zaman gösterecek. Ama ortaklı girilmesi ‘hayırlı’ olur” diyor.
       <br/>
       <br/>
       Epsilon Yayınları, geçenlerde Fransız yayın devi Hachette’le eğitim alanında iki kitaplık ortak üretim anlaşması yaptı. Ömer Yenici, burada reel bir sermaye transferi söz konusu olmadığını, deneme mahiyetli mütevazı bir işbirliği yaptıklarını söylüyor; “Bu, Türkiye piyasasına ilgi duydukları anlamına gelebilir mi? Evet gelebilir. Belki de bununla Türkiye piyasası hakkında izlenim edinmek ve piyasayı tanımak istiyorlar. Kaldı ki bunu da ifade ediyorlar.” Yakın bir gelecekte büyük yatırım beklemiyor.
       <br/>
       <br/>
       Daha banka yayınevleri hazmedilmemişken yabancı sermayenin Türkiye’ye büyük ölçekli girme senaryosunun yayın piyasası tarafından tam algılandığı da söylenemez. Yıllık ciroları 10 milyar doları aşan, uluslararası operasyon yapmaya alışık, hiçbir yere de lütfen girmeyen dev yayıncı grupların Türkiye’ye girişini bir felâket değil de şans olarak değerlendirmek de mümkün. Şimdi, ‘sağ’a ‘sol’a bakmayıp, toparlanmak vakti.
       <br/>
       <br/>
       YAYINCININ ‘SERMAYE’ İLE İMTİHANI
       <br/>
       <br/>
       Yayın sektöründe ‘sermaye’ye nasıl bakılmalı sorusuna Enis Batur şöyle cevap veriyor: “Bisküvi fabrikası kuran kişinin mantığı neye dayanıyorsa yayınevi kuran kişinin mantığı da ona dayanmalı. Pir aşkına kitap yayınlamakla bu iş sürmez.” Sermaye yayınevlerine kızan daha küçük yayınevlerine bakıldığında arkalarında reklam şirketi olduğu görülmektedir.
       <br/>
       <br/>
       “Onlar sermaye değil mi?”
       <br/>
       <br/>
       Aslında her yayınevinin ‘sermayesel’ küçük ya da büyük bir anlamı var. Sermaye başlığı altında yapılan tartışmalar yayıncılık sektörü haricinden bir sermayenin piyasaya müdahil olması anlamında kullanılıyor daha çok.
       <br/>
       <br/>
       Türkiye’de ‘sermaye’ denildiğinden akla gelen banka yayınevleri oluyor. Yapı Kredi Kültür Yayınları ve Türkiye İş Bankası Kültür bunların önde geleni. Akbank, zaman zaman büyük ölçekli kitaplar çıkartsa da genel anlamda yayıncılık yapmıyor. Koç Grubu, yayıncılık sektörüne girdi, çıktı. Elinde büyük medya imkanlarını bulunduran Doğan Kitap da ‘sermaye’ olarak nitelendirilen yayınevlerinden. Sabah grubu kepenkleri kapatalı çok oluyor. Aslında önünde ya da arkasında banka ismi yer almasa da ‘devletlû’ pek çok yayınevinden söz edilebilir.
       <br/>
       <br/>
       Pek çok önemli yazarı yayınevine kazandıran Alfa Yayın Grubu Sahibi Faruk Bayrak, ortalama bir yayınevinin üstesinden gelemeyeceği projelere imza atmaları itibariyle takdir ettiği banka yayınevlerinin, ‘para kaygısı’ taşımadıkları için zaman zaman haksız rekabete yol açtıkları kanaatinde.  “Bir yazara veya bir kitaba bin lira telif ücreti ödenmesi gerekirken, yazar beş bin lira istiyor. Bunu her yayınevi ödeyemiyor. O yayınevine daha şık bir şekilde oturacak iken, yazar, daha fazla para öneren tarafa gidiyor. Bu kötü bir şey. Rekabet olsun ancak rekabetin sınırı belli olsun. Küçük yayıncılar bunun altından kalkamaz.”
       <br/>
       <br/>
       “Alfa, daha küçük yayınevleri için ‘haksız rekabet’in konusu olamaz mı?” sorusuna cevabı sermayenin yayıncı kökenli olması gerektiği yolunda. “Mürekkep kokusu almayan insanlar sadece daha fazla para kazanmak için bu sektöre girdiği zaman sektörün birtakım dengelerini bozuyor.”
       <br/>
       <br/>
       Epsilon Yayınları sahibi Ömer Yenici’nin sermaye yaklaşımı farklı. Yenici’ye göre piyasadaki sorun sermayeden değil sermayesizlikten kaynaklanıyor; “15 yıl önceki Türk yayıncılığının görüntüsü Taksim meydanında dört kartpostal sandığıdır. Kimse bunu övmeye kalkmasın.” Bugün yayınevi, kitapçılık ve dağıtım alanında ‘şık’ işler yapılıyorsa, kitap muteber yerine kavuşmuşsa burada sermayenin hatırı sayılır yeri vardır. Hem büyüklük ve küçüklük an meselesidir; Amerika’da bile küçük bir yayınevi çıkarttığı bir kitabın yüz binler satması halinde ‘büyük’ olabilir. Banka yayınevlerine teşekkür ediyor; “Bunu tehlike olarak görmek olsa olsa dinozorca ve paranoyak bir bakış açısının eseri olabilir.”
       <br/>
       <br/>
       Yayıncılığın ciddiye alınmasında ‘sermaye’nin katkısını kimse inkar etmiyor. Öte yandan Literatür’ün sahibi Kenan Kocatürk banka yayınevlerinin piyasaya sermayeyle girdiklerini düşünmüyor. Banka yayınevlerini ‘sermaye’ bağlamında tartışmak bu anlamda aldatıcı olabilir. Kocatürk’e göre Türkiye’nin dışarıya kitap pazarlayamamasının altında vizyon kadar ‘sermaye’ mahrumiyeti var. Son söz, Yapı Kredi Yayıncılık yöneticilerinden Serhat Baysan’a: “Bunların bu alanda bulunması da, dünyanın her yerinde görülen bir şeydir. Türkiye’deki farklılık, bu kuruluşların kendi adlarıyla bu işi yapmalarıdır.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17150), [web.archive.org (arşiv bağlantısı)](http://web.archive.org/web/20050305173907/http://www.aksiyon.com.tr:80/detay.php?id=17150)
