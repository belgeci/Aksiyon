# Siyaset felsefesi tartışmaları

*Muhsin Öztürk 2002.03.09*

<div>
 <p class="spot">
  Yayımlandığı yıllarda Anglo—Amerikan siyaset felsefesi tartışmalarına yeni bir boyut getiren liberallerden Marksistlere ve muhafazakârlara kadar oldukça geniş bir çevrede tartışma oluşturan "Anarşi, Devlet ve Ütopya" adlı eserinde Robert Nozick, bireyleri haklarıyla birlikte hem devlete hem de topluma karşı koruyan bir yapı öneriyor.
 </p>
 <p class="metin">
 </p>
 <p class="arabaslik">
  Anarşi, Devlet ve Ütopya
 </p>
 <p class="metin">
  Robert Nozick
 </p>
 <p class="metin">
  İstanbul bilgi Üniversitesi
 </p>
 <p class="metin">
  428 sayfa
 </p>
 <p class="metin">
  Ekonomik açıdan adil ve aynı zamanda kişilerin özgürlüklerini ön plana çıkaran bir sistemi içeren bu yapı, Nozick'in yaklaşımının temelini oluşturmakta. Ayrıca, yazar sunduğu bu çerçeveyle bireylerin kendi ütopyalarını özgürce yaşayabileceklerini de savunuyor. Robert Nozick'in eseri, Harward'lı meslektaşı John Rawl'un başyapıtı Bir Adalet Kuramı ile birlikte günümüz siyaset felsefesi tartışmalarının köşe taşlarından birini oluşturuyor.
 </p>
 <p class="metin">
 </p>
 <p class="arabaslik">
  Aleviliğin doğuş macerası
 </p>
 <p class="metin">
  Anadolu Aleviliği'nin Tarihsel Arka Planı
 </p>
 <p class="metin">
  Dr. Mustafa Ekinci
 </p>
 <p class="metin">
  Beyan
 </p>
 <p class="metin">
  240 sayfa
 </p>
 <p class="metin">
  0 212 512 76 97
 </p>
 <p class="metin">
  Aleviliğin aslı esası nedir, hangi kaynaklardan beslenmiştir, asıl gücünü nereden almıştır, ne tür inançları vardır? Osmanlının ilk dönemlerinde Güney Azerbaycan'ın Erdebil şehrinde kurulmuş bulunan Erdebil Tekkesi Aleviliğe ve Türkmen oymaklarına acaba ne derece tesir etmiştir? Alevilik üzerinde etkili olan merkezler, tarikatlar ve tekkeler şu ana kadar hakkıyla araştırılmış değil. Aslında konu detaylı bir şekilde ele alındığında Aleviliğe tesir eden en önemli merkezlerden birinin Güney Azerbaycan'da bulunan Erdebil Tekkesi olduğunu söylüyor yazar. Ayrıca kitap Aleviliğin bugünkü duruma gelmesinde önemli rolü olan iki önemli merkeze daha işaret ediyor; Şirvan ve Horasan. Bu eser, Alevilik üzerinde en etkili rolü oynayan Erdebil Tekkesi'nin kuruluşunu, gelişmesini ve Aleviliğin Anadolu'ya yayılmasında ne derece etkili olduğunu araştırıyor.
 </p>
 <p class="metin">
 </p>
 <p class="arabaslik">
  Anlayarak ibadet etmek için
 </p>
 <p class="metin">
  Kısa Surelerin Tefsiri
 </p>
 <p class="metin">
  Doç. Davut Aydüz
 </p>
 <p class="metin">
  Işık Yayınları
 </p>
 <p class="metin">
  215 sayfa
 </p>
 <p class="metin">
  0 216 474 01 96
 </p>
 <p class="metin">
  Namaz dinin direğidir. Halkımız arasında namaz sureleri olarak nitelendirilen —ki aslında tüm sureler namaz suresidir— Duha suresinden Nas suresine kadar olan bölümdeki sureler, ayet sayılarının azlığı dolayısıyla ezberlenmesi kolay olan sureler. Genel olarak ezbere bildiğimiz bu surelerin tefsir edildiği kitap, her gün okunan surelerin anlam dünyasına vâkıf olmayı, ibadetlerin daha hissedilerek ve bilinçli yaşanmasını hedefliyor. 23 surenin tefsirinin yer aldığı bu çalışma yapılırken öncelikle ilahiyat fakültesi talabeleri, ikinci derecede de halk seviyesindeki okuyucular göz önünde bulundurulmuş. Öte yandan çok geniş tefsirlere imkan veren ayet—i kerimeleri ihtiva eden bu sureler, geniş bir şekilde tefsir edilmemiş. Sebepse, Kur'an'ı anlamakta ona yardımcı olarak birtakım aletler verip, tefekkürde derinleşmeyi kendilerine bırakmak.
 </p>
 <p class="metin">
 </p>
 <p class="arabaslik">
  İlk Susurluk romanı
 </p>
 <p class="metin">
  Matruşka
 </p>
 <p class="metin">
  Kurşun Adres Sormaz
 </p>
 <p class="metin">
  M. Metin Kaplan
 </p>
 <p class="metin">
  Timaş
 </p>
 <p class="metin">
  319 sayfa
 </p>
 <p class="metin">
  0 212 665 35 56
 </p>
 <p class="metin">
  90'lı yıllar... Akşam fakir yatıp sabah zengin kalkanlar, sabah güne 'hiç kimse' olarak başlayıp, akşam bütün Türkiye'nin tanıdığı insan olarak günü bitirenler... Türkiye'nin karanlık bir dehlize giriverdiği, etnik kavgaların ve faili meçhul cinayetlerin birdenbire çığ gibi üzerimize çöküverdiği, kimsenin ne olup bittiğini anlayamadığı bir dönem... M. Metin Kaplan, bu dönemi gözlemleyen ve ucundan kıyısından yaşayan biri olarak, zamanımıza, yaşadığımız fırtınalı yıllara tanıklık edecek bir eserle çıkıyor karşımıza. Roman, "Bu eserde yer alan kişi ve yerlerin gerçek hayatla hiç bir ilişkisi yoktuk" diyor ve Susurluk olayı ile ortaya çıkan mafya—devlet—istihbarat ilişkilerini konu alıyor. Oldukça akıcı bir dille yazılmış roman, Susurluk'la ilgili çıkan ilk roman olma özelliği de taşıyor.
 </p>
 <p class="metin">
 </p>
 <p class="arabaslik">
  Pan İslam'ın ideolojisi ve yapılanması
 </p>
 <p class="metin">
  Pan—İslam Politikaları,
 </p>
 <p class="metin">
  Jacob M. Landau, Anka,
 </p>
 <p class="metin">
  542 sayfa, 0 212 513 30 30
 </p>
 <p class="metin">
  Bu çalışma, bir din politikası çalışması olarak çok ayrıntılı değil; daha ziyade İslam birliği için hem ideoloji hem de hareketi anlamaya çalışan bir çalışma. Bazı pan—ideolojiler ve hareketler ortak bir coğrafi bağlantıya sahipken, bazıları da dilsel ve etnik bir bağlantıya sahip. Kitap ortak bir din görüşüne dayanan, ideolojisi ve örgütlenmesi 20. yüzyılın başlarında gerçekleşen "Pan—İslam Politikaları"nı ele alıyor. Son yüzyılda Fas'tan Türkiye'ye ve Hindistan'a uzanan bir alanda onun ideolojilerini ve aktivitelerini analiz etmeye ve tanımlamaya çalışıyor. Pan—İslam'ın mobilizasyon düzeyi, aynı zamanda tarz ve kavramların ne kadar dini ya da politik olduğunu belirliyor. Bölümler sırasıyla, Pan—İslam'ı Abdülhamid ve Genç Türkler dönemlerinde, daha sonra Çarlık Rusyası hakimiyetindeki Orta Asya'da ve Hindistan yarımadasında ele alıyor ve son olarak da savaş dönemindeki ve 2. Dünya Savaşı sonrasındaki tartışmalarla sonuçlandırarak karşılaştırmalı bir bakış vermeye çalışıyor.
 </p>
 <p class="metin">
 </p>
 <p class="arabaslik">
  Doğu'dan Batı'ya
 </p>
 <p class="metin">
  Batı Batıdır, Latife Mardin,
 </p>
 <p class="metin">
  Oğlak Yay., 214 sayfa, 0 212 251 71 08
 </p>
 <p class="metin">
  İngiltere'de başlayıp Kırım Savaşı nedeniyle Doğu'nun bütün güzelliklerini —İstanbul'dakiler dahil— arka planda sergileyen macera devam ediyor. Roman okurları da bir aşkın peşinde Londra, Venedik, Paris, San Remon, Viyana, Rodos, Eze, Villa Franca, Marsilya ve Akdeniz'den geçerek yine İstanbul'a, İzmir'e ve Kahire'ye ulaşıyorlar... Latife Mardin, Doğu Doğudur'dan sonra Batı Batıdır'da da farklı toplumsal yapı ve kurallar arasında doğan çatışmanın dramını, yumuşak üslubuyla ve hızlı bir film şeridi gibi geçen olaylarla işliyor. Latife Mardin'in bundan önceki kitabının ismi "Doğu Doğudur"du.
 </p>
 <p class="metin">
 </p>
 <p class="arabaslik">
  Barış gelir mi?
 </p>
 <p class="metin">
  Sahibini Arayan Barış, Der. Massi Kürkçügil,
 </p>
 <p class="metin">
  Everest, 359 s., 0 212 513 34 20
 </p>
 <p class="metin">
  İkiz kulelere çarpan iki uçaktan birkaç hafta sonra yaptığımız "11 Eylül Kitaplığı" haberimizde Everest'in editörü Osman Akınhay "Gazetecilik refleksi kalıcı eserler doğurmalı" diyordu. Haberden sonra da pek çok yayınevi yeni 11 Eylül kitapları çıkarttı fakat Everest kadar günceli sistematik olarak izleyen bir yayınevi olmadı. Afganistan'a saldırı düzenlenmeden önce "Sahibini Arayan Savaş"ı çıkartan yayınevi çatışma "tam tam"larından sonra medeniyetler uzlaşmasının konuşulduğu bugünlerde "Sahibini Arayan Barış" ı çıkarttı. Geçen ay çıkan "Kuşatma Altında Irak" da bu meyanda zikredilebilir. Sahasında uzman kişilerin kaleminden çıkmış olması ve kitapta yer alan yazıların karşı görüşleri yansıtıyor olması kalıcılığı artıran unsurlar. "Sahibini Arayan Barış"ta Hasan Bülent Kahraman ve Ahmet Davutoğlu ile yapılan söyleşi yer alıyor. Taha Parla, Mehmet Uğur, Şükrü Argın, Ahmet Kasım Han, Kaan H. Ökten, Gilbert Achcar gibi stratejist ve uzmanların görüşlerini de yansıtıyor kitap.
 </p>
 <p class="metin">
 </p>
 <p class="arabaslik">
  Yunus Emre romanı
 </p>
 <p class="metin">
  Bir Ben Vardır Bende Benden İçeri, 398 sayfa,
 </p>
 <p class="metin">
  Emine Işınsu, Ötüken,  0 212 251 03 50
 </p>
 <p class="metin">
  Azap Toprakları, Sancı, Çiçekler Büyür gibi yayımlanmış 12 romanı bulunan Emine Işınsu, bir Yunus Emre romanıyla karşımızda şimdi. Yazar, romanında tasavvuf kültüründe 'barış'ı ve sadeliği dile getiren Yunus Emre'ye vurgu yapmak, okurlarına roman vasıtasıyla tekrar bu büyük insanı hatırlatmak istiyor. Kitapta insan olarak, derviş olarak, ermiş olarak Yunus'un yolculuğunu adım adım izliyoruz. Yaşamıyoruz... Bu mümkün değil. Ama "yaşamış kadar" oluyoruz.
 </p>
 <p class="metin">
 </p>
 <p class="arabaslik">
  Aşk ve yoksulluk
 </p>
 <p class="metin">
  Azize , Vural Pakel, Gendaş Kültür,
 </p>
 <p class="metin">
  223 sayfa, 0 212 512 33 86
 </p>
 <p class="metin">
  Sözcüklerin kalbinde yaşayan bir öykücü. Karanlık dünyamızı mercek altına alıp, dipsiz kuyuları aydınlatıyor. Aşkı ve yoksulluğu tek kalemde yudumluyorsunuz. Vural Pakel, tiyatro kökenli bir yazar. İstanbul Şehir Tiyatroları'nda Muhsin Ertuğrul'un asistanlığını ve yönetmenlik yapmış. 17 uzun metrajlı film yönetmiş ve 32 filmin senaryosunu yazmış. Azize, Şimdiye kadar senaryoları ve yönetmenliği ile tanınan sanatçınin ilk romanı
 </p>
 <p class="metin">
 </p>
 <br/>
 <center>
  <a class="anaorta" href="http://web.archive.org/web/20020329163609/mailto:m.ozturk@aksiyon.com.tr">
   m.ozturk@aksiyon.com.tr
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2002/379/kitaplik/1.htm), [web.archive.org (arşiv bağlantısı)](http://web.archive.org/web/20020329163609/http://www.aksiyon.com.tr:80/2002/379/kitaplik/1.htm)
