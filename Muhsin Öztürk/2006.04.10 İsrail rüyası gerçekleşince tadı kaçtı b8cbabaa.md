# İsrail rüyası gerçekleşince tadı kaçtı

*Muhsin Öztürk 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      İsrailli ünlü yazar Amos Oz annesinin intiharını yazmaya başlayınca hem ailesinin hem de ülkesinin kuruluş tarihini yazmış oldu.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807005040im_/http://www.aksiyon.com.tr/resim/592/80.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ‘Aşk ve Karanlık”, Amos Oz’un hem aile tarihinin hem de son romanının adı. Oz, 1977’den bu yana İsrail’in “Barış, Hemen Şimdi” hareketinin önderlerinden biri olarak çalışıyor. İsrail’in Filistin’e ait bazı topraklardan çıkması ve İsrailliler ile Filistinlilerin birlikte yaşamayı öğrenmeleri gerektiğini savunuyor. Amos Oz, İsrail’in ve İbranicenin en büyük yazarlarından olmakla birlikte İsrail’in politikalarını kıyasıya eleştiriyor, gerçekleşen İsrail rüyasının ‘eski tadı’ vermediğini söylüyor. Aşk ve Karanlık (Doğan Kitap) romanında Oz, Rusya’dan Filistin’e uzanan aile hikâyesiyle birlikte İsrail’in kuruluşunu da anlatıyor dolaylı yoldan. İsrail’in muhalif yazarıyla hem son romanını hem de ‘siyaset’i konuştuk.
   <br>
    <br>
     -Başbakan Recep Tayyip Erdoğan’la görüştünüz. Ziyaretiniz nedeniyle herhangi bir mesaj getirdiniz mi?
     <br/>
     <br/>
     Benim herhangi bir resmî görevim yoktu. Başbakan tarafından davet edildim. Ortadoğu’nun problemleri ile ilgili görüş alışverişi gayesiyle çağrılmıştım. Tamamiyle özel görüşme olarak kaldı, hiçbir mesaj getirmedim. (Çeviri sırasında resmî kelimesini duyuyor. “Resmî kelimesini biz de kullanıyoruz, İsrail’deki Türk Osmanlı izlerine bir örnek olabilir bu.”)
     <br/>
     <br/>
     -İsrail ve Türk takımlarının maçları olduğunda İsrail’de büyük olay varmış gibi davranılıyor. ‘Türkler geliyor’ şeklinde manşetler atılıyor. Türklerle Yahudiler arasında tarihî bir husumet olmadığı halde bu nereden kaynaklanıyor olabilir?
     <br/>
     <br/>
     Çok uzun olmayan bir zaman diliminde, 90 yıl öncesinde biz Türklerin egemenliği altında yaşıyorduk Dolayısıyla Türkleri basketbolda yenmek çok tatlı. Aynı zamanda İsrail oldukça küçük bir ülke. Türkiye ise büyük bir ülke. Bu da Türkiye’yi yenmenin zevkini daha da öteye götürüyor.
     <br/>
     <br/>
     -İsrail edebiyatında Türklerin imajı nasıl?
     <br/>
     <br/>
     Bu özellikle Osmanlı geçmişine bakan imaj meselesi olduğunda karışık, hem iyi hem kötü ama mevcut dönemle alakalı bakarsak Türkiye ile ilgili çok açık görüşlü bir imaj var. İnsanlar Türkiye’yi kültürler arası bir köprü oluşturabilecek potansiyelde görüyor. Aynı zamanda günlük dilimize girmiş kavramlar var. Türk filmi gibi. Bu muhtemelen Türklerin hissiyatları güçlü bir millet olduğu kanaatiyle alakalı. Ne zaman ağlatan bir film izlesek ona Türk filmi diyoruz. İsrail halkı da çok hissi bir halk. Bundan dolayı Türklerle kendilerini benzeştiriyor olabilirler.
     <br/>
     <br/>
     -Sizin aile kütüğü temelde kuzeyden geliyor. Pek çok İsrailli kendisini Akdenizli hisseder. Siz kendinizi nereli hissediyorsunuz?
     <br/>
     <br/>
     Ben kendimi tamamen Akdenizli biliyorum. Annem babam kuzeyliydi ama ben Akdeniz’de doğdum. Akdeniz iklimini soludum. Akdeniz tavırlarını edindim. Türkçe bilmiyorum ama İstanbul’da sokaklarda dolaşırken mesela Stokholm’da hissedeceğimden daha çok evimde hissediyorum kendimi. Türklerle İsrailliler arasında benzerlikler sadece folklor ve hisler seviyesinde tutulamaz. Bizi birbirimize bağlayan çok daha fazla gerçeklikler var. Örneğin bizim muhteşem bir geleneğimiz var. Ondan çok gurur duyarız. Ama bu gelenekle ne yapacağımızı bilmiyoruz. Sanıyorum bu Türkiye için de geçerli. Devletle dinin ilişkilerini şekillendirme anlamında bizim büyük bir problemimiz var, sizde de aynısı var. Biz kendi mirasımızla gurur duyarız ama bu miras hakkında pek çok tartışmalarımız var. Sanıyorum aynı şey Türkiye için de geçerli. Avrupa ile ilgili fikirlerimiz bile oldukça net olmakla birlikte problemli. Evet, Avrupa’ya meyilliyiz ama kendi kimliğimizi kaybetmekten de korkuyoruz. Avrupa’ya karşı bir sevgimiz var ama bir kızgınlığımız da var. Bütün bunlar Türklerle İsraillilerin ortak problemleri. Eğer bu problemlere çözüm bulursanız lütfen bizi arayın. Eğer biz çözüm bulursak sabahın 5’i dahi olsa sizi arayacağız! -Bu yeni fenomen artık; yazarlar özellikle de romancılar siyaset hakkında soru sorulan insanlara dönüştüler. Bizde de Orhan Pamuk nereye gitse hükümetin politikaları soruluyor. Size de politik sorular soruluyor romanınızdan ziyade. Neden?
     <br/>
     <br/>
     En azından bizim çok eski bir geleneğimiz var, maneviyat adamları ile politikanın ilişkisi hususunda. Daha peygamberler döneminde başlayan bir ilişki bu. Peygamberler krallara neyi yapmaları gerektiğini söylerlerdi. Krallar da onları dinlemezlerdi. Modern İsrail geleneğine baktığımızda yazarların çoğunun politik olmasa bile sosyal olaylarla ilişkili olduklarını görüyoruz. Benim bu husustaki kişisel tarzım iki kimliğimi birbirinden ayırmak oldu. Ben aynı zamanda hikâye anlatan aynı zamanda politik yazılar yazan birisiyim. Benim ofisimde iki kalem vardır. Hâlâ bilgisayar kullanmıyorum. Kalemlerimden birisi siyah, birisi mavi. Bunlardan birisiyle hikâyelerimi yazıyorum, diğeriyle de hükümete cehennemin dibine kadar yolları olduğunu söylüyorum. Ama tıpkı peygamberlerimiz gibi benim de pek başarılı olduğum söylenemez.
     <br/>
     <br/>
     -Kitabınızda kişisel tarihinizle İsrail’in kuruluş tarihini özdeşleştirmişsiniz. “Aşk ve Karanlık” otobiyografi olduğu kadar, bir tarih kitabı da. Belki de araştırmalar yapmak durumunda kaldınız. Kitap pek çok yerde bizi şaşırtan bilgilerle dolu. Sizin şaşırdığınız anlar oldu mu araştırırken.
     <br/>
     <br/>
     İşin doğrusu ben çok fazla araştırma yapmak zorunda kalmadım. Çünkü kitabımda anlattığım hadiseler benim kişisel hafızamın parçalarıydı. Felaketler ve yıkılışlar döneminde tarih kişiselleşir. Bazan tarih sık sık kapını çalar, savaş olur, kuşatma olur, açlık olur, şiddet olur. Bunların hepsini yakından gördüm ben. Aşk ve Karanlık benim aile tarihimin hikâyesidir. Ama haklısınız, tarih doludur. Ama tarih benim ailemi işgal etmiştir. Biz kahvaltı yaparken tarih davetsiz bir misafir olarak katılırdı bize. Zaman olurdu ki soframızı alt üst ederdi. Demek istediğim şu ki benim kişisel tarihimle İsrail tarihi birbirinden ayrılamaz. İkisinin arasında bir çizgi yok.
     <br/>
     <br/>
     -Holokost (Yahudi Soykırımı) sizin kişisel hatıranız olmuş, Rusya’daki soykırımlar da… İsrail’in kuruluşu da öyle. Buradan sağlıklı bir kişilik ortaya çıkabilir mi?
     <br/>
     <br/>
     Haklısınız. Kaldırılamayacak ağır bir yük. Ama değiştiremeyeceğiniz bir gerçek. Kitabımda görmüşsünüzdür, annem kendini öldürdü. Kendisini öldürme sebeplerinden biri de holokosttu. Çünkü bütün arkadaşları holokostta ölmüştü. Ama bu benim. Bu hatıralar beni ben yapan şeylerdir. Eğer sağlıklı mı diye sorarsanız, hayır değil. Kimse için değil. Tarihi sokaklarda görmek sağlıklı değildir. Sağlıklı olan tarihi kitaplarda, okul sıralarında görmektir. Ama ne var ki bayan tarihle tanıştım, sağlığım için iyi bir şey değil, buna katılıyorum; ama kendi hikayemi anlatırken ne yaşadıysam onu anlatıyorum.
     <br/>
     <br/>
     -Bunu kişisel olarak değil de İsrail toplumunun umumu için düşünürsek her İsrailli kendi başına İsrail olur. Her İsraillinin hatırası bütün bir İsrail tarihi olur. İnsanlar da ister istemez radikalleşir.
     <br/>
     <br/>
     Evet, haklısınız ve bundan kurtulmanın tek yolu bunu konuşmaktır. Bundan dolayı edebiyatın tedavi edici bir rolü olduğuna inanıyorum. Evet ortada bir travma var ve bundan uyanmaya çalışan İsraillilerde tabii ki iyileşmenin sendromu da var. Ama şunu da söyleyebilirim bugün İsrail normalleşiyor. Artık basketten, futboldan konuşmayı holokosttan konuşmaya tercih edecek çok İsrailli bulabilirsiniz. Normalleşmenin bir yolu da tarihin bu dehşetli hadiseleri hakkında “humor” yapabilmektir. Ben bu kitabımda hatıralarımdaki acı olayları bir gülücükle birlikte verdim. Esprinin büyük bir tedavi gücü olduğuna inanıyorum. Hatta şunu da iddia edebilirim eğer bir dinim varsa humor dinindenim ben. Humor, her türlü fanatikliğin panzehiridir. Hayatımda espri kabiliyeti olan bir fanatikle hiç karşılaşmadım.
     <br/>
     <br/>
     -Pekala İsrail edebiyatını humor açısından değerlendirirseniz İsrail nerede?
     <br/>
     <br/>
     İsrail kültüründe kendine gülmek kendi kendisinin humorunu yapabilmek antik bir Yahudi geleneğidir. Yahudiler tarih boyunca kendilerine, problemlerine, problemlerini çözemeyişlerine hatta kendilerine nasıl güldüklerine dahi gülmüşlerdir. Gülmek varlığını devam ettirebilmenin bir yolu olmuş. Onun için humora zayıfların veya baskı altındakilerin silahı olarak bakabiliriz.
     <br/>
     <br/>
     -Kitabınızda İbranicenin gelişim sürecinden de bahsediyorsunuz. Bazı kelimelerin karşılığını bulamadıkları için konuşan insanların duraksadıklarından söz ediyorsunuz. Bugün İbranicenin geldiği noktayı nasıl değerlendiriyorsunuz? Siz kitabınızı yazarken duraksadığınız anlar oldu mu?
     <br/>
     <br/>
     Modern İbranice göz alıcı bir müzik enstrümanına dönüştü. Bazı noktalarda hâlâ zayıf olduğu doğrudur. Mesela küfrederken hâlâ Arapça bazen de Yediş bazen de Ladino kelimeler kullanıyoruz. Ama bu tamamen sağlıklı bir şey. Yaşayan bir dil tabii ki başka dillerden kelimeler ödünç alacaktır. Sanıyorum Türkçe de bunu yapıyor. Ben bugün yazarken hiçbir zorluk hissetmiyorum. Asla ülkemin şovenisti değilim. Ama İbranicenin şovenisti olduğumu söyleyebilirim.
     <br/>
     <br/>
     -Asırlar boyunca Yahudileri ayakta tutan hayal Filistin’e dönme hayaliydi. Artık bir devletleri var ve Filistin’deler. Bugün Filistin onlar için ne anlam ifade ediyor?
     <br/>
     <br/>
     Tek kelimeyle cevap verebilirim: Ev. Tabii ki ev cennet değildir. Bir gül bahçesi değildir. Problemleri vardır, iç çatışmaları vardır, bazen sıvaları düşer, bazen yerlerdeki fayanslar patlar, bazen borular çalışmaz, bazen ailenin içinde kavgalar olur. Ama ev dediğin şey de budur zaten. İsrail’in bir rüyadan doğduğunu söylerken çok haklıydınız. Rüyalar çok güzeldir ama gerçekleştirilmeleri değil. Bir rüyayı tozpembe tutabilmenin yolu, asla onu gerçekleştirilmeye kalkışmamaktır. Evet, İsrail doğru çıkmış bir rüyadır, artık eski tadını vermiyor. Ama bu İsrail’le alakalı bir gözlem değil. Bu, bütün rüyaların doğasıyla ilgili bir gözlem.
     <br/>
     <br/>
     -Kitabınızın son sayfalarında annenizin Tel Aviv sokaklarında dolaştığını, artık sokaklarda yakışıklı bir delikanlı bile kalmadığından, sokakların eskisi gibi çekici olmadığından yakındığını aktarıyorsunuz. Bu belki de sizin kişisel hissiyatınız. Bugünün Yahudi gençleri Tel Aviv’de aradıklarını bulabiliyorlar mı, yoksa Türk gençleri gibi başka yerlerde yaşama arzusu var mı?
     <br/>
     <br/>
     Bu evrensel bir şey. İşin doğrusu bu, İsrail’in ne kadar normalleştiğini gösteriyor. Türk gençleri gibi Yahudi gençleri de Batı’ya bakıyorlar. İsrail’deyken ABD’de yaşamayı özlüyorlar. Amerika’ya gitselerdi İsrail’i özlerlerdi. Hayatlarımızın komedisi bu işte. Bu kitabı yazarken onu bir trajik komedi olarak kurguladım. Travmatik hadiseleri sıradan saçma hadiselerle, büyük tarihî olayları gündelik hayatın anlık vakalarıyla birlikte verdim. Bundan dolayı bugüne kadar 14 ülkenin insanına ilginç geldiği gibi Türk okuyucusuna da ilginç geleceğini düşünüyorum. Çünkü konusu baba, anne, çocuk, yalnızlık, emeller, aşk, ölüm ve rüyalardır.
     <br/>
     <br/>
     -Filistin edebiyatını nasıl görüyorsunuz? Sizce bir gün Filistinliler de sözgelimi ‘duvar’a gülebilecekler mi?
     <br/>
     <br/>
     İşin doğrusu bazıları daha şimdiden gülebiliyor. Çok sağlıklı bir şey bu. Önemli olan duvara gülmek değil. Sadece duvara gülseler bu satirizm olurdu. Ama kendine gülebilmek işte bu humordur. Filistinliler bu anlamda sağlıklı bir edebiyat geliştiriyor.
     <br/>
     <br/>
     -ABD’den iki akademisyen bir makale yazdı ve Amerika’yı Yahudilerin yönettiğini iddia etti. Nedendir bu, Yahudilerin komplolarla ve perde arkasından dünyayı yönetmekle özdeşleştirilmeleri? Oysa siz biraz önce, Türkiye ile İsrail’i kıyaslarken İsrail çok küçük, Türkiye büyük bir ülke dediniz?
     <br/>
     <br/>
     Öncelikle şunu söyleyeyim. Bu iki profesör yanlışlar. ABD bugün Hıristiyan fundamentalistler tarafından kontrol ediliyor. İpler, Amerikan aşırı sağının elinde. Bundan mutlu muyum? Hayır. Yahudiler dünyanın hiçbir ülkesini kontrol etmiyor. Eğer kontrol etmiş olsaydık şimdi olduğu gibi zavallı durumda olmazdık. İşin doğrusu İsrail bugün kuşatma ve varlığı tehdit altında bir ülkedir. Bu anti-semitizm diyebileceğimiz antik mit, Yahudilerin bir evlerinin, ülkelerinin olmamasından kaynaklanıyordu. Bulundukları ülkelerde misafir durumundaydılar. Bu rahatsız edici bir durumdur. İnsanları hikâyeler uydurmaya iter. Çünkü normal değil. Bir halkın bir evinin olmayışı normal değil. Bugün ümit ediyorum İsrail’in var olması sayesinde yüzyıl içerisinde bu anti-semitizm miti ölecektir. Mitlerin ölmesi çok uzun zaman alır. Özellikle bunları hayatta tutabilmek için fanatikler var. Şunu da ekleyeyim. Ben bu iki profesörün anti-semitik olduğunu söylemiyorum. Fakat Yahudilerin dünyayı kontrol ettiği iddiasının yanlış olduğunu söylüyorum. Bunlar ırkçı görüşlerdir. İşin doğrusu yeni bir mit olan İslam’ın dünyayı işgal etmek veya Batı’yı yok etmek gibi bir komplonun arkasında olduğu iddiası da böyle bir ırkçılıktır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23843), [web.archive.org (arşiv bağlantısı)](http://web.archive.org/web/20070807005040/http://aksiyon.com.tr:80/detay.php?id=23843)
