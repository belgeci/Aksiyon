# Şefkat bekleyen haşarı çocuk!

*Mehmet Yılmaz 2006.11.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081447im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yer Hakkâri’de bir ilköğretim okulu. Sınıf öğretmeni, çocuklara büyüyünce ne olmak istediklerini soruyor tek tek. Her öğrenci hayallerini süsleyen mesleklerden bahsediyor; hemşire, doktor, mühendis, asker, polis...
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İçlerinden biri, sıra kendine gelince, “Ben Apocu olacağım.” diyor, sınıfa dönerek… Öğretmen de öğrenciler de duyduklarına inanamıyorlar bir anda. İlk şaşkınlığı atlattıktan sonra öğretmen, minik öğrencinin yüreğini örselemeden onun duygularına hitap ediyor: “Senin en yakın arkadaşın falanca, askerlik mesleğini seçeceğini söylüyor. Sen ise Apocu olacağım diyorsun. Yarın dağlarda karşılaşırsanız ona ne yaparsın?” Çocuk, hiç tereddüt etmeden cevap veriyor: “Onu öldürürüm.”
    <br>
     <br>
      Bu kez mekân Van’da bir toplantı salonu. Bir grup insan İstanbul’dan gelen misafirlerini dinlemek için bir araya geliyor. Konuşmalar yapılıyor, çay fasıllarında ikili üçlü diyaloglar yaşanıyor. Herkesin dilinde bölgenin dertleri ve sıkıntıları var. Sorunlar anlatılıyor, çözüm yolları tartışılıyor. O sırada İstanbul’dan gelen misafire, öğrenci yurdunun müdürlüğünü yapan birini takdim ediyorlar, tanıştırmak için… Sohbet sırasında müdür beyin ağzından şu anlamlı cümleler dökülüveriyor: “Okulda öğrenciydik yıllar önce. Aynı dönemde okul sıralarında buluşan 100 kadar arkadaştık biz. Bunlardan sadece ben ve dört arkadaşımız dağa çıkmadık. Diğerlerinin hemen hepsi okulu bırakıp gitti. Elimizden tutan olmasaydı, kim bilir belki biz de onların peşinden gidecektik. Allah razı olsun bize sahip çıkan, okumamızı teşvik eden insanlardan.”
      <br>
       <br>
        Bu anekdotları dinlediğimde gözümün önüne çocuklarım geldi önce. Sonra çevremdeki insanların yavrularını hatırladım. Arkadaşlarımın, dostlarımın, akrabalarımın… Türkiye’de ve dünyada yaşayan milyarlarca çocuğun masum yüzleri geçit töreni yaptı zihnimde. Hepsi sevimli ve yumurcaktı. Gözleri de ışıl ışıl. Ama yüzümün hafifçe tebessüm ettiğini hissettiğimde, onların akıbetlerini düşündüm bir an. Gönlüme düşen bu kötümser tabloyla önce suratım ekşidi, ardından da midem. Bu kez gözümün önünde uçuşan görüntülerde uyuşturucu müptelası bedenlerini taşıyamayan yavrular vardı. Şeytana tapanlar, haz kurbanı minik bedenler, elindeki silahla devrimcilik yapanlar, köprü altında tiner çekenler, çocukluğunu yaşayamadan ihtiyarlayan ana kuzuları…
        <br/>
        <br/>
        Rengi, ırkı, cinsiyeti, dini, meşrebi ne olursa olsun yaşayan her varlık, yeryüzünde en iyi şekilde yaşamayı hak ediyor aslında. Ama çıkar çatışmaları, nefsanî arzular, benlik ve enaniyet Allah’ın bize bir lütuf olarak emanet ettiği bu minik yavruların hayatını karartmaya yetiyor da artıyor. İdeolojik körlük, çocuklar üzerinden çıkar hesaplaşmasına kadar alçalabiliyor. Minik ellere taşlar ve silahlar tutuşturuluyor, onların iyi bir eğitim almasına fırsat tanınmıyor, ruh ve beden sağlığı mütekâmil bireyler hâline gelmeleri engelleniyor. Okula gitmeleri yerine dağa çıkmaları tavsiye ediliyor zor kullanılarak. İnsan merkezli üretilen çözümlere ise “dogma” yaftası yapıştırılıyor maalesef.
        <br/>
        <br/>
        Sevgi soluklarına ve şefkate her zamankinden daha fazla muhtacız. Hatta bütün dünya ve insanlık muhtaç. Bu hafta ülkemizin nice on yıllarını karartan PKK terörünün Güneydoğu Anadolu Bölgesi’nde yaptığı tahribatı yörede inceleme yaparak tespit etmeye çalıştık. Bölge insanına mikrofonumuzu uzatarak ne düşündüklerini sorduk. DYP lideri Mehmet Ağar’ın çıkışından sonra halkın nabzının nasıl attığını öğrenmeye çalıştık. Elbette, farklı açılardan terör meselesini de enine boyuna tartışmaya açarak. Aksiyon’un bu özel sayısını keyifle okuyacağınızdan ve özenle saklayacağınızdan kuşkum yok.
        <br/>
        <br/>
        ***
        <br/>
        <br/>
        Üç haftadır editör yazısını merak edip çeşitli yollarla duygu ve düşüncelerini bize ulaştıran ya da ulaştıramayan okurlarımıza minik bir not: Siz orada olduğunuz müddetçe ben buradayım.
        <br/>
        <br/>
        Allah hepinizden razı olsun.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25846), [web.archive.org (arşiv bağlantısı)](http://web.archive.org/web/20071123081447/http://www.aksiyon.com.tr:80/detay.php?id=25846)
