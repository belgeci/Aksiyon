# Uyuyan askerlerin ülkesi

*Mehmet Yılmaz 2004.12.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060426185048im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060426185048im_/http://www.aksiyon.com.tr/resim/525/5.jpg" vspace="10"/>
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Qin Shi Huang, Çin’in ilk imparatoru. Çocuk yaşta tahta çıkar. Çin Hanedanlığı’nda yöne-timi 22 yaşında ele geçirir. Çin Seddi’ni inşa eder. Ülkeyi tek bir çatı altında toplamayı başarır. Şaşaalı günler yaşanıyordur ülkesinde...
  </font>
  <!--- Baslik, Spot, Resim kutusu ---------->
  <p>
   <font class="content">
    İmparator, ahiret inancı olan bir devlet adamıdır. En büyük arzusu, öldükten sonra ordusuyla birlikte dirilmektir. 700 bin insan, gece gündüz çalışır ve yüz ifadeleri, atları, arabaları, silahlarıyla gerçek insan boyutunda 9 bin asker heykeli yapar. Sonra, imparatorla birlikte toprağa gömülür bronz ve seramikten yapılan heykeller... Böylece, 48 yaşında ölen imparatorun arzusu yerine getirilmiş olur.
    <br>
     <br>
      30 yıl önce bir köylünün vurduğu kazma ile ortaya çıkan bu hazine, bugün imparatorluk başkenti Şian’da sergileniyor. Tarih ötesinden çıkıp gelen “toprak askerler” kendilerini görmeye gelen ziyaretçilere, 2200 yıldır “uyuyan devin nasıl uyandığını” simgesel olarak gösteriyor adeta...
      <br>
       <br/>
       Evet, Çin uykudan uyanan bir dev. Milyarı aşan nüfusu, haftada bir milyar dolar yatırım çeken ekonomisi ile geleceğe “ipotek” koymaya hazırlanıyor. Hem de harıl harıl çalışarak.
       <br/>
       <br/>
       Bu bağlamda 2005 yılının Çin için ayrı bir anlamı var. Zira, Dünya Ticaret Örgütü’ne üye kabul edilen bir ülke ve bugüne kadar kendisine uygulanan ticari kotalar 1 Ocak’tan itibaren kalkıyor. Kuşkusuz, bu hem Çin hem de diğer ülkeler için yeni bir dönemin habercisi. Türkiye’nin geçen hafta tekstil ürünlerinde Çin’e kota uygulaması getirme kararı bir tesadüf değil.
       <br/>
       <br/>
       Bu hafta seddi aşan Çin’i kapağımıza taşıyoruz. Arkadaşlarımız Çin’i karış karış dolaştı, yetkililerle görüştü ve toplumun nabzını tuttu. Ortaya yine keyifle okuyacağınız bir dosya çıktı.
       <br/>
       <br/>
       Kapak dosyamızı tamamlayan bir başka çalışma ise Kırgızistan’dan. “Çinli Müslümanlar” olarak adlandırılan Dunganların bütün baskılara rağmen yüzyıllardır inançlarını nasıl koruduklarını bu dosyamızda bulacaksınız.
       <br/>
       <br/>
       * * *
       <br/>
       <br/>
       Her hafta okurlarımızın karşısına sürpriz “haberlerle” çıkmayı adet haline getirmek en büyük hedefimiz. Bu sürprizleri farklı imzaların “yorumlarıyla” takviye etmeyi de planlıyoruz. Zeynep Dağı ile başlayan “Ufuk Turu” köşemizin bu haftaki konuğu Hugh Pope. Wall Street Journal gazetesinin deneyimli isimlerinden Pope, Aksiyon için kaleme aldığı makalesinde, Türkiye’nin Avrupa Birliği sürecini Ortadoğu penceresinden yorumluyor.
       <br/>
       <br/>
       * * *
       <br/>
       <br/>
       Aksiyon dergisi, yeni yıla büyük umutlarla giriyor. Kadrosunu güçlendiren, okuruyla güçlü bir iletişim bağı kuran Aksiyon, önümüzdeki 52 hafta boyunca dinamik bir yayıncılık sergilemeyi hedefliyor. Elbette okurlarının aktif katılımlarıyla birlikte.
       <br/>
       <br/>
       Dergi çalışanları olarak 2005’in okurlarımıza hayırlar getirmesini temenni ediyoruz.
       <br/>
       <br/>
       İyi haftalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19326), [web.archive.org (arşiv bağlantısı)](http://web.archive.org/web/20060426185048/http://www.aksiyon.com.tr:80/detay.php?id=19326)
