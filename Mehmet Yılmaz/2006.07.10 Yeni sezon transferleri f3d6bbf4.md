# Yeni sezon transferleri

*Mehmet Yılmaz 2006.07.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081144im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yaz aylarının en keyifli haberleri hangisidir diye sorulsa, herkes kendi ilgi alanına göre bu soruya cevap verecektir sanırım. Şahsen benim en keyif aldığım haberler futbolda dört büyük kulübün transfer ettiği futbolculardan bahsedenleri oluyor.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Mütemadiyen her sezon sonu tekrarlanıyor bu tiyatro. Onlarca futbolcu ya da teknik adam Türkiye'ye transfer(!) ediliyor, hatta imza atmasına ramak kalıyor, ama nedense son anda eşi devreye giriyor ve o meşum kadın istemediği için bu büyük transferler gerçekleştirilemiyor.
    <br>
     <br>
      Beni asıl keyiflendiren ise her sene sahneye konulan bu oyunu büyük bir zevkle seyredenlerin hal-i pürmelâli. Taraftar olgusu bu noktada devreye girdiğinden herhalde fanatiğinden sempatizanına kadar hemen herkes bu tür haberleri duyunca heyecanlanıyor. Çevremde yaşananlardan yola çıkarak minik bir analiz yapmak mümkün bu hususta.
      <br>
       <br>
        Bu yıl Fenerbahçe taraftarı hop oturup hop kalktı mesela. Başkan Aziz Yıldırım istifa etti ve görevine "asla" geri dönmeyeceğini kamuoyuna açıkladı. En büyük heyecan kim başkan olacak sorusunun cevabındaydı. Sadettin Saran mı, Mehmet Ali Aydınlar mı, Ali Koç mu yoksa Nihat Özdemir mi oturacaktı Başkan Yıldırım'dan boşalan koltuğa?
        <br/>
        <br/>
        Kulübün, bu yıl 100. doğum yılını kutlayacak olması ise, başkanlık koltuğunu daha bir "iğneli fıçı" haline getiriyordu şüphesiz. Sonunda "büyükler" devreye girdi ve Başkan Yıldırım, "dönmesi" için ikna edildi.
        <br/>
        <br/>
        Ardından ikinci safha başladı. Madem Yıldırım başkan olarak devam edecekti, o halde takımı 100. yılında içerde ve dışarıda şampiyonluğa götürecek teknik direktör de bir o kadar çaplı ve çalımlı olmalıydı. Türkiye'de böyle biri olmadığından gözler direkt "yurtdışına" çevrildi. Dünya çapındaki büyük bir kulübü ancak dünya çapında bir teknik direktör ihya edebilirdi. Her milletten onlarca isim zikredildi. Brezilya Millî Takımı Teknik Direktörü Carlos Alberto Parreira ile Portekiz Millî Takım Teknik Direktörü Luis Felipe Scolari öne çıkan iki isimdi. Ancak Dünya Kupası finallerine damgasını vuran Brezilyalı teknik adamların transferi gerçekleşmedi. İmdada yine bir Brezilyalı, "Zico" lakaplı Arthur Antunes Coimbra yetişti ama. Bakalım Fenerbahçe ile 2 yıllık sözleşme imzalayan Zico başarılı olabilecek mi?
        <br/>
        <br/>
        Taraftarları asıl heyecanlandıran ise futbolcu transferleriydi galiba. Real Madrid'in sol kanat yıldızı Roberto Carlos Fenerbahçe'ye "evet" demiş, Arsenalli Sol Campell ise İstanbul'a gelmek için sabırsızlandığını ifade etmişti gazete haberlerine göre. Ama bu iki "yıldız" transfer gerçekleşmedi maalesef. Onların yerine imzaları, bonservisini Barcelona'dan alıp gelen Rüştü Reçber ile Beşiktaş'a çalım atan Tümer Metin attı.
        <br/>
        <br/>
        Burada sadece Fenerbahçe'den bahsettik. Oysa diğer takımların durumu da bundan farklı değildi yaz boyunca. Onları da anlatmak yerine dikkatimi çeken bir hususu nazarınıza vermek istiyorum sadece.
        <br/>
        <br/>
        Galatasaray'da, yönetici Adnan Polat'ın eski futbolcularından Beşiktaşlı Okan Buruk'la anlaştığı haberleri ilginç bir tartışmayı da beraberinde getirdi. Bir dönem Galatasaray'ın başarısı için ter döken Okan'ın geri dönmesi istenmiyordu kimilerince. Ortaya atılan iddia ise Okan'ın İnter'e giderken kulübüne para kazandırmamasıydı. Okan özür dileyince şimdilik sular duruldu gibi. Aynı durum birkaç yıl sonra Tümer'in de başına gelecek mi diye merak etmiyor değilim inanın.
        <br/>
        <br/>
        Dergi olarak biz de hareketli bir yaz yaşıyoruz. Ama ne Fenerbahçe'ninki kadar heyecanlı ne de Galatasaray'ınki kadar buruk. Öteden beri "kolej" havasındaki Beşiktaş'a benziyor bizim halimiz.
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24782), [web.archive.org (arşiv bağlantısı)](http://web.archive.org/web/20071123081144/http://www.aksiyon.com.tr:80/detay.php?id=24782)
