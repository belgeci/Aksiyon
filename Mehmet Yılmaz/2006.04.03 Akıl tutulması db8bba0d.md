# Akıl tutulması

*Mehmet Yılmaz 2006.04.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061020104727im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geçen hafta Türkiye'nin dikkat kesildiği konulardan biriydi güneş tutulması. Yarım asır sonra tekrar edecek bir tabiat hadisesini en güzel şekilde müşahede etmek için dünyanın dört bir yanından binlerce meraklı insan ziyaret etti ülkemizi. Geldiler, gördüler ve döndüler.
  </font>
  <!--- Baslik, Spot, Resim kutusu ---------->
  <p>
   <font class="content">
    Benim asıl merak ettiğim husus şu: Gelenlerin ne kadarı Türkiye'yi hakkıyla tanıma fırsatı buldu acaba? Birkaç dakika süren bu olaydan sonra bu ülkede neler olup bitiyor diye etraflarına azıcık tecessüsle baktılar mı hiç?
    <br>
     <br>
      Şüphesiz, bu sorulara verilebilecek ne cevabımız var elimizde ne de doğru dürüst bir veri. Söyleyebileceklerimiz bir izlenimden öteye geçmez sanırım. O halde onların yerine kendimizi koyarak bir empati yapabiliriz hep birlikte. Gazetelere bakarak, televizyonları izleyerek varacağımız ilk tespit şöyle olurdu herhalde: Türkiye'de sadece güneş tutulmuyormuş. Meğer akıl da tutuluyormuş. Hem de uzun yıllardır.
      <br/>
      <br/>
      O kadar da geriye gitmeye, 31 Mart Vakası'nı, Hareket Ordusu'nu, Derviş Vahdeti olayını, Menemen Hadisesi'ni, İzmir Suikastı'nı, Şeyh Sait İsyanı'nı hatırlatmaya gerek yok aslında. Son birkaç yılda yaşananları da… Nitekim son birkaç ayda Türkiye'yi hop oturtup hop kaldıran gelişmelere bakmak yeterli. Şemdinli'de patlayan bombalar, Van Cumhuriyet savcısının iddianamesi, Genelkurmay'dan "muhtıra" bekleyen gazeteciler ve sokakları savaş alanına çeviren öfkeli kalabalıklar. Diyarbakır, Batman ve Sakarya'da ortaya çıkan vahim manzaralar.
      <br/>
      <br/>
      Sahi neydi o görüntüler öyle? Filistin'i mi yoksa Irak'ı mı hatırlattı size? Bütün bunları akıl ve mantıkla izah etmek mümkün mü Allah aşkına? Enflasyonun tek haneli rakamlara indiği, Türk Lirası'nın değerlendiği, ekonomik ve siyasi istikrarın halka nefes aldırdığı, Avrupa Birliği ile müzakerelerin başladığı bir dönemde nereden çıkıyor bu öfke ve gerilim? Ve nihai amacı ne?
      <br/>
      <br/>
      "Görünmeyen bir el", "sihirli sopa" ile Türkiye'nin herhangi bir yerine dokunduğu anda orasını harekete geçiriyor sanki. Önce bir şayia yayılıyor, sonra nerede organize olduğu belli olmayan kalabalıklar meydanlarda toplanıyor, ardından bir öfke kumkuması patlayıveriyor. Bir anda ne akıl kalıyor ne de sağduyu. Sevgi ve kardeşliği ara ki bulasın.
      <br/>
      <br/>
      Halbuki bu coğrafya güzel insanların olağanüstü medeniyetler kurduğu bir kültürler beşiği. Nice harici badireleri birlik ve beraberlikle aşmayı bilmiş akl-ı selim sahiplerinin ana yurdu. 'Son Karakol'da yaşayanların şu gerçeği akıllarından hiç çıkarmaması lazım: Bu topraklarda yaşayanların en son şahit olduğu acımasız savaş, Kore Muharebesi ve Kıbrıs Harekâtı istisna kabul edilirse, Birinci Dünya Harbi idi. Dün devasa büyüklükteki Osmanlı toprakları "menfi milliyetçilik" ve "iktidar" virüsü ile kısa zamanda darmadağın oldu. Bugün de "mikro milliyetçilik" illeti, üzerinde yaşadığımız coğrafyayı fena halde tehdit ediyor.
      <br/>
      <br/>
      Güneş tutulduktan sonra deprem olacak mı diye merak eden aydınlara, gazetecilere ve vatandaşımıza şu soruyu sormak lazım: Nefislerin azgınlaştığı, akılların tutulduğu, sağduyunun kayıp olduğu böylesi bir ortamda toplumu yerle bir edecek büyük bir depremi de bekliyorlar mı acaba?  Cevapları evet ise bu muhtemel yıkıma karşı herhangi bir tedbir almayı da düşünüyorlar mı?
      <br/>
      <br/>
      Terör örgütü PKK'nın sanki OHAL'i istercesine ortaya koyduğu son "performansı" da gördükten sonra söylenecek çok fazla şey yok aslında; Türkiye'yi zor günler bekliyor, Allah herkese akıl, fikir, irfan, basiret ve feraset versin demekten başka…
      <br/>
      <br/>
      İyi haftalar.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23827&yorum=9212), [web.archive.org (arşiv bağlantısı)](http://web.archive.org/web/20061020104727/http://www.aksiyon.com.tr:80/detay.php?id=23827&yorum=9212)
