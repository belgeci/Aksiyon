# Dersimi aldım

*Mehmet Yılmaz 2006.12.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081547im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Neden dersimi aldığımı anlatabilmek için önce sizi birbiriyle bağlantısız üç gelişmeden ve bir sonuçtan haberdar etmem lazım. Bunlardan birincisi Genelkurmay Başkanı Orgeneral Yaşar Büyükanıt’ın açıklaması.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    AK Parti hükümetinin Avrupa Birliği’ne yaptığı iki limanı açma teklifinden sonra Hürriyet gazetesine konuşan Büyükanıt, atılan ‘Kıbrıs adımı’ndan haberdar olmadığını, gelişmeyi televizyondan öğrendiğini belirterek, “Bize göre bu açılım, devletin resmî görüşünden sapma anlamına gelmektedir.” diyor.
    <br>
     <br>
      Vatan gazetesinin, “Hükümet kendini devlet sanıyor” başlığı ile verdiği haberde ise ismi açıklanmayan bir kuvvet komutanı, AK Parti iktidarından duyduğu rahatsızlığı şu sözlerle ifade ediyor: “İcra yetkisi, icraî karar yetkisi tabii ki hükümettedir. Ancak bu hükümet, devleti kendinden ibaret sanıyor. Kendini devlet yerine koyma eğilimi taşıyor. Yanlış olan, tehlikeli olan bu. Devlet başka bir şeydir, hükümet başka. Hükümetler gelip geçicidir. Devletin temel stratejik politika hedeflerini her hükümet kendine göre yorumlayıp, değiştirmeye kalkarsa, Türkiye ciddi problemlerle karşı karşıya gelebilir.”
      <br>
       <br>
        Devlet Bakanı ve Başmüzakereci Ali Babacan, katıldığı bir televizyon programında Türkiye ile Avrupa Birliği arasındaki ilişkileri değerlendirirken, hükümet olarak duydukları bir endişeyi dile getiriyor: “Avrupa Birliği’ne hızlı uyumumuz, AB’yi endişeye mi soktu diye düşünüyoruz. Bu süreçte ne kadar ilerlediğimizi görünce bu hız, ilerleme acaba biraz korkuttu mu? ‘Türkiye çok hızlı geliyor, çok hızlı yaklaşıyor. Biraz biz AB olarak kendi içimize bakalım, toparlanalım mı endişesi başladı’ diye aklımıza gelmiyor değil.”
        <br/>
        <br/>
        Sonuç, Avrupa Birliği’ne üye ülkelerin liderleri, cuma günü, AB dışişleri bakanlarının Türkiye ile ilgili olarak “8 başlıkta müzakerelerin askıya alınması” kararını onayladı. Hem de Türkiye’nin son dakikada yaptığı açılımları dikkate bile almayarak. “Genişlemenin hızı belirlenirken, AB’nin yeni üyeleri hazmetme kapasitesi dikkate alınmalıdır.” denilerek Türkiye’nin üyeliği konusunda açık kapı bırakıldı, ama “ne zaman” sorusuna cevap verilmedi.
        <br/>
        <br/>
        Şimdi gelelim alınan derslere…
        <br/>
        <br/>
        Her şeyden önce ortada bir “güç” oyunu var. Ve bu oyunda “eski hesaplar” kapanmış değil. Türkiye ile AB arasındaki ilişkilerde Osmanlı’dan kalan hesaplaşmanın izlerini bulmak mümkün. Varşova Paktı’na üye, dünün “düşman” ülkeleri bile birliğe alınırken Türkiye yıllardır diplomatik manevralarla ustaca oyalanıyor. Tabii “Kıbrıs” paravanının arkasına saklanılarak. Son dört yılda elde edilen siyasi ve ekonomik istikrara rağmen hükümet de -tıpkı AB kapısındaki Türkiye gibi- ne yaparsa yapsın “devlet” tarafından hüsnükabule bir türlü mazhar olamıyor.
        <br/>
        <br/>
        Kısacası, “gücü” elinde bulunduran sürekli hesap soruyor; yükümlülüklerini yerine getirmediğinde rahatsız olmuyor; karşı taraf eksik bıraktığında bunda kendisinin bir etkisi olup olmadığını sorgulamıyor; zayıf olan eksikliklerini hem de zor şartlar altında yerine getirdiğinde bu kez başarıları rahatlıkla görmezden gelebiliyor; geçmişte verdiği sözleri tutmamak için “muğlak” ifadelerle binbir dereden su getiriyor, ama iplerin kopmaması için “hayır” kelimesini asla kullanmıyor.
        <br/>
        <br/>
        Geçen hafta Zaman gazetesinin Ortak Akıl Toplantısı’na katılan KKTC Cumhurbaşkanı Mehmet Ali Talat’ın bir ifadesini bu noktada kayda geçirmekte fayda var: “Çok öfkelendiğimiz halde öfkelenmemiş gibi yapıyoruz.” Galiba, Avrupa Birliği sürecinde sadece devlet adamları değil, hepimiz bir şeyler öğreniyoruz.
        <br/>
        <br/>
        Yaşadığım son tecrübelerin ardından rahatlıkla söyleyebilirim ki ben de bu süreçten çok şey öğreniyorum ve hakkaniyet namına ileride faydalanmak üzere kendime birtakım dersler çıkarıyorum.
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26214), [web.archive.org (arşiv bağlantısı)](http://web.archive.org/web/20071123081547/http://www.aksiyon.com.tr:80/detay.php?id=26214)
