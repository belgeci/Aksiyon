# Okur Hattı, Yazar Hattı olur mu?

*Mehmet Yılmaz 2006.01.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060514070426im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Aksiyon'un en fazla okunan sayfaları neresi denilse hemen herkesin ilk önce aklına geldiği bölümdür Okur Hattı. Aksiyon'da yer alan haber ve yorumların irdelendiği bu sayfaların hem yazar hem de okur olarak öyle çok müdavimi var ki…
  </font>
  <!--- Baslik, Spot, Resim kutusu ---------->
  <p>
   <font class="content">
    Her hafta mütemadiyen dergide yer alan dosyalar hakkında görüşlerini bizimle paylaşanlar olduğu gibi hiçbir değerlendirme yapmadan sadece burada yayımlanan yorumları okuyup onlar hakkında fikir beyan edenler de var.
    <br>
     <br>
      Bu sayfaların meraklıları yalnızca okurlar mı? Değil elbette. Dergideki arkadaşların da en çok merak ettiği bölümlerin başında geliyor bu sayfalar. Kimi binbir emekle hazırladığı dosyası hakkında yapılan "insafsız" eleştirilerin yayımlandığını görünce üzülüyor, kimi de okurdan gelen teşvik edici ifadeleri okuyunca seviniyor. Arada bir editöre de çıkışmıyor değiller. "Bu yorum da yayımlanır mı canım? Bu kadar da müsamaha olmaz ki?" diyerek serzenişte bulunuyorlar.
      <br>
       <br/>
       Benzer eleştiriler okurlardan da geliyor zaman zaman. "Gayet usturuplu biçimde yazdığım halde yorumum niye yayımlanmıyor?" diye soruyor bazı okurlarımız. Bazıları da gönderdikleri metinleri niye kısalttığımızı öğrenmek istiyor… İçlerinden kimileri de yorum yapmaktan ziyade hakaret etmeyi tercih ediyor. Hasılı, renkli, sevecen, hazımsız, görüşlerini açık yüreklilikle paylaşan ya da başkalarını paylayan dinamik bir okur kitlemiz var. Nitekim biz de bu renkliliği ve fikir zenginliğini dergimizin sayfalarına ve internetteki web sitemize yansıtıyoruz çoğu zaman…
       <br/>
       <br/>
       Peki, bunu neden yapıyor, en ağır eleştirileri bile yayımlamaktan neden çekinmiyoruz?
       <br/>
       <br/>
       Her şeyden önce okurlarımızın iyi niyetli olduğuna inanıyoruz. Eleştirirken bile dergilerini dikkate aldıkları, onun daha iyi noktalara gelmesi için "dost acı söyler" sadedinde bir değerlendirme yaptıkları kanaatindeyiz. İşin doğrusu bundan da gocunmuyoruz; aksine seviyeli eleştirel yorumlar geldiğinde seviniyoruz. Zira, bu topraklarda demokrasi kültürünün yeşerip kökleşebilmesi için eleştirileri hazmetmenin büyük bir erdem olduğunu düşünüyoruz. Üstelik toplumsal hayata uzlaşma kültürünün hâkim olabilmesi için farklı görüşlerin yan yana gelebileceği bu tür 'demokrasi platformları'na ihtiyaç olduğunun da farkındayız.
       <br/>
       <br/>
       Aslında bu dinamik okur kitlesi Aksiyon için eşi bulunmaz bir zenginlik. Söz konusu potansiyeli daha aktif hale getirmek de bizim elimizde. Bu konuda size bir teklifimiz var. Okurla yayıncı arasında sağlam bir iletişim kurulmasına vesile olan bu sayfaları, eğer doğru kullanabilirsek, yeni yazarları ortaya çıkaracak bir memba haline getirebiliriz el birliğiyle. Tabii ki karşılıklı anlayış çerçevesinde sağlıklı bir zemin üzerine bina etmek şartıyla… Böylece hem derginin toplam kalitesi yükselir hem de ülkemizin demokrasi ve birlikte yaşama kültürü gelişir.
       <br/>
       <br/>
       Kısacası görüşlerinizi, önerilerinizi, eleştirilerinizi, yorumlarınızı bu gözle yazarak bize geçmenizi bekliyoruz vesselam.
       <br/>
       <br/>
       ***
       <br/>
       <br/>
       Madem bir aileyiz, o halde sizlere küçük bir bilgi. Arkadaşımız Haşim Söylemez, geçen hafta aniden rahatsızlandı. Şimdi evinde ve sizlerden dualarınızı bekliyor. Biz de Aksiyon ailesi olarak Cenab-ı Hak'tan acil şifalar niyaz ediyor, toplantılarımızın neşe kaynağı arkadaşımızı en kısa zamanda yeniden aramızda görmek istiyoruz. Arkadaşımızın rahatsızlığı başladığı andan itibaren maddi-manevi desteğini esirgemeyen Zaman Gazetesi Genel Müdürü Ekrem Dumanlı ile mesai arkadaşlarına ve Cihan Haber Ajansı çalışanlarına da kalbi şükranlarımızı sunuyoruz. Sağolsunlar, bizleri hiçbir zaman yalnız bırakmadılar. Kendilerine müteşekkiriz...
       <br/>
       <br/>
       İyi haftalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Şenol Bulut, 08-Şubat-2006
> Spor sayfalarını artırın: 
> Aksiyon’u sürekli takip eden bir okuyucunuzum. Derginin içeriğinden gayet memnunum; ama spora ayrılan sayfaların yetersiz olduğu kanaatindeyim.

### Alaattin Çankaya, 06-Şubat-2006
> Ne alırsan 1 YTL: 
> Belediyenin doldurmayı unuttuğu su dolu çukurlardan sakınarak, adalara zıplayarak sığındığım; bir köşesi yere, diğer köşesi göğe doğru kanırılmış, brandanın altında tozlardan görünmez hale gelmiş kitaplar, karışık kuruşuk yatıyorlar. Kendi içine bükülmeye az kalmış, nemli kartonda “Ne alırsan 1 YTL” yazıyor. Sokağa açık tezgâhta onlarca kitap, tozlarını tek tek silecek değilim hani. Bakıp geçeyim dedim ama, durup birazcık düşündüm... Yani şu kitapların içindekiler ne kadar güzel olursa olsun, albenisi gitmiş, rengi solmuş. Bardak kirliyse içinde hangi şifalı memba olursa olsun iştah açmaz, insanın içesi gelmez. “Önemli olan mazruf, zarf mühim değil.” Sözünü çoğu zaman uygun bulmuyorum. Zarf mazrufu, mazruf da zarfı etkiler haliyle. İnsanın iç güzelliği dışına yansır, tavır ve davranışlarına akseder. Onun için sırf benim kalbim temiz lafı yetmez. Ne alırsan al, istersen alma, 1 YTL Ucuz işte, alın bitirin. Alın “Bitirin”.Yani bitirin. Satılıp bitmesi önemli oku, okuma fark etmez. Yazık ki ne yazık! Rahmetli Cemil Meriç kitapların en pahalı metalar olması gerektiğini, böylece kıymetlerinin artacağını, gerçek kıymet bilen okuyucuların okuyacağını söyler. Tiraj, sayı kaygısı gütmeden “Okunurluk”u nazara verir, önemser. Albatros yayınevinden çıkan, kırkbeş-elli yıldır Amerika’da yaşayan sanatçı bilim adamı-fizikçi bir entelektüel Türk beyefendinin kitabını piyasaya göre epeyce pahalı bir fiyata aldım. Arkadaşlar okumak için sıraya girdiler. Dokunmak ve incelemek için, hiç olmazsa karıştırmak için heyecanla yanıma geldiler. Beyinlerinde merak dosyası açtılar, ilgi duygularını hazır hale getirdiler. “Okudun mu?” sorgusuna cevap olarak değil; ilgi, merak ve belki ihtiyaç hissederek okumak istiyorlar. Eğer 1 YTL’den yirmi kitap alıp arkadaşlara hediye etseydim belki bu kadar ilgi çekmeyecekti. Şimdi nedir okuma işinde ehemmiyetli olan? Çeteleye “artı” mı, “kaç sayfa-tane”mi? Yoksa “tiraj” mı? Aksiyon dergisinin fiyatı düşürülsün mü? İlgi çekme yöntemleri elbette kullanılabilir. Ne var ki bu yöntemlerin her an kalite tüketme gibi tehlikeli özellikleri de olabilir. Bence en önemli ilgi çekme yöntemi derginin kalitesinin her yönüyle elitize edilmesi ve fiyatının bir miktar arttırılması. Afedersiniz “tiraj”; dergi ve kitap için çok saçma geliyor bana. Klasik adayları için, kaliteden taviz vermeden ciddi zihinlere talip olma düşüncesi içinde olunmalıdır. Derginin genel özelliği diğer dergiler gibi. İçerik farklı, buna tamam. Fakat eğer gerçekten bazı şeylerde ilk olma, önder olma, örnek olma gibi bir kaygınız varsa, her kurum ve kuruluşta olması gerektiği gibi “think thank”a benzer bir ekip olmalı. Bu ekip gelişim ve değişimi destekleyici olmalı. Aktif okur kitlesinin artması dileğiyle...

### Mustafa Bolat, 01-Şubat-2006
> Aboneliğimi iptal etmek zorunda kaldım: 
> Yaklaşık on yıldır Aksiyon okuruyum. Derginin misyonunu önemsiyor ve kendi alanında ciddi bir boşluğu doldurduğunu düşünüyorum. Derginize aboneydim fakat Bursa’nın Karacabey ilçesinde 6 aydır hiçbir şekilde derginizi düzenli olarak alamadım. Bu nedenden ötürü aboneliğimi iptal ettirmek zorunda kaldım. Bu konuda daha fazla duyarlılık gösterilmesini istiyorum.

### Ali Tuncay, 01-Şubat-2006
> Teşekkürler...: 
> Onca dergi arasında kalitesiyle kendini ispatlayan Aksiyon’a teşekkürler..

### Ramazan Dem, 01-Şubat-2006
> Kaynak dergi...: 
> Diğer yayın organlarının kaynak göstererek Aksiyon’dan haber aktarmalarını sevinçle takip ediyorum. Aksiyon un kaynak haber dergisi olarak kalması için gösterdiğiniz çabalardan dolayı hepinizi tebrik ederim.

### M. Ali Küçük, 01-Şubat-2006
> Heyecan verici bir proje: 
> Okur Hattı’ndan yazar çıkarma projeniz beni heyecanlandırdı. Yakında uygulamaya koyarsanız çok güzel olur. Tavsiyem, Okur Hattı’nı 4 sayfaya çıkarın. İki sayfayı eskisi gibi kısa mektuplara, diğer sayfaları uzun mektuplara ayırın. İnternette de okur-yazar hattı diye bir bölüm açın. Okurlar oraya daha uzun yazılar yazsın. Ne dersiniz?

### M. Ali Nizip, 01-Şubat-2006
> Takdir ve ikaz: 
> Aksiyon çok güzel bir dergi. Severek okuyoruz. Çoğu zaman bakıyorum pazartesinin gündemini Aksiyon belirliyor. Politik haberlere daha çok yer ayırabilirseniz sevinirim. Bir de sizden manşet olacak konuları daha iyi düşünmenizi rica ediyorum. Öyle zamanlar oluyor ki derginin en ehemmiyetsiz dosyasını manşete taşıyorsunuz.

### Ali Çatalbaş, 31-Ocak-2006
> Kitap tanıtımları yetersiz: 
> Aksiyon dergisini yıllardan beri takip ediyor ve büyük bir zevkle okuyorum; fakat yeni çıkan kitapların tanıtımında eksik kaldığınız kanaatindeyim. Ayrıca, vizyondaki filmler hakkında bilgi vermeniz bizim açımızdan faydalı olacaktır.

### Gazi Eser, 31-Ocak-2006
> Aksiyon’u sürekli almıyorum ama...: 
> Sarıkamış hadisesine ve Mehmet Akif Ersoy'un ölüm yıldönümüne göstermiş olduğunuz hassasiyete teşekkür ederim. Yayınlarınızı sürekli takip etmememe rağmen bu durumlarda sadece sizden bilgi alabileceğimi biliyorum. Hassasiyetinizin devamını dilerim.

### Bülent Seylan, 31-Ocak-2006
> Geçmiş olsun: 
> Aksiyon dergisini zevkle okuyorum. Özelikle de Haşim Söylemez'in yazılarını... Kendilerinin hastaneye kaldırıldığını duyduk. Geçmiş olsun. Dualarımız onunla...

### M. Cem Özberber, 31-Ocak-2006
> Aksiyon’un okunmaya hakkı var: 
> Aksiyon’u 1997’den bu yana takip ediyorum. Askerde bile mümkün olduğunca okumaya devam ettim. Arşiv dahi oluşturdum. Kaybolmasın diye evde kimseye okutmazdım. Ancak, son aylarda, benim gibi tutkulu bir okur bile dergisine gereken özeni göstermiyor. Aksiyon’u artık didik didik okumuyor, sadece gözden geçiriyorum. Bazı haftalar derginin yeni sayısını bile görmüyorum. Sağ olsun annem benim yerime arşive koyuyor da dergim ziyan olmuyor. Aksiyon 5 YTL olsa da almaya kararlıyım. Ancak sizden istirhamım dergiyi okunacak konularla benimle tekrar buluşturmanız. Çünkü bu sadece benim hakkım değil, Aksiyon’un da hakkı. Benim nasıl okumaya hakkım varsa, Aksiyon’un da okunmaya hakkı var.

Kaynak: [www.aksiyon.com.tr](http://www.aksiyon.com.tr:80/detay.php?id=23303&yorum_id=7817), [web.archive.org (arşiv bağlantısı)](http://web.archive.org/web/20060514070426/http://www.aksiyon.com.tr:80/detay.php?id=23303&yorum_id=7817)
