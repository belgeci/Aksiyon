# Mıntıka temizliği

*Mehmet Yılmaz 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070713134842im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Sanırım ilk kez Henry Kissinger dile getirmişti bu tezi. Hem de 11 Eylül 2001’de İkiz Kuleler’e yapılan saldırılardan sonra. 3 Ekim 2001 tarihinde CNN Türk’te Mehmet Ali Birand’ın sorularını cevaplayan ABD’nin eski Dışişleri Bakanı Kissinger’e göre, bundan sonra kültürler veya dinler arası bir çatışmadan çok, İslam dünyası içinde bir çatışma yaşanacaktı.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İslam dünyasında radikal İslam taraftarları ile ılımlı İslam taraftarları arasında bir kavga olduğunu iddia eden Kissinger, “Ya radikaller kazanacak, ılımlı Müslümanlar kaybedecek veya tam tersi olacak. Mücadele asıl İslam dünyasında geçiyor.” diyordu.
    <br>
     <br>
      Altı buçuk yıl önce dile getirilen bu görüşleri bana hatırlatan ise Ertuğrul Özkök’ün geçenlerde yazdığı bir yazı oldu. AK Parti’nin cumhurbaşkanı adayı olarak Abdullah Gül’ü tercih etmesinde TBMM Başkanı Bülent Arınç’ın rolü analiz ediliyordu söz konusu yazıda. Özkök’e göre, “AKP’nin mantıklı ve ılımlı üyeleri, Arınç’ın bitip tükenmek bilmeyen ‘provokasyonlarından’ rahatsız.” idi. Yazıda Arınç’ın sadece AK Parti’ye değil, Türk siyasetine zarar verdiği dile getirilerek, bir tavsiyede bulunuluyordu: “AKP artık Arınç gibi kişileri, temsil ettikleri marjinal partilere göndermelidir.”
      <br>
       <br>
        Yazıda kullanılan metodoloji ile Kissinger’ın ortaya attığı argüman özü itibariyle aynı. Bir kere her iki yaklaşımda da bir grup veya topluluk dışarıdan analiz ediliyor. Bu yapılırken bir araya gelmiş insanlar arasındaki “müşterek” alanlar görmezden geliniyor, “ihtilaf” noktaları nazara veriliyor. Ayrıca, muhtemel bir ayrışmayı körüklemek için “ılımlı” ve “radikal” kavramları kullanılıyor, faydalı bir önerme yapılıyor intibaı verilirken aslında “parçalama” stratejisi dolaşıma sokuluyor. Hem de bilinçaltına sessizce atılan bir kıymıkla...
        <br/>
        <br/>
        Benzer bir durum 28 Şubat sürecinde de yaşanmıştı hatırlarsanız. Refah Partisi içinde “gençler” ve “ak saçlılar” diye iki grubun varlığından söz edilmiş, birinci grupta yer alan Bülent Arınç, Recep Tayyip Erdoğan ve Abdullah Gül ile birlikte AK Parti’yi kurmuştu. Arınç, AK Parti’nin üçlü sacayağından biri yani. Bu yüzden de Özkök’ün onu diğerlerinden ayırması oldukça manidar. AK Parti’nin seçim öncesinde “iç” ihtilafa düşerek Arınç’ı partiden uzaklaştırması ne anlama gelir sizce?
        <br/>
        <br/>
        Okuyanlar hatırlayacaklardır, bu köşede bir ay önce “Asıl hesaplar mayıstan sonrasına” demiştik. Son günlerde yaşananlar, işte bu mücadelenin ikinci ayağının hayata geçirildiğini gösteriyor. Biliyorsunuz ilk aşamada AK Parti, Anayasa Mahkemesi’nin kararı ile yeni cumhurbaşkanını seçemedi. Şimdi Türkiye’de yeni bir dönem başlamış durumda. Burada belirleyici olan unsur ise erkene alınan genel seçimler artık. Eğer yeni bir “hukukî” muamele (parti hakkında kapatılma davası gibi) ile karşılaşmaz ve sürpriz bir yıpratma kampanyası ortaya çıkmaz ise AK Parti’nin 22 Temmuz’da yapılacak seçimlerden birinci çıkması kuvvetle muhtemel. Seçim barajını hâlihazırda sadece CHP’nin aşabildiği de dikkate alındığında önümüzdeki beş yıl boyunca ikinci bir AK Parti iktidarı ufukta görünüyor demektir. İşte bu noktada Ertuğrul Özkök’ün yazısı ayrı bir anlam kazanıyor.
        <br/>
        <br/>
        Son beş yılda Türkiye, merkez sağ ve merkez solda yeni bir çekim alanı oluşturamadı. 3 Kasım 2002’de yapılan seçimde halk, ciddi bir mıntıka temizliği yaptı ve birbirleriyle didişen partileri politik arenanın dışına itiverdi. AK Parti’yi dengeleyecek bir “sıklet merkezi” kurulamadı siyasette. Ne ulusalcılık ne de kuru milliyetçilik insanları bir araya toplamaya yetti. Çankaya’ya kendi adayını çıkaracak bir siyasi iktidarın genel seçimleri de silip süpüreceği kaygısı, ‘demokrasi oyunu’na müdahaleyi getirdi. Nitekim bu da oldu. Aksiyon’un aylar öncesinden duyurdukları hayata geçirildi.
        <br/>
        <br/>
        Şimdi ufukta yeni bir mıntıka temizliği görülüyor. Bakalım bunu sandığa yansıyan “millî irade” mi yapacak yoksa demokrasi sürecine “dışarıdan” müdahale edenler mi?
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Sami Volkan Korkmaz, 29-Haziran-2007
> Ayrılmaz parçam: 
> Aboneliğim ve beraberliğimiz 3 yılı geçti. Her sayısını özenle sakladıgım, tekrar dönüp dönüp okudugum, tavsiye ettigim, eleştirdigim sevdigim dergim Aksiyon. Geçen haftaki "Türk Simyacı" ve "Kalp krizi gibi, felç de önlenebilir," yazılarınızı zevkle okudum. Eleştirimi belirteceğim noktaya gelirsek okur sayfanızın arkaya taşınmasıyla okuma oranı düştü kanaatindeyim.Teknoloji Haberlerine daha fazla yer verilmesi gerekliliği de belirgin bir gerçek.Önümüzdeki sayıyı merakla bekleyen okurunuz..

### Eda Tokgöz, 27-Haziran-2007
> Biz kadınlar...: 
> Önceki yıllarda moda üzerine enfes yazılar vardı Aksiyon’da; şimdi yok. Biz kadınlar sadece siyaset takip etmiyoruz ki!

### Saliha Yılmaz, 21-Haziran-2007
> Siyasilerin hayatına yer verin: 
> Haberlerinizde siyasilerin hayatlarına yer verirseniz, seçim öncesinde seçmenlere karar verme noktasında yardımcı olursunuz. Aksiyon’u okuma nedenlerimden biri de güncel haberler yapması. Daha güzel yerlere gelmeniz dileğiyle…

### Nurullah Yalçı, 12-Haziran-2007
> Bakalım bulabilecek misiniz?: 
> Bulmaca sayfamızla ilgilenebilir misiniz acaba. Ben bu sayıda bir 'sehiv' tespit ettim. Bakalım sizler de bulabilecek misiniz?

### Alperen Esad Kahraman ve Mehmet Serhat Özlen, 12-Haziran-2007
> 653. sayıdaki bulmacanız hatalı: 
> Aksiyon’un müdavimlerindeniz. Özellikle bulmaca sayfanızı yakından takip ediyoruz. Lakin 653. sayınızda yayımladığınız bulmaca hatalıdır. Sorularla cevap kutucukları birbirini karşılamamaktadır. Hatta sorular bir önceki sayıdakilerle aynıdır. Okurlarına değer veren bir derginin daha hassas davranması dileğiyle.

### Halil Coşkuner, 12-Haziran-2007
> Bir açıklama lütfen: 
> Editör ayrıldı mı yoksa her gün türlü türlü gerilimli olay olurken yıllık izin mi yapıyor? İzne çıkmış olacağını sanmıyorum. Acaba tedavi gördüğü bir rahatsızlığı mı var? Bari bir açıklama yayımlasanız!

### Mehmet Hancıoğlu, 12-Haziran-2007
> Aşçıbaşının lezzet haritası: 
> Aksiyon haftalardır başyazısız çıkıyor. Yayın mutfağında pişen sayı ile ilgili aşçıbaşı tarafından bir lezzet haritası sunulması bir dergi için zaruret derecesindedir. Bana "iyi haftalar" dileyen başyazıların baştan çıkarılmasını doğru bulmuyorum.

### Numan Aksu, 12-Haziran-2007
> 1 milyar YTL mi?: 
> Karakutu’nun Sayıların Dili bölümünde (sayı 653) İstanbul Beyoğlu'ndaki tarihî Balık Pazarı 1 milyar YTL harcanarak yenilendi demişsiniz. Sakın bu 1 milyon YTL olmasın! Meblağ çok büyük, belki gözünüzden kaçmıştır

### Mehmet Ali Çoban, 12-Haziran-2007
> Kontrol etmediniz mi?: 
> Bulmacanızı kontrol etmediniz mi? Sorular geçen haftanınkiyle aynı, ama cevap yeri hatalı... Aksiyon'a böyle bir hata yakışmadı!

### İlyas Narin, 12-Haziran-2007
> Bulmacaya daha fazla özen gösterin: 
> Aksiyon’u yayın hayatına başladığından beri dikkatle takip ediyorum. Genel olarak çok güzel. Ama Bulmaca sayfasına daha fazla önem vermenizi bekliyorum. Bu sayıda bulmacadaki sorular geçen sayının aynısı. Türkiye’nin en çok satan dergisinin daha hassas davranmasını beklerim.

### Ahmet Alagöz, 11-Haziran-2007
> 653. sayının bulmacası: 
> 653. sayıda yayımladığınız bulmacanın kareleri yeni, yazıları eski. Dikkat edilmesi dileğiyle...

### Avni Şahin, 07-Haziran-2007
> Editörümüz nerede?: 
> Birkaç haftadır Sayın Mehmet Yılmaz'ın yazılarını okuyamıyoruz. Dergiyi poşetinden çıkarır çıkarmaz Editör yazısını ve sonundaki “iyi haftalar…” temennisini okumadan diğer sayfalara geçmek bana eksik geliyor. Sayın editörümüz neden yazmıyor? Onu dört gözle bekliyoruz...

### Ali Beyru, 05-Haziran-2007
> Anahtarsız kapı: 
> Anahtarsız açılan kapıdan girmek gibi editör yazısını okuyamadan Aksiyon’u okumak. Bizi anahtarsız bırakmayın Sayın Editör.

### Ömer Mete, 05-Haziran-2007
> Propagandaların önüne geçtiniz: 
> Cumhurbaşkanlığı seçimi ve genel seçimler öncesi medyayı çok etkin kullanarak başörtüsü ve Müslümanlık üzerinden yapılan propagandaların önüne geçtikleri için Aksiyon yazarlarına teşekkürlerimi sunuyorum.

### Atıf Yılmaz, 05-Haziran-2007
> Okura neden cevap verilmiyor?: 
> Okur sayfanızda gelen şikayetleri yayımlamanız güzel. Ama neden bunlara cevap verilmiyor? Eğer kişisel olarak yanıt yolluyorsanız dahi siz o yazıları yayınlayınca biz okurların da kafasında soru işaretleri oluşuyor. Her seferinde tek tek sorup sizden cevap beklememiz abes kaçacağına göre en azından bir "cevap" köşesi hazırlamanız gerektiğini düşünüyorum. Ve mevcut uygulamanızdan çok rahatsız oluyorum.

### Mehmet Dadaşoğlu, 05-Haziran-2007
> Okura açıklama yapmıyorsunuz: 
> Derginizin yazarları, gazete ve dergilerdeki reklamlarda “Her hafta Aksiyon’da” anonsuyla takdim ediliyor. Fakat M. Nedim Hazar’ın yazılarını dört haftadır okuyamıyoruz. En kötüsü ise okuyucuya bu konuyla alakalı hiçbir açıklamanın yapılmaması. Okurlarına değer veren bir derginin daha hassas davranması gerekir.

### Mana Küçük, 31-Mayıs-2007
> İyi bir çizgidesiniz: 
> Aksiyon Dergisi'nin tiraj ve vizyon açısından seviyesini yükseltmesi bizi memnun ediyor. Hayata bakış açımızı yönlendiren, gündemi yorumlamamıza imkan tanıyan, hatta gündem oluşturan bir derginin doğru bir çizgide gitmekte olduğunu görmekten sevinçliyiz. Ekip çalışmasının ürünü olan bu dergi medyatik değerlerin değil de, samimiyetin ve gayretin omuzlarında yükseliyor, yükselecek. Çalışmalarınızda başarılar diliyorum.

### Hilmi Korur, 30-Mayıs-2007
> Rakam mı, sayı mı?: 
> Aksiyon'da "Rakamların Dili" adlı bir köşe var. Bu köşe hakikaten bazı istatistikî gerçekleri görmemiz açısından güzel ve verimli bir köşe. Ancak köşenin adı bu gerçekle örtüşmüyor. Onluk sayı sisteminde "rakam" diye tabir edilenler 0'dan 9'a kadar olan sayılardır. 0'dan sonsuza kadar olanların tümü "sayı" diye tabir edilir. Bunun düzeltilmesi gerektiğini düşünüyorum.

### Akif Toman, 30-Mayıs-2007
> Normal mi?: 
> Bayiden aldığım 651. sayınızın kapağında "Fatih Sultan Mehmet posteri hediye" diye yazıyor olmasına rağmen poşetin içinden ve derginin arasından poster namına hiçbir şey çıkmamış olması normal midir?

### Bayram Ömer Kutlu, 21-Mayıs-2007
> Tarafsızız diyorsunuz ama...: 
> Sizi kırmak istemiyorum, tersine takdir ediyorum; sadece bir konuda muzdaribim. Hep tarafsız olmakla övünüyorsunuz, ama son günlerde hep AK Parti taraftarlığı yapıyorsunuz. Diğer bütün partileri kötü bir şekilde eleştiriyorsunuz. Nerede kaldı sizin tarafsız duruşunuz? Bunu benden önce başkalarının da yazdığını tahmin ediyorum ya da öyle olduğunu düşünüyorum. Bu konuda dikkat ederseniz size sevgimiz daha da büyüyecek...

### Bekir Karan, 20-Mayıs-2007
> Zamanı geçenler: 
> Her şeyin zamanı geçer de siyasetçinin zamanı geçmez mi? Bugün zamanı geçen insanlar hâlâ sıkılmadan aynı yerde duruyor ve hiçbir şey olmamış gibi hatalarına devam ediyor.

### Habib Yüksel, 16-Mayıs-2007
> Tebrikler Aksiyon: 
> Müptelası olduğumuz Aksiyon dergisinin aldığı ödüllerin sahiplerini kutlar, nice ödüller almasını dileriz.

### Bahadır Himmetoğlu, 16-Mayıs-2007
> Ödülleri hak ettiniz: 
> Dergimizin ödül almasına çok sevindim. Dergimiz diyorum, çünkü çok sahiplendim Aksiyon’u. Çok hoşuma gidiyor. Çevremdeki herkese tavsiye ediyorum.

### Arif Sancar, 16-Mayıs-2007
> Seçmen kaydımı yaptıramıyorum!!!: 
> Ben şu an KKTC'deyim ve seçmen kaydımı yaptıramıyorum..Çünkü seçmen kaydı yaptırabilmem için bizzat kendim başvurmam gerekiyormuş..Burada sadece ben değil binlerce öğrenci seçmen kaydını yurtdışında bulundugu için yaptıramıyor..Ve on binlerce seçmen bir vatandaşlık hakı olan seçmenlik hakkını kullanamıyor. Lütfen bunun bir çözüm yolu yok mu?

### Hasan Öz, 15-Mayıs-2007
> Aksiyon'a ihtiyacımız var: 
> Tarafsız olması gereken kurumlarının her konuda taraf olduğu bir ülkede, tarafsız gazetecilik yapan ender yayın organlarından birisiniz. Size bu ülkenin ihtiyacı var.

### Dr. Nurullah Abalı, 14-Mayıs-2007
> Ücretsiz kitaplar: 
> Ben, öğrencilere verilen ücretsiz kitaplara değinmek istiyorum. Maalesef sene sonu yaklaştı ve çocuklar, isleri biten kitapları çöpe atıyorlar. Bu beni çok üzüyor. Çünkü o kitaplar bizim vergilerimizle alındı. Ben Almanya'da öğrenci iken devlet aynı şekilde kitaplarımızı ücretsiz verirdi. Fakat oradaki uygulama söyle idi: Kitaplar ciltli ve zimmetliydi bize. Yani sene sonunda sınıf öğretmeni kitapları geri alırken kontrol eder, iyi durumda olanları geri alır, kötü kullanılanların parasını ise veliden alırdı. Bence bizdeki uygulama da bu hale getirilmeli. Böylece bir sürü para, kâğıt israfı olmaz.

### Okan Yaşar Uygun, 14-Mayıs-2007
> Güvenilir dergi: 
> Anketlerde görülüyor ki bu ülke en çok medyaya güvenmiyor. Ama Aksiyon dergisinin bu tabuyu yıkacağına inanıyorum. Ayrıca Faruk Mercan'ı da tebrik etmek isterim. Haberlerini çok iyi araştırıyor.

### Emre Cırık, 10-Mayıs-2007
> ‘Ben yetemedim, siz yetin’ politikası: 
> Sayın Editör; 648. sayınızın 30. sayfasındaki haberden ve haberle fotoğraf arasındaki uyumdan dolayı sizleri tebrik ederim. Her ne kadar o fotoğraf Deniz Baykal'ın sel felaketinden dolayı Edirne'yi ziyaretinde çekilmiş olsa da CHP’nin son zamanlarda uyguladığı "Ben yetemedim, siz yetin!" politikasının en güzel resmi.

### Büşra Sayın, 09-Mayıs-2007
> Birkaç öneri: 
> Tamer Korkmaz neden Aksiyon’da yazmıyor? Mükemmel bir yazar. Nedim Hazar sinema yazılarından ziyade siyasete eğilmeli. Aksiyon’un sayfa sayısı artmalı.

### Fatih Yaşar, 07-Mayıs-2007
> Aksiyon'a sahip çıkmak...: 
> Aksiyon’un tirajının iki katına çıktığını görmek bizleri ziyadesiyle memnun etti. Ancak bu tiraj yeterli mi? Hayır. Kesinlikle yeterli değil! Bizler dergimizin yüz binlerde olmasını, hatta milyona ulaşmasını istiyoruz. Bunalar olmayacak şeyler değil. Bizler dergimize sahip çıkarsak, onu milletimize anlatırsak inşallah iyi bir tiraj seviyesi yakalayacağız. Bizler dergimizi namusumuz olarak görüyoruz. Dergiye sahip çıkmak namusumuza sahip çıkmaktır. Bunun içindir ki pazartesi erkenden bayilere koşuyoruz. Sizden bir ricam var. Çeçenistan’la ilgili bir kapak dosyası yapabilir misiniz? Onları biz asla unutmadık; dualarımızda onlara hep yer veriyor ve onların o hallerinden dolayı üzüntü içinde kahroluyoruz.

### Bülent Çelik, 06-Mayıs-2007
> Tiraj: 
> Güzel çalışmalarından dolayı Aksiyon’u tebrik eder, tirajının en az elli bin olmasını dilerim.

Kaynak: [www.aksiyon.com.tr](http://www.aksiyon.com.tr:80/detay.php?id=27386&yorum_id=20822), [web.archive.org (arşiv bağlantısı)](http://web.archive.org/web/20070713134842/http://www.aksiyon.com.tr:80/detay.php?id=27386&yorum_id=20822)
