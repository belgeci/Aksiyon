# Hikmet

*Mehmet Yılmaz 2007.03.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070709034438im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Son haftalarda yoğun bir trafik içinde bulduk kendimizi. Hâl böyle olunca geçen hafta karşınıza çıkamadık maalesef. Fizikî şartlar editör köşesini yazmamıza fırsat vermedi. Tabii bir de işin gönül kısmı var.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bu vesileyle bir kez daha vurgulamakta fayda var sanırım. Daha önce bu köşede belirtmiştim hatırlarsınız. İnsan hissettiğini kâğıda dökmeli; gönül penceresi kapalı ise zoraki kaleme alınan yazılarla okurun karşısına çıkmamalı… Bizimkisi de öyle oldu biraz. Bu yazıda geçen haftanın da telafisi olsun diye Beydeba’nın Kelile ve Dimne’si ile Sadi’nin Gülistan’ından hikmetli metinler seçtim sizin için. Herkes, niyetine göre nasiplensin diye... İlki Kelile ve Dimne’den…
    <br>
     <br>
      Hükümdara nüfuz edilip işinin altüst edilmesi, altı şeyle olur: Mahrumiyet, fitne, nefsanî arzulara kapılma, kabalık, zaman, cehalet ve ahmaklık. Mahrumiyet; onun, fikir sahibi, cesur, güvenilir yardımcılardan, nasihatçilerden ve siyasetçilerden mahrum olması, böyle olanları arayıp bulamamasıdır. Fitne; tebaanın birbiriyle cedelleşmesi, aralarında harp ve anlaşmazlık ortaya çıkmasıdır. Nefsâni arzular; kadınlara düşkün olmak, sohbete eğlenceye ve benzeri şeylere kapılmaktır. Kabalık; aşırı derecede şiddet göstermek, yerinde olmaksızın dilin sövmekle elin de dövmekle azmasıdır. Zaman ise davarların ölmesi, meyvelerin eksilmesi, savaşların çıkması ve benzeri felaketlerin insanlara gelmesidir. Cehalet ve ahmaklığa gelince, o da yumuşaklık gösterecek yerde şiddet kullanmak, şiddet gösterecek yerde yumuşak hareket etmektir.
      <br>
       <br>
        ***
        <br/>
        <br/>
        Bundan sonraki kısa metinler Gülistan’dan iktibas…
        <br/>
        <br/>
        Bir av yerinde Adil Nûşirevan için bir hayvanı kebap ederler. Yanlarında tuz yoktur; getirsin diye köye bir köle gönderirler. Nûşirevan, “Tuzu para ile al ki bedava alma âdeti çıkmasın, köy harap olmasın.” der. “Bu kadarcık şeyden ne zarar gelir?” diye sorarlar. Şöyle cevap verir: “Cihanda zulmün temeli ufacık bir şeydi. Ama her gelen onu büyüttü. Nihayet şimdiki duruma ulaştı.” Halkın bahçesinden padişah bir elma yerse, kulları ağacı kökünden söker. Sultan beş yumurta için zulmü reva görürse, askerleri bin tavuğu şiş’e vurur.
        <br/>
        <br/>
        ***
        <br/>
        <br/>
        Nûşirevan’ın vezirleri memleket meselelerinden mühim bir iş üzerinde düşünüyorlardı. Her biri, kendi bilgisine göre bir fikir söylüyordu. Onlar gibi padişah da düşünüyordu. Büzürcmihr, padişahın fikrini kabul eder. Vezirler gizlice ona sorar: “Bu kadar bilgenin fikirlerine karşı sultanın fikrinde ne üstünlük gördün?” Cevap verir: “Çünkü işin sonu belli değil ve herkesin düşüncesi Allah’ın dileğine bağlı. Ya yanlış çıkar ya doğru. Şu halde padişahın fikrini tercih etmek en iyisidir. Nihayet doğru çıkmasa bile, biz kendisine tabi olduğumuz için itabından emin oluruz.”
        <br/>
        <br/>
        ***
        <br/>
        <br/>
        Lokman’a, “Edebi kimden öğrendin?” diye sorarlar. “Edepsizlerden.” diye cevap verir. Sonra da ekler: “Çünkü bana bunların neleri hoş görünmediyse onları yapmaktan kaçındım.” Şaka yoluyla söylenmiş olsa bile, akıllı insanın ders almayacağı söz yoktur. Ama cahilin önünde yüz tane hikmet babı okusalar, bu onun kulağına şaka gibi gelir.
        <br/>
        <br/>
        ***
        <br/>
        <br/>
        Son derece güzel bir öğrenci vardı. Öğretmeni de, insanlık hâli, onun yüz güzelliğine meyil vermişti. Öylesine ki öbür çocuklara ceza verirken ona bu muameleyi reva görmezdi. Birçok zamanlar şöyle derdi: “Seninle o kadar meşgulüm ki ey melek yüzlü, kendimi düşünmek gönlüme gelmez. Sana bakarken karşımdan ok geldiğini görsem bile gözümü yummam.” Bir gün çocuk dedi ki; “Dersim bakımından zahmet çektiğin gibi nefis terbiyeme de itina buyur. Eğer ahlâkımda kendime hoş gelen bir kusur görürsen beni ikaz et, onu değiştirmekle meşgul olayım.” Öğretmen cevap verdi: “Yavrum, bunu sen bir başkasından iste. Çünkü sana ben, hünerden başka bir şey görmeyen bir gözle bakıyorum.”
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Ramazan Ravangil, 02-Nisan-2007
> Sorular ve cevapları: 
> Herkes bir olay olunca hemen ABD diyor ama işin iç yüzünü bilen yok. Tamam ABD ama hangi yönüyle, hangi amacıyla ABD?.. İşte bu gibi sorularımızın cevabını Aksiyon’da bulabiliyoruz. Haftalık dergi alıyorum demeden önce Aksiyon’u okumakta fayda var.

### Seval Çelik, 02-Nisan-2007
> Her şey için teşekkür...: 
> Gündeme ışık tutan makaleler, cesurca ve dürüstçe hazırlanmış bütün haberler için teşekkür ediyor, başarılarınızın devamını diliyorum.

### Sinan Üstündağ, 29-Mart-2007
> Şaşırtıcı ve güzel haberler...: 
> Çok güzel ve çok şaşırtıcı haberler yayınlıyorsunuz. Başarılarınızın devamını dilerim.

### Mustafa Kenan, 28-Mart-2007
> Üç boyutlu dergi: 
> Aksiyon olayları tek boyutlu olmaktan çıkarıp üç boyutlu sunuyor. Bu yüzden, her sayıda verdiği üç boyutlu resimler manidar. Görünene değil, derinlerde olana bakın mesajı mı veriliyor acaba?

### Samet Subaşı, 27-Mart-2007
> Dosta tavsiye: 
> Aksiyon gerçekten güzel bir dergi. Dosta güzel bir tavsiye olabilir diye düşünüyorum.

### Habib Yüksel, 27-Mart-2007
> O kadar çok şey var ki: 
> Aksiyon’un son sayılarında gündemdeki konuların yer aldığını görüyoruz. Cumhurbaşkanlığı seçimi ve genel seçim arifesinde Aksiyon elbette ki kapaklarını genelde bu konulara ayırıyor. Fakat bahar da iyiden iyiye kendini hissettirmeye başladı. Dergideki arkadaşlar Anadolu turlarına yavaş yavaş başlasalar artık. Yün, sandık, halı, uçurtma, heybe, yel değirmeni, su değirmeni, misket, topaç da  haber olmalı artık. Haberi yapılacak o kadar çok şey var ki.

Kaynak: [www.aksiyon.com.tr](http://www.aksiyon.com.tr:80/detay.php?id=27054&yorum_id=18493), [web.archive.org (arşiv bağlantısı)](http://web.archive.org/web/20070709034438/http://www.aksiyon.com.tr:80/detay.php?id=27054&yorum_id=18493)
