# Teveccühe karşılık teveccüh

*Mehmet Yılmaz 2006.03.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070608021344im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bu yazının başlığı "Teşekkürler Türkiye" olabilirdi. Tek kelimeyle "Sağ olun" veya "Okurlarımıza minnettarız" da denilebilirdi. Bilgisayarın başına oturup, okuduğunuz editör yazısı için parmaklarım klavyeye ilk gittiğinde "garip" bir hisle doldu yüreğim. Dergisine bu kadar sahip çıkan samimi bir okur kitlesine böylesine yavan başlıklarla hitap etmenin ezikliğiyle ruhum daraldı, zihnim bulandı.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sonra binbir zahmetle dosyalar hazırlayan arkadaşlarımın dırahşan nasiyeleri geldi gözümün önüne. Hepsi sağda solda haber peşinde koşturup duruyordu sabah akşam. Sırtları ter içinde kalıyordu her birinin, dergimizin toplam kalitesini artırmak için…
    <br>
     <br>
      Ardından birbirinden değerli yazarlarımızın isimleri geldi aklıma. Derginin yeni çehresindeki değişikliklerin sanki uzun uzun düşünülmüş gibi yerli yerinde olduğunu, sırıtan hiçbir şey olmadığını söylüyordu bir büyüğümüz telefonda. Sonra da soruyordu: Moraliniz nasıl? Bir başka değerli yazarımız ise Aksiyon'u alıp baştan aşağı incelemiş, sonra da üşenmeyip dergiyle ilgili notlar çıkarmıştı bizim için. Böyle dönemlerde merkezde çalışanların olumlu ya da olumsuz "tepki" bekleyeceğini bildiğinden düşüncelerini sıralamıştı. Hem de tam 17 madde halinde…
      <br>
       <br>
        Bütün bunları düşünürken bu kez dergiyi dağıtanlar, pazarlayanlar, satanlar takıldı zihnime. Yurt içi ve dışında okuyanlar, bizzat alıp sayfalarını inceleyenler de. Gurbette vatan hasreti çeken gözü yaşlı fikir çilekeşini de hatırlayınca vazgeçtim bu tür klişeleşmiş söz yumağını kullanmaktan. Hiçbiri içime sinmedi çünkü. Halbuki, her yeni yayın dönemi başladıktan sonra tercih edilir bu tür beylik başlıklar. Maksat, okurların ilgisini zinde tutmak ve heyecanı paylaşmaktır. Bunun yerine yukarıdaki başlığı tercih ettim.
        <br/>
        <br/>
        Neden mi?
        <br/>
        <br/>
        Öteden beri hep şuna inanıyorum. Bir insan veya herhangi bir varlık konuşmasa da derdini anlatmasa da "hâl" diliyle çok şeyler söyleyebilir karşısındakine. Örneğin bir mecmua görüntüsüyle, başlıklarıyla, fotoğraf seçimiyle, spotlarıyla, üslubuyla ne hissettiğini anlatabilir okuruna. Veya hazırlık aşamasında hangi duygulara giriftar olduğunu gösteriverir raftaki yerini aldığında… Dosyalar hazırlanırken işin içine ene'ler girmiş ise şayet, metni okuyanlar satır aralarında hisseder onu. Başlıklara bir "gürültü" hâkim ise eğer, en küçük harfler seçilmiş olsa bile hepsi birden "sessiz bir çığlık" olup okurun beynini tırmalar. Fotoğraflar çığırtkan bir cazgır haline gelir, spotlar dedikodu gayyası olup çıkar okurun karşısına.
        <br/>
        <br/>
        Bundan daha kötü ne olabilir ki bir yayın organı için. Bizim endişemiz de bu noktada düğümleniyordu işte… Yeni bir mizanpajla çıkıyorduk okurun karşısına ve yeni yüzümüzün nasıl görüneceğini tam olarak kestiremiyorduk. Abus bir çehre, bağıran başlıklar ve enaniyet kokan metinlerle çıkmaktan korkuyorduk. Elbette bu kaygılarımız hâlâ geçerli, ama sizlerden gelen mesajlar bu endişelerimizi azalttı nispeten.
        <br/>
        <br/>
        Yurt içinden ve dışından o kadar çok mesaj aldık ki hafta boyunca. Kimisine cevap yazdık kimine yazamadık. Önerileri de eleştirileri de bir kenara not ettik. Gördük ki teveccüh teveccühü doğuruyor. Kalpler birbirini görmese de sevgiyle çarpıyor. Gönüller birbirinden ırak olsa da muhabbetle doluyor. Fark ettik ki yazarıyla, muhabiriyle, okuruyla hepimiz Aksiyon'dan bahsederken "dergimiz" diye bahsediyoruz. Hiç kimsenin bir telkini ve zorlaması olmadan hem de…
        <br/>
        <br/>
        Evet, bu dergi geçmişi ve geleceğiyle hepimizin. Eski çalışanlarıyla da şimdi bu yükü omuzlayanlarıyla da. Mevcut okurlarıyla da gelecekte bu dergiyi elinden düşürmeyecek okuyucularıyla da…
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Abdurrahim Er, 29-Mart-2006
> Birkaç istek: 
> Ekonomi hakkında bir köşe yazarımız olamaz mı? Karikatür istiyoruz. Hamdi Yılmazer’in köşesi fotoğrafsız soğuk duruyor. Aksiyon’u daha çok okuyabilmek, daha iyi analiz etmek için yıllık CD arşivleri istiyoruz. Çok şey mi istedik? Bu dergi bizim. O kadarcık nazımız geçsin!

### Ahmet Dadaş, 29-Mart-2006
> Tiraj da değişir inşallah: 
> Özünüzü koruyarak yaptığınız değişiklikte emeği geçen herkesi tebrik ederim. Tek üzüldüğüm konu, tirajın düşük olmasıdır. Aksiyon tirajda da hak ettiğine ulaşır inşallah.

### İsmail Kırbaş, 29-Mart-2006
> Zihin bulandırmıyor: 
> Haberciliğin, haber dergiciliğinin çocuk oyuncağı haline getirildiği, içinin boşaltıldığı bir hengamda dahi bu kalitede bir derginin Türk medyasında yer almasını takdirle karşılıyor, hayranlığımı saklayamıyorum. Aksiyon belki kategori olarak haftalık haber dergisi ama aynı kategorideki diğerlerinden çok farklı. Bence Aksiyon kendi başına bir kategori. Haber–yorum dergisi ama yormuyor, zihin bulandırmıyor. Ellerinize sağlık.

### Ömer Çelik/Danimarka, 29-Mart-2006
> Yazı karakterleri iştah kaçırıyor: 
> İnternet sitenizde bir değişikliğe gitmeniz tabii ki hoş olmuş; ama verdana haricinde kullandığınız yazı tipleri hiç yakışmamış. Amatörce duruyor, insanda okuma iştahı bırakmıyor. Onca güzel yazı tipi varken bu kadar klasik bir karakter seçmeniz size yakışmamış. Ayrıcı, yazar sayfalarındaki yazıların çık geniş satırlara yayılması okumayı zorlaştırıyor ve bilgisayardan okuma hecesini azaltıyor. O yüzden, yeni dizayna geçtiğinizden beri hiçbir yazıyı sonuna kadar okuyamadım. Bu konularda neye ne kadar dikkat edilir, ne nasıl yapılır diye sizlere akıl vermeyi saygısızlık olarak görüyor, eleştirimi dikkate alarak bu siteyi çok güzelleştireceğinize inanıyorum.

### Bilal Aykutalp, 28-Mart-2006
> Haberi kaynağında araştırıyorsunuz: 
> Haberleri ta kaynağından bulup araştırmanız, gerçek şahitleri bulup haberi yazmanız harika. Mesela Üstad Bediüzzaman Hazretleri hakkındaki haberiniz bir ibret örneği. İnsanlar bu gerçekleri görmezden gelip hâlâ nasıl sapıtıyorlar anlaşılır iş değil! Derginin yeni görünümü çok güzel. Aksiyon’un herkese ulaşması konusunda reklamların etkili olacağı kanaatindeyim.

### Halit Güler, 28-Mart-2006
> Çengel bulmaca daha makbuldü: 
> Şimdiye kadar son sayfada yayımladığınız çengel bulmacayı, son iki sayıdır yayınlamıyorsunuz! Ben bu duruma çok üzüldüm. Lütfen, çengel bulmacayı geri istiyoruz; klasik bulmacayı istemiyoruz! Üç boyutlu resimleri tekrar yayınlamanız ve Ahmet Taşgetiren'in aramıza katılması beni çok ama çok memnun etti.

### Yavuz Selim Bilgin, 28-Mart-2006
> Eski günlerden bahsetmişken...: 
> Öncelikle yeni tasarımınızı çok beğendiğimi söyleyeyim. Üç boyutlu resmi tekrar yayımlamanıza (her ne kadar ben göremesem de ) memnun oldum. Eski günlerden bahsetmişken Tırsak Tâci veya Hasan’ın Saksısı gibi bölümlere de yer verseniz zaten okumaktan büyük keyif aldığımız Aksiyon daha da keyifli hâle gelecektir.

### Yasin Çetin, 28-Mart-2006
> Makale sıkıntısı var: 
> Dergimizin yeni yüzü harika olmuş, yayın ekibini kutluyorum. Fakat biraz makale sıkıntısı var. Fikirleriyle can bulacağımız öyle değerli hocalarımız var ki... Çok rica ediyorum, haftalık dergi demek, daha çok bilgi demek.

### Zeki Güzel, 28-Mart-2006
> Masonlarla ilgili bir haber yapsanız: 
> Bediüzzaman'ın naaşını taşıyan erler' başlıklı haberi büyük bir zevkle okudum. Allah (c.c) Aksiyon çalışanlarından razı olsun. Sizlerden bir ricam olacak. Masonların iç yüzünü bilmek isteyen milyonlarca insan var. Bugünlerde zannedersem bir kırılma yaşıyorlar; bununla ilgili bir haber yazmanızı rica ediyorum.

### Muhammed Korkut Alp Altun, 28-Mart-2006
> Online sürümünüz eskisini aratıyor: 
> Yıllardan beri takip ederim Aksiyon’u. İnternete taşındığında çok isabetli bir karar olmuş dedim; fakat derginizin online sürümünün yeni dizaynı eskisini aratıyor.

### Abdullah Akın, 28-Mart-2006
> Yeni tasarım çok güzel: 
> Yeni tasarımdan dolayı sizleri tebrik ederim. Çok güzel olmuş, düzenleme olarak da mükemmel. Ayrıca tekrar üç boyutlu resim yayınlamaya başladığınız için teşekkürler.

### Kemal Ömer, 28-Mart-2006
> Her adımınız mükemmele yönelik: 
> Aksiyon’u ilk sayısından beri takip ediyorum. Pek çok kez aklımdan geçtiği halde size hiç mesaj yollamadım. Derginin yeni yüzünü görünce, bu sefer ihmal etme dedim kendi kendime. Bütün değişiklik ve yenilenmelerin gayesi ileriye adım atmaktır. Fakat ülkemizde bu durum genelde pratikle çok fazla örtüşmez. Aksiyon’daki her değişiklik, her yenilenme gayreti dergimizi biraz daha güzelleştirmekte, mükemmele biraz daha yaklaştırmaktadır. Bu dergiyi en başından beri “okumaya” çalışan biri olarak teşekkürlerimi sunuyorum. Bize sürekli daha güzel bir dergi ulaştırma cehdinizin devam etmesi dileğiyle...

### Nahnu Bey, 27-Mart-2006
> İntro'yu geçelim: 
> Web sitenizin açılış sayfasında bizi karşılayan intro'yu hâlâ anlamlandıramıyorum. Siteyi hantallaştırmaktan başka neye yaradığını açıklarsanız sevinirim. Erişilebilirlik standartları daha yüksek bir internet sayfası diliyorum.

### Alparslan Kamanlı, 26-Mart-2006
> Bazen hevesim kırılıyor: 
> Aksiyon çok güzel bir dergi; ama bazı sayılarda okuyacak fazla bir şey bulamamak hevesimi kırıyor. Genel kültüre dönük ve her kesime hitap eden konuları ele almanızın daha iyi olacağı kanaatindeyim. Beğendiğim sayfaları arşivlediğimi de ileteyim. Her sayınızda bir adet de güzel fotoğraf yayımlasanız dergiyi daha renklendirmiş olursunuz.

### İsmail Muratoğlu, 23-Mart-2006
> Yenilik ve Bediüzzaman: 
> Değişim dedikleri böyle bir şey herhalde. Keşke herkes ara ara kendini yenileyip beklentilere cevap verebilse. Yıllar önce köhneleşmiş fikirlerde hâlâ direten o kadar çok insan var ki. Yeni Aksiyon’un ilk sayısında Bediüzzaman gibi çok büyük bir âlime yer vermeniz de çok büyük bir incelik. Haberciliğinizi her zaman takdirle izliyorum. Başarılar Aksiyon ailesi. Biz okurlarınızı da aileden saydığınız için çok teşekkürler.

Kaynak: [www.aksiyon.com.tr](http://www.aksiyon.com.tr:80/detay.php?id=23747&yorum_id=8980), [web.archive.org (arşiv bağlantısı)](http://web.archive.org/web/20070608021344/http://www.aksiyon.com.tr:80/detay.php?id=23747&yorum_id=8980)
