# Milletsiz vatan olur mu?

*Mehmet Yılmaz 2005.07.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527075859im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Avrupa’da Yahudilere hayat hakkının tanınmadığı yıllardır. Siyonist hareketin öncüleri soydaşlarını kurtarmak için bir çıkış yolu aramaktadır. Dönemin süper gücü Büyük Britanya İmparatorluğu, 1903 yılında bir Yahudi kolonisi için Uganda (günümüzün Kenya’sı) topraklarının hazır olduğu önerisinde bulunur. Bu öneri Siyonist hareketi ikiye bölecek kadar ciddi bir tartışma başlatır.
  </font>
  <!--- Baslik, Spot, Resim kutusu ---------->
  <p>
   <font class="content">
    Siyonizm’in önde gelen isimlerinden Theodore Herzl, Filistin ve İstanbul’a yaptığı bir dizi ziyaret sonrasında “Filistin’de kurulacak bir İsrail devleti” fikrini reelpolitiğe uygun bulmaz ve yerine İngilizlerin teklif ettiği Uganda fikrini kabullenir. Bu “akılcı” öneriyi, bugünkü İsrail sağının ideolojik temellerini oluşturan Mizrahi hareketi de “pragmatik” yaklaşarak destek verir. Amaç, “Kurtuluş ve diriliş için Musevi ‘ruhunu’ kurtarmak yerine, baskı ve zulme maruz kalan Yahudi ‘vücudunu’ kurtarmaktır.”
    <br>
     <br>
      1907’de yapılan Siyonist Kongre’de Herzl, İngiliz önerisini gündeme getirir. Ancak, teklif örgütte çok önemli bir ideolojik kırılmaya sebep olur. Daha sonra İsrail’in ilk cumhurbaşkanı olan Haim Weizmann ve çoğunluğunu Rusya kökenli bir hizbin oluşturduğu sosyalist blok, bir “ara istasyon” ya da bir “gecelik barınma” bile olsa Uganda teklifine karşı çıkarak Filistin idealinden vazgeçmediklerini açıklar. Öneriyi destekleyenler ise Batı Avrupa ve Amerika kökenlilerdir. Neticede, oylama yapılır ve teklif 295’e karşı 178 ret ve 99 çekimser oyla kabul edilir. Ancak, Siyonizm ortak paydasında toplanmaya başlayan ‘güç temerküzü’nün dağılmasını istemeyen Theodore Herzl, bu zaferin pahalıya mal olacağını hesap eder ve Uganda fikrinden vazgeçer.
      <br>
       <br/>
       Bu uzun girişi neden yaptım dersiniz? Millet olmak hem de aynı vatan toprakları üzerinde uzun yıllar birlikte yaşayacak bir topluluk haline gelmek o kadar da kolay değildir. Ortak bir dili konuşmak, yılların birikimi gelenek ve görenekleri toplumda yaşatmak, aynı toplumsal ve dinî değerleri hayatın her aşamasında idrak etmek ancak bir millet olmakla mümkündür. Bu özelliklere sahip olmayan bir milletin üzerinde yaşamadığı toprak parçaları ise kısa bir süre sonra vatan olmaktan çıkar da farkına bile varamaz çoğu insan…
       <br/>
       <br/>
       Örneğin Kuzey Kıbrıs’ta yaşananlar. Avrupa Birliği pasaportu almak için bugün kuyruğa giriyor insanlar. Hatta vatanı savunma konusunda en keskin “ulusalcı” olan eski cumhurbaşkanının torunu bile… Türk askerinin yurtlarını terk etmesini istiyorlar, kendilerini “adalı” olarak nitelendirenler. Hem de 1974 öncesi yaşanan acı tecrübeleri bir çırpıda unutarak… İnsanlara belli bir manevi eğitimin verilmemesinin getirdiği boşluklar bütün bunlar. Sadece günü yaşamanın ve gelecek adına hiçbir planın ve düşüncenin olmadığının da bir göstergesi…
       <br/>
       <br/>
       Geçtiğimiz aylarda kamuoyunda uzun süre vatan topraklarının yabancılara satıldığı tartışıldı. Oysa o vatan üzerinde yaşayan insanların manevi bir boşluk içinde olduğu gözden kaçırıldı. Güney bölgelerinde yabancılarla evliliklerde ve boşanmalarda artış olduğundan, doğan çocukların inanç ikilemi yaşadığından bahsedilmedi. Hatta bu çocukların çoğunun ne Türk babalarının dininden ne de gelenek ve göreneklerinden haberdar olduğundan bahis açıldı. Halbuki, yanı başımızda büyüyen yeni bir nesil var ve biz onların farkında bile değiliz.
       <br/>
       <br/>
       Bu hafta toplumsal bir yarayı gündeme taşıyoruz. Yüz yıl önce ortak değerleri paylaştıkları insanlar için vatan arayanlar, aralarında fikrî, dinî ve ideolojik ayrılık çıkmaması için altın tepside sunulan bir toprak parçasını reddetmişti. Bugün ise cennet vatanımızın üzerinde yaşayan insanları birbirine düşürerek vatan topraklarını yabancılardan koruyacağını zannedenler var. Ne yaman bir çelişki. Sahi kayıp nesillerin geleceğinden kim sorumlu olacak?
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Alpay Kaya, 06-Temmuz-2005
> Madem ki Aksiyon bizim…: 
> Okur mektuplarına ayırdığınız bölüm çok hoşuma gidiyor. Madem ki Aksiyon biz okurların, öyleyse duygu ve düşüncelerimize daha çok yer vermelisiniz. Okur Hattı’nın sayfa sayısını artırın.

### Yunus Şimşek, 06-Temmuz-2005
> Tadını çıkaramıyorum: 
> Sıkı bir Aksiyon okuruyum. Abonesi olduğum derginiz salı günleri çok geç vakitte elime ulaşıyor. Yoğun bir çalışma tempom olduğu için, Aksiyon’un tadını doyasıya çıkaramıyorum. İlginize…

### Emre Turgut, 05-Temmuz-2005
> Siz farklısınız: 
> Farklı kesimler tarafından ilgiyle takip ediliyorsunuz. Herkes Aksiyon’da kendine uygun bir şeyler buluyor. Bunca mecmua arasından neden siz? Dergiye yönelik son derece ağır eleştirileri bile yayımlıyorsunuz. Başka yerlerde görüş bildirecek muhatap bile bulamazken sizde okuyucuya olan bu değer niye? Diğer yayınların ayakta kalmak için el üstünde tuttuğu magazin haberciliğine siz neden el atmıyorsunuz? Çünkü biz sizi böyle kabullendik. Çünkü siz farklısınız.

### Mesut Kaplanoğlu, 05-Temmuz-2005
> Allah demek zor mu?: 
> Din kültürü derslerinde “Tanrı” kelimesinin çok sık kullanılması dikkatimi çekiyor. Bunun hiçbir anlamı yok. Allah demek o kadar mı zor?

Kaynak: [www.aksiyon.com.tr](http://www.aksiyon.com.tr:80/detay.php?id=22087&yorum_id=5264), [web.archive.org (arşiv bağlantısı)](http://web.archive.org/web/20060527075859/http://www.aksiyon.com.tr:80/detay.php?id=22087&yorum_id=5264)
