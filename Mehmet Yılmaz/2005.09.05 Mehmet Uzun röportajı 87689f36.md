# Mehmet Uzun röportajı

*Mehmet Yılmaz 2005.09.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527080202im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   “Geçen hafta yine gündeme damgamızı vurduk; bütün medya bizi konuştu.” gibi beylik laflarla karşınıza çıkmadık bugüne kadar. Bundan sonra da çıkmaya pek niyetli değiliz işin açıkçası.
  </font>
  <!--- Baslik, Spot, Resim kutusu ---------->
  <p>
   <font class="content">
    Zira, zevahiri kurtarmaya matuf bu tür ifadelerin süreklilik arz etmeyen bir yayıncılık anlayışının ürünü olduğunu düşünüyoruz. Kısa vadede prim yapan ve göz boyayan bu yaklaşım yerine hep belli bir kalitede ortaya konan ürünle konuşmanın daha ahlâkî olduğu kanaatindeyiz. Bu sebepten dolayı dergimizi biz değil, verdiğimiz haberler anlatsın istiyoruz.
    <br>
     <br>
      Ancak, bu hususta zaman zaman kendimizi anlatma ihtiyacı duymuyor da değiliz. Yaptığımız haberlerin bazıları yanlış yorumlanabiliyor ya da ideolojik bakış açısıyla mahkûm edilebiliyor çünkü. Geçen hafta boyunca tartışılan, gazetelere ve köşe yazılarına konu olan Mehmet Uzun röportajı ile “TÜBİTAK üç maymunu oynuyor” haberimiz, bu konuda verilebilecek en son iki örnek.
      <br>
       <br/>
       TÜBİTAK haberiyle, devletin en önemli kurumlarından birinin, yayınlarında neden yaradılış konusuna Darwinizm kadar yer vermediğine dikkat çekmiştik. Bilim adamları tarafından eleştirilen bir konunun bilimsel yayınlarda mutlak doğruymuş gibi sık sık gündeme getirilmesinin sebebini, konunun fotoğrafını çekerek sorgulamıştık. Ancak, aradan epey bir zaman geçtikten sonra konu birden medyanın gündemine geliverdi. Hem de mecrasından çıkarılıp ideolojik bir tartışmaya dönüştürülerek. Bilim adamlarının tartışması gerekirken, haberimiz nedendir bilinmez aniden medyanın sansasyon ve polemik sofrasına meze oldu.
       <br/>
       <br/>
       Benzer bir durumu bu kez Mehmet Uzun röportajında da yaşadık. PKK’nın ölüm listesinde olduğunu gerekçe göstererek yurtdışında yaşama kararı almıştı ünlü romancı. Ama haberlerin veriliş üslubuna bakınca bu kararın müsebbibi sanki Aksiyon’da yayımlanan mülakattı. Hâlbuki böyle bir durum söz konusu bile değil. Dergimizde terör örgütü PKK’nın yeni hedefinin 250 Kürt aydını olduğunu haber vermiştik bundan yaklaşık bir buçuk ay önce. Ancak, bu listedeki isimlerden bahsetmemiştik. Bir hafta sonra da Ümit Fırat’la yaptığımız bir görüşmeyi kapağımıza taşımıştık, “PKK’nın hedefi hükümet” başlığı ile. Ardından da Mehmet Uzun’la yapılan röportaja sayfalarımızda yer verdik.
       <br/>
       <br/>
       Haberlerimizde son dönemde yaşanan olaylara dikkat çekmeye çalıştık. Şüphesiz bu yayınlarımız etkili oldu. Ama, Türkiye’de yaşayan bir yazarın bundan sonraki hayatını yurtdışında sürdürme kararında Aksiyon’un doğrudan bir dahlinin olduğunu düşünmüyoruz. Neden mi?
       <br/>
       <br/>
       İlk olarak, Mehmet Uzun haberinin, PKK’nın önde gelenlerinden Şemdin Sakık’ın Abdullah Öcalan’a yazdığı mektubun basına yansımasından sonra gündeme gelmesini bir tesadüf olarak görmüyoruz. İkinci olarak, 3 Ekim’de AB ile başlayacak müzakereler öncesinde terör örgütünün mevzi kazanmaya çalıştığı bir dönemde, uzun yıllar yurtdışında yaşamış Mehmet Uzun’un aldığı kararın bu kadar büyütülmesinin tam olarak ne anlam ifade ettiğini anlamış değiliz. Son olarak da içinde olduğumuz bu kritik dönemde, PKK merkezli haberlerimiz üzerinden psikolojik bir harp mi yapılıyor endişesini taşıyoruz.
       <br/>
       <br/>
       İyi haftalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Adem Karaca, 09-Eylül-2005
> Sözün ötesi: 
> Eskiden, Sözün Ötesi’ndeki fotoğrafları derginin ortasına koyardınız. Aralarından beğendiklerimi çerçeveletirdim. Yaklaşık sekiz yıldır bu uygulamadan vazgeçtiniz. Fotoğraflar ara sayfalarda kaldığı için, ne çerçeveletmek mümkün ne de başkasına göndermek. Sözün Ötesi bölümünü yine orta sayfaya almanız mümkün mü? Bu haftaki fotoğraf çok güzeldi.

### Ahmet Ali Demirci, 08-Eylül-2005
> Göz sağlığını da düşünün: 
> Derginizi bir aydır ilgiyle takip ediyorum. Seçtiğiniz-işlediğiniz konular güzel; fakat bir göz rahatsızlığım olmadığı hâlde derginizi okurken zorlanıyorum. Bazen, fon, yazıdan daha çok ilgi çekiyor. Sayfa tasarımınızda göz sağlığını da düşünürseniz sevinirim. Kalite olarak sizden kat kat aşağıda bazı dergilerin sizden çok satması bizleri üzüyor. Bu konuda herhangi bir çabanız var mı?

### Mustafa Ulu, 06-Eylül-2005
> Rehberlerimiz ve Sultan Abdülhamit: 
> 27 Ağustos’ta Topkapı Müzesi’ni geziyordum. II. Abdülhamit'in birkaç eşyasının sergilendiği bölümü gezerken, yanımdaki Fransız grubuna rehberlik eden kişinin II. Abdülhamit'ten “Kızıl Sultan” diye söz ettiğine şahit oldum. Kızıl Sultan lakabı II. Abdülhamit'i karalama kampanyasının ürünü değil midir? Neden rehberlerimiz ona Kızıl Sultan demeye devam ediyor? Bu konuyu gündeminize alır mısınız?

### Adem Karadeniz, 06-Eylül-2005
> Gündem oluşturacak haberler: 
> Alpay ve Ahmet Taşgetiren röportajlarını okurken ilginç yorumlarla karşılaştım. Gündeme damgasını vurabilecek haberlerin devam etmesi dikkat çeken bir başka nokta. Tirajınızın artması dileğiyle...

Kaynak: [www.aksiyon.com.tr](http://www.aksiyon.com.tr:80/detay.php?id=22462&yorum_id=5785), [web.archive.org (arşiv bağlantısı)](http://web.archive.org/web/20060527080202/http://www.aksiyon.com.tr:80/detay.php?id=22462&yorum_id=5785)
