# Rakı muhtırası

*Mehmet Yılmaz 2006.12.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081552im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türkiye’de siyaset cumhurbaşkanlığı seçimine kilitlendi. Mayısta Cumhurbaşkanı Ahmet Necdet Sezer’in boşaltacağı koltuğa kimin oturacağı merak konusu.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Başbakan Recep Tayyip Erdoğan ser verip sır vermiyor. Kimi aday göstereceklerini önümüzdeki nisanda açıklayacaklarını söylüyor ısrarla. Hal böyle olunca AK Parti’nin belirleyeceği bir ismin cumhurbaşkanı seçilmemesi için çeşitli mahfillerde enteresan siyasî hamleler yapılıyor sık sık. Bazen de birbiriyle çelişen onlarca senaryo gündeme getiriliyor.
    <br>
     <br>
      Son dönemde en çok konuşulanı, muhalif vekillerin istifa ederek sine-i millete dönmesiydi sanırım. Ancak hem ana muhalefet hem de parlamentodaki diğer partiler bu fikre pek sıcak bakmadı. Başbakan Erdoğan’ın geçen hafta ABD’den döndükten sonra yaptığı basın toplantısında söylediği şu sözler tartışmaları da bitirdi neredeyse: “Sine-i millet ifadesini kullananlara ‘hadi dön’ diyeyim, dönemezler. Bunlar sadece sanal siyasî, politik ifadelerdir. Kaldı ki sine-i milletin şu andaki özü parlamentodur. Ve bu parlamento, bu müracaatları kabul etmediği sürece zaten dönemezsiniz.”
      <br>
       <br>
        Erken seçim olmadığı takdirde mevcut parlamento yeni cumhurbaşkanını seçebilecek sayısal bir güce sahip. Anayasal olarak herhangi bir engel yok buna. Peki, niye kopartılıyor bu kadar gürültü? Tartışmaların odağında AK Parti’nin Meclis’te ezici bir üstünlüğe sahip olması, tek başına yeni cumhurbaşkanını seçme gücünü elinde bulundurması var şüphesiz. Beş yıllık iktidarı boyunca en büyük muhalefeti Cumhurbaşkanı Sezer’den gördü hükümet. Çankaya’ya AK Partili birinin çıkması demek, Sezer’in oynadığı rolü kimsenin oynayamayacağı anlamına geliyor muhaliflere göre. Kasımda yapılacak genel seçimlerde AK Parti’nin sandıktan birinci parti olarak çıkmasının kuvvetle muhtemel olması da kâbus senaryolarının ortaya atılmasına zemin hazırlıyor.
        <br/>
        <br/>
        Bu durumda yapılacak en akıllıca iş Başbakan Erdoğan’ı hem adayını çok önceden açıklamaya, hem de erken seçim kararı almaya zorlamak. Başbakan her iki kulvarda da açık vermedi ve usta bir politikacı edasıyla siyasî stratejisini uygulamayı başardı şu ana kadar. Ama burası Türkiye. Siyasî mücadele kendi rekabet kuralları ve şartları içinde yapılmıyor çoğu zaman. Kimi dönemlerde demokratik teamüllerin dışına bile çıkılabiliyor. Kriz çıkarmak için her yol mubah oluyor böyle durumlarda. Yenilerinin olmayacağını kim garanti edebilir ki?
        <br/>
        <br/>
        Pek çok insan unutmuş olabilir. Bundan yaklaşık 10 yıl önce Türkiye’de bir “rakı krizi” yaşanmıştı. Hem de bir Yüksek Askerî Şûra toplantısından sonra. Dönemin Başbakanı Necmettin Erbakan’ın komutanlara verdiği yemeğin mönüsünde içecek olarak portakal suyunun yer alması neredeyse rejim krizine yol açmıştı o akşam. Zamanın Deniz Kuvvetleri Komutanı Oramiral Güven Erkaya, garsonların servis yaptığı tepsilerde portakal suyunu görünce, kendisi için bir bardak rakı istemişti. “Alkollü içki yok efendim.” cevabını alınca, ısrar etmişti kendisine rakı ikram edilmesi için. Sonunda rakı şişesi peçeteye sarılı olarak gelmiş, Erkaya Paşa da önünde içki kadehiyle gazetelere manşet olmuştu ertesi gün.
        <br/>
        <br/>
        Her ne kadar insan vücuduna zararı ciddi boyutlarda olduğu ilmen ispatlanmış olsa da içki kimileri için bir sembol bugün. İnsanları farklı ideolojik kamplara bölmek ya da bulundukları ortamdan dışlamak için bir turnosol kâğıdı hükmünde adeta. Öyle olmasa Üsküdar Belediyesi’nin sahilde içki içmeyi yasaklamasını, ellerinde şarap kadehleriyle Cumhuriyet yazarları protesto eder miydi? Hiç sanmam.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26277), [web.archive.org (arşiv bağlantısı)](http://web.archive.org/web/20071123081552/http://www.aksiyon.com.tr:80/detay.php?id=26277)
