# Paris-Berlin aşkı yeniden vizyonda

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030627061512im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627061512im_/http://www.aksiyon.com.tr/resim/39/12.jpg" vspace="5"/>
  </p>
 </font>
 <font class="content">
  İkinci Dünya Savaşı’nda kurşun sıkmışlardı birbirlerine. Bir türlü paylaşamıyorlardı ihtilaflı bölge Alsace—Loren’i. Birbirlerini kırdılar, döktüler. Fakat böyle gitmeyeceğini de sonunda anladılar. Birbirleri ile boğuşurken ellerindeki güç merkezini Atlantik’in öte yakasına kaptırmışlardı çünkü. Yeniden başat olabilmek için önce ekonomik birlik kurdular.
 </font>
 <p>
  <font class="content">
   Sonra da bunu siyasi bir kulübe dönüştürmeyi başardılar. Şimdi de küreselleşen dünyada ‘tek sesli’ bir dış politika izleyebilmek için tarihî bir adım atıyorlar.
   <br/>
   <br/>
   <br/>
   Avrupa Birliği’nin lokomotif ülkeleri Almanya ve Fransa’dan bahsediyoruz. Bir zamanların azılı düşmanları Paris ve Berlin, konjonktürün de zorlamasıyla yeniden bir sevda masalı yazıyor bugünlerde. İki ülke lideri Chirac ve Schröder’in geçen hafta sunduğu bir teklif epey gürültü koparacak denilebilir. Üye sayısı 15’ten 25’e çıkacak olan AB’nin daha iyi çalışması için hazırlanan öneri, birliğin çift başkanlı sistemle daha etkili yönetileceği iddiasını taşıyor.
   <br/>
   <br/>
   Diğer üye ülkelerin ihtiyatla karşıladığı öneriye göre, bundan böyle hem AB Komisyonu’nun hem de AB Konseyi’nin birer başkanı olacak. AB Komisyonu başkanı Avrupa Parlamentosu tarafından, AB Konseyi başkanı ise AB Konseyi’ne üye ülke liderleri tarafından seçilecek. Konsey başkanı, 2,5 ya da 5 yıllık dönemler için atanacak ve eğer Alman–Fransız teklifi AB tarafından kabul edilirse dönüşümlü başkanlık sistemi tarihe karışmış olacak. AB Komisyonu başkanının Avrupa Parlamentosu tarafından seçilmesi önerisinin Almanya’dan, AB Konseyi başkanının Konsey üyesi ülkelerin liderleri tarafından seçilmesi önerisinin ise Fransa’dan geldiği belirtiliyor.
   <br/>
   <br/>
   İki liderin aldığı bu kararların, hayata geçirildiği takdirde, özelde AB’ye, genelde de dünya siyasetine nasıl yansıyacağı merak konusu. Herşeyden önce, Fransız–Alman ekseninin yeniden doğduğu yorumlarına yol açan kararların AB siyasetine önemli etkileri olacağı muhakkak. Anlaşmanın dünya siyasetinde bulacağı karşılığın ilk sinyali de iki liderin Irak konusunda aynı düşündüklerine dair verdikleri mesajda görüldü zaten.
   <br/>
   <br/>
   Ancak, bazı ihtilafların çıkması da muhtemel. Almanya, öteden beri AB’nin federal bir yapıya kavuşmasını istiyordu. Fransa ise milli devletlerin egemenliklerinin korunmasını... İki ülkenin, bugüne kadar izledikleri politikaları kenara atmadan bir orta yol buldukları anlaşılıyor. Ancak, bu konuda yapılan yorumlar, daha çok, iki ülke arasındaki AB’ye yaklaşım farkının şimdilik ertelendiği yönünde.
   <br/>
   <br/>
   1963’te Charles de Gaulle ve Konrad Adenauer tarafından imzalanan Fransız –Alman dostluk anlaşmasının 40. yıldönümünde Fransa ve Almanya, kıta Avrupasının geleceğinde yeniden söz sahibi olabilmek için bir kez daha kolları sıvadı. Bakalım, niyetleri ile mütenasip siyasi açılımları gösterebilecekler mi?
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2320), [web.archive.org (arşiv bağlantısı)](http://web.archive.org/web/20030627061512/http://www.aksiyon.com.tr:80/detay.php?id=2320)
