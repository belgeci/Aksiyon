# Şubat soğuğu, Mart ayazı ve bir Prof.

*Mehmet Yılmaz 2006.02.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060513112124im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
  </font>
  <!--- Baslik, Spot, Resim kutusu ---------->
  <p>
   <font class="content">
    Geçtiğimiz ocak ayında yeni yılda neler yapabiliriz diye konuşuyoruz arkadaşlarımızla. İçimizden biri bu sene “zor” bir yıl olabilir diye yorum yaptı kendince. Söyledikleri habercilik reflekslerimizi sınamaktı belki. Bunun üzerine söz alan bir başkası, 10 yıldır gazetecilik yaptığını hatırlattı önce, ardından da her sene başında bu tür konuşmaların yapıldığını, belirterek bu memlekete ne zaman huzur ve istikrar gelecek diye söylendi. Bu hissiyatında haklıydı arkadaşımız. Ama kamuoyuna yansıyan bazı haber ve bilgiler de ortadaydı.
    <br>
     <br>
      Çok uzaklara gitmeye gerek yok. Sadece geçen hafta gazete sayfalarına yansıyan birkaç haber bile 2006'nın ne kadar zor geçeceğinin sinyalini veriyor bir bakıma. Bunu nereden mi çıkarıyorum? 1993-2003 yılları arasında yaşananları gözümün önüne getirerek… Sonra da bugün tekrarlanan benzer olaylarla mukayese ederek.
      <br>
       <br/>
       14 Şubat 2006 tarihli Cumhuriyet Gazetesi'nin birinci sayfasında, manşetin hemen altında “Tarımın sorunu AKP” başlıklı bir haber vardı. Asıl önemli olanı ise bu haberin içine gömülmüştü, elindeki yeşil bayrağıyla bağıran ve işaret parmağını sallayan çirkin sakallı bir adam karikatürüyle. “Karikatür krizi kullanılıyor” üst başlığı ve “Köktendinci tırmanış” başlığıyla verilen haberin spotunda şunlar yazılıydı: “Hz. Muhammet'e hakaret eden çizgilere yönelik protestolar sürerken eylemleri fırsat bilen şeriatçı örgütler etkinliklerini artırmaya başladı. Hafta sonu yaşanan 4 olay, şeriat heveslilerinin ülkeyi nasıl kuşatmaya çalıştıklarını gözler önüne serdi. Konya’da başı açık kadın gazeteci taşlanırken İstanbul’daki bir futbol maçında tribünlerden tekbir sesleri yükseldi. Erdoğan, Kahramanmaraş’ta ‘harem-selamlık’ düzende oturan gruba seslenirken müdahale etme gereği duymadı. Yine Başbakan'ın bulunduğu bir ortamda, Kahramanmaraş'ın kurtuluşu temsili olarak ‘kara çarşaflı’ kadınlarla canlandırıldı.”
       <br/>
       <br/>
       Bu haber gazetenin 5. sayfasında ise “Şeriat tehlikesi büyüyor” başlığı ile verildi. Sabah gazetesi muhabiri Aliye Çetinkaya'nın Konya'da maruz kaldığı saldırı, Ali Sami Yen stadında oynanan Galatasaray-Gaziantep maçında bir grup taraftarın “Canlar sana feda olsun Hz. Muhammed” pankartını açıp tekbir getirmesiydi gazetenin şeriatın ayak sesleri olarak nitelendirdiği iki olay. Diğer ikisi ise Kahramanmaraş'ta gerçekleşmişti. Şehrin düşman işgalinden kurtuluşu törenlerine katılan Başbakan Erdoğan, yemekli toplantıda kadınlarla erkeklerin ayrı oturmalarına ses çıkarmamıştı. Bir de Sütçü İmam ve iki kara peçeli kadın rolünü oynayan sanatçılar rol almıştı temsili canlandırmada.
       <br/>
       <br/>
       Bu haberi okuduğumda 1997'de 28 Şubat süreciyle noktalanan olaylar silsilesini hatırladım birden. Sincan'da Star TV'nin muhabiri Işın Gürel tartaklanmıştı. Tıpkı Konya'da Aliye Çetinkaya'ya laf atan grubun içindeki gibi “sakallı” bir erkek tarafından hem de... Yine Sincan'da “Kudüs Gecesi” ismiyle oynanan tiyatro aklıma geldi. Ardından da Sabah Gazetesi'ne konuşan dönemin Genelkurmay Genel Sekreteri Tümgeneral Erol Özkasnak'ın “O günlerde bardağı taşıran olay nedir?” sorusuna verdiği cevap takıldı zihnime: “Başbakanlık'ta çağ dışı kıyafetleri ile tarikat şeyhleri ve mollalara bir yemeğin verilmesi olmuştur.”
       <br/>
       <br/>
       Sonra bu manzarada eksik olan bir kare var, hani nerede ilahiyat profesörleri diye düşünmüştüm ki Halkın Yükseliş Partisi Genel Başkanı Prof. Dr. Yaşar Nuri Öztürk yetişti imdadıma. Danimarka’da yaşanan edepsizliğin müsebbibi olarak Aksiyon dergisini suçluyordu, Meclis’te düzenlediği basın toplantısında. Böylece bir camiayı “hedef” göstererek selam çakıyordu bir yerlere…
       <br/>
       <br/>
       Evet, Türkiye’de yaşananlardan küçük bir kesit. Yargı ile hükümet arasındaki kriz mi? Bu konudaki gelişmeler ve yorumlar ise kapak dosyamızda.
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Selçuk Selçuk, 23-Mart-2006
> Yanlış kişi görevden alındı: 
> Şemdinli olaylarının ne kadar karanlık olduğunu ve ne kadar derinlerde yankı bulduğunu hepimiz gördük. Bence doğruyu söylemeye cesaret edebilen ender kişilerden olan istihbarat daire başkanının görevden alınması tam bir skandal. Birilerinin görevden alınması gerekiyorsa bu, olay hakkında hiçbir bilgimiz yok diyen MİT’ten ya da olayı PKK’nın üzerine yıkmaya çalışan jandarma istihbaratından  birileri olmalıydı.

### Abdulhalim Durma, 23-Şubat-2006
> Sayfa artışı gözden kaçmadı: 
> İki sayıdır dergideki sayfa artışı gözlerden kaçmadı. Çalışmalarında Aksiyon kadrosunun heyecanın hiç eksilmemesini diliyorum.

### Saffet Topuz, 23-Şubat-2006
> Hayal kırıklığına uğradım: 
> “Kalp krizinin çözümü” konusunda Nobel ödülü almış bir profesör Türkiye'ye gelmiş. Ama bununla ilgili bir yazıya rastlamadım Aksiyon’da. Hayal kırıklığına uğradım doğrusu.

### Alper Aykaç, 23-Şubat-2006
> Yeni kriz yolda mı?: 
> Yazar tekerrürlere ve benzerliklere dikkat çekmiş. Bu mantıkla düşünürsek, beş yıl içerisinde sol bir partiden bir başbakan ve yeni bir ekonomik kriz bizleri bekliyor...

### A. Kemal Ardıç, 21-Şubat-2006
> Daha seçici olmalısınız: 
> Okur Hattı’nda yayımladığınız bazı yazılar eleştiri sınırını aşıp karalayıcı olabiliyor. Bu tür yazılara yer vermenizin Aksiyon’u rencide ettiği kanaatindeyim. Beğenmeyen okumasın. Eleştirilerin yayımlanmasında biraz daha seçici olmanızı bekliyorum. Gerçek Aksiyon okuyucularını da üzmemiş olursunuz böylece.

### İsmail Yaşar, 21-Şubat-2006
> Yeni haberlere eski fotoğraflar: 
> “Kurtlar Vadisi Irak solu kıskandırdı” haberindeki Can Dündar fotoğrafı ile “İlhami Paşa’ya ordudan ihraç” haberindeki İlhami Erdil fotoğrafı en az 7-8 yıllık. Bundan sonra daha dikkatli olmanız dileğiyle...

Kaynak: [www.aksiyon.com.tr](http://www.aksiyon.com.tr:80/detay.php?id=23432&yorum_id=8831), [web.archive.org (arşiv bağlantısı)](http://web.archive.org/web/20060513112124/http://www.aksiyon.com.tr:80/detay.php?id=23432&yorum_id=8831)
