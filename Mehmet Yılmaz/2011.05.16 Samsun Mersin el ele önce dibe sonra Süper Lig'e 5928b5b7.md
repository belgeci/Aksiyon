# Samsun Mersin el ele, önce dibe, sonra Süper Lig’e

*Mehmet Yılmaz 2011.05.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Bank Asya 1. Lig’de sezon sona erdi ve Samsunspor 5 yıl aradan sonra Süper Lig’e geri döndü. Karadeniz temsilcisine eşlik eden takım ise daha önce iki kez birlikte çıkıp bir kez de birlikte düştükleri Mersin İY oldu.
  </font>
 </div>
 <div id="newsText">
  <font class="detail-text">
   <p>
   </p>
   <p class="MsoNormal">
    1982-83 sezonunun son haftası... Mersin Tevfik Sırrı Gür Stadı’nda Mersin İdman Yurdu, Samsunspor’u ağırlıyor. Her iki takım için de çok önemli bir maç. Zira küme düşmeme mücadelesi veriliyor. Beraberlik hâlinde Samsunspor ligde kalacak. Maçın son dakikasına girildiğinde skor 0-0. Maç bitti bitiyor derken ceza sahasına şişirilen bir topa Mersinli Memik omzuyla vuruyor, top ağlara gidiyor. Samsunsporlu taraftar ve futbolcular yıkılıyor, Mersin’de ise kümede kalma sevinci yaşanıyor. Ancak kısa bir süre sonra Antalyaspor’un Altay’ı 5-2 mağlup ettiği haberi geliyor. Antalyaspor gol fazlasıyla kümede kalırken, son dakikada atılan gol Mersin’i kurtaramadığı gibi Samsunspor’u da yakıyor. Böylece iki takım, el ele küme düşüyor.
   </p>
   <p class="MsoNormal">
    Bu düşüşten sonra Mersin İdman Yurdu bir daha Süper Lig’e dönemiyor, futbol sohbetlerinde ‘Eskiden Mersin İdman Yurdu da vardı…’ diye başlayan cümlelerin öznesi durumuna düşüyor. Samsunspor ise o düşüşten sonra yeniden ayağa kalkmayı başarıp 19 sezon daha Süper Lig’de mücadele ediyor.
   </p>
   <p class="MsoNormal">
    Esasında bu birlikte küme düşme ve kaderlerinin benzeşmesi durumu ilk defa olan bir şey değildi. Çünkü iki takım daha önce de iki kez yine birlikte şampiyon olup o zamanki adıyla 1. Lig’e yükselmişlerdi. Farklı gruplarda mücadele ettikleri 1975-76 ve 1981-82 sezonlarında yaşanmıştı bu şampiyonluklar.
   </p>
   <p class="MsoNormal">
    Bu sezonu iki kulüp için benzeştiren bir diğer husus ise teknik direktörleri oldu. Samsunspor’un hocası Hüseyin Kalpar ile Mersin İdman Yurdu’nun hocası Nurullah Sağlam’ın ortak özellikleri Gaziantepli olmaları. İki takımı, daha doğrusu iki şehri ilgilendiren bir ilginç not ise Haziran 2010’da Samsun Valisi Hasan Basri Güzeloğlu’nun Mersin’e, Mersin Valisi Hüseyin Aksoy’un ise Samsun’a atanması oldu. Böylece iki vali de yeni şehirlerine uğurlu geldiler!
   </p>
   <p class="MsoNormal">
    Ayrıca bu sezona has özel bir durumları da var bu iki takımın. Ligin ilk devresinin 3. haftasında Samsun’da oynanan maç, Mersin ekibinin 1-0 üstünlüğü ile devam ederken, müsabakanın 41. dakikasında tatil edilmişti. Çünkü o zaman Mersin İdman Yurdu’nun başında olan teknik direktör Yüksel Yeşilova’ya ailevi bir sebepten ötürü ağabeyi Murat Yeşilova tarafından saha içinde bıçaklı bir saldırı gerçekleşmişti. Bir anda ülke gündemine düşen bu hadise sonrasında Futbol Federasyonu Samsunspor’a güvenlik zaafı nedeniyle bir maç saha kapatma cezası verirken; 13 Eylül 2010’da başlayan söz konusu müsabaka, 3 Kasım 2010’da, yani tam 51 gün sonra kaldığı dakikadan itibaren oynatıldı ve bir gol bulan ev sahibi ekip beraberliği yakaladı. Böylece iki takım arasında adeta bir ‘Bugün git, yarın gel!’ maçı oynanmış oldu.
   </p>
   <p class="MsoNormal">
    Sezon başında ligin favorileri olarak Adanaspor, Boluspor, Çaykur Rizespor, Denizlispor, Karşıyaka, Giresunspor, Orduspor gibi takımların isimleri zikrediliyordu daha çok. Futbol kamuoyu Samsunspor ve Mersin İdman Yurdu’ndan bu tabloyu pek beklememekteydi. Ancak sezon sonunda hem futbolları hem de tribün destekleriyle bunu en çok hak eden iki takım olmayı başardılar. Şimdi iki takımın bu sezonki maceralarına bir göz atalım.
   </p>
   <p class="MsoNormal">
   </p>
   <p class="MsoNormal">
    Samsunspor evine döndü
   </p>
   <p class="MsoNormal">
    Bank Asya’daki 5. yılına giren Samsunspor, yarışa, bir önceki sezon takımda bir kıpırdama meydana getiren tecrübeli isim Hüseyin Kalpar ile başladı. Taraftarlar da bütün sezon boyunca kullanılacak şu sloganı buldu: “Hazırlanın çocuklar, evimize dönüyoruz!” Ancak yönetimin öncelikli hedefi, ilk 6 içinde yer alacak bir kadro oluşturmaktı. Geçen sezonun iki önemli oyuncusu Turgut, Ankaragücü’ne; Oktay, Gençlerbirliği’ne verildi. Tecrübeli kaleci Ahmet Şahin, Kenan Yelek, Ersin Veli, Adem Alkaşi, Orhan Taşdelen, Murat Yıldırım, Turgay Gölbaşı, Savaş Esen ve Abdülaziz Solmaz eskiden kalan oyunculardı. İki iyi yabancı alındı. Biri, tanıdık bir isim olan Akeem Agbetu’ydu. Diğeri ise bu sezon ligi adeta sallayacak olan Nijeryalı Simon Zenke’ydi. Fizik olarak bir futbolcudan çok güreşçiyi andıran Zenke, Strasbourg’dan gelmişti. Orta alana aslen Samsunlu olan tecrübeli oyuncu Hakan Bayraktar alınırken, forvete ise Samsunspor’un sembol isimlerinden 36 yaşındaki Cenk İşler takviyesi yapılmıştı. Bu arada transferi kimsenin dikkatini çekmediği genç bir stoper de gelmişti: Kemal Tokak... 1989 doğumlu oyuncu birkaç hafta sonra formayı kapacak ve ligin en iyi stoperi olacaktı. Bütün sezonu hatasız geçirdi dense abartılmamış olur. Kemal’in A Millî Takım yolu da açık olabilir!
   </p>
   <p class="MsoNormal">
    İlk devreyi istikrarsız bir çizgide geçirdi Samsunspor. Hatta 15. haftada İstanbul’da Güngören Belediye’ye yenilince Hüseyin Kalpar’ın gönderilmesi gündeme geldi. Ancak önce G.Antep Büyükşehir Belediye karşısında, son hafta da Çaykur Rizespor deplasmanında kazanınca, Kalpar ile devam edildi. İlk yarı, liderin yalnızca 1 puan gerisinde 4. sırada tamamlandı.
   </p>
   <p class="MsoNormal">
    Devre arasında, Kalpar ile yıldızları barışmayan Cenk İşler ile disiplinsizlik sebebiyle santrfor Savaş Esen gönderildi. Bunlar, Kalpar’a ait sancılı ve riskli kararlardı, çokça tartışılan ve sonuçları hakkında hüküm verilemeyen tercihlerdi. Ayrıca verim alınamayan Jonathan, Anıl, Sezer gibi oyuncularla da yollar ayrıldı. Yerlerine ise Ufuk Bayraktar, Dilaver Güçlü, Billy Mehmet, Musa Büyük gibi oyuncular alındı. Ayrıca yönetim, sportif direktörlüğü kaldırıp futbol şubesinin yetkilerini de kısıtlayarak Hüseyin Kalpar’ı tek adamlığa getiren radikal kararlar aldı. Maddi olarak hiçbir sorun yoktu, kadroda istemediği isimler yollanmış, istedikleri ise alınmıştı ve artık bütün ipler Kalpar’ın eline verilmiş, geriye hiçbir mazeret bırakılmamıştı. Zaten bir futbol şehri olan Samsun’da maçlara yoğun bir ilgi vardı ve yapılan koreografilerle harika görüntüler çıkmaktaydı ortaya.
   </p>
   <p class="MsoNormal">
    Akhisar galibiyetiyle başlayan ikinci yarıda 22. haftadan itibaren Samsunspor çok başarılı bir çizgi tutturdu. Evinde aylarca gol bile yemedi (en son kasım ayında gol yediler), ligin en az gol yiyen takımı oldu. Kaleci Ahmet Şahin muhteşem bir form tuttururken, savunma ise uyum içindeydi. Takımdaki 3. sezonunu yaşayan Ajax patentli genç Murat, kaptan Turgay ve tecrübeli Hakan’ın çekip çevirdiği orta sahaya Agbetu-Zenke ikilisinin ilerideki müthiş uyumu da eklenince takım iyice rayına oturdu. Bu arada her maç tam dolu tribünlere oynanmakta, maçtan saatlerce önce stat dolmakta, deplasmanlarda da ciddi bir taraftar kitlesi Samsunspor’u desteklemekteydi. Samsun şehri, evi olarak gördüğü Süper Lig’i çok özlemiş ve takıma da bu havayı fazlasıyla vermişti. Uzun yıllar sonra ilk defa taraftarından iş adamına, futbolcusundan siyasetçisine kadar uzanan bir birlik ruhu oluşmuştu.
   </p>
   <p class="MsoNormal">
    Bolu’da kazanarak lider olan takım, Adana beraberliğinin ardından, gol bile yemediği müthiş bir galibiyet serisi tutturdu. Özgüven hayli yüksekti artık ve ideal bir 11 de oluşmuştu. Nihayetinde Samsunspor, ligin bitimine 2 hafta kala Süper Lig’e çıkmayı garantiledi. Güngören Belediye karşısında elde edilen 3-0’lık sonuçla birlikte Kırmızı Şimşekler, ait oldukları ve 29 sezon mücadele ettikleri Süper Lig’e geri dönmüş oldu.
   </p>
   <p class="MsoNormal">
    Kimileri ligin en fazla düşüp çıkan ekibi Samsunspor’u ‘asansör takım’ olarak nitelese de taraftarı için Samsunspor aslında bir ‘direniş takımı’ durumunda. Çünkü düşenlerin bir daha gelemediği bu platforma onlar, kaç kere düşerse düşsün, bir şekilde dönmeyi başarıyor! Bu arada her ne kadar kapasitesi 18 bin 750’ye çıkarılsa da 19 Mayıs Stadı’nın Samsun’a hem nicelik hem de nitelik olarak yetmediği ortada. Siyasilerin de yeni stat konusunda çalışmaları olduğu biliniyor. Karadeniz’in en büyük şehri, en kısa zamanda yeni bir stat istiyor.
   </p>
   <p class="MsoNormal">
    Bu arada Samsunspor yönetimi, kulübün şirketleşmesi için olağanüstü kongre kararı aldı. 28 Mayıs veya 4 Haziran’da yapılacak kongre öncesinde yönetime Metro Turizm’in sahibi Galip Öztürk talip oldu. Camiada kongrenin sonucu merakla bekleniyor.
    <span>
    </span>
   </p>
   <p class="MsoNormal">
   </p>
   <p class="MsoNormal">
    Mersin İY, 28 yıl sonra...
   </p>
   <p class="MsoNormal">
    Türkiye’nin önemli sanayi şehirlerinden ve büyükşehir belediyelerinden Mersin, her ne kadar alt liglerde olsalar bile Adanaspor, Adana Demirspor ve Tarsus İdman Yurdu gibi takımlarla Çukurova futbolunun asli unsurlarından biri.
   </p>
   <p class="MsoNormal">
    Süper Lig’e 1982-83 sezonunda veda eden Mersin İdman Yurdu, 28 yılın ardından yeniden adını Süper Lig’e yazdırdı. Toplamda 11 sezon oynadığı platforma neredeyse bir kuşaktır hasret kalan Akdeniz ekibini ilginç kılan bir diğer özelliği ise söz konusu sezonda Türkiye Kupası finali oynaması ve kupayı kazanan F.Bahçe’nin o yıldan bu yana Türkiye Kupası’nı hasret kalması olmuştu.
   </p>
   <p class="MsoNormal">
    2005-06’da 2. Lig B Kategorisi’ne düşen Mersin İdman Yurdu, 2009’da yeniden Bank Asya’ya yükselmişti. Geçen sezon çok zor günler yaşayan takım, ligin son haftasında Ankara’da Hacettepe ile çok kritik bir maça çıktı. Ligde kalabilmesi için rakibine kaybetmemesi gereken Mersin İY, 1-0 geriye düştüğü maçı 80. dakikada bulduğu golle 1-1 bitirmiş ve son anda kümede kalmıştı. Yeni sezonun hedefi Süper Lig iken, takımın başına Yüksel Yeşilova getirilmişti.
   </p>
   <p class="MsoNormal">
    Yeşilova’nın raporu doğrultusunda çok sayıda transfer yapıldı ancak işler istenildiği gibi gitmiyordu. Üstüne bir de Yeşilova’nın saha içinde bıçaklanmasına kadar varan aile içi ahlaki sorunlar da ortaya çıkınca yönetim bir müddet daha tuttu Yeşilova’yı ancak kötü sonuçların da etkisiyle yollar ayrıldı. Bu arada ligin 5. haftasında İzmir’de oynanan Karşıyaka maçı sonrasında trafik kazası geçiren genç stoper Mustafa Aydın’ın aylarca süren yoğun bakım durumu nedeniyle savunma kurgusu da ağır bir yara alacaktı.
   </p>
   <p class="MsoNormal">
    Yeni teknik direktör, adeta Mersin İdman Yurdu’nun yolunu çizecek olan Nurullah Sağlam oldu. Takımda kötü bir gidiş vardı ve oyuncu kadrosu çok da yeterli değildi. Ligin ilk devresini 23 puanla 9. sırada tamamladılar ve Sağlam’ın operasyonu başladı. Çoğu daha önce birlikte çalıştığı oyunculardan oluşan çok sayıda transfer yapıldı. Normalde takımın adeta yeniden kurulmasının ciddi sakıncaları olabilirdi ama Sağlam bu riskleri bertaraf etmeyi başardı. İlk devrede kadroda olan Kerem İnan, Nurullah Kaya, Hasan Üçüncü, Fatih Egedik, Şeyhmus Özer, Joseph Boum gibi oyuncuların yanına Mehmet Polat, İlhan Özbay, Erman Özgür, Tonia Tisdell, Faruk Bayar gibi isimler alındı.
   </p>
   <p class="MsoNormal">
    Kadro derinliği oluşmuştu artık ama bu şampiyonluğun hikâyesi yazılırken altı çizilmesi gereken iki oyuncu var belki de. Bunlardan biri, Adem Büyük. Genç yıldız adayı, tek devre oynadığı Mersin’de 10 gol attı. Manisaspor’dan kiralanmıştı ve daha önceki yıllarda başka takım formaları altında yine başarıyla mücadele ettiği Bank Asya’ya bu sezon tam anlamıyla damgasını vurdu Adem. Bir diğer oyuncu ise orta sahada hem top tekniği hem de oyun zekâsıyla büyük takdir toplayan Nijeryalı futbolcu N’duka Ozokwo oldu. Geçen sezonun ikinci devresinde Boluspor’da forma giyen ama istediği ortamı bulamayan N’duka sezon ortasında geldiği Mersin’de muhteşem bir grafik çizdi. Zaten şampiyonluğu getiren ve 2-0 kazanılan Boluspor maçındaki goller de bu iki oyuncudan geldi.
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=5E767E9C4BA95DA3E954D4062AC796CD?newsId=29422), [web.archive.org (arşiv bağlantısı)](http://web.archive.org/web/20140827094633/http://www.aksiyon.com.tr:80/aksiyon/newsDetail_getNewsById.action;jsessionid=5E767E9C4BA95DA3E954D4062AC796CD?newsId=29422)
