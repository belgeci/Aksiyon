# Son imparatorun aşil topuğu

*Mehmet Yılmaz 2005.03.28*

<div bgcolor="#FFFEF6">
 <font>
  <img border="0" height="1" src="/web/20060106025634im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    “Hedefimiz, ABD’yi ekonomik açıdan iflasa sürüklemek.” diyordu Üsame bin Ladin, Kasım 2004’teki Amerikan başkanlık seçimleri öncesi yaptığı açıklamada... İlk anda “Hadi canım, mümkün mü?” denerek, kolayca dudak bükülebilir yukarıdaki ifadelere. Ancak, analiz edildiğinde stratejik bir bakış açısını yansıttığı görülüyor.
   </font>
   <p>
    <font class="content">
     Ünlü Prusyalı stratej Carl Von Clausewitz’e göre her gücü ayakta tutan bir sıklet merkezi vardır. Burayı yıpratıp ele geçirenler, hedef haline getirdiği güç merkezini yenebilir. Ladin’in bu açıklamasından ABD’nin sıklet merkezini ekonomi olarak tespit ettiği ortaya çıkıyor. Aslında hiç de yabana atılacak bir yaklaşım değil. Zira, Amerikan ekonomisi iyi sinyaller vermiyor. Dış ticaret geçen yıl 600 milyar doların üzerinde açık verdi. Doların önlenemez düşüşü, giderek rezerv para olma özelliğini kaybetmesi ABD’nin küresel aktörlüğünü devam ettirebilmesi açısından hiç de olumlu göstergeler değil. Özellikle de Afganistan ve Irak’ta devam eden savaşın getirdiği ek maliyetler düşünüldüğünde...
     <br>
      <br>
       Peki, ABD niçin bu duruma düştü? Bu soruya verilebilecek çok cevap var. Kapak dosyamızı okuduğunuzda bunların neler olduğunu öğreneceksiniz. Ancak, asıl dikkat çekici olanı Amerikan yönetiminin bütçesi açık verse de dolar düşse de kafasına koyduğu “pax-americana” projesini hayata geçirmeye çalışıyor olması. Tıpkı İkinci Dünya Savaşı sonrasında olduğu gibi.
       <br/>
       <br/>
       N’olmuştu 1945 sonrası dönemde, kısaca hatırlamakta fayda var. ABD, Avrupa merkezli sömürgeci sistemi Birleşmiş Milletler’i kurarak dağıtmıştı. Böylece, siyasi gücü Atlantik’in batı yakasına taşımıştı. Uluslararası Para Fonu (IMF) ile uluslararası finans sisteminde o zamana kadar hakim olan sterlin ve frangın hakimiyetini kırmış, dolar merkezli yeni bir yapının ortaya çıkmasını sağlamıştı. Gümrük Tarifeleri ve Ticaret Genel Anlaşması (GATT) ile dünya ticaretini yeniden şekillendirmiş, ticari akışı kendi lehine çevirmişti. Dünya Bankası ile de kalkınma programları düzenlemiş, üçüncü ülkelere verilen kredilerle Amerikan eksenli bir sistemin kurulmasını sağlamıştı.
       <br/>
       <br/>
       Soğuk Savaş sonrası dönemde ABD, kendi kurduğu sistemi yaralama pahasına tek kutuplu bir sistem arayışına girdi. Özellikle de Irak savaşı öncesinde. Ancak, ikinci Bush döneminde eski sistemin revize edilmeye çalışıldığı anlaşılıyor. Dışişleri Bakan Yardımcısı John Bolton’ın ABD’nin BM daimi temsilcisi olarak atanması, Savunma Bakanlığı’nın iki numaralı ismi Paul Wolfowitz’in Dünya Bankası’nın başına getirilmek istenmesi, Beyaz Saray’daki yönetimin gelecekteki planları hakkında yeteri kadar ipucu veriyor.
       <br/>
       <br/>
       Başarı ihtimali şimdiden kestirmek güç. En azından ABD’nin Aşil topuğu niteliğindeki ekonomisi ile dolarının performansına bağlı. Fakat, 20. yüzyıla damgasını vurmuş bu ülkenin gidişatı tersine çevirmek için yeni bir sistem kurmak yerine eskiyi tamir etme yolunu seçtiği anlaşılıyor. Bakalım devran nasıl dönecek?
       <br/>
       <br/>
       İyi haftalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20557), [web.archive.org (arşiv bağlantısı)](http://web.archive.org/web/20060106025634/http://www.aksiyon.com.tr:80/detay.php?id=20557)
