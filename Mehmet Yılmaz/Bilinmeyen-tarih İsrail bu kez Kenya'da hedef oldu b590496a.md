# İsrail, bu kez Kenya’da hedef oldu

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030801232843im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030801232843im_/http://www.aksiyon.com.tr/resim/32/14.jpg" vspace="5"/>
  </p>
 </font>
 <font class="content">
  İsrail, bu kez kendi toprakları dışında iki saldırıya hedef oldu geçen hafta. Kenya’nın Mombasa kentinde İsraillileri ağırlayan otel, intihar saldırısında harabeye dönerken, yine aynı kentten kalkan ve içinde İsrailli turistlerin bulunduğu bir yolcu uçağı füzeli saldırıdan kurtulmayı ‘kıl payı’ başardı.
 </font>
 <p>
  <font class="content">
   261 yolcu ve 10 kişilik mürettebatla havalanan İsrail uçağına 2 adet füze, havaalanının 2 km. yakınına park etmiş beyaz bir cipten fırlatıldı. Görgü tanıkları ciptekilerin Araplara benzediğini söylerken, füzelerin isabet etmediği yolcu uçağı yoluna devam etti ve Tel Aviv’e inmeyi başardı. Askeri uzmanlar, saldırıda kullanılan füzenin, Amerikan Stringer füzelerinin Rus muadili kabul edilen Strela SS 16 olduğunu belirtiyorlar.
   <br/>
   <br/>
   Uçağa ateş açılmasından sadece 5 dakika sonra da Mombasa’daki Paradise Otel, intihar saldırısına hedef oldu. Girişe bomba yüklü bir araçla gelen üç intihar komandosundan biri, otelin lobisine koşarak girip üzerindeki bombaları patlattı. Daha sonra da aracın içinde kalan iki kişi, araçtaki bombaları infilak ettirdi. Ölenlerden 3’ünün İsrailli, 9’unun Kenyalı olduğu belirtiliyor. Saldırıda, 18’i İsrailli, 100’e yakın insan da yaralandı.
   <br/>
   <br/>
   Kenya polisi, saldırılarla ilgisi olduğundan şüphelenilen 12 kişinin tutuklandığını duyurdu. Kenya’daki saldırıları, amacının Filistin davasına destek olduğunu kaydeden, daha önce adı duyulmamış ‘Filistin Ordusu’ adlı örgütün üstlendiği açıklandı. Ancak gözler yine de 1998’de ABD’nin Tanzanya ve Kenya büyükelçiliklerine karşı düzenlenen ve 230 kişinin öldüğü bombalı saldırılardan sorumlu tutulan Üsame bin Ladin’in Kaide örgütüne çevrilmiş durumda. Bakalım soruşturma derinleştikçe altından ne çıkacak...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2166), [web.archive.org (arşiv bağlantısı)](http://web.archive.org/web/20030801232843/http://www.aksiyon.com.tr:80/detay.php?id=2166)
