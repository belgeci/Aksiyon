# Bu yazı Aksiyon okurlarına

*Mehmet Yılmaz 2005.06.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Başlığa bakarak, “Editör bize teşekkür edecek herhalde.” diye peşin hükme kapılmayın sakın. Geçen haftaki “Bay Matruşka” kapağından bahsedeceğimi düşünüyorsanız, hemen baştan söyleyeyim: “Hayır, bu yazının konusu o değil.” Ne Emel Sayın’ın Semra Özal için söylediklerinden ne de bu haberin basına yansımasından söz edeceğim. O halde nedir bu girizgâh?
     </font>
    </p>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bu yazı, okurla bir dertleşme ya da epeydir ihmal edilen bir hasbihâl olarak nitelendirilebilir. Ya da editörün yüreğini paralayan hissiyatı okurlarıyla paylaşmak şeklinde de…
   <br>
    <br>
     Bir süredir sizden hep güzel mesajlar alıyoruz. Bizi teşvik ediyor, habercilik noktasında takdirlerinizi ifade ediyorsunuz. Türkiye’nin en çok satan dergisinin okuru olmaktan duyduğunuz gururu paylaşıyorsunuz bizimle. Hatta, dergimizin neden hak ettiği reklamları almadığını sorguluyorsunuz. Zaman zaman da niçin daha geniş kitlelere bu dergiyi tanıtmıyorsunuz diye sitem ediyorsunuz. Kiminiz bayide bulunmayan dergiyi soruyor bize, kiminiz de abone olduğunuz halde zamanında gelmeyen derginin akıbetini… Bir de eskinin tadını damağında hissedenlerin önerileri var. İstekler, derginin yeniden cumartesi günü piyasaya çıkmasından üç boyutlu resimlerin tekrar yayımlanmasına kadar uzanıyor.
     <br/>
     <br/>
     Dergisiyle bu kadar bütünleşmiş bir okur kitlesine sahip olmak, şüphesiz insana büyük bir keyif ve gurur veriyor; tabii ki çok da ağır sorumluluk yüklüyor. İşte bu yazıyla söz konusu ağır sorumluluğa sizi de ortak etmek istiyoruz. Daha iyi bir haber dergisi olması için neler yapılabileceğini, bu konudaki fikir ve önerilerinizi bekliyoruz. Ne tür haberleri, hangi yazarları görmek istediğinizi, tirajın yüzbinlere; hatta milyonlara nasıl çıkarılabileceği konusundaki düşüncelerinizi öğrenmeyi arzu ediyoruz.
     <br/>
     <br/>
     Başka neleri mi merak ediyoruz? Bu dergiyi yurtdışında olup da internet üzerinden takip eden o kadar çok okurumuz var ki… Bazen bu okurlarımız derginin neşredilmiş halini hiç mi merak etmez, acaba bu dergiyi nasıl satın alabilirim diye hiç mi aklından geçirmez diye soruyoruz kendi kendimize. Her hafta masamıza aksamadan gelen Time’ı, Newsweek’i düşünüp, dünyanın dört bir yanında yaşayan bunca Türk ve Türkçe öğrenen bunca insan varken biz niye bu dergiyi onlara ulaştırmanın yollarını bulamıyoruz diye hayıflanıp duruyoruz.
     <br/>
     <br/>
     “Bütün bunlar dergi yönetiminin meselesi. Niye bizim vaktimizi bunlarla zayi ediyorsunuz?” diyebilirsiniz. Elbette haklısınız. Başta dedim ya bu yazı sadece bir dertleşme yazısı diye…
     <br/>
     <br/>
     Ama, bir hususu vurgulamadan geçemeyeceğim. Her hafta huzurunuza dolu dolu bir dergi çıkarmak için canla başla çalışan arkadaşlarımızın hiçbiri mevcut durumdan memnun değil, bilesiniz… Ne çok satmak ne de haber dergiciliğinde yapayalnız kalmak bizi tatmin ediyor. İstiyoruz ki yalnızca bugünü değil yarınları da kucaklayacak bir dergi haline gelsin Aksiyon. İsmiyle müsemma bir dergi olsun. Denklem kuran, denklem bozan aksiyoner bir mecmua. Hem de önümüzdeki 15-20 yılı dikkate alarak… Dünyadaki ve Türkiye’deki gelişmelerin seyrini hesap ederek…
     <br/>
     <br/>
     Bunun için de imkanlarımız ölçüsünde küçük küçük adımlar atmaya hazırlanıyoruz. Heyecanımızı sizinle paylaşalım dedik, son sayımızla iftihar eden okurlarımızı vesile ederek. Biz her hafta buradayız. Sizin de burada olduğunuzu görmek için mektuplarınızı bekliyoruz.
     <br/>
     <br/>
     İyi haftalar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21914), [web.archive.org (arşiv bağlantısı)](http://web.archive.org/web/20070606053056/http://www.aksiyon.com.tr:80/detay.php?id=21914)
