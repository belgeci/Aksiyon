# Örgüte vizyon kazandıracak

*Mehmet Yılmaz 2004.06.21*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060118223703im_/http://aksiyon.com.tr/resim/498/48.jpg" vspace="5"/>
   <!--- Resim Burada ---------->
  </p>
 </font>
 <font class="content">
  İslam Konferansı Teşkilatı ilk kez demokratik  seçimle siyasi kimliği olmayan bir ilim adamını genel sekreter olarak atadı. İstanbul"da önemli kararlar alan teşkilat, uluslararası ihtilaflarda söz sahibi olmak istiyor. Aksiyon"a konuşan Ekmeleddin İhsanoğlu hayli iddialı. Teşkilatı dinamik bir üslupla geleceğe taşımayı hedefliyor.
 </font>
 <p>
  <font class="content">
   31"inci İslam Konferansı Teşkilatı Dışişleri Bakanları toplantısı, geçen hafta İstanbul"da yapıldı. Üç gün süren zirve sonrası yayınlanan ortak bildiride, İslam dünyasının reform ihtiyacı dile getirildi, değişim için asıl itici gücün dışarıdan değil, içeriden gelmesi gerektiği üzerinde duruldu. Türkiye"nin liderlik rolünün tescil edildiği toplantıda, ayrıca, genel sekreter ilk kez "seçim"le belirlendi; Türkiye"nin aday gösterdiği Prof. Dr. Ekmeleddin İhsanoğlu genel kurulda diğer iki adayın toplamından daha fazla oy aldı. Gözlemci statüsüyle toplantılara katılan Kuzey Kıbrıs Türk Cumhuriyeti"nin bundan böyle "Kıbrıs Türk Devleti" sıfatıyla tanımlanacağı şeklindeki bir karar oy birliği ile kabul edildi.
   <br>
    <br>
     Toplantı, İslam âleminin geleceği açısından önemliydi. Bir de Soğuk Savaş döneminin ürünü olan teşkilatın akıbeti açısından... Uluslararası sistemde yeni düzen arayışlarının olduğu bir dönemde, 57 ülkeyi tek bir çatı altında toplayan İslam Konferansı Teşkilatı"nın nasıl bir siyasi pozisyon alacağı merak konusuydu. Toplantı sonrasında yayınlanan bildiriler ve katılımcıların göstermiş olduğu güçlü irade, örgütün, yeni dünya düzenin kurulmasında belirleyici bir rol üstlenmek istediğini ortaya koydu. Toplantıdan çıkan bir başka sonuç, 1969 yılında, Kudüs"teki El Aksa Mescidi"nin yakılması sonrası oluşan tepki üzerine kurulan teşkilatın, yeni dönemde "reaksiyoner" özelliğini bir kenara bırakarak daha "yapıcı ve proaktif" bir politika izleyeceğini gözler önüne serdi.
     <br/>
     <br/>
     Türkiye"nin tarihi ve kültürel bağları olan bir coğrafya ile yeniden güven tazelediği toplantının önemi ortada. Dört yıllığına İslam Konferansı Teşkilatı Genel Sekreterliği görevine seçilen Prof. Dr. Ekmeleddin İhsanoğlu, hayli iddialı. 11 milyon dolarlık bütçesi olan bir teşkilatın başına geçen İhsanoğlu, genel kurulda adayların yaptığı konuşmada en fazla alkışı kendisinin aldığını söylüyor. "İddiasız bir konuşma yaptım. Ama, benim büyük hedeflerim ve iddialarım var" diyen İhsanoğlu, neler yapabileceğini ve teşkilatın durumunu tevazu içerisinde anlattığını, bu üslubun da katılımcılar tarafından beğenildiğini dile getiriyor. İslam Konferansı Teşkilatı, tarihinde ilk kez siyasi kimliği olmayan bir ilim adamı tarafından yönetilecek. Prof. Dr. Ekmeleddin İhsanoğlu ile yeni görevini ve teşkilatın geleceğini konuştuk.
     <br/>
     <br/>
     -Uluslararası alanda düzen arayışları hızlandı. İçinde bulunduğumuz şartlar göz önüne alındığında İslam Konferansı Teşkilatı"na nasıl bir rol biçiyorsunuz?
     <br/>
     <br/>
     Yeni arayışların olduğu bir dönemdeyiz. Yeni bir dünya düzeni kurulmaya çalışılıyor. Eski düzenin sonu Berlin Duvarı"nın yıkılması ise, yeni düzenin başlangıcı da İkiz Kuleler"in vurulmasıdır. Eski düzende iki kutuplu bir denge vardı. Ülkeler, Doğu veya Batı blokundan birini ya da bağlantısızlar gibi üçüncü bir şıkkı tercih etmişti. Bu düzen artık çöktü. Birleşmiş Milletler dahil uluslararası kurumlar bile bu gerçeği yeni yeni fark ediyor. Ciddi bir bocalama söz konusu. Elbette bu durum İslam Konferansı Teşkilatı"na da aksetmekte.
     <br/>
     <br/>
     Bugün küreselleşme hareketi içerisinde dünya ticaretinin büyük bir bölümü belli sermaye gruplarının elinde. ABD, Avrupa Birliği, Çin gibi ülkelerin olduğu bir dünyada küçük devletler kendilerine yer arıyor. Bu ülkelerin 57"si de İslam Konferansı Teşkilatı"nın çatısı altında. Dolayısıyla, teşkilata üye ülkeler de bir arayış içinde. İşte, bu şartlar altında teşkilatın daha aktif ve müessir bir rol oynaması gerektiğini düşünüyorum. Özellikle de İslam ülkelerinin arzu ve tercihlerinin göz önünde bulundurulmasını sağlaması bakımından...
     <br/>
     <br/>
     -Teşkilatın misyonu sadece İslam ülkeleri ile mi sınırlı?
     <br/>
     <br/>
     Elbette hayır. Diğer uluslararası kurum ve kuruluşlarla da işbirliği yapmak, uluslararası ihtilaflara çözüm bulmak için çaba göstermek de teşkilatın misyonları arasında. Ancak, önceliğin İslam ülkelerinde olması gayet doğal; çünkü bu ülkelerin tercihleri ile ilgilenmesi İslam Konferansı Teşkilatı"na bir meşruiyet kazandırıyor. Teşkilatın, İslam ülkelerini temsil ettiği ve üyeler arasındaki işbirliğinin çerçevesini çizen bir kuruluş olduğu unutulmamalı. Elbette, hedefleri açısından ele alındığında İslam Konferansı Teşkilatı"nın gerek BM, gerekse AB gibi uluslararası kuruluşlarla daha yakın bir işbirliği içinde olması; bilhassa Batı dünyası ile münasebetler bakımından önemli roller üstlenmesi gerekiyor.
     <br/>
     <br/>
     -Bunları gerçekleştirmek için teşkilat bünyesinde bir reforma ihtiyaç yok mu?
     <br/>
     <br/>
     Olmaz olur mu? Elbette, büyük bir reforma ihtiyaç var.
     <br/>
     <br/>
     -Zihniyet anlamında mı yoksa kurumsal açıdan mı?
     <br/>
     <br/>
     Üslup ve icraat bakımından önemli reformlara ihtiyacı olduğunu düşünüyorum.
     <br/>
     <br/>
     -Bu tarz bir reformu nasıl kuvveden fiile çıkaracaksınız?
     <br/>
     <br/>
     Bir kere bu üslubun dinamik olması gerekiyor. Bana göre, kamuoyu çok önemli. Kamuoyunu denklem içinde tutacak, onun hissiyatını yansıtacak icraatların belli bir üslupla hayata geçirilmesinin faydalı olacağına inanıyorum.
     <br/>
     <br/>
     -Bahsettiğiniz husus aynı zamanda bir vizyonu ifade ediyor. Genel Sekreter bu vizyonun neresinde?
     <br/>
     <br/>
     Genel sekreterin, öncelikle bu vizyonun doğmasına vesile olması gerektiği kanaatindeyim.
     <br/>
     <br/>
     -Peki, teşkilat bu vizyonun neresinde?
     <br/>
     <br/>
     İslam Konferansı Teşkilatı, ilk başta İslam ülkelerinin çıkarlarını korumalı. Bunu yaparken de üye ülkelerin huzur ve sükûn içerisinde olmasını temin etmeli. Çatışmalara ve tedhiş hareketlerine son vermek, kaba kuvvete başvurmamak, buna bağlı olarak da dünya barışına katkıda bulunmak, hatta barış süreçlerinde söz sahibi olmak gibi pek çok hususta da üzerine düşen vazifeyi en iyi şekilde yerine getirmeli.
     <br/>
     <br/>
     -Peki, dinamik üslubun gücü nereden gelecek? Ortak bir medeniyet anlayışı mı yoksa siyasi çıkar birlikteliği mi belirleyici olacak?
     <br/>
     <br/>
     Bana göre, Türkiye ile Arnavutluk"u, Kazakistan"la İran"ı, Senegal ile Endonezya"yı bir araya getiren temel saik, ortak medeniyet anlayışıdır. Bir değerler manzumesine mensup olmaları, farklı tarihi geçmişe sahip bu ülkeleri aynı masa etrafında buluşturuyor. Birinci derecede medeniyet dinamiğinin çok önemli olduğunu görmek lazım. İkinci nokta, tabii ki siyasi işbirliğini temin etmektir. Siyasi işbirliği, İslam Konferansı Teşkilatı çerçevesinde oluşuyor zaten. Bence bu iki dinamiği iyi kullanmak gerekiyor. Bir de dinle ilgili yanlış anlamaları, özellikle Batı dünyasındaki İslam Phobia (İslam korkusu) meselesini ele almamız lazım. Bunu düzeltecek çalışmalar yapmak suretiyle teşkilatın vizyonunu daha da genişletebiliriz. Bu hususta birtakım düşüncelerim var.
     <br/>
     <br/>
     -Bu korku nasıl giderilebilir?
     <br/>
     <br/>
     Seviyeli ve ilmi çalışmalar yapılarak ortadan kaldırılabilir. Bu çalışmalar, akademik ve tamamen objektif olmalı.
     <br/>
     <br/>
     -İslam Konferansı Teşkilatı bir tepki sonucu doğdu. Tabiatında "reaksiyoner" olma vasfı var. Bu özelliği devam edecek mi?
     <br/>
     <br/>
     Teşkilatın, reaksiyoner bir pozisyondan aksiyoner ya da proaktif bir konuma geçmesi gerekiyor. Bu konuda önemli bir adım attığı da söylenebilir. İstanbul"daki toplantıda Kuzey Kıbrıs"la ilgili olarak aldığı kararla, proaktif olabileceğini gösterdi mesela. Elbette, burada Türkiye"nin liderliği, hükümetin dış politikadaki başarıları önemli bir rol oynadı.
     <br/>
     <br/>
     -Aynı faktörler, İslam coğrafyasında yaşanan başka sorunların çözümüne de katkı yapabilir mi?
     <br/>
     <br/>
     Türkiye çok müspet bir politika izliyor. Hükümet, Filistin"le ilgili özel bir temsilci atama hazırlığında. Bu, Türkiye"nin hayati roller üstlenebileceğini gösteren müşahhas bir örnek. Şimdi siz hep retorik seviyesinde kalırsanız o zaman yaptığınız işlerin bir itibarı olmuyor.
     <br/>
     <br/>
     -Şu anda Türkiye"nin itibarı ne durumda?
     <br/>
     <br/>
     Türkiye"nin imajı son birkaç senedir çok ciddi biçimde değişmekte. Biz bu değişikliği hissediyoruz. Menfiden müspete doğru büyük bir geçiş var...
     <br/>
     <br/>
     -Hangi seviyede?
     <br/>
     <br/>
     Hem siyasi hem de sosyal seviyede bir değişim söz konusu. Bunun mühim faktörlerinden biri, Türkiye"nin Suriye ile olan münasebetlerinde yaşanan değişiklik. İki ülke arasındaki ilişkilerin kötü iki komşudan çok iyi iki komşuya dönüşmesi, birbirini seven ve destekleyen komşuluk ilişkisine dönüşmesi Arap kamuoyunda önemli bir etki yaptı. Türk hükümetinin Irak politikası, Filistin ile İsrail arasındaki soruna dürüst, açık ve sağlam yaklaşarak hem uluslararası dengeleri ve kararları göz önünde bulunduran hem de mazlum halkların haklı davalarını müdafaa eden tavrı, kendi siyasi karar alışındaki bağımsız hareketleri çok takdir topladı. Bu durum, siyasiler kadar halkın da gözünden kaçmadı.
     <br/>
     <br/>
     -Gözden kaçmayan bir başka husus ise Büyük Ortadoğu Projesi çerçevesinde gündeme gelen reform ve demokrasi talepleri. Bölgenin reforma ve demokrasiye ihtiyacı var mı?
     <br/>
     <br/>
     Gayet tabii. Öncelikle bunu halk istiyor. Dünyada demokrasiyi istemeyen halk yok. Ama şunu görmek lazım. Demokrasiyi isteyen halkın pek çoğu, onun ne olduğunu tam olarak bilmiyor. Türkiye, 1950"den beri demokrasi tecrübesi yaşıyor. Birkaç defa darbe gördü bu ülke. Demokrasi inkıtaya uğradı. Başbakanı ve bakanları asıldı. Türkiye, demokrasi konusunda böyle hata yapan ülkelerden biri. III. Selim"den beri modernleşme çabasında olan; Nizam-ı Cedidi başlatan, Tanzimat"ı ilan eden, Kanun-i Esasi"yi çıkaran, Birinci ve İkinci Meşrutiyeti deneyen, Cumhuriyeti kuran ve inkılapları gerçekleştiren bir millet olarak iki asırdan bu yana aynı şeyleri yaşıyorsak ve böyle sıkıntılarımız oluyorsa, hatta bazı insanlarımız çıkıp "Ne lüzum var demokrasiye? İktidara çarıklılar mı gelecek, bu cahiller mi bizi yönetecek" diyorsa, varın artık gerisini siz düşünün. Türkiye ile henüz göçebe düzeninden şehirleşmeye geçememiş bölge ülkelerini kıyaslayınca, ortaya bambaşka bir manzara çıkıyor. Bir de bu açıdan bakmak lazım.
     <br/>
     <br/>
     -Türkiye"nin yaşadığı tecrübe aktarılabilir mi?
     <br/>
     <br/>
     Bakınız, en büyük model ve en iyi örnek başarıdır. Eğer başarırsanız model olursunuz. Tökezlerseniz kimse sizi örnek almaz. Türkiye, rahmetli Özal zamanında önemli bir atak yapmıştı. Siyasette, ekonomide, sosyal alanda ve dış politika hususunda başarılı çalışmalar yapıldı. O dönemde İslam dünyasını dolaştığımızda herkes Turgut Özal"dan ve Türkiye"den bahsediyordu. Ama, o tecrübe uzun sürmedi. Koalisyon hükümetleri ve ekonomik krizlerle Türkiye çok başarısız bir noktaya geldi. Şimdi Türkiye yeniden atak yapıyor. Siyasi istikrar, ekonominin düzelmesi, aktif dış politikanın sağladığı başarılar Türkiye"ye itibar sağladı. Türkiye"nin başarısı arttıkça, herkes olmasa bile birçok ülke ve toplum sizi örnek alabilir. Fakat, kişi başına milli geliri 2 bin doları aşamayan bir ekonomik yapıyla kimseye örnek olamazsınız. İçte ve dıştaki bu başarı trendi devam ederse muhakkak Türkiye"yi örnek alacaklardır. Kaldı ki ortada başka bir örnek de yok zaten.
     <br/>
     <br/>
     -Türkiye"nin ön plana çıkması rahatsızlık meydana getirmez mi?
     <br/>
     <br/>
     Zannetmiyorum ki getirsin. Bu geçti artık. Kritik eşiğin aşıldığı kanaatindeyim. Son gelişmeler de bunu gösteriyor. Son birkaç haftadır bölge ülkelerini dolaşıyorum. Türkiye"ye karşı ciddi bir teveccüh var. Türkiye"nin attığı adımlar öyle bir heyecan ve takdirle karşılanıyor ki. Hatta basın hürriyetinin olmadığı birçok ülkede bile medya sesini yükseltip "Bakın Türkiye"nin falan konuda attığı adımlar bütün Arap ülkesinin atamadığı adımlar" şeklinde dile getiriliyor. Arap olmadığı, NATO üyesi olduğu halde, ABD ve İsrail ile yakın ilişkileri olduğu halde Türkiye ciddi açılımlar yapıyor da bizim ülkelerimiz neden bunları yapamıyor diye Arap basınında çok enteresan makaleler gördüm. Bunlar, eski kanaatlerin değiştiğini gösteriyor.
     <br/>
     <br/>
     -İçeriden bir ses olarak teşkilatın reform ve demokrasi çabalarına bakışı nedir?
     <br/>
     <br/>
     İslam Konferansı Teşkilatı"nı, sınırları dışında görmemek lazım. Adı üstünde aldığımız görev genel sekretaryalık. Sekretaryalığın belli bir gücü var. Doğru şekilde kullanılırsa o güç müessir olabilir ve netice elde edilebilir. Ama yanlış şekilde olursa ters tepebilir. Rasyonel ve ölçülü biçimde kullanmak lazım.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=11623), [web.archive.org (arşiv bağlantısı)](http://web.archive.org/web/20060118223703/http://aksiyon.com.tr:80/detay.php?id=11623)
