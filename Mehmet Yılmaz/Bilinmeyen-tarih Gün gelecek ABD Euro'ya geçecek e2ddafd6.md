# Gün gelecek ABD Euro'ya geçecek

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20041223171919im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041223171919im_/http://www.aksiyon.com.tr/resim/452/28.jpg" vspace="5"/>
  </p>
 </font>
 <font class="content">
  Cumhuriyetçi Parti’nin önde gelen isimlerinden Ali Rıza Bozkurt, Soğuk Savaş sırasında etkili olan kurumlarının  yetersiz kaldığını belirterek yeni bir uluslararası hukuk düzenine ihtiyaç olduğunu söyledi. Bu olmadığı için ABD, Irak’ta zorlanıyor.
 </font>
 <p>
  <font class="content">
   ABD’nin Irak savaşı devam ediyor. Bir yandan idari sistem tesis edilmeye çalışılıyor, bir yandan da Amerikan askerlerine yönelik gerilla savaşında inisiyatifin elde tutulması için büyük bir çaba sarf ediliyor. Afganistan’la başlayan Irak’la devam eden sürece, ABD’nin günümüzün şartlarına uygun uluslararası sistem kurma niyetinin bir parçası olarak bakılabilir. Ancak, sancılı geçen bu süreçte ABD’nin kendine biçtiği rol kadar uluslararası aktörlerin tutumları da belirleyici. Bu bağlamda, Türkiye’nin tezkere krizinden sonra ABD ile yeniden yakın bir işbirliğine girme arzusu dengelerin oturmasına önemli katkıda bulunabilir. Türk—Amerikan ilişkilerini, değişen yeni konseptlerin ışığında Cumhuriyetçi Parti’nin önde gelen isimlerinden işadamı Ali Rıza Bozkurt’la konuştuk. Bozkurt’un, ilişkilerin seyrini her iki aktörün gözüyle izleyebilen biri olması, yaptığı değerlendirmelerin önemini artırıyor şüphesiz.
   <br/>
   <br/>
   – 11 Eylül, uluslararası sistem kurma noktasında ABD zihniyetini nasıl etkiledi?
   <br/>
   <br/>
   ABD’nin öteden beri, izolasyonu savunan fikirler bir yana bırakılırsa, bütün dünyanın demokratik bir yapıya kavuşturulmasını savunan temel bir felsefesi var. Bu felsefe, insanlık tarihi boyunca gözlemlediğimiz demokrasi dalgaları ile de paralellik arz ediyor. Bireyi öne çıkaran, devleti bireyin emrine ve hizmetine sunan bir anlayış bu. Milliyetçiliği geri plana iten bu yaklaşım, ABD’nin özgürlükçü yanı ağır basan anayasasını tanzim etmesinden sonra Avrupa’ya gelmiştir. Bugün Avrupa Birliği parasını, mahkemesini, hatta askerini tek bir çatı altında birleştiriyorsa bunda dil, din, ırk gözetmeksizin ortak bir kültür etrafında buluşmasının büyük bir payı var.
   <br/>
   <br/>
   İşte ABD, küreselleşen dünyanın hızla ‘birleşik devletler sistemi’ne doğru gittiğini, dolayısıyla yeni şartlara uyumlu bir uluslararası mekanizmaya ihtiyaç olduğunu düşünüyor. Şüphesiz dünya, Soğuk Savaş sonrası yeni bir sisteme hazır değildi. Ancak, bugün bu ihtiyacın olduğu görülüyor. Ben şahsen, bu sürecin bugün değil, belki 20 yıl önce Reagan döneminde, hatta Carter’ın iktidarı zamanında başlaması gerektiği kanaatindeyim.
   <br/>
   <br/>
   – 11 Eylül, sadece yeni bir sistem arayışını mı tetikledi?
   <br/>
   <br/>
   Elbette hayır. 11 Eylül saldırıları, herşeyden önce Soğuk Savaş dönemine ait güvenlik ve tehdit algılamalarını kökten değiştirdi. Eskiden Sovyetler Birliği’nden kaynaklanan bir tehdit vardı. Şimdi bu yok. Ama, daha tehlikeli bir durum var şimdi. Çünkü bu kez ortada düşman yok. Beş tane delikanlı biniyor bir uçağa ve gidiyor yüksek iki binayı vuruyor. Dolayısıyla, ABD’nin tehdit değerlendirmesi de, güvenlik algılaması da çok değişti.
   <br/>
   <br/>
   – ABD’nin Batı dışı dünyaya dışarıdan demokrasi ihraç etme misyonu, bu zihinsel değişimin bir sonucu o zaman?
   <br/>
   <br/>
   Bakınız, dünya şunu fark etti, özellikle de demokratik ülkeler: Kendi ülkelerindeki hak ve hürriyetleri, rahat yaşama düzenlerini tahdit etmeden, otoriter rejimlere dönüşmeden yaşamanın bir tek formülü kaldı geriye. O da diğer ülkelerin demokratikleşmesi. Bu bir zaruret haline geldi çünkü. Mesela, Saddam gibi diktatörler teröre maddi—manevi her türlü desteği verebiliyor, onları saklayabiliyor. Onlar da gidip bir yerleri havaya uçuruyor. Hal böyle olunca diğer ülkeleri demokratik bir sisteme geçirmekten başka bu işin bir çaresi yok.
   <br/>
   <br/>
   – Peki nasıl olacak bu iş?
   <br/>
   <br/>
   Almanya ve Japonya bu tür bir süreçten geçtiler aslında. Eisenhower ve General McArthur, 5—10 sene uğraşarak Almanya ve Japonya’yı kontrol altında belli bir noktaya getirdiler. Bu ülke insanları hürriyetlerine kavuşup, demokratik sistem içerisinde refah seviyeleri belli bir yere geldikten sonra tehdit olma vasıflarını kaybettiler. Burada belirleyici olan unsur, dış zorlayıcı güç olarak uluslararası sistemdir.
   <br/>
   <br/>
   – Fakat, burada şöyle bir handikap yok mu? Alman ve Japon halkı ağır bombardımanlar sonucu direnme gücünü kaybetmişti. Dışarıdan dayatılan bir sistemi kabul etmeye hazırdılar yani. Halbuki bugün Irak’ta böyle bir şey yok. Irak halkı, ABD’nin sadece Saddam rejimini devirdiğini düşünüyor. Bundan dolayı da bir an evvel yönetimi kendilerine devredip Irak’ı terk etmesini istiyor.
   <br/>
   <br/>
   İşte ABD’nin hazırlıksız yakalandığı nokta burası. Şimdi dünya birleşik devletlerine doğru giderken, diktatörleri yakalayacak ve yargı önüne çıkaracak uluslararası bir hukuk düzeni kurulamadı. Bugün NATO var ama yetersiz. Hakeza Birleşmiş Milletler de öyle. Düşünün, BM İnsan Hakları Komisyonu Başkanı Libyalı idi bu sene. Usule göre seçilmiş bir isim. Fakat, Libya’da insan hakları yok ki bu kişi insan haklarına bir katkıda bulunabilsin.
   <br/>
   <br/>
   – BM sistemini kuran ABD değil miydi?
   <br/>
   <br/>
   Tamam, ABD bu sistemi kurmuş. Fakat, artık yetersiz kalıyor. Dünyaya yön veren bütün kurum ve kuruluşlar bugün insanlığın geldiği noktaya cevap verecek durumda değil. Meselenin özü bu. Öyle olunca da ABD Irak’a müdahale etmek zorunda kalıyor.
   <br/>
   <br/>
   – Alternatifini kurmadan mevcut sistemi yıkmak ne kadar doğru?
   <br/>
   <br/>
   ABD’nin operasyonlarını kısa ve uzun vadeli olarak iki kısma ayırmak lazım. ABD, 11 Eylül saldırılarını gördükten sonra şöyle düşündü: Karşılık vermeden biraz daha durursa benzer saldırılar atom santrallerine yapılabilir. Acil eylem planı olarak kendisine ilk saldıran yerleri hedef aldı. Terörü koruyanları yok etmekten başka çaresi yoktu ABD’nin. Ama uzun vadeli tedbirleri de çoktan alması gerekirdi. İşin garibi bu tedbirler henüz ufukta görünmüyor.
   <br/>
   <br/>
   – Diktatörleri yargılayacak bir sistemden bahsediyorsunuz. Ama Uluslararası Ceza Mahkemesi’ni kabul etmeyen de aynı ABD...
   <br/>
   <br/>
   Evet, ABD Uluslararası Ceza Mahkemesi’ne ‘hayır’ dedi. Bu karara varmada, yarın öbür gün ‘Bush bu mahkeme tarafından yargılanır mı’ diye bir endişe önemli rol oynadı. Bu mahkeme öyle de davransan böyle de davransan seni yine yargılayacak. Tamam, aldığı karar uygulanmayabilir, fakat bu seni yargılamaktan alıkoymaz. İşin üzücü yanı şu: Şimdi, böyle bir kurum tesis ediliyor, fakat sen Amerika olarak bundan daha iyisini, daha düzenlisini ve daha etkilisini kurma imkanın olduğu halde böyle bir arayış içine girmiyorsun. ABD, dünyayı hukuki anlamda kurumsal bir hüviyete büründüremedi maalesef.
   <br/>
   <br/>
   – Sözlerinizden ABD ile Avrupa arasındaki yaklaşım farkı ortaya çıkıyor...
   <br/>
   <br/>
   Bugün Batı dünyası, Avrupa Birliği’ni kurmakla, siyasi, ekonomik anlamda farklı devletleri bir araya getirerek dünyanın yeni düzeninin ilk modelini oluşturdu. Bu çok ileri bir adım bence. ABD, çok daha çağdaş olmasına rağmen bu noktada Avrupa’nın epey gerisinde kaldı. Para birliğinin kurulması ve Euro’nun dolaşıma girmesiyle doların saltanatı sona erdi. Bu bir realite, çünkü. ABD’yi mahvedecek şey siyaset falan değil bana göre. Amerika’yı Amerika yapan elindeki ekonomik güçtü. Para basıyordu, herkes dolar alıyordu. Fakat şimdi durum değişti. Mesela benim şahsi güvenim Euro’ya daha fazla. Dolar bir adamın elinde. İstediği gibi oynayabilir. Ama Euro öyle değil. Dünyanın Eruo’ya olan güveni daha da artacak ve gün gelecek ABD bile Euro’ya bağlanacak. Dolar Euro’ya bağlandığı gün de Amerikan sistemi sona erecek.
   <br/>
   <br/>
   – ABD bunu görmüyor mu?
   <br/>
   <br/>
   Benim görüp görmediği konusunda şüphelerim var. Bunu görmek için işadamı olman ve bu bölgelerde yaşaman lazım. Eğer doların varsa ve Euro karşısında yüzde 25 kaybettinse o zaman bunu anlıyorsun. Ama Amerika’daki akademisyenlerin bunu kavradığını zannetmiyorum. Fakat ben farkındayım bunun.
   <br/>
   <br/>
   –  Tamam, Avrupa ekonomik anlamda bir adım öne çıkabilir. Siyasi alanda da benzer bir hamleyi bekliyor musunuz?
   <br/>
   <br/>
   İkinci Dünya Savaşı’ndan sonra komünizm tehdidine karşı ABD, bütün sorumluluğu üzerine aldı. Uluslararası sistem için harcanan paraları görünce Avrupa, sisteme katkıda bulunmayı istemedi. ABD’nin kendileri adına güvenliği sağlaması hoşlarına gitti. Bir zamanlar İngiltere’nin yaptığını şimdi dünyanın dört bir yanında asker bulundurarak ABD yapıyor. Halbuki, Avrupa’nın hatta dünyanın bu yükü paylaşması lazım. Fakat, Avrupa buna yanaşmıyor. Yarın İkiz Kulelere benzer bir saldırının Avrupa’da olmayacağı ne malum.
   <br/>
   <br/>
   – Geldiğiniz nokta çok mühim. Ancak, tehdidi bertaraf etmek için ülkelerin demokratikleştirilmesini savunuyorsunuz. Bu süreç aynı zamanda anti—Amerikancılığı da körüklüyor. ABD, bu paradoksu nasıl aşacak?
   <br/>
   <br/>
   Dediğiniz doğru. Ortada bir paradoks var. ABD, dünya yargılama sistemi olmayınca acil sebeplerle Afganistan’a ya da Irak’a saldırıyor. İlk etapta terörü besleyen ve koruyan ana kaynakları kurutmaya çalışıyor. Ama bunu Amerika olarak yapıyor. Böyle olunca da dünyanın tepkisini çekiyor. Bir konsensusun olmaması Amerikan düşmanlığını artırıyor.
   <br/>
   <br/>
   – Bunu besleyen sebepler üzerinde Amerika fikri egzersiz yapıyor mu peki?
   <br/>
   <br/>
   Elbette. Tüm dünya ABD’nin İsrail’le olan durumunu görüyor. İsrail—Filistin meselesi bitmeden dünya durulmayacak. Onu da görüyor. Üstelik, İsrail’i kendi eliyle dövse dahi kimseye yaranamayacağını da biliyor. Burada sorun şu: Sen ne yaparsan Amerika olarak yapıyorsun. Gidiyorsun Noriega’yı kendi ülkesinde yakalayıp getiriyorsun. Sonra da yargılayıp mahkum ediyorsun. O zaman Saddam da gider Bush’u yakalar ve kendi ülkesinde yargılardı. Bunlar çözüm değil artık.
   <br/>
   <br/>
   – ABD’nin terörizmle savaş konsepti altında yürüttüğü operasyonlar genelde İslam jeopolitiğine ait topraklarda yapılıyor. Bu faktör, artan Amerikan karşıtlığına katkıda bulunuyor mu?
   <br/>
   <br/>
   Bahsettiğiniz bölgelere, terörizm buralardan kaynaklanıyor diye operasyon yapılıyor. Başka bir yerden olsaydı ABD gider orayı vururdu. Burada İslam dini kullanılarak ABD’nin köküne kibrit suyu dökülmek isteniyor. Bu propaganda şu anda başarıya ulaşmış durumda. Fakat, böyle bir yaklaşım medeniyetlerarası çatışmaya götürür dünyayı.
   <br/>
   <br/>
   – ABD bu yanlış algılamayı nasıl bertaraf edebilir?
   <br/>
   <br/>
   ABD, hiçbir zaman İslam’a karşı olmadığı gibi bu terörün İslam’dan kaynaklandığını da düşünmüyor. İslam’da böyle bir şiddet eylemi yoktur ve olamaz da. Eğer varsa o dinde bir arıza var demektir. Amerika’nın davranışları İslamiyet ile mücadele ediyor manasına gelmemeli. ABD, bahsettiğim dünya hukuk sistemini kurmadığı sürece bu tür suçlamalarla hep karşılaşacak.
   <br/>
   <br/>
   – Burada Türkiye nasıl bir katkı yapabilir?
   <br/>
   <br/>
   Müslüman bir ülke olarak Türkiye, yarım yamalak da olsa dünya ile bir entegrasyon içinde. Bu anlamda başarılı oldu denebilir. Türkiye, ABD ve Batılı ülkelere, İslam dininden korkulmaması gerektiğini gösteriyor: Devlet yapı olarak doğru bir şekilde dizayn edilirse İslam tehlike oluşturmaz.
   <br/>
   <br/>
   – Yeterli mi?
   <br/>
   <br/>
   Çok eksikleri olmasına rağmen, diğer ülkelere nazaran bu örneği vermesi İslam’ı yüceltiyor bence.
   <br/>
   <br/>
   – Hepsi bu kadar mı?
   <br/>
   <br/>
   Değil elbette. Bir kere Türkiye, yeni bir sistem kurulurken ABD’nin yapmak istediklerini engellemeyerek katkıda bulunabilir. Ancak, çok yanlış adımlar attı Türkiye.
   <br/>
   <br/>
   – ABD’nin ne yapmak istediğini anlayamadı mı Türkiye?
   <br/>
   <br/>
   Evet, anlayamadı. Başkan Bush çok net ortaya koydu: Beni evimde gelip vurdular. Ben acil eylem planına geçtim. Ya benim yanımdasın ya da karşımdasın. Şimdi, bundan daha net bir tarif olabilir mi? Seni, başbakan değilken karşılayıp ağırlıyorlar, sonra tören yapıyorlar. Sen kalkıp söz veriyorsun. Sana güvenip savaş planlarını ona göre yapıyor ve kapına dayanıyorlar. Sonra sen espri ile karışık Meclis’ten izin çıkmadı diyorsun. Olmadı ki. Türkiye orada bir aldatmaca daha yaptı. Her iki tarafın yetkilileri ile görüştüm. Türkiye, ‘Ben savaşa gireceğim, Kerkük ve Musul’u alacağım’ dedi. ABD ise ben bunu yapmanı istemiyorum dedi. Para meselesi ikinci planda kaldı aslında.
   <br/>
   <br/>
   – Müzakereler sırasında ABD, karşı tarafı anlamada yetersiz kaldı sanki...
   <br/>
   <br/>
   Şüphesiz. ABD’nin, özellikle gitmekte olan Büyükelçi Pearson’ın büyük kusurları var bence. Nitekim Pearson belki de bu yüzden gidiyor. ABD’nin Türkiye’de yaşanan son değişiklikleri çok iyi anlaması gerekirdi. Fakat, ne olursa olsun şu yaklaşım da yanlış: Meclis bu şekilde karar verdi. Bu bizim ne kadar demokrat olduğumuzu gösteriyor. Türkiye’de sistemin nasıl çalıştığını herkes biliyor. Burada askerin de büyük kusuru oldu belki.
   <br/>
   <br/>
   – Nedir kusuru?
   <br/>
   <br/>
   Asker, Kürt meselesini vs. kontrol altında tutmak amacıyla savaşa fiilen katılmayı, Kuzey Irak’ta askeri bir güç bulundurmayı, Kürt bölgeleri ile Kerkük ve Musul’da tam bir askeri denetimi öngördü. ABD buna hayır deyince, asker de kararsız kaldı. Onun kararsızlığı Meclis’i tetikledi. Meclis eğer askerden bir sinyal alsaydı sonuç farklı olurdu. Asker, elindeki kontrol mekanizmasını bırakmak istemedi. Bence yanlış bir taktikti. Ama o çabaya girdi asker.
   <br/>
   <br/>
   – ABD neden rahatsız oldu bundan?
   <br/>
   <br/>
   Rahatsız oldu, çünkü o zaman şu anda kurmaya çalıştığı dünyayı demokratikleştirme misyonunu bırakıp, muayyen ülkelerle başka ülkeleri zapt etme pazarlıkları içine giren bir ülke konumuna düşerdi. Hareket serbestiyetini kısıtlayacağı için Türkiye’nin bu politikasına karşı çıktı.
   <br/>
   <br/>
   – Kamuoyunda, şöyle bir kanaat oluştu o dönemde: ABD gerçek niyetini saklıyor.
   <br/>
   <br/>
   İşte bu bir propaganda. ABD’nin bugün bu savaşta kaybettiği para neresinden baksan 2 trilyon dolar. Irak’ın yıllık geliri 20 milyar dolar. ABD’nin bu parayı sübvanse edebilmesi Irak’ın bütün gelirine el koysa bile uzun yıllar alır. ABD bu kadar aptal mı? Kaldı ki Irak petrolünün satımını belli bir esasa bağlayalım, gelen para Irak halkının cebine gitsin diyor. Üstelik, maaş dağıtmakla meşgul şu anda. Benim kanaatim ABD yanlış yapıyor.
   <br/>
   <br/>
   – Neden bu kadar zahmete katlanıyor?
   <br/>
   <br/>
   Uluslararası bir sistem kuramadan acil bir eyleme giriştiği için tabii ki...
   <br/>
   <br/>
   – Türk–Amerikan ilişkilerinin bu hale gelmesinin temelinde ne yatıyor?
   <br/>
   <br/>
   Türkiye’nin savaşa katılmaması, ABD’yi gücendirecek ve dostluğa zarar getirecek davranışlar içerisinde bulunmaması, Kürt bölgesi ile Musul ve Kerkük’e yerleşmeye çalışmaması gerekiyordu. Türkiye, bu üç konuda da tersini yaptı ve ilişkilerdeki denge bozuldu.
   <br/>
   <br/>
   – Dışişleri Bakanı Gül’ün ziyareti ile ilişkiler düzelmiş gibi görünüyor. Hatta Türk askeri göndermek bile sözkonusu.
   <br/>
   <br/>
   Biz kendi kendimize gelin güven oluyoruz. Kimsenin Türkiye hakkında ne konuştuğu var ne de haberi. Burası Türkiye ve kendi kendine bir konu çıkarıp onu konuşuyor. Yok öyle bir şey.
   <br/>
   <br/>
   – Türk askeri Irak’ta istenmiyor mu yani?
   <br/>
   <br/>
   Hayır, sen adama gidiyorsun ben sana asker vermek istiyorum diyorsun. O da veriyorsan git kararını ver, biz de bir düşünelim diyor. Daha ne desin ki. Hayır, istemem demesini mi bekliyorsun.
   <br/>
   <br/>
   BAŞKAN BUSH 2004 SEÇİMLERİNİ KAYBEDEBİLİR
   <br/>
   <br/>
   ABD, genelde savaş yapmış başkanları değiştirmeyi prensip olarak almış bir ülke. Nitekim baba Bush, Körfez Savaşı sonrası arkasında yüzde 85 destek varken seçimi kaybetti. Burada belirleyici unsur ekonomidir. Eğer, ekonomide rota düzelmez ise seçimleri kazanma şansınız azalır. Ekonominin hali ortada ve şu an 2004 seçimleri Bush için parlak bir istikbal vadetmiyor. Her ne kadar arkasında yüzde 75 destek olsa da durum böyle. Ekonomide kayda değer bir düzelme olmadığı müddetçe Bush’un kasım seçimlerini kaybetmesi mukadder görünüyor. Amerika için 2008 yılı seçimleri çok önemli bana göre. Bush, 2004 seçimlerini kazansa da kaybetse de 2008’de olmayacak. 2004’te kim başkan olursa olsun Amerika’nın şu an uyguladığı mevcut politika devam eder. Hiçbir şey değişmez.
   <br/>
   <br/>
   Bayan adayların yarışına dönüşebilir
   <br/>
   <br/>
   2008 yılı seçimlerinin bir başka özelliği şu olabilir. Her iki adayın da bayan olması kuvvetle muhtemel. Demokratlar Hillary Clinton’ı hazırlıyor bu konuda. Cumhuriyetçiler için benim adayım, New Jersey Valisi Christy Whitman. Kendisini vizyon sahibi bir başkan adayı olarak görüyorum. Amerika’nın çehresini değiştirebilecek yetenekte. Ekim ayında Christy Whitman’la bir araya gelerek, yeni dünyada Amerikan liderliğinin nasıl olacağı konusunu görüşeceğiz. Parti içinde, görüşlerim büyük beğeni ve ilgi görüyor. Beraber çalışma isteği de buradan doğdu zaten. 2008 için sıkı bir çalışma dönemi bekliyor bizi. Her ne kadar Hillary’nin arkasında çok büyük Yahudi desteği olsa da Christy, onu rahat geçecektir.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2841&yorum_id=1), [web.archive.org (arşiv bağlantısı)](http://web.archive.org/web/20041223171919/http://www.aksiyon.com.tr:80/detay.php?id=2841&yorum_id=1)
