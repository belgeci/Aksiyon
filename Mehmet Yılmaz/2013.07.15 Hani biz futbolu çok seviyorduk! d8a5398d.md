# Hani biz futbolu çok seviyorduk!

*Mehmet Yılmaz 2013.07.15*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye önemli bir futbol organizasyonuna ev sahipliği yaptı. Ancak gerçekte ne kadar ev sahibi olduğumuz tartışılır. Çünkü tribünler boş kaldı. İyi ama hani biz futbolu çok seviyorduk!
  </font>
 </div>
 <div id="newsText">
  <font class="detail-text">
   <p>
    Ülkemiz, önemli bir futbol organizasyonuna ev sahipliği yaptı. 24 ülkenin katıldığı, maçların 7 farklı şehirde oynandığı 2013 U20 Dünya Kupası’nda, yıllar önce bu turnuvada forma giymiş Diego Maradona, Marco Van Basten, Davor Suker, Lionel Messi gibi geleceğin yıldızlığına namzet isimleri seyrettik. Organizasyonun bir futbolsever için harika bir şölen olduğu açıktı; ancak bu ülkede ne bizler gerçek bir futbolseveriz ne de müsabakalar dolu tribünler önünde oynandı. Bu duruma, Mersin’de düzenlenen 2013 Akdeniz Oyunları’nın futbol kategorisini de dâhil edebiliriz. Halbuki aynı günlerde Brezilya’da Konfederasyon Kupası maçları oynanıyordu ve Zaman Gazetesi spor yazarı Okay Karacan, televizyonda yorumladığı İspanya-Nijerya maçında bu acı gerçeği yüzümüze vuruyordu: “Maçın oynandığı Forteleza’da on binlerce Nijeryalı ya da İspanyol yaşamıyor ancak şu an 64 bin kapasiteli stat dolu. İmrenmemek elde değil. Brezilya bir futbol ülkesi.”
    <p>
     FIFA Asbaşkanı Jim Boyce, U20 Dünya Kupası’nın ilk günlerinde şunları söylemişti: “Bu turnuva Türkiye için çok önemli. Burada göstereceğiniz organizasyon yeteneği sizi başka yerlere taşıyabilir. Çok kaliteli maçlar vardı ancak tribünlerin boş kalması bizi mutsuz etti.”
     <p>
      Aslına bakarsak bu tablo pek şaşırtıcı değil. Çünkü bizde ilginç bir şekilde ‘Televizyon taraftarlığı’ denilen davranış biçimi yaygın hale geldi. Süper Lig’de İstanbul derbileri dışında statların tam dolduğu neredeyse vaki değil. Alt liglerde de çok farklı bir manzara yok. Bu ilgisizliğin belki de en temel noktası, çarpık futbol ve taraftarlık düzeni. Üç İstanbul takımını (F.Bahçe, G.Saray, Beşiktaş) tutmaya yönelik anlayış, bu takımları seyretme şansı olmayan insanların yerel takımların maçlarına da gitmemesine sebep oluyor. Halbuki Almanya, İngiltere gibi seyirci ortalaması çok yüksek ülkelere baktığımızda insanların ağırlıklı olarak kendi şehrinin ve semtinin takımlarını tuttuklarını görüyoruz.
      <p>
       Ülkemizde modern zamanlarla birlikte ‘futbolseverlik’ kavramı yerini ‘taraftarlığa’ bıraktı. Futbol izleyen insanlar için tuttukları takım ön plana çıkarken rakibe saygı ya da futbolun kendisini sevmek gibi durumlar neredeyse tarihe karıştı. Hatta bazı haller hatırlandığında ‘Acaba kendi takımımızı da gerçekten seviyor muyuz?’ diye sormadan edemiyoruz.
       <p>
        Elbette futbola karşı genel ilgisizliğin altında yatan başka sebepler de mevcut. Şike süreci, Türkiye Futbol Federasyonu’na olan güvensizlik, statların konforsuzluğu, bilet fiyatlarının yüksekliği… Kayseri, Gaziantep, Antalya ve Rize gibi zaten stadyuma ilginin az olduğu şehirler bir yana, organizasyon komitesini ve orayı tercih etmeleri hasebiyle millî takım yetkililerini en çok şaşırtan kent Trabzon oldu. Millilerin ilk maçı olan El Salvador karşılaşmasında çok az seyirci vardı. Sanılanın aksine Trabzon’un da bir futbol şehri olmadığı ortaya çıktı. Trabzon, her şeyiyle bir ‘Trabzonspor şehri’ ve son süreç onları futboldan soğuturken takımlarına daha da bağlamış olabilir! Kimilerine göre yıldız oyuncu yerine yıldız adaylarının varlığı insanların maçlara gitmelerine mâni oluyor ancak şu unutulmamalı ki bir önceki organizasyon olan 2011’de Kolombiya’da bu maçları yaklaşık 1,3 milyon seyirci izledi ve maç ortalaması 25 bin civarındaydı. Bizde ise U20, seyirci 19 adeta! Seyirci azlığı TBMM’ye de yansırken Gaziantep milletvekili Mehmet Şeker, Gençlik ve Spor Bakanı Suat Kılıç’ın cevaplaması isteğiyle bir soru önergesi verdi.
        <p>
         Bu arada, U20 Millî Takımımızın Gaziantep’te oynadığı 2. tur maçında stat tamamen dolmasa da iyi bir seyirci kitlesi (14.800) toplanmıştı. Ancak millilerimiz Fransa’ya 4-1 yenilerek kupaya erken veda etti. Bu mağlubiyette en önemli etken, rakip futbolcuların hem kaliteli hem de gerçek lig oyuncuları olmalarıydı. Bizde ise Süper Lig’de devamlılığı olan bir oyuncu dahi yokken gurbetçilerimiz de alt liglerde forma giyen tecrübesiz isimlerdi. Bu eleniş sürpriz olmadı lakin zaten kötü giden seyirci istatistiği açısından daha da kötü oldu.
         <p>
          U20 Dünya Kupası’ndaki seyirci sayısı, rakamlara yansıyandan daha az aslında. Çünkü, kupadaki bazı maçlar aynı statta arka arkaya oynandı ve toplam seyirci sayısı her iki maç için ayrı ayrı kabul edildi. Mesela, Rize’de oynanan Türkiye-Kolombiya maçını 13 bin 15 futbolsever seyretti. Aynı sayı bu maç öncesi oynanan ve aslında tribünlerin boş sayılabileceği El Salvador-Avustralya maçı için de geçerli. Yine mesela, Trabzon’da Avustralya ile oynadığımız maçta tribünlerde 11 bin 286 seyirci vardı. Aynı sayı, 500 kişi bile olmadığı halde, bu maç öncesi oynanan Yunanistan-Paraguay karşılaşması için de geçerli sayıldı.
          <p>
           <strong>
            Bu kadar yanlış bir doğru etmiyor
           </strong>
           <p>
            Organizasyonda en yüksek seyirci topluluğu doğal olarak Türkiye’nin maçlarında idi. Bizden sonraki en kalabalık seyirci, Kayseri’deki açılış maçlarında toplanmış. Küba-Güney Kore ve Portekiz-Nijerya maçlarında 10 bin 428 seyirci toplamına ulaşılmış. En az seyirci ise yine Kayseri’de oynanan Küba-Nijerya ve Portekiz-Güney Kore maçlarında olmuş. Sadece 1058 kişi varmış tribünlerde. Metropol İstanbul’un ise en kalabalık maçları 7 bin 511 seyircinin gelebildiği Fransa-İspanya ve Güney Kore-Nijerya maçları olmuş. Malumunuz, bu sayı da iki maçın ortak seyircisi. Üçüncülük ve final maçları geçtiğimiz cumartesi günü Türk Telekom Arena’da art arda oynandı ama dergimizin matbaaya teslim edildiği saatlerde bu müsabakalara da pek ilginin olduğunu söylemek mümkün değildi.
            <p>
             Seyircinin pek itibar etmediği kupanın en büyük getirilerinden biri, kısmetin kulüplerin ayağına gelmesi oldu. Özellikle PTT 1. Lig kulüplerinin pek çok futbolcuyu izlediğini biliyoruz ve muhtemelen bazılarını bu sezon liglerimizde görebileceğiz.
             <p>
              Velhasıl, Türkiye bir futbol ülkesi değil. Futbolu çok sevdiğimizi zannediyoruz belki ama tuttuğumuz takımı bile televizyondan seyretmeyi tercih ediyoruz. Doğal olarak bu kadar yanlıştan tam bir doğru çıkmıyor maalesef.
             </p>
             <hr/>
             <p>
              <strong>
               FIFA U20 SEYİRCİ SAYILARI
              </strong>
              <p>
               <strong>
                A Grubu:
               </strong>
              </p>
              <ul>
               <li>
                Fransa-Gana (İstanbul)    4.133
               </li>
               <li>
                ABD-İspanya (İstanbul)      4.133
               </li>
               <li>
                Fransa-ABD  (İstanbul)    4.120
               </li>
               <li>
                İspanya-Gana  (İstanbul)    4.120
               </li>
               <li>
                İspanya-Fransa  (İstanbul)    7.511
               </li>
               <li>
                Gana-ABD (Kayseri)    4.873
               </li>
              </ul>
              <p>
               <strong>
                B Grubu
               </strong>
              </p>
              <ul>
               <li>
                Küba-Güney Kore (Kayseri)    10.428
               </li>
               <li>
                Nijerya-Portekiz (Kayseri)    10.428
               </li>
               <li>
                Küba-Nijerya (Kayseri)    1.058
               </li>
               <li>
                Portekiz-Güney Kore (Kayseri)    1.058
               </li>
               <li>
                Güney Kore-Nijerya (İstanbul)    7.511
               </li>
               <li>
                Portekiz-Küba (Kayseri)    4.873
               </li>
              </ul>
              <p>
               <strong>
                C Grubu
               </strong>
              </p>
              <ul>
               <li>
                Kolombiya-Avustralya (Trabzon)    4.662
               </li>
               <li>
                Türkiye-El Salvador (Trabzon)     4.662
               </li>
               <li>
                Avustralya-El Salvador (Rize)     13.015
               </li>
               <li>
                Türkiye-Kolombiya (Rize)     13.015
               </li>
               <li>
                Avustralya-Türkiye (Trabzon)     11.286
               </li>
               <li>
                El Salvador-Kolombiya (Gaziantep)    2.000
               </li>
              </ul>
              <p>
               <strong>
                D Grubu
               </strong>
              </p>
              <ul>
               <li>
                Yunanistan-Meksika (Gaziantep)    3.000
               </li>
               <li>
                Paraguay-Mali (Gaziantep)    3.000
               </li>
               <li>
                Meksika-Paraguay (Gaziantep)    1.200
               </li>
               <li>
                Mali-Yunanistan (Gaziantep)    1.200
               </li>
               <li>
                Yunanistan-Paraguay (Trabzon)    11.286
               </li>
               <li>
                Mali-Meksika (Gaziantep)    2.000
               </li>
              </ul>
              <p>
               <strong>
                E Grubu
               </strong>
              </p>
              <ul>
               <li>
                Şili-Mısır (Antalya)    3.148
               </li>
               <li>
                İngiltere-Irak (Antalya)    3.148
               </li>
               <li>
                Şili-İngiltere (Antalya)    3.246
               </li>
               <li>
                Irak-Mısır (Antalya)    3.246
               </li>
               <li>
                Irak-Şili (Antalya)    2.785
               </li>
               <li>
                Mısır-İngiltere (Bursa)    3.445
               </li>
              </ul>
              <p>
               <strong>
                F Grubu
               </strong>
              </p>
              <ul>
               <li>
                Yeni Zelanda-Özbekistan (Bursa)    3.597
               </li>
               <li>
                Uruguay-Hırvatistan (Bursa)    3.597
               </li>
               <li>
                Yeni Zelanda-Uruguay (Bursa)    3.393
               </li>
               <li>
                Özbekistan-Hırvatistan (Bursa)    3.393
               </li>
               <li>
                Hırvatistan-Yeni Zelanda (Bursa)    3.445
               </li>
               <li>
                Özbekistan-Uruguay (Antalya)    2.785
               </li>
              </ul>
              <p>
               <strong>
                2. Tur
               </strong>
              </p>
              <ul>
               <li>
                İspanya-Meksika (İstanbul)    7.211
               </li>
               <li>
                Nijerya-Uruguay (İstanbul)    7.211
               </li>
               <li>
                Özbekistan-Yunanistan (Gaziantep)    14.800
               </li>
               <li>
                Türkiye-Fransa (Gaziantep)    14.800
               </li>
               <li>
                Portekiz-Gana (Kayseri)    4.977
               </li>
               <li>
                Hırvatistan-Şili (Bursa)    2.329
               </li>
               <li>
                Kolombiya-Güney Kore (Trabzon)    2.362
               </li>
               <li>
                Irak-Paraguay (Antalya)    2.983
               </li>
              </ul>
              <p>
               <strong>
                ÇEYREK FİNAL
               </strong>
              </p>
              <ul>
               <li>
                Fransa-Özbekistan (Rize)    2.057
               </li>
               <li>
                Uruguay-İspanya (Bursa)    7.035
               </li>
               <li>
                Irak-Güney Kore (Kayseri)    5.810
               </li>
               <li>
                Gana-Şili (İstanbul)    6.632
               </li>
              </ul>
              <p>
               <strong>
                YARI FİNAL
               </strong>
              </p>
              <ul>
               <li>
                Fransa-Gana (Bursa)    6.314
               </li>
               <li>
                Irak-Uruguay (Trabzon)    3.188
               </li>
              </ul>
              <p>
               <strong>
                3.’LÜK ve FİNAL MAÇI
               </strong>
              </p>
              <ul>
               <li>
                Irak-Gana (İstanbul)    13 Temmuz
               </li>
               <li>
                Fransa-Uruguay (İstanbul)    13 Temmuz
               </li>
              </ul>
              <p>
               <p>
                <strong>
                 NOT:
                </strong>
                Seyirci sayısı rakamlara yansıyandan daha az aslında. Çünkü bazı maçlar aynı statta arka arkaya oynandı ve toplam sayı her maç için ayrı ayrı kabul edildi. Ayrıca, dergimiz yayına hazırlandığında 3.’lük ve final maçları henüz oynanmamıştı.
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-36042-hani-biz-futbolu-cok-seviyorduk.html), [web.archive.org (arşiv bağlantısı)](http://web.archive.org/web/20130810170444/http://aksiyon.com.tr/aksiyon/haber-36042-hani-biz-futbolu-cok-seviyorduk.html)
