# Ruhu rahatlatmak için alışverişe çıkmak

*Mehmet Yılmaz 2007.01.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070708122751im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geçenlerde dizilerden birinde rastladığım bir sahneyi paylaşmak istiyorum sizinle. Kahramanların ikisi de bayan. Biri, çok güçlü bir holdingin başına geçen hırslı işadamının eşi, diğeri de evin kızı.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Gelinle görümce arasında geçen bir konuşma, üzerinde durduğum husus aslında. Ama hayata dair önemli ipuçlarını barındırıyor bana göre… Konuya vâkıf olmanız için biraz daha bilgi vermem lâzım.
    <br>
     <br>
      Holding, önemli bağlantılara sahip bir aileye ait. Babasını ‘yok’ ederek şirketin başına geçen işadamının gözü yükseklerde. İhaleler, banka satın almalar, bakanlarla oturup kalkmalar, hatta ülkenin istihbarat örgütünün başına kendi adamını atamalar… Hal böyle olunca evine, çocuklarına ve eşine neredeyse ‘hiç’ vakit ayıramıyor.
      <br>
       <br>
        Eşi ise bir başka zengin işadamının kızı. İki aile mal varlıklarının evlilik yoluyla ‘bölüşülmesini’ engellemek için kızlarıyla oğlanlarını evlendirmişler vakti zamanında. Gençler severek evlenmişler ama, zaman içinde bu ‘aşk’ ortadan kalkmış. Çocukların eğitimi genelde annenin inhisarına bırakılmış, fakat işadamını küçüklüğünden itibaren belli bir ideolojiyle yetiştiren evin lalası ‘torun’un eğitiminde de etkili. ‘Gizli’ davalarının bir neferi haline getirmek için tıpkı babasına anlattığı gibi ona da ‘ilginç’ hikâyeler anlatıyor, doktriner bilgiyle torunun zihnini şekillendiriyor.
        <br/>
        <br/>
        Gelin hanım bazı ayrıntıları yakalasa da evin içinde dönen ‘fırıldaklardan’ habersiz. Eşinin ve lalanın ne tür dolaplar çevirdiğinin farkında bile değil. Akşam beraber yemek yeniliyor, aynı yastığa baş koyuluyor; ama konuşacakları ortak paydalar neredeyse sıfırlanmış durumda. İşte böyle bir gecede işadamıyla eşi tartışıyorlar ve gelin hanım ertesi güne yüzü asık bir şekilde başlıyor. Sabah karşılaştığı görümcesi kendisine “Bir sıkıntın mı var, yüzün niye gülmüyor? Yine mi tartıştınız?” diye sorunca bana çok anlamlı gelen şu sözleri söylüyor gelin hanım: “Evet. Dün gece yine tartıştık. Canım çok sıkkın. Hadi ruhumuzu rahatlatmak için alışverişe çıkalım.”
        <br/>
        <br/>
        Evin kızı Amerika’da eğitim görmüş aydın biri olmasına rağmen yengesinin bu sözleri üzerinde durmuyor bile… Harcayacak paraları da olduğu için ruhlarını rahatlatmak amacıyla alışverişe çıkıyorlar birlikte. Peki, ya parası olmayanlar ne yapıyor benzer sıkıntılarla karşılaştıklarında? Sahi onlar ruhlarını nerede arındırıyorlar acaba? Meyhane veya kahvehane köşelerinde mi, yoksa uyuşturucu bataklığında mı?
        <br/>
        <br/>
        Bu bir dizi… Bu kadar derinlemesine yapılan bir değerlendirme toplumun geneline yansıtılamaz denilebilir. Şüphesiz doğrudur böyle bir ikaz. Ama senaryo da olsa bu cümlede derin bir medeniyet krizi var benim görüşüme göre.
        <br/>
        <br/>
        Malumunuz bugün içinde bulunduğumuz modern kapitalist sistem ‘cidale’ dayalı bir dünya tasavvur ediyor genel hatlarıyla. Yaşadığımız dünyada güçlünün her zaman ayakta kaldığı vurgulanıyor, büyük balığın küçük balığı daima yuttuğu hatırlatılarak herkes büyük balık olmaya zorlanıyor. Tabii bir de kendini olduğundan büyük göstermek de teşvik ediliyor. ‘Bir daha mı gelinecek, gönlünce keyfini çıkar hayatın’ deniliyor. Yanlış bir yaklaşım, ama maalesef gelinen nokta da bu.
        <br/>
        <br/>
        İnsanlar da çok düşünmeden nazarlarını çevrelerindeki muhtaçlara değil ‘lüks’ içinde yaşayanlara çeviriyor ister istemez. Sonra da bu tutku hayatının ana gayesi haline geliyor. Ona kavuşmak için de her yolu ‘mubah’ görüyor. Kazandığından fazlasını harcayabilmek için harama el uzatıyor, yolsuzluğa bulaşıyor, başkasının hakkını gasp ediyor. Vicdanı sızlamayan, kalpsiz ve ruhsuz bir insan portresi çıkıyor karşımıza böylece. Hep kendini düşünen, menfaati için her kılığa giren bir kişilikle hem de…
        <br/>
        <br/>
        Böyle olmasaydı İstanbul’un göbeğinde evsiz barksız bir muhtaç, o kadar insanın gözü önünde yanarak hayatını kaybeder miydi hiç?
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Muhammet Mustafa Başyiğit, 24-Ocak-2007
> Görme engelliler ve Aksiyon: 
> Aksiyon’un web sayfasıyla ilgili bir maruzatım var. Görme engelliyim ve bilgisayarı bazı ekran okuyucu programlar sayesinde kullanıyorum. Bu programların belli başlı görevleri ekrandaki yazıları bize sesli iletmektir. Web sitenizdeki bazı başlıklar link halinde olmadığı için onları okumak zor oluyor. İmkan dahilindeyse, sitedeki bütün başlıkların link halinde sunulması, görme engellilerin siteyi takip etmesini kolaylaştıracaktır.

### Adem Soysal, 23-Ocak-2007
> Aksiyon'u dikkatle okuyorum: 
> Dergimizin tüm yazarlarını ve özellikle editörümüzü dikkatle ve beğeniyle okuyorum. Aksiyon doyurucu bir dergi. Çalışmalarınızda Allah kolaylık versin.

### Veysel Ağaçhan, 23-Ocak-2007
> Bazı konuları uzun uzadıya ele almaktan çekinmeyin: 
> Basının bir görevi de insanları doğru yönde bilinçlendirmektir. Alkol gibi toplumun tümünü ilgilendiren konuları etraflıca, uzun uzadıya ele almaktan çekinmeyin. Bazı okurlarınız kapak yazılarının kısa tutulmasını istemiş. Bu kapakların konusuna göre değişmeli bence. Toplumun tümünü ilgilendiren konulara daha geniş yer verilmeli.

### Süleyman Köleoğlu, 23-Ocak-2007
> Vefalı çıktınız: 
> Haftalardır merak içindeydim, acaba hatırlayacaklar mı diye. Allah razı olsun, vefalı davrandınız. Dost ikliminin en nadide çiçeği vefayı soldurmağınız, Ömer Erturgut’u unutmadığınız için teşekkür ederim.

Kaynak: [www.aksiyon.com.tr](http://www.aksiyon.com.tr:80/detay.php?id=26547&yorum_id=15965), [web.archive.org (arşiv bağlantısı)](http://web.archive.org/web/20070708122751/http://www.aksiyon.com.tr:80/detay.php?id=26547&yorum_id=15965)
