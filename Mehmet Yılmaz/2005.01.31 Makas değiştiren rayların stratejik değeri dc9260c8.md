# Makas değiştiren rayların stratejik değeri

*Mehmet Yılmaz 2005.01.31*

<div bgcolor="#FFFEF6">
 <font>
  <img border="0" height="1" src="/web/20060105162949im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Hicaz demiryolu, İkinci Abdülhamid’in en önemli eserlerinden biridir. Portekiz donanmasının, Yemen üzerinden kutsal topraklara asker çıkarabileceği yönündeki endişe, bu projenin hayata geçirilmesine vesile olmuştu.
   </font>
   <p>
    <font class="content">
     Okyanusta gemi yüzdüremeyen Osmanlı için en hızlı asker sevkıyatı yapabileceği ulaşım aracı trendi çünkü…
     <br>
      <br>
       Almanların teknolojik desteği ile Osmanlı topraklarına raylar döşendi. Cumhuriyet döneminde ise yurdun dört bir yanı “demir ağlar” örüldü. Ancak, ne olduysa oldu, stratejik önemi haiz raylı sistem eski itibarını yitirdi. Neredeyse, ulaşım sisteminin öksüz evladı haline geldi. Ne yeteri kadar yatırım yapıldı ne de var olanın teknolojisi yenilendi.
       <br/>
       <br/>
       Şimdi devran değişiyor gibi. AK Parti hükümeti, sessiz, sedasız raylı sistemde dev projelere imza atmaya hazırlanıyor. Raylı sistem üreticilerinin iştahını kabartan projeler hayata geçirildiği takdirde Türkiye, bir üretim merkezi haline gelecek. Hızlı trenler, yeni nesil metro araçları, Sakarya’da kurulacak fabrikada üretilecek. Türkiye, Aksiyon’a konuşan Ulaştırma Bakanı Binali Yıldırım’ın ifadesiyle, önümüzdeki on yılda demiryollarına 20 milyar dolarlık bir yatırım yapmayı hedefliyor. Demiryollarına bakışta “stratejik bir makas değişimi” anlamına gelen bu projeyi kapak dosyamızda inceliyoruz.
       <br/>
       <br/>
       ***
       <br/>
       <br/>
       Bir süredir bilgi ve gözleme dayalı inceleme dosyaları yayımlamayı âdet haline getirdik. Okurlarımızın keyif alarak okuduğunu düşündüğümüz dosyalardan birini daha bu haftaki sayımızda bulacaksınız. Ana teması “Ladin neden yakalanamıyor?” tezi üzerine kurulu geniş dosyamızı okurken, hayatta asla bir boşluk olmadığını, başlangıçta küçük gibi görünen ayrıntıların daha sonra hangi büyük olaylara sebep olabileceğini göreceksiniz. Tabii, benzer olayların da gözümüzün önünde aynısıyla olmasa da misliyle gerçekleştiğini de…
       <br/>
       <br/>
       ***
       <br/>
       <br/>
       Örneğin, Siirt’te meydana gelen olayları nasıl yorumlamak lazım? Dün Musul üzerine yoğunlaşan genç cumhuriyet içerde hangi badireyle karşılaşmıştı? Bugün Kerkük için strateji üretmeye çalışan bir Türkiye, durup dururken önce Mardin’de, sonra da Siirt ve Hakkari’de toplumsal olaylarla karşılaşıyor. Hem de Avrupa Birliği sürecinde birçok kültürel açılımın sağlandığı bir dönemde. Sahi, birdenbire patlayan bu olaylar zinciri neyin habercisi acaba?
       <br/>
       <br/>
       Ya da Türkiye’de çökertilen Türk Hizbullahı’nın yurtdışında “Süleymancı” ya da “Nurcu” kılığına girerek kendini kamufle etme çabalarına ne demeli? Peki, Türkiye’de 8 milyon İncil dağıtıldığı yönündeki haberler de bir provokasyon olabilir mi? Yoksa korsan baskı yapılarak mı bu İnciller piyasaya sürüldü? Ne dersiniz?
       <br/>
       <br/>
       ***
       <br/>
       <br/>
       İnsanın yüreğini daraltan bu haberler de nereden çıktı diyenler için alternatif dosyalarımız da var. Mesela, Ecevit’in ayağının küçük, Baykal’ınkinin büyük olduğunu öğreneceksiniz bu sayımızda. Ayrıca, neden erkeklerin terapiye mesafeli durduğunu da…
       <br/>
       <br/>
       ***
       <br/>
       <br/>
       Aksiyon okurları, gündem oluşturan mülakatları daha önce okuma şansına da sahip. Geçen hafta Haşim Bayram ve Haluk Ulusoy röportajları kamuoyunda yankı buldu. Bu hafta da Galatasaray’ın eski başkanlarından Mehmet Cansun’un söyledikleri epey tartışılacağa benziyor: “Terim’i yeniden takımın başına getirmek hataydı.”
       <br/>
       <br/>
       İyi okumalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


## Yorumlar

### Ali Galip Yıldırım, 03-Şubat-2005
> Daha itinalı olun: 
> Derginizde yaptığınız görsel düzenlemeleri beğendim. Ama 529. sayıda o kadar çok yazım hatası var ki...  Sayfa 9: İçki reklamları ile ilgili haberde içki yerine işçi yazılmış. Sayfa 19: Ahmet T. Alkan'nın Aklınızda Bulunsun köşeciğinde Ziya Nur yerine Ziyan Nur yazılmış. Sayfa 31: Birinci fotoğrafın altındaki açıklama cümlesi düşük. Ulusoy, Ersun Yanal'ı savunabilir, kafasının rahat olmamasını değil. Sayfa 34: "Dünya ekonomisi 1980-2000 arasında yüzde 80, kişi başına milli gelir de yaklaşık yüzde 50 artacak." cümlesi akıllara ziyan! Sayfa 35: İlk grafik: Grafiği anlamak zor. Açıklama cümlesi eklenmeliydi. Ayrıca Çin ve Hindistan'ın adı İngilizce, diğer ülkelerinki Türkçe yazılmış. Sayfa 35: İkinci grafik: Dikey sütun ne anlatıyor? 1D ne? 95 ne? Sayfa 38: Ahmet Selim'in yazısı. "Apartmanın kat malikleri sağcı, kapıcısı solcu" cümlesi "Apartmanın kat malikleri solcu, kapıcısı sağcı" olmalı. Ya da ben yazıdan bir şey anlamamışım demektir! Sayfa 39: Ahmet Selim Bey'in yazısı. "Sen "fakir fukara dostuyum" de istediğin kadar. Ben sağcıyım" demem, ama sağcı değilim" de demem." Bu cümlelerde tırnak işareti kullanımı doğru mu? Sayfa 39: "CHP, DSP, SHP, İP, ÖDP… Liste uzayıp gidiyor. DEHAP gibi sol söyleme sahip fakat etnik kökenli partiler de, şüphesiz bu zincirin bir parçası." deniyor. DEHAP denen parti şüphesiz bu zincirin bir parçası ise neden yandaki tabloda 2002 seçimlerinde oyu dahil edilmemiş. Bunlar gözüme çarpan  hatalar. Lütfen biraz daha özen gösterin.

### Kasım Şahin, 02-Şubat-2005
> Muhafazakâr vurgusu gereksiz: 
> "Yiğidi öldür terapi deme" haberinizde uzman görüşlerine de yer vermeniz çok güzel ve yerinde bir tutum. Ancak, muhafazakâr vurgusunu neden bu kadar çok yaptığınızı anlamış değilim. Bence, Nevzat Tarhan'ın yaklaşımı çok yerinde. Mesele değişime açık olup olmamaktır. Değişime açık olan erkekler kadar, kendi dediğinde direten kadınlara ne demeli? Çalışan bayanlar zamanla ekonomik gücü ellerine aldıkları için kendilerini başka hiç kimseye muhtaç olmayan yalnız bireyler olarak algılamaya başlıyor, "Kendi ayaklarım üzerinde durabilirim. Aile  kavramına da ihtiyacım yok." diyorlar. Bu durum, İslamî hassasiyeti olan bayanlar için de geçerli. Bence erkekler kadar  bayanlar da değişime açık değil. Olaylara muhafazakâr vurgusu ile yaklaşmanız yazınızın tadını kaçırmış. Daha objektif bir bakış açısı ile konuyu ele almanızı rica ederim.

Kaynak: [www.aksiyon.com.tr](http://www.aksiyon.com.tr:80/detay.php?id=19486&yorum_id=2934), [web.archive.org (arşiv bağlantısı)](http://web.archive.org/web/20060105162949/http://www.aksiyon.com.tr:80/detay.php?id=19486&yorum_id=2934)
