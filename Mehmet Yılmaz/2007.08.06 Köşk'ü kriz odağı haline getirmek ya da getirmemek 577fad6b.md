# Köşk’ü kriz odağı haline getirmek ya da getirmemek

*Mehmet Yılmaz 2007.08.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123061359im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bugünlerde kimse Başbakan Erdoğan’ın yerinde olmak istemez herhalde. 22 Temmuz’da yapılan seçimden büyük bir zaferle çıkan AK Parti’nin Genel Başkanı olarak vermesi gereken önemli kararlar arifesinde şimdi kendisi.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Yeni Meclis’e kimin başkanlık edeceğini, Çankaya Köşkü’ne çıkacak 11. Cumhurbaşkanı’nın kim olacağını, kurulacak yeni hükümetin hangi üyelerden oluşacağını o belirleyecek çünkü. Alacağı her karar, atacağı her adım o kadar hayatî öneme sahip ki… Yanlış bir hesabın faturası sadece ona ve partisine değil, belki de tüm Türkiye’ye kesilecek.
    <br>
     <br>
      Şüphesiz bu kararlar içinde en önemlisi cumhurbaşkanlığı makamıyla ilgili olanı. Hükümete erken seçim kararı aldıran siyasî kriz, Abdullah Gül’ün Köşk için aday gösterilmesiyle başlamıştı. Başbakan Erdoğan, 22 Temmuz seçimlerinden önce bu konuda “uzlaşma” arayışı içinde olacağını söylemiş ve Gül’ün vereceği kararın kendisi için önemli olduğunu belirtmişti. Nitekim Dışişleri Bakanı da düzenlediği basın toplantısında Çankaya’ya aday olduğunu dolaylı olarak ifade etmişti, “Meydanların dilini görmezlikten gelemeyeceğini” vurgulayarak.
      <br>
       <br>
        Gül’ün yaptığı açıklamalar, kamuoyunun nabzını ölçmekten başka bir şey değildi aslında. Aradan geçen süre de gösteriyor ki, dün Gül’ün adaylığına karşı çıkanlar bugün de aynı pozisyonda. İlk sinyal Genelkurmay Başkanı Yaşar Büyükanıt’tan geldi zaten. Bundan güç alan CHP Genel Başkanı Deniz Baykal da ültimatom verdi adeta: “Uzlaşma olmaz ise tekrar gerginlik ve çatışma dönemi başlar.”
        <br/>
        <br/>
        İşte bu noktada önem kazanıyor Erdoğan’ın alacağı kararlar. Önümüzdeki beş yıl boyunca hem kendisine verilen desteğin devamını sağlayacak politikaları hayata geçirmek hem de partisine yönelik endişeleri ortadan kaldıracak adımlar atmak zorunda. Millî irade tecelli etti ve seçmenlerin yüzde 46,7’si AK Parti’yi iktidara taşıdı. Bu kadar güçlü bir desteği arkasına almışken istediği ismi Çankaya’ya çıkarabilir denilebilir. Ancak, dengeleri gözetmeden atılacak bir adım, AK Parti için sonun başlangıcı da olabilir.
        <br/>
        <br/>
        Malumunuz, bir buçuk yıl sonra yerel seçimler var. AK Parti, bu süreyi halkın sorunlarını çözecek icraatlarla değil de, mesela Çankaya merkezli krizlerle geçirecek olursa seçmenin desteği yüzde 46,7’nin altına kolayca inebilir. Bu gerileme, muhalefetin sert politikalarıyla bir sonraki seçime kadar “kartopu” gibi büyüyebilir. Geçmişte Anavatan’ın başına geldiği gibi yerel seçimlerdeki kısmî gerileme AK Parti’nin “siyasi” kimyasını bozabilir. Parti içi dengeler altüst olabilir, küskünler hareketi ortaya çıkabilir, parti Meclis’teki sayısal üstünlüğünü kaybedebilir. Başbakanlık, Cumhurbaşkanlığı ve Meclis arasındaki güç dengesinde Çankaya zahiren “kazanılmış” olabilir; ama süreç içinde diğer iki merkezde, yani Meclis’te ve kabinede güç zafiyeti meydana gelebilir.
        <br/>
        <br/>
        Yaptığımız bir felaket tellallığı değil elbette. Sadece durumun çok ciddi olduğunu göstermekten ibaret. Şahsen ben, AK Parti’ye verdiği destekle Gül’ün onurunu koruyan ve ona sahip çıkan halkın, Erdoğan’ın Çankaya konusunda “uzlaşma” sonucu vereceği kararı da anlayışla karşılayacağından eminim. Öyle olmasaydı türban, YÖK, İmam Hatipler, Kur’an Kursları gibi konularda ciddi açılımlar yapamayan AK Parti’ye desteğini aradan geçen 4,5 yıla rağmen artırır mıydı hiç?
        <br/>
        <br/>
        Türk milleti siyasi gerilimi sevmiyor. Türban konusunda Mehmet Ağar ile Saadet Partisi meydanlarda söz verdi, bu meseleyi çözeceğiz diye. Mesut Yılmaz ile Lütfullah Kayalar başörtüsü dağıttı, seçmenin oyunu alabilmek için. Ama seçmen AK Parti’nin seçim bildirgesinde bile yer alamayan türban konusunu dikkate alarak oyunu kullanmadı ne 2002’de ne de 2007’de. Sözün özü belli. AK Parti, kendi eliyle yeni “kriz odakları” inşa etmez, muhalefetin “gerilim” tuzaklarına da düşmez ise bu halkın desteği onun arkasında olacaktır daima. Bir de tabii Ankara kulislerini fazla dikkate almaz ise… Hizmet için makamdan vazgeçebilmeyi milletimizin bir “fazilet” nişanesi olarak gördüğünü de hatırdan çıkarmamak lazım. Tıpkı Başbakan Erdoğan’ın Köşk tercihini kardeşi Gül’den yana kullanmasını unutmadığı gibi.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28106), [web.archive.org (arşiv bağlantısı)](http://web.archive.org/web/20071123061359/http://www.aksiyon.com.tr:80/detay.php?id=28106)
