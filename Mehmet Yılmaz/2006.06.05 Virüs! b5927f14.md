# Virüs!

*Mehmet Yılmaz 2006.06.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060716011731im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   ‘Sahi, dostlarınıza bu değerli kripteksi tavsiye etmek istemez misiniz?’ Geçen hafta editör yazısını sonuna kadar okuyanlar, yukarıdaki cümleyi hatırlayacaklardır sanırım.
  </font>
  <!--- Baslik, Spot, Resim kutusu ---------->
  <p>
   <font class="content">
    Günümüzde en değerli emtianın "gerçekler" olduğunu vurgulamış, elinizdeki 600. sayısıyla yeni bir döneme giren Aksiyon dergisinin, Türk toplumunun nabzını tutan bir kripteks olduğunu belirtmiştik. Dergiyi okuyanların da herkesten önce söz konusu kripteksin içindeki sırları öğrenme imkânı bulduğunu hatırlatmıştık aynı yazıda.
    <br>
     <br>
      Şüphesiz bunları yazarken hamasi bir söylem kullanarak okurların hissiyatına hitap etmek değildi niyetimiz. Aksine, amacımız dergimizin dünden bugüne uzanan çizgisine dikkatleri çekmek ve bu bilgi hazinesinden herkesin istifade etmesini sağlamaktı. Yani, sadık okurlarımızın tavsiyeleriyle yeni okurlara ulaşmak. Başarıp başaramadığımızı bilemeyeceğim. Çünkü bunu zaman gösterecek.
      <br>
       <br/>
       Ama bu konuda bildiğim bir şey var. Her şeyden önce Aksiyon'un çok enteresan bir okur kitlesi var. Onlardan birini bu hafta dergide bulacaksınız zaten. Benim asıl üzerinde durduğum husus ise okuruyla çalışanlarını ortak paydada buluşturan bir ruhun varlığı. Aksiyon'u Aksiyon yapan "ruh" yani. Aslında bu, dün de vardı, bugün de. İnanıyorum ki yarın da olacak.
       <br/>
       <br/>
       Nereden mi biliyorum? Kendi yaşadığım serüvenden.
       <br/>
       <br/>
       Elinizdeki derginin benim özel hayatımda ayrı bir yeri var. Üniversite yıllarımızda her hafta cumartesi (eskiden dergi cumartesi yayınlanırdı) gününü iple çekerdik arkadaşlarımızla. Sabah heyecanla gazete bayiine gider, dergimizi satın alır, sonra da sayfalarını çevire çevire evin yolunu tutardık.
       <br/>
       <br/>
       Aksiyon dergisi kendimizden bir parçaydı adeta. Haberleri yutar gibi okur, yorumları arkadaşlarımızla tartışırdık. Derginin her hafta bir sürpriz hazırladığını bilir, acaba bizi şaşırtacak haber ya da resim hangi sayfalarına gizlenmiş diye aramaya başlardık.
       <br/>
       <br/>
       Yeni yetişen genç neslin dergisiydi Aksiyon. Genç ve dinamik bir kadrosu vardı. Herkes, zıpkın gibi haberlere imza atmak için can atıyordu. Böylece, her biri kendi alanında uzmanlaşmış isimlerin kafa kafaya vererek hazırladığı dosyalar, kamuoyuna "bomba" gibi düşüyordu. Bizim gibi taşradan gelip İstanbul'da yaşamaya başlayan, araştırmaya ve okumaya meraklı genç bir neslin arayıp da bulamadığı bir dergi haline gelivermişti Aksiyon. Hem de çok kısa bir sürede…
       <br/>
       <br/>
       Dergiyle bu kadar haşir neşir olmamızın bir diğer sebebi üniversiteden arkadaşlarımızın orada çalışıyor olmasıydı. Böylece dergi ile hemhal olma fırsatı bulduk zaman zaman. Hem de henüz piyasaya çıkmadan… Prova baskılarını görmüş, dergi çıkarmaya azmetmiş insanların heyecanını yakından izleme fırsatı bulmuştuk. Arkadaşların verdiği üç prova baskı nüshasını "aziz bir hatıra" olarak saklarım uzun yıllardır.
       <br/>
       <br/>
       Bir gün devran döndü, hayranlıkla takip ettiğimiz dergide çalışmak bize de nasip oldu. Meğer farkına varmadan bize bir "virüs" bulaşmış. Aksiyon'u Aksiyon yapan şirin bir virüs.
       <br/>
       <br/>
       Aksiyon'a bir şekilde yolu düşenlerin veya bu dergiyle yolu kesişenlerin de aynı virüsü kaptıklarını düşünüyorum. Çevremdeki arkadaşlara bakınca bunu görebiliyor, yorumlarını bizimle paylaşan okurların satırlarında Aksiyon müptelası olmanın ne demek olduğunu hissedebiliyorum çünkü. Bu gerçekten yola çıkarak diyorum ki sevgili okurlar, Aksiyon'u yaz boyunca eşinize, dostunuza gönül rahatlığıyla hediye edebilirsiniz. İnanın hem onlar hem de siz çok memnun kalacaksınız.
       <br/>
       <br/>
       Burada çılgın haberciler sizi haber bombardımanına tutmaya çoktan hazır? Peki, dergiyi tavsiye etmeye siz hazır mısınız?
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Mehmet Kaya, 11-Temmuz-2006
> Aksiyon okumak: 
> Titizlikle hazırladığınız Aksiyon dolu dolu. Ne ararsan var. Kapak bahane içi şahane. Tebrik ederim tüm ekibi. Önceden takip  ediyordum. Şimdi de başarılarınızın devamını dilerim.

### Yusuf Güneş, 21-Haziran-2006
> Başat: 
> Sayın Editör; İngiltere'den bahsederken "başat" ülke diye tavsifte bulunuyorsunuz. Türkçe Olimpiyadı’nın kapak konusu yapıldığı, güzel Türkçemize sahip çıkılması gerektiği vurgulandığı bir zeminde sizin yazınızda uydurukça bir kelimeye yer vermenizi doğrusu çok yadırgadım. Yazdıkları ve konuştukları binlerce veya milyonlarca insana ulaşan zevatın daha dikkatli olmaları gerektiğini bizlerden daha iyi bilirsiniz. Bu konuda hassasiyet göstereceğinizi umuyor, hayırlı çalışmalar diliyorum.

### Fatih Ateş, 09-Haziran-2006
> Aksiyon'u yurtdışında da okumak istiyoruz: 
> Türkiye’de ilgiyle takip ettiğimiz dergimizi yurtdışında da okumak istiyoruz. Çünkü dergiyi hissederek okumak için internet yetmiyor. Buradaki yüzlerce derginin arasında gözlerimiz Aksiyon’u arıyor. Velhasıl, yurtdışına da Aksiyon gerekiyor.

### Mehmet Demir, 08-Haziran-2006
> Ekonomi ve Aksiyon: 
> Aksiyon’u her hafta ciddiyetle takip ediyorum. Özellikle köşe yazarları çok hoşuma gidiyor. Ekonomi alanında da bir köşe yazarımız olsa daha güzel olmaz mı? Sadece rakamlar yazmayan, iktisadı sosyal bilim olarak gören bir yazar çok hoş olur. Mesela Mustafa Özel. Yenilikleri takip eden Fikri Türkel tekrar yazamaz mı?

### Arda Yargıç, 07-Haziran-2006
> Bu dostluk hiç bitmesin: 
> Editörümüzün yazısı üzerine şöyle kendi Aksiyon geçmişimi gözden geçirdim. Altı yılı doldurmak üzere! Elimizde büyüdükçe Aksiyon’u daha çok seviyoruz. Bir aile olduğumuzu bilmek, dergiyi okurken daha da büyük keyif veriyor bana! Keşke daha önceki sayıları temin edebilsem! Aksiyon arşivi oluşturan arkadaşın haberini okuduktan sonra bu isteğim daha da arttı. Tüm haberleri altını çizerek okuyan bir okuyucu olarak sizden ek dosyalar yapmanızı rica ediyorum. Konu ne olursa olsun! Az okuyan bir milletiz. Merak çekici dosyalar sayesinde belki bu durum değişir. Birlikte gidecek çok yolumuz var. Siz yazın, biz okuyalım; bu dostluk hiç bitmesin!

### Zafer Yılmaz, 07-Haziran-2006
> Kâğıt seçimi...: 
> Aksiyon dergisine aboneyim. Siyasetle, turizmle, sporla, ekonomiyle ilgili yazıları, Karakutu’su ve kapağıyla muhteşem bir dergi. Emeği geçen herkese teşekkür ederim. Abone kampanyası ile bu güzellikleri paylaşalım. Aksiyon parlak kuşe kâğıda basılmasın. Güzellikleri okumakta zorluk çekiyoruz. Konularınız zaten pırıl pırıl.

### Fatih Beyli, 07-Haziran-2006
> Tirajınız artsaydı daha çok sevinirdik: 
> Derginin kapağına 600. sayı etiketi yapıştıracağınıza 50.000 tiraj yazsaydınız daha çok sevinirdik...

### Sibel Kara, 07-Haziran-2006
> Aksiyon okuyor ve okutuyorum: 
> Sıkı okuruyum ama Aksiyon’u biriktirmiyorum. Pazartesileri ilk işim dergiyi baştan sona okumak; onu sonra İETT otobüsüne bırakıyorum. İstiyorum ki benden sonra başkaları da okusun.

### Necmi Demir, 06-Haziran-2006
> Kapaklara biraz özen...: 
> Aksiyon dergisine bu kapaklar yakışmıyor. İllüstrasyon, Aksiyon'un değerini düşürüyor. Time ve Newsweek gibi dergilere bir bakın; onların kapak anlayışı nasıl? Lütfen kapaklara biraz özen gösterin...

### Mustafa Aydın, 06-Haziran-2006
> 600'üncü Sayıya Güzelleme: 
> “Altı yüz” hem “Aksiyon” bir hesap et unutma! Zahir olsa bir “Elif” gâib olur “Muhammed”! (sas) Hem Hak var hem Resulü, bu öyle bir nusrettir, Tâciyâ bak şu işe, gene oldu “Altı yüz!”  İzahı: “Altıyüz” ve “Aksiyon” kelimelerinin Arapça harf değer toplamı 691’dir. Bu sayıya bir “Elif” (cc) ilave edip sonra  “Muhammed” (sas) kelimesinin harf değerini çıkarırsanız (92) yine 600’e ulaşırsınız.

### Mert Erensoy, 06-Haziran-2006
> Kapak tasarımı daha kaliteli olmalı: 
> Aksiyon’u ilgiyle takip ediyorum. Kalitesi tartışılmaz; fakat bu haftaki kapak hususunda birkaç sözüm var. Bu kadar kaliteli bir içeriğe bu kadar çirkin bir kapağı nasıl reva gördünüz! Diğer dergilerin kapaklarına bakın lütfen. “Haydi çocuklar sağlıklı yaşama” diye bir dergi çıkarmıyorsunuz. Siz koca Aksiyon ekibisiniz. Sizden, daha kaliteli tasarımlar istiyoruz. Aksiyon okumakla övünen, dergiyi herkese tavsiye eden biriyim. Lütfen biraz daha dikkat edin, kapak kalitesine de önem verin.

### Ahmet Eren, 06-Haziran-2006
> Kapağa özen gösterin: 
> Aksiyon iyi hoş da kapakları bir tuhaf. Koskoca dergiye bu kadar özensiz kapak hiç yakışmıyor.

Kaynak: [www.aksiyon.com.tr](http://www.aksiyon.com.tr:80/detay.php?id=24492&yorum_id=10551), [web.archive.org (arşiv bağlantısı)](http://web.archive.org/web/20060716011731/http://www.aksiyon.com.tr:80/detay.php?id=24492&yorum_id=10551)
