# Dedeler demokrasisi

*Mehmet Yılmaz 2006.05.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081022im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Ne Hülya Avşar'ın saçlarını kapatacak şekilde başını bandana ile örtmesi ne de Aliye dizisinin reyting rekorları. Son birkaç haftadır Türkiye gündemini Televole kültüründen beslenenler belirlemiyor artık. Herkesin dilinde seksen yaşını çoktan aşmış üç isim var: Fethi Dördüncü, Süleyman Demirel ve İlhan Selçuk.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Fethi Dördüncü, Selanik'te Atatürk'ün doğduğu evdeki şeref defterine yazdıklarıyla geldi gündeme. Başbakan Recep Tayyip Erdoğan ve AK Parti iktidarına ağır hakaretler eden Fethi Dede, doğduğu yeri işaret ederek Başbakanın Pontuslu bir Rum ya da Laz olduğunu öne sürüyor, Erdoğan'ı hilafeti hortlatmakla suçluyor.
    <br>
     <br>
      9. Cumhurbaşkanı Süleyman Demirel ise önce Cumhuriyet gazetesine verdiği demeç ve ardından bir televizyon programında yaptığı konuşmayla çıktı ortaya. "Başı bağlı okumak isteyen Suudi Arabistan'a gitsin." ifadesiyle büyük tepki çekti. Siyasi yasaklı olduğu dönemde "Bir Bilen" rumuzuyla politik hayatı yönlendiren ve "Gücünüz yetiyorsa siyaset yasağını kaldırın." meydan okumasıyla dönemin başbakanı Turgut Özal'ı tuzağa düşüren Demirel, aynı taktiği bu kez Başbakan Erdoğan'a uyguladı: "Gücün yetiyorsa türban yasağını Meclis’te kaldır."
      <br>
       <br>
        Demirel'in bu çıkışına en büyük destek Cumhuriyet yazarı İlhan Selçuk'tan geldi. Hemen her yazısında Bektaşi fıkraları anlatan İlhan Dede, İslamköylü kurt politikacıyı "Dindar: Süleyman Demirel, Dinci: RTE" başlıklı yazısıyla şöyle göreve çağırdı: "Demirel Müslüman, Erdoğan İslamcıdır. Demirel dincilerin karşısında sağduyulu ortak mantığı temsil ediyor, kucaklayıcı bir söylemi var. 'Dinci'nin karşısına bir 'dindar' dikilmeli. Sanırım hiçbir parti, partisiz Demirel'in bu yoldaki işlevine karşı çıkmaz."
        <br/>
        <br/>
        Peki, bu nasıl olacak? Çözüm ise bir askerden geldi. Emekli tümgeneral Doğu Silahçıoğlu'na göre Türkiye'de özgürlükçü (liberal) sağ ile halkçı (demokratik) solun kendi içlerinde bütünleşerek bir işbirliğine ya da birlikteliğe gitme arayışlarının yeşerdiği bir dönem yaşanıyor. Ulusal bütünleşmenin yolu da özgürlükçü sağ/halkçı sol koalisyonundan geçiyor. Silahçıoğlu'nun önerisi ilk bakışta kulağa hoş geliyor.
        <br/>
        <br/>
        Ancak söylem yeni değil. Daha çok 27 Mayıs 1960'ta askerî darbe yapan kadroların kurduğu ittifakı hatırlatıyor. Bugün bir türlü müttefik haline gelemeyen "ulusalcı cephe" fikrinin siyasi alanda hayata geçirilmesini istiyor emekli paşa. İlhan Selçuk da 1970'lerde yarım kalan "cunta" tecrübesiyle arka çıkıyor bu fikre. 1960'ta başarıya ulaşan Kızılelma koalisyonu bugün, "dincilere" karşı "dindarları" temsil eden Demirel liderliğinde "silahsız kuvvetler" şeklinde neden kurulmasın ki…
        <br/>
        <br/>
        Ama bunu başarmak için şartları elverişli hale getirmek lazım. En kestirme yol ise her zaman olduğu gibi irtica tehdidi. Sokağa dökülen ve birbirine giren üniversite gençliği ve siyasi istikrarsızlık. Fakat masa başındaki oyunlar bir türlü gerçekleşmiyor!
        <br/>
        <br/>
        Halbuki farkında olmadıkları bir gerçek var günümüz Türkiye'sinde. Bu sayımızdaki dosyaları okuduğunuzda göreceksiniz ki geleceğin Türkiye'sini inşa eden yepyeni bir gençlik duruyor karşımızda. Yokluk içinde varlık cilvesi gösteren, ülkesini muasır medeniyet seviyesine çıkarmak için var gücüyle çalışan bir gençlik hem de.
        <br/>
        <br/>
        Fakat bu yeni neslin geleceği toplum mühendislerinin umurunda bile değil. Sahi o zaman 1950'den beri tecrübe ettiğimiz demokrasi kimin için? Yüce Divan'da yargılanırken savunmasını ailesinin genleri üzerine kuran ve "Babam paşa, dedem MİT mensubu, beraat hakkım." diyen Güneş Taner gibiler için mi?
        <br/>
        <br/>
        Cevabı olan bir adım öne çıksın.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24272), [web.archive.org (arşiv bağlantısı)](http://web.archive.org/web/20071123081022/http://www.aksiyon.com.tr:80/detay.php?id=24272)
