# İran'a müdahaleyi Kuzey Irak'ta karşılamak

*Mehmet Yılmaz 2007.10.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071211122207im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Uzun zamandır konuşulan tezkere Meclis’ten geçti en sonunda. Önümüzdeki bir yılda Türkiye, terör örgütü PKK’ya Kuzey Irak topraklarında da askerî operasyon düzenleyebilir artık. Hem de istediği zaman. Hükümetin askere vereceği “gir” talimatı bunun için yeterli nitekim.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Kamuoyundaki beklenti Türk Silahlı Kuvvetleri’nin Kuzey Irak’a girdikten sonra PKK’yı tamamen ortadan kaldırması yönünde. Ancak, bu mümkün mü değil mi orası biraz ihtilaflı.
    <br>
     <br>
      Kimi uzmanlara göre yaklaşan kış şartları askerî harekâtı zorlaştırabilir. Kimilerine göre de PKK militanları yaşadıkları kampları çoktan boşalttı bile. Bazıları bölgedeki yerel halkın arasına karıştı, bazıları da peşmergelere katıldı. Dolayısıyla bu şartlar altında kesin sonuç almak başka bir bahara kalabilir.
      <br>
       <br>
        Hemen akla şu soru gelebilir: “O zaman bu tezkere niye çıktı?” Hükümetin konuyla ilgili kararını açıklayan Başbakan Yardımcısı Cemil Çiçek’e göre Kuzey Irak’ta yuvalanan PKK militanlarını etkisiz hale getirmek için tabii ki. El hak doğrudur. Ben ise bu meseleye daha stratejik bakmamız gerektiği kanaatindeyim. Birbiri ardına aynı zaman diliminde gelişen olaylar meseleye daha geniş perspektiften yaklaşmamızı zorunlu kılıyor çünkü… Biliyorsunuz, tezkerenin görüşüldüğü gün Suriye Devlet Başkanı Beşşar Esad Ankara’ya gelmişti, resmî temaslarda bulunmak için... Irak Cumhurbaşkanı Yardımcısı Tarık Haşimi’nin de yolu Türkiye’ye düştü aynı günlerde. Beşşar Esad, Türkiye’nin alacağı her kararın arkasındayız mesajını verdi tüm dünyaya. Sanki ülkesi yıllarca PKK’nın hamiliğini yapmamış gibi… Irak’taki hükümet de tezkereden sonra PKK’ya topraklarını terk etmesi çağrısında bulundu.
        <br/>
        <br/>
        Bu gelişmeler yaşanırken Hazar’a kıyıdaş ülkelerin devlet başkanları ise Tahran’da bir araya geldi. Zirvenin yıldızı hiç şüphesiz Rusya Devlet Başkanı Vladimir Putin’di. Asıl önemli olanı ise Azerbaycan, Türkmenistan, Kazakistan, Rusya ve İran’ın önemli bir deklarasyona imza atmalarıydı zirvenin bitiminde. ABD’nin İran’a düzenlemeyi planladığı muhtemel bir operasyon öncesinde bu deklarasyon bir tür meydan okumaydı aslında: “Hazar Denizi’ne kıyısı bulunan 5 ülke, hiçbir zaman, karşı tarafa saldırmak için bu denizi kullanmayacak. Hiçbir ülke, başka bir ülkenin Hazar Denizi’ne kıyısı bulunan bir ülkeye saldırması için topraklarını kullanmasına izin vermeyecek.” Yani ABD, İran’ı vurmak için ne Azerbaycan’ı ne de Hazar denizini kullanabilecek.
        <br/>
        <br/>
        Artan PKK terörü ile Ermeni soykırımı tasarısı, bir süredir Türkiye’nin “Yeni Ortadoğu” politikasını sekteye uğratacak iki önemli pranga ayağında. Türkiye’de şehit cenazeleri kaldırılırken “sözde” tasarının Yahudi kökenli Demokratların desteğiyle Amerikan Temsilciler Meclisi Dış İlişkiler Komitesi’nde kabul edilmesi bir tesadüf değildi elbette. Tıpkı, tezkere çıktıktan sonra ABD Başkanı Bush’un devreye girmesi ve tasarıya destek verenlerin imzalarını geri çekmeye başlaması gibi…
        <br/>
        <br/>
        Sahi ne değişti tezkereyle? Bence çok şey. Türkiye, aldığı bu kararla bölgesindeki gelişmelere bigâne kalmayacağını gösterdi bir kere daha… En önemlisi ise hem Doğu’ya hem de Batı’ya şu mesajı verdi: “Yakın bir gelecekte İran’a ABD ya da İsrail patentli bir saldırı olacaksa, ben bunu kendi topraklarımda değil, Kuzey Irak’ta karşılayacağım haberiniz olsun.”
        <br/>
        <br/>
        Hadi canım diyenlere yeniden hatırlatmakta yarar var. Türkiye büyük güç merkezleri tarafından ihmal edilemeyecek kadar önemli bir ülke. Hiçbiri Türkiye’yi gözden çıkaramaz. Gözden çıkarıyor gibi davranabilirler; ama asla bunu göze alamazlar. Çıkardıkları takdirde bölgedeki menfaatlerini kaybedebilirler. Türkiye’nin bundan sonra oynayacağı kart da bu olmalı zaten. Gözden çıkarılamayacağına onun da inanması lazım. Ta ki diplomasi satrancını ona göre oynayabilsin.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=28713), [web.archive.org (arşiv bağlantısı)](http://web.archive.org/web/20071211122207/http://www.aksiyon.com.tr/detay.php?id=28713)
