# Bir konuda okura katılmıyorum

*Mehmet Yılmaz 2005.12.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527180905im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İki haftadır dergimiz Aksiyon'la ilgili bilgiler veriyorum buradan. Serinin son yazısı olarak bu hafta 2005 yılının değerlendirmesini yapmaya çalışacağım. Geçen yıla 'Tsunami Depremi' başlığı ile 'merhaba' demişti Aksiyon. Ardından 'İşkenceye Kelepçe', sonra da 'Senaryo Misyonerlik, Hedef Ne?' kapak dosyalarıyla çıkmıştı okurlarının karşısına…
  </font>
  <!--- Baslik, Spot, Resim kutusu ---------->
  <p>
   <font class="content">
    Diplomasiden siyasete, ekonomiden toplumsal olaylara, spordan kültür sanata, dinî mevzulardan yolsuzluk dosyalarına kadar pek çok konuyu art arda kapağa taşıyarak, neredeyse nefes almadan ciddi bir habercilik yaptı elinizdeki dergi. Hem de ele aldığı hemen her konuda net bir duruş sergileyerek…
    <br>
     <br>
      "Ciddi habercilik yaptı" ifadesi çok iddialı bir söylem gibi algılanabilir kimilerince. Ancak, bunun bir hakikat olduğu da ortada. Özellikle geçmişe dönüp dergi arşivine şöyle bir göz atıldığında bunu kolayca görmek mümkün.  Sadece kapaklar mı? Değil elbette. Derginin sayfaları arasında yer verdiğimiz nice dosya da incelendiğinde Aksiyon dergisinde çalışan arkadaşlarımızın "insan" unsurunu merkeze alarak toplumdaki, devletteki, hatta bölgedeki değişim dinamiklerine çok önceden ve birinci elden ışık tutmaya çalıştığı görülebilir rahatlıkla.
      <br>
       <br/>
       Bunları neden vurgulama ihtiyacı hissediyorum peki? Şöyle izah etmek mümkün…
       <br/>
       <br/>
       Uzun zamandır okurlarımızla aramızda ciddi bir iç iletişim var. Kimi yayın çizgimizi takdir ediyor, kimi de beğenmediğini belirterek eleştiriyor. Önerilerde bulunanlar da var, tekliflerini neden dikkate almadığımızı sorgulayanlar da. Bazıları yayıncılık heyecanını bizimle paylaşıyor, "hamle yapmak için daha neyi bekliyorsunuz" diyerek… Bazıları da yayımladığımız dosyalardan hareketle farklı ideolojik anlamlar yüklüyor dergimize. Peki, ortak noktaları hiç mi yok bizimle irtibata geçen okurların? Var elbette. Sürekli değişim istiyorlar.
       <br/>
       <br/>
       Şüphesiz bütün bunlar bizim için şükür vesilesi. Ancak bir hususta farklı düşünüyorum.
       <br/>
       <br/>
       Türkiye'de haber dergiciliğinde yenilik ya da değişim denildiğinde ilk önce akıllara şekilsel düzenlemeler geliyor. Bir de popüler yazar transferi ve imaj çalışması. Bunlara karşı olduğumdan değil. Değişimden ilk olarak bunların anlaşılmasının doğru olmadığını söylemek istiyorum sadece. Şüphesiz, okurlarımızın bizden talepleri de genelde bu minvalde… Bunu yadırgamıyorum. Aksine, üzerinde durduğum husus, yerleşik kuralların dışında yeni açılımlara yelken açma zamanının geldiğini hatırlatmaktan ibaret.
       <br/>
       <br/>
       İstikrarlı yayın çizgisine sahip olmak kolayca elde edilemeyecek bir erdem bana göre. Bunu da köklü değişimlerle değil, sadık okurların bile zor farkına varacağı şekilde hissettirmeden "ince ayar" değişikliklerle yapmanın faydalı olacağı kanaatindeyim. Muhtevaya bakan yönüyle dergimiz, son bir buçuk senedir sıcak haber takibi yapıyor mesela. İnsan hikâyelerine yer veriyor. Toplumdaki değişim dinamiklerini saha çalışmalarıyla tespit ediyor. Siyasi konularda net tavır sergiliyor. Aktarmacı gazetecilik yapmıyor.
       <br/>
       <br/>
       Görsel açıdan da değişti Aksiyon. Kırmızı rengin hâkim olduğu sayfalar yok artık. Haberler, grafiklerle, illüstrasyonlarla daha görünür hâle getiriliyor. Tasarım açısından her biri farklı sayfalarla çıkıyor okurun karşısına.
       <br/>
       <br/>
       Bunlar yeterli mi?
       <br/>
       <br/>
       Tabii ki değil. Eksikliklerimiz olduğunu, görsel açıdan birtakım yenilikler yapmaya hazırlandığımızı söylemiştik daha önce. Zaten bunları da 12. yaş günümüze yetiştiremediğimizi iki hafta önce dile getirdik.
       <br/>
       <br/>
       Sözün özü şu: İmaj çalışmasına fırsat kalmadan sessiz ve derinden haber dergiciliğinde köklü bir değişimin tam ortasında yer alıyoruz. Hem de okuru ve toplumu derinden etkileyecek bir değişim içinde…
       <br/>
       <br/>
       İyi haftalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Mustafa Kemal Toprak, 30-Aralık-2005
> Bu sayı sanki benim için hazırlanmış: 
> Yaklaşık iki yıldır düzenli olarak Aksiyon okuyorum. Her hafta farklı konuları gündeme getirmeniz gerçekten güzel. Okuyucunun kendinden bir şeyler bulması çok hoş. Bazı sayılarda bana hitap eden çok az haber bulabiliyorum. Ama bu haftaki sayı sanki benim için hazırlanmış. Her haber ilgi alanıma giriyor. Sosyal yönü ağır basan haberlere ilgi duyuyorum. İçerisinde biraz da psikoloji olunca okumaktan bıkmıyorum. Toplumumuzu, ailelerimizi, çocuklarımızı, engellilerimizi, yaşlılarımızı, kendi kültürel değerlerimizi yansıtan haberler benim haberlerim. Bunların arasına psikolojik ve psikiyatrik yorum ve değerlendirmeler eklenince harika oluyor. Belki benim sosyal hizmet uzmanı olmamdan kaynaklanıyor tüm bunlar. Nevzat Tarhan hocamızın yazılarını da görmek istiyorum. Objektiflik adına herkesin fikrine değer vermek güzel, bu fikirleri değerlendirmek daha da güzel; ama her eleştiriyi yayımlamanızdan rahatsız oluyorum açıkçası. Yorum yapmak için yorum yapanlara prim vermemenizi rica ediyorum. Nice yıllara...

### Saladin Saed, 27-Aralık-2005
> Sizi kınıyorum: 
> 577. sayınızın Okur Hattı köşesinde Fatih Yaşar adlı okurun “Aziz bir milletin torunlarıyız” başlıklı gayet itici ve bünyesinde fitne tohumları barındıran yazısını yayımlamanızdan dolayı sizleri şiddetle kınıyorum. “Türk’ün Türk’ten başka dostu yoktur” veya “Kürt istilası” gibi sözlerin birlik ve beraberlik içinde yaşama idealinde yeri var mı?

### Mehmet Akif Niksar, 27-Aralık-2005
> Spekülasyondan uzak, tarafsız...: 
> Yıllardır Aksiyon’un müdavimiyim. Spekülasyona yer vermeyen, bilgi yoğunluklu, tarafsız habercilik anlayışınızı takdir ediyorum. Bu sıfatlar peynir ekmek gibi tüketilse de en çok Aksiyon dergisine yakışıyor. Sizden tek ricam pozisyonunuzu her ne şartta olursa olsun korumanız ve mümkünse fiyatınızı 1,5 YTL yapmanızdır.

### Kâzım Toktaş, 27-Aralık-2005
> Bir rica...: 
> Aksiyon dergisi abonesiyim. Dergide bilgisayarları ve bilgisayar yan ürünlerini tanıtacak, biz okuyucuları bu alanlarda bilgilendirecek bir sayfaya yer vermenizi bekliyorum.

### Meryem Teber, 27-Aralık-2005
> Haber alma hakkı: 
> Sayende, haber alma hakkından layıkıyla faydalanıyoruz. Teşekkürler Aksiyon. Haberlerinin tümü mutlaka okunmalı. Haberdar olmak haksızlıkları önlemeye kâfi değil, ama aslolan duyarsız kalmamaktır.

### Emre Hereke, 24-Aralık-2005
> Karikatür köşesi şart: 
> Aksiyon gibi ciddi bir dergiye karikatür köşesi lâzım. Eskiden vardı, neden kaldırdınız? Dağıstan Çetinkaya’yı Aksiyon’a  dahil edebilirsiniz! Aksiyon’un daha dolu bir dergi olması dileğiyle...

### Mahmut Mete Şahin, 23-Aralık-2005
> Tiraja üzülmeyin; çünkü...: 
> Aksiyon’u yaklaşık 5 aydır düzenli olarak takip ediyorum. Her sayı bir öncekinden daha iyi, daha dolu ve doyurucu oluyor. Çalıştığım işyerinde en az 5 kişi merakla okuyor. Tiraj az diye üzülmeye gerek yok. Burası Türkiye, okunması gerekenlerin az okunduğu bir ülke.

Kaynak: [www.aksiyon.com.tr](http://www.aksiyon.com.tr:80/detay.php?id=23102&yorum_id=7159), [web.archive.org (arşiv bağlantısı)](http://web.archive.org/web/20060527180905/http://www.aksiyon.com.tr:80/detay.php?id=23102&yorum_id=7159)
