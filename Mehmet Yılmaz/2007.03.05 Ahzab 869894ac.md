# Ahzab

*Mehmet Yılmaz 2007.03.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070709035404im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   ‘Bunların aklı fikri başka yerde. Bugün 1 Mart, dün 28 Şubat’tı. Baktım bazı televizyonlar bunların tartışmasını yapıyordu. Yanlıştan ibret alınır. Ama Mevlana’nın şu sözünü unutmayın: Dün, dünde kaldı cancağızım. Bugün yeni şeyler söylemek lazım. Biz düne takılıp kalmayacağız, dünün yanlışlarından ibret alacağız. Çünkü ülkemin huzura ve mutluluğa ihtiyacı var.’
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Başbakan Recep Tayyip Erdoğan geçen hafta Adıyaman’da söyledi bu sözleri. Yaptığı konuşmada, ülkede toplumsal ve kurumsal mutabakat oluşturmaya çalıştıklarını belirterek, “Birçok şeyleri görmezden, duymazdan geliyoruz, birçok şeyleri de baldıran zehri olarak içiyoruz. Niye? Çünkü ülkemin huzura ihtiyacı var.” demeyi de ihmal etmedi. Sözlerinden anlaşılıyor ki, 28 Şubat 1997’de gerçekleşen askerî müdahalenin hâlâ tartışılmasından rahatsız Erdoğan. “O güne takılıp kalıyorlar avara kasnak gibi.” diyerek düşüncelerini ifade ediyor.
    <br>
     <br>
      Başbakanın üzerinde durulması gereken asıl cümleleri, “duymazdan ve görmezden geldik” dediği hususlar bana göre. Seçim sathı mailine giren Türkiye’de ilginç gelişmeler oluyor bugün. Bir gazete simsiyah zemin üzerinde provokatif başlıklar atarak “mevhum” bir tehlikeden bahsediyor. Marjinal grupların yayın organlarında da insanın içini karartan haber ve yorumlar çıkıyor hemen her gün. İlginç olan ise “sivil toplum” adı altında içinde emekli asker ve bürokratların yer aldığı derneklerin ardı sıra kurulması. Hatta bir çatı altında bunların birleştirilmek istenmesi. “Ulusal” çıkarları korumak için örgütlenen bu derneklerin Anadolu’da yaptığı çeşitli toplantılarda halkı “korkutma” yöntemleriyle “uyanışa” davet etmeleri de bir o kadar garip. Kimi “vatansever” örgütlerin memleketi kurtarmak amacıyla silah üzerine “ölmek ve öldürmek” yemini etmesi de…
      <br>
       <br>
        Bütün bunlar Hendek Savaşı’nı hatırlattı bana. Hani, bir avuç Müslüman’ın sığındığı Medine’yi yerle bir etmek ve başta Efendimiz Hz. Muhammed (sallallahu aleyhi ve sellem) olmak üzere inananları topyekûn imha etmek için “hınçla” yola çıkan ahzab ehlini… Verdikleri sözden dönen Yahudileri… Güç karşısında kalpleri korkuyla dolan ve ne yapacaklarını şaşıran münafıkları...
        <br/>
        <br/>
        Hicretin 5. yılıydı. Dönemin güç merkezi Kureyş’le işbirliği yapmıştı Ehâbîş, Kinane ve Tihame kabileleri. Bir de onlarla birlikte hareket edenler. Necid bölgesinden Gatafan ve ona tabi olanlar da katılmıştı bu ‘kutsal ittifak’a. Bir de Nadîr ve Kureyza Yahudileri… Arabistan’ın önemli kabilelerinin katılımıyla devasa bir ordu kurulmuştu. Sayıları 24 bini buluyordu oluşturulan 3 kolordunun. Hayber’deki Benî Nadîr Yahudileri de bu sırada İslâm’a karşı geniş bir suikast düzenlemeye çalışıyordu. Bu kabilenin önde gelenleri Mekke’ye giderek Kureyş’i peygambere karşı savaşa davet etmişler ve “Birlikte olursak, Müslümanlığın kökünü kazırız.” demişlerdi.
        <br/>
        <br/>
        Yaklaşık 3 bin Müslüman, Medine’nin açık araziye bakan bölümünde derin bir hendek kazarak şehri savunmaya çalıştı. Bir aya yakın süren muhasara sırasında doğrudan bir çatışma olmadı. Taraflar psikolojik harple birbirlerine üstünlük sağlamaya çalıştı. Mevsim kıştı. Yaşanan dehşet günleriyle gözler kaymış, yürekler ağızlara gelmişti; ama “şubatın soğuğu, martın ayazı” Müslümanların direncini kıramadı. Cenab-ı Hakk’a tevekkülün ve sabrın karşılığı olarak bir gece ortaya çıkan şiddetli rüzgârla Kureyş ve ehl-i Ahzab darmadağın oldu. Çadırları yıkıldı, ittifakları bozuldu. Geldikleri gibi terk-i diyar ettiler Medine’nin çevresinden. Müslümanlarla yaptıkları ahitleri bozan Yahudiler de…
        <br/>
        <br/>
        Hendek vakası sırasında Müslümanlar ağır bir imtihandan geçti. Tahkiki imana ulaşmış gönüller kazandı, kalplerinde hastalık olan, inancını muhkem hale getirememiş olanlar ise kaybetti. Güç ve kudret sahibi görünenler ise kurdukları ittifakın dağılmasıyla bir daha bellerini doğrultmaya fırsat bulamadı.
        <br/>
        <br/>
        Ahzab, yani “hizipler” ehlinin kısa hikâyesi böyle.
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Ahmet Arslan Kutlu, 08-Mart-2007
> Aksiyon...: 
> Aksiyon, güvenilir kurumlar listesinde hızla son sıralara düşen basının imajını düzeltmekle kalmıyor, ilkeli ve dürüst yayın yaparak bir yerlere gelinebileceğini de ispatlıyor. Sevgili Aksiyon, lütfen bu yoldan ayrılma.

### Selçuk Can, 08-Mart-2007
> Sabır-dua-azim: 
> Bu yazıyı uçakta okudum. Kendimi tutamadım, ağladım. Kimse görmesin diye dergi ile yüzümü kapadım. Allah’ın, nurunu tamamlama noktasında bir vaadi var. Buna kimsenin engel olamayacağı açık. Bize sadece safımızı seçmek düşüyor.

### Emre Koska, 07-Mart-2007
> 638 mükemmel bir sayı: 
> Aksiyon’un 638. sayısını bir arkadaşımın tavsiyesiyle aldım. Mükemmel bir sayı. Meseleleri çok güzel işlemişsiniz. Özellikle, “Talat Aydemir tipi darbe olabilir” başlıklı haberi çok beğendim.

### Hakkı Ertem, 06-Mart-2007
> Organ nakli: 
> Aksiyon’u mümkün olduğunca takip ediyor ve ona çok güveniyorum. Sizden bir ricam olacak. Organ nakli konusunu özellikle dinî yönden değerlendirirseniz, çok faydalı olur. Çünkü insanlar dinî kaygılar sebebiyle organ bağışlamaktan çekiniyor ve güvenilir bir görüş bekliyor.

### Samet Yorgancı, 06-Mart-2007
> İsabetli yazılar: 
> Bu haftaki dosyalarıyla çok güzel konulara değinen Aksiyon, provokasyon ayıbını da çok güzel bir şekilde anlatmış. Özellikle yoğun geçecek olan bu mart ayında basit ve de düzeysiz seçeneklerle hazırlanan, başrolünü medyanın alacağı provokasyonlara aldanmamalıyız. Güneydoğu’nun gidişatına balta vurmak isteyen tüm zalimler heder oldular ve de olmaya devam edecekler. Bu vatan hepimizin. Aksiyon’a isabetli yazılarından dolayı şükranlarımı sunarım.

Kaynak: [www.aksiyon.com.tr](http://www.aksiyon.com.tr:80/detay.php?id=26901&yorum_id=17451), [web.archive.org (arşiv bağlantısı)](http://web.archive.org/web/20070709035404/http://www.aksiyon.com.tr:80/detay.php?id=26901&yorum_id=17451)
