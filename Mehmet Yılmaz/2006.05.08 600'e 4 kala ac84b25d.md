# 600’e 4 kala

*Mehmet Yılmaz 2006.05.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081006im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yaklaşık iki aydır yeni yüzümüzle çıkıyoruz karşınıza. Elinizdeki dergi, bu serinin sekizinci sayısı. Güçlü yazar ve muhabir kadrosuyla, haberleriyle ve dergiye renklilik katan yeni bölümleriyle Aksiyon, haber dergiciliğinden taviz vermeden geleceğe emin adımlarla yürüyor. Hem de gözünü diktiği büyük hedeflere doğru.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Hemen hatırlatalım, büyük hedeften kastımız Türkiye'nin en çok satan dergisi olmak değil. Bu niyetimizi daha önce defalarca dile getirmiştik burada. Bir kere daha hatırlatmakta fayda var. Temel amacımız en çok satan dergi olmaktan ziyade haberleriyle, yorumlarıyla, çizgisiyle "muteber" bir mecmua olmak. Sadece Türkiye'de değil, Balkanlarda, Kafkaslarda, Ortadoğu'da, Avrupa'da, hatta bütün dünyada ciddi biçimde takip edilen bir dergi hem de. Sorumluluk aldığımız 500. sayıdan itibaren de dergimizi müdekkik bir gözle takip eden okurlar ne demek istediğimizi anlayacaklardır sanırım.
    <br>
     <br>
      Şimdilerde Aksiyon ekibi olarak son 100 sayımızın muhasebesini yapıyoruz. İmkânlar dâhilinde kısa, orta ve uzun vadede neler başarabileceğimizi de proje haline getirme gayretindeyiz. Elimizdeki malzemeyle maksimum başarıyı nasıl sağlarız diye kafa yoruyoruz arkadaşlarımızla. Bazen ümitsizliğe kapılıp moralimizi bozuyor, hatta sıkıntımızı arkadaşlarımızın kalbini kırarak çıkarıyoruz. Bazen de Cenab-ı Allah'ın dergimize lütfettiği ihsanları görüp coşuyor, yeni atılımları nasıl yapabiliriz diye heyecanlanıyoruz.
      <br>
       <br>
        Hasılı Aksiyon, adına yakışır bir hareketlilik içinde. Her bir arkadaşımın yüreğinde daha iyi bir Aksiyon hayali var. Kendi haberinden çok başka arkadaşının yaptığı çalışmaya nasıl katkı yapabilirim diye düşünenlerin çıkardığı bir dergi bu. Kimse köşesine çekilip editörlerin ne hali varsa görsün, ben dosyamı teslim eder çıkar, gelecek haftaya bakarım demiyor bu çatı altında. Bireysel başarı, kolektif başarının bir parçası haline gelmiş durumda. Böyle olunca da içinde samimiyet kokan ifadelerin olduğu metinler çıkıyor karşınıza. Bedii zevklerinize el birliğiyle atılan başlıklarla, her bir karesine Aksiyon'un şahs-ı manevisinin nazarlarının değdiği bir mizanpajla hitap ediyoruz.
        <br/>
        <br/>
        Bu noktada okurlarımızın vefasından söz etmemek olmaz. Okur Hattı'nı takip edenler biliyor, nice okurumuzun bize eleştirileriyle, teklifleriyle yol göstermeye çalıştığını. Onlardan bazılarını hayata geçirebildik. Ama çoğuna el atmaya fırsatımız bile olmadı. Örneğin, yurtdışından gelen abonelik isteklerine. Fakat, bu demek değil ki bu meseleye biganeyiz. Aksine, aklımızın ve kalbimizin bir köşesini sürekli tırmalıyor, dünyanın dört bir yanından gelen Aksiyon'u neşredilmiş haliyle bize de ulaştıramaz mısınız önerileri? Allah nasip ederse bu konuyu da çözüme bir gün kavuşturacağız.
        <br/>
        <br/>
        Dört hafta sonra Aksiyon altıncı dalyasını gerçekleştirecek. İlk çıktığında dudak bükülen, sağda solda "Nefesleri yetmez. Üç beş sayı sonra kapanır." gözüyle bakılan Aksiyon, bir ay sonra 600. sayısını ulaştıracak sizlere.
        <br/>
        <br/>
        Katılın ya da katılmayın, Aksiyon Türk basınının en önemli aktörlerinden biri. Aydınlık geleceğe göz kırpan Türk toplumunu en iyi şekilde anlamaya ve  anlatmaya çalışan bir dergi olarak Aksiyon'un geleceği çok parlak. Buna inanıyoruz ve bu yolda dergimizi sadece bugüne değil, geleceğe de hitap eden bir mecmua haline getirmeye çalışıyoruz. İnşallah bunu hep birlikte başarırız. Ya bugün ya da yarın. Kim bilir belki yarından da yakın.
        <br/>
        <br/>
        ***
        <br/>
        <br/>
        Okurlarımıza son bir notum var. Yazarımız Ali Bayramoğlu geçen hafta ameliyat oldu. Kendisine acil şifalar diliyor, en kısa zamanda yazılarıyla aramıza dönmesini bekliyoruz.
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24194), [web.archive.org (arşiv bağlantısı)](http://web.archive.org/web/20071123081006/http://www.aksiyon.com.tr:80/detay.php?id=24194)
