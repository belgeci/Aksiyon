# Türk milletinin seçimini doğru okumak

*Mehmet Yılmaz 2007.07.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123082257im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türk milletini en veciz anlatan sıfatlardan biridir necip. Soylu, asil anlamına gelir. Öteden beri “Necip Türk Milleti” tamlaması kalıplaşmıştır zaten. Nitekim, başka bir yerde o kadar çok sık kullanmayız necip sözünü, sanki değerinden bir şey kaybedecekmiş gibi.
   <br>
   </br>
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Türk milletinin tarihten gelen özelliklerini her düşündüğümde zihnimde ve gönlümde yer bulan ikinci bir kavram daha var: İrfan… Hakikati kavrama hususunda çok güçlü bir sezgi yeteneğine sahip olmak demek. Bir tür ruh uyanıklığı yani…
    <br>
     <br>
      İrfan kelimesi de çok yakışıyor, milletimizi tavsif ederken. Sebebi gayet basit. Ne zaman tarih kader-denk noktasında akmaya başlasa, Allah vergisi o basireti ve ferasetiyle milletimiz, yapması gereken her ne ise, onu hayata geçiriveriyor kendiliğinden. Hem de sessizce. Bambaşka mecralara sürüklenmek istendiğinde boynunu büküyor; ama suyun akışına da öyle kolay teslim olmuyor. Mağdur ve mazlum konumuna düşürülme pahasına olsa da… Ayrıca kin ve nefret beslemiyor kendisine düşmanlık edenlere karşı da. İntikam duygularını zapturapt altına almasını biliyor. Mayasındaki vakar ve haysiyete halel getirecek süflî davranışlara ise hiç tevessül etmiyor. Zamanı geldiğinde taşı gediğine koymaktan da çekinmiyor tabii ki.
      <br>
       <br/>
       22 Temmuz’da sandık başına giden halkımızın yine aydınları ve entelektüelleri şaşırttığını düşünerek yazıyorum bu cümleleri geçen hafta cuma günü. Hem de seçimden iki gün önce. Henüz daha oy verilmeden, sonuçlar belli olmadan neden böyle bir değerlendirme yapıyorum o zaman? Milletimizin geçmişte yaptıklarından ders çıkararak…
       <br/>
       <br/>
       Bu millet Balkanlarda, Kafkaslarda, Yemen çöllerinde, Çanakkale’de binlerce evladını kaybetti. Bugün soykırım çığırtkanlığı yapanların utanacağı muamelelere maruz kaldı. Buna rağmen dedelerini ağaçlarda sallandıranların torunlarından intikam almaya çalışmadı hiçbir zaman. Onlar hakkında soykırım edebiyatı asla yapmadı. Kendisini arkadan hançerleyenlere karşı da aynı tavrı sergiledi tarih boyunca. Zor duruma düştüklerinde onlara el uzattı, geçmiş geçmişte kalmıştır diyerek hem de...
       <br/>
       <br/>
       Bu asil davranışı, aynı toprakları paylaştığı insanlardan darbe yediğinde de sergiledi. Tabutluklarda işkence görürken, “Allah devletimize milletimize zeval vermesin.” diye dua etti. Oylarıyla seçtiği insanları idam sehpasında sallanırken müşahede ettiğinde gözyaşlarını sessizce içine akıttı; ama sokağa çıkıp devletine baş kaldırmadı. Dinî ve kültürel değerleri aşağılandığında suçu başkalarında değil, kendisinde aradı çoğu kez. O elmas ölçüleri ben iyi anlatamadım diye nefsini sigaya çekti. PKK terörüne on binlerce şehit verirken komşusu Kürt kardeşiyle aynı sofrada yemek yemesini bildi, kız alıp vererek onlarla akrabalık kurdu. Kısacası, gerçek suçlularla masumları birbirinden ayırmasını bildi.
       <br/>
       <br/>
       Sabır ve tevekkül, Türk milletinin en büyük azığı oldu, maruz kaldığı zor durumlarda. Ama bu demek değil ki tepesine binen herkese boyun eğdi bu necip millet. Asla… Öyle olsaydı, en çok güvendiği kurum olan Türk Silahlı Kuvvetleri’nin yaptığı her darbeden sonra onun destek verdiği siyasi partileri tek başına iktidara getirirdi. Halbuki tam tersi oldu. Askere güven ile kendi tercihine müdahaleyi birbirine karıştırmadı. İrfanî bir bakış açısıyla devletini korurken, onun adına kendini yanıltan nadanları cezalandırdı. Bazen sandıkta bazen maşeri vicdanda. Bir başka milletin tahakkümü altında yaşamayı kabul etmediği gibi tepeden inme dayatmaları da içine sindiremedi.
       <br/>
       <br/>
       22 Temmuz seçim sonuçlarını analiz ederken bu temel kıstasları dikkate almadan yapılacak her değerlendirme, Türk milletinin irfan merkezli bakış açısını kavramaktan bizi uzak düşürebilir. Geleceği kucaklamak için buna hepimizin çok ihtiyacı var çünkü. Hem de tarihte hiç olmadığı kadar…
       <br/>
       <br/>
       İyi haftalar
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27996), [web.archive.org (arşiv bağlantısı)](http://web.archive.org/web/20071123082257/http://www.aksiyon.com.tr:80/detay.php?id=27996)
