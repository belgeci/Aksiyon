# Küçülme psikolojisinden kurtulmak ve Özal

*Mehmet Yılmaz 2006.04.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123080930im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   17 Nisan merhum Cumhurbaşkanı Turgut Özal’ın vefat yıldönümü. Onun aramızdan ayrılışının üzerinden tam 13 yıl geçti. Dönemini yaşayanların özlemle andığı bir lider kendisi. Yaptıkları ya da yapamadıklarıyla hâlâ tartışılıyor olması ise şüphesiz ülkesini, yaşadığı çağın ötesine taşıma gayretinden kaynaklanıyor.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Soğuk Savaş’ın son demlerini yaşadığı bir dönemde Türkiye’nin çehresini değiştiren bir devlet adamı olması, insanların onu özlemle anmasında en önemli faktörlerden biri bana göre. Uzun yıllar boyunca güvenliğini NATO şemsiyesi altında sağlayan, ithal ikâmesine dayalı ekonomik modeli benimseyen, demokratik rejimi her on yılda bir askerî darbelerle sekteye uğrayan, teknolojik altyapısını yenilememiş, içine kapanık bir ‘devlet’in ufkunu 10 yılda (İktidara geldiği 1983’ten vefat ettiği 1993’e kadar) bambaşka dünyalara açması, Özal’ı, döneminin diğer liderlerinden farklı kılan unsurların başında geliyor. Sadece devletin değil, toplumun da zihin ve moral dünyasını harekete geçiren biriydi o.
    <br>
     <br>
      Toplumun farklı katmanlarını “dört eğilim” olarak adlandırdığı siyasi bir kavram etrafında buluşturdu mesela. “Transformasyon” kavramını sevdirdi Türk halkına. Sürekli değişimden, dönüşümden bahsetti. 21. yüzyılda Türkiye’nin hatırı sayılır ilk 10 ülke arasına gireceği iddiasını dillendirdi ısrarla. Yaşadığı zaman diliminin “iletişim” çağı olduğunu erken fark edenlerdendi. Telekomünikasyon konusunda bugün Türkiye’nin altyapısı yabancı sermayeyi cezbedecek noktaya geldiyse şayet, bu elbette Özal’ın o dönemde attığı adımlar sayesinde oldu.
      <br>
       <br>
        Türk parasının konvertibl hale gelmesi, serbest piyasa ekonomisine geçilmesi, Avrupa Birliği’ne üyelik başvurusunun yapılması, sermaye ile refahın daha geniş halk kitlelerine yayılması, televizyon ekranında İstanbul’daki “Boğaziçi” köprüsünü satarak yenisini yapacağım demesi Türk halkının girişimci ve atak ruhunu harekete geçirdi. Toplumun dinî, ahlâkî ve kültürel değerlerine sahip çıkması, cuma namazı kılan, oruç tutan, hacca giden başbakan ve cumhurbaşkanı profili çizmesi ona halkın gönlünü kazanma fırsatı verdi.
        <br/>
        <br/>
        Öyle olduğu için vefat ettiğinde Türkiye’deki hemen herkes üzüldü. Cenazesinde sağcısı solcusu, yaşlısı genci, başı açığı kapalısı yan yana, birlikte ağladı. On binler arkasından dua etti. İnsanımız Özal için gönlünden geçen samimi duyguları üç kelime ile özetleyerek açığa çıkardı: “Dindar, sivil, demokrat.” O da bunu öngörmüş olmalı ki, halkıyla iç içe olmak için İstanbul Topkapı’daki Adnan Menderes’in kabrinin yanı başını edebî istirahatgâh olarak tercih etti.
        <br/>
        <br/>
        Kimileri bu noktada “Hiç mi hatası yoktu?” diyebilir. Elbette kusurları olabilir. Ama sevabı ve günahıyla Turgut Özal bir Türkiye sevdalısıydı ve ülkesini büyük devlet olma yolunda “mefluç” hale getiren ‘boyun ağrıları’ndan kurtarmak için hayatını vakfetmişti. Bugün yaşadığımız sıkıntıları, örneğin güneydoğuda yaşananları görünce Özal’ın on yıllar sonrasını görerek siyaset yaptığı rahatlıkla söylenebilir.
        <br/>
        <br/>
        1699’dan bu yana sürekli “savunma” refleksi gösteren, “küçülme” psikolojisi ile harekete geçme kabiliyetini yitiren, “bölünme” korkusunu iliklerine kadar yaşayan bir ülkeyi hukuk devleti haline getirme, AB üyesi yapma, siyasî, ekonomik ve kültürel açıdan büyük devlet olma idealinin yaşandığı bir yer haline getirme çabası herhalde unutulamaz. Kim bilir belki de içinden geçtiğimiz buhranlı günleri atlatmanın yolu, Özal gibi insanımızdaki potansiyeli görüp ona güvenerek projeler üretmekten ya da üretenlere engel olmamaktan geçiyordur. O zaman küçülme psikolojini atlatıp ülkemizi hep birlikte yarınlara el ele taşıyabiliriz.
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23965), [web.archive.org (arşiv bağlantısı)](http://web.archive.org/web/20071123080930/http://www.aksiyon.com.tr:80/detay.php?id=23965)
