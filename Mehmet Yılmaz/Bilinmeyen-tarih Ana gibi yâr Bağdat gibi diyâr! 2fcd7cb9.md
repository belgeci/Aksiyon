# Ana gibi yâr, Bağdat gibi diyâr!

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20031024082539im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024082539im_/http://www.aksiyon.com.tr/resim/36/16.jpg" vspace="5"/>
  </p>
 </font>
 <font class="content">
  Irak’a saldırmak için ABD’nin eli kulağında artık. Gazetelerimiz günlerdir Amerikan askerlerinin Bağdat’a nasıl gireceğini; hangi akıllı(!) bombaları kullanacağını; teknoloji harikası ne tür silahların ölüm kusacağını grafiklerle çarşaf çarşaf anlatıyor.
 </font>
 <p>
  <font class="content">
   Ankara, 12 Aralık’tan bu yana Irak konusunda Washington yönetimi ile Irak pazarlığında. Topraklarımızı rambolara açmanın karşılığı olarak ‘para’ istiyoruz ABD’den. Petrol gelirinden yılda 5,5 milyar dolar kazanç elde etmeyi umuyoruz.
   <br/>
   <br/>
   Lozan öncesi bu topraklarla ilgili haklarımızı istemekten tutun da Saddam sonrası Irak’ın yapılanmasında söz sahibi olmamız gerektiğine dair bir dizi fikir uçuşuyor gazete sayfalarında. Ancak, sadece maddi kazançlara endeksli bir politika izlemenin birtakım sakıncaları var. Herşeyden önce komşu bir ülkenin husumetini üzerinize çekmeniz sözkonusu. Güvenlik probleminin başgöstermesinin yanısıra ekonomik ve ticari çıkarların zedelenmesi de cabası...
   <br/>
   <br/>
   Diğer yandan, Irak’ı sıradan bir ülke, Bağdat’ı da herhangi bir şehir olarak görmemek lazım. Her medeniyetin, o medeniyeti üreten ve varlığına borçlu olduğu velûd coğrafyaları ve sembol şehirleri vardır yeryüzünde. İşte Irak/Bağdat onlardan biri. Nitekim, Abbasi hilafetinin şanlı mazisi Irak coğrafyasında gizlidir; Bağdat da İslam medeniyetine büyük katkı yapmış bir şehir. Halife Harun Reşid’i, İmam Gazali’yi, Fuzuli’yi ortaya çıkaran bir coğrafyadan bahsediyoruz burada. Hz. Cafer—i Sadıkları, İmam—ı Azam Ebu Hanifeleri, Abdülkadir Geylanileri bağrında misafir eden bir şehir sözkonusu olan... Hz. Yunus’un Musul’da, Hz. Hüseyin’in de Kerbela’da medfun bulunduklarını unutmuyoruz elbette. Genç Osman’ı, IV. Murad’ı da... 1534’te, Osmanlı hükümranlığına giren Bağdat, Türk–İslam medeniyetinin de bir parçasıdır aynı zamanda.
   <br/>
   <br/>
   Bağdat’ın Amerikan askerleri tarafından işgal edilmesi, gerileme sürecindeki İslam medeniyetinin geldiği son noktayı sembolik olarak işaret ediyor bir bakıma. Biz, Bağdat’ın bir medeniyet merkezi olduğunun farkında olamayabiliriz; ancak Başkan Bush bunun farkında galiba... Bamiyan’daki Buda heykellerini bombalayan Taliban durumuna düşmemek için ABD Başkanı, şimdilerde Irak’taki tarihi yerlerin haritasını çıkartıyor. 40 kadar bilim adamı ve arkeolog, Mezopotamya bölgesinde bulunan kültürel mirasın yerlerini tespit etmeye çalışıyor. Amaç ise Sümerlerden başlayıp sırasıyla Yahudi, Hıristiyan ve İslam medeniyetlerinin merkezi haline gelen bölgedeki tarihi eserlerin zarar görmesini önlemek...
   <br/>
   <br/>
   Arkeologların tahminine göre, Irak’ta çoğu henüz araştırılmamış yaklaşık 10 bin tarihi yer var. Bazı kültürel varlıkların M.Ö. 5 bin yıllarına ait olduğu sanılıyor. Özellikle, dünyanın en eski şehri olarak bilinen, Hz. İbrahim’in doğduğu antik Ur kenti, korunması gereken tarihi yerlerin başında geliyor mesela.
   <br/>
   <br/>
   Başkan Bush, harita çıkarması için arkeolog ve doğubilimcilerden oluşan bir komisyonu sonbaharda kurmuş. Biz ise yanıbaşımızdaki coğrafyanın, ait olduğumuz medeniyetin bir parçası olduğunu çoktan unutmuş savaş goygoyculuğu yapıyoruz maalesef. Hem de tarihimizi unutarak, medeniyetimizi yok sayarak...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2245), [web.archive.org (arşiv bağlantısı)](http://web.archive.org/web/20031024082539/http://www.aksiyon.com.tr:80/detay.php?id=2245)
