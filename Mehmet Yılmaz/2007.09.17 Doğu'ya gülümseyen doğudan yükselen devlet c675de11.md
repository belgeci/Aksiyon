# Doğu’ya gülümseyen, doğudan yükselen devlet

*Mehmet Yılmaz 2007.09.17*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123061447im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Cumhurbaşkanı Abdullah Gül’ün geçen hafta Doğu ve Güneydoğu Anadolu’ya yaptığı gezi büyük yankı uyandırdı Türkiye’de. Ağustos ayında 11. Cumhurbaşkanı olarak Çankaya Köşkü’ne çıkan Gül’ün ilk yurt içi ziyaretini bu bölgeye yapması çok anlamlı.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Van’da başlayıp Diyarbakır’da sona eren ve altı şehri kapsayan geziyi sembolik olmanın ötesine taşıyan bir özellik daha var bana göre. O da devletin bölgeye bakışında yeni bir paradigma değişikliğine gitmesi… Şüphesiz bu ifade çok iddialı ve neredeyse kesin bir yargı bildiriyor denilebilir. Hatta mesele sadece Cumhurbaşkanı Abdullah Gül’ün şahsına indirgenebilir ve geçmişte pek çok devlet adamının bölgeyi ziyaret ederek benzer demeçleri verdiği dile getirilebilir. Özetle, “Bu, devletten ziyade Gül’ün kişisel siyasi tercihi.” şeklinde bir yorum da yapılabilir.
    <br>
     <br>
      Ancak durum hiç de öyle değil bana göre. Bir kere bu gezi Cumhurbaşkanı Gül’ün gerek seçilmeden önce gerekse seçildikten sonra yaptığı birçok açıklamada vurguladığı “herkesin cumhurbaşkanı” olma niyetinin bir tezahürü. Yani, devletle milletin sevinçte ve tasada buluşması demek de mümkün kısaca buna. Hem tabanda hem de tavanda… İlk adımı Gül’ün atması ise 22 Temmuz’da yapılan seçimlerde bölge halkının uzun yıllardan sonra ilk kez terör örgütü PKK ile aynı tabana hitap ettiklerini söyleyen bir siyasi parti (DTP) yerine AK Parti’yi tercih etmesini devletin çok iyi okuduğunun bir göstergesi aynı zamanda.
      <br>
       <br>
        Nitekim bu gerçek, ziyaret sırasında da tüm çıplaklığıyla açığa çıktı. Yediden yetmişe bölge halkının yeni cumhurbaşkanına sevgi gösterilerinde bulunmasını sadece Gül’ün şahsına hamletmek doğru olmaz herhalde. Bu teveccühün, devleti en tepe noktada temsil eden bir zatın, sürekli terörle anılan bölgeye Ramazan ayı demeksizin ilk ziyareti gerçekleştirmesi sebebiyle bölge halkı tarafından topkeyûn kucaklanması ameliyesi olduğunu da kabul etmek lazım.
        <br/>
        <br/>
        Canım ne var bunda bu kadar abartılacak diyenler olabilir. Geçmişten gelen alışkanlıklar ve tecrübeler ışığında şüphesiz bu yorumlar doğrudur; ama bütün bu analizler 22 Temmuz seçimlerinde ortaya çıkan millî iradeyi görmemize ve güneydoğudaki dengelerde dramatik bir değişiklik olduğunu söylememize engel değildir. ABD’nin Irak’ı işgalinden sonra başlayan süreçte tekrar tırmanan PKK terörüne rağmen bölge halkının demokrasiye sahip çıkması, kendisine hizmet götüren bir iktidar partisine omuz vermesi, çocuklarının istikbalini Misak-ı Millî sınırları içerisinde görmesi, bölgenin en önemli sıkıntısı olan cehalet ve fakirlik konusunda atılacak her adımın karşılıksız kalmayacağını göstermesi çok önemli.
        <br/>
        <br/>
        Abdullah Öcalan İmralı’dan talimat yağdırırken, Kandil Dağı’ndaki teröristler yollara mayın döşerken Gül’ün ziyaretiyle her şeyin kolayca düzeleceğini söylemiyoruz elbette. 20 yılı aşkın süredir devam eden ayrılıkçı terörün taban bulduğu bölgede halk nezdinde değişen bir şeyler olduğunu, bunun da iyi okunması gerektiğini vurguluyoruz sadece. Ve bu değişimin devlet tarafından doğru algılandığını söylüyoruz. Hepsi bu…
        <br/>
        <br/>
        Ne olacağını, gelişmelerin nasıl bir seyir izleyeceğini tabii ki zaman gösterecek. Ancak şunu rahatlıkla söyleyebilirim. Artık Türkiye eski Türkiye değil. Bundan sonra eski Türkiye gibi stratejiler geliştirme, Soğuk Savaş modeli politikalar üretme lüksü de yok. Birkaç sıkıntılı sene bizi bekliyor olsa da 2010’lardan itibaren ülkemiz doğusuyla batısıyla, güneyiyle kuzeyiyle istikbale çok büyük umutlarla bakıyor olacak inşallah. Eğer bu geçiş dönemini kavga etmeden, gürültü patırtı çıkarmadan atlatabilirsek Türkiye’nin 21. yüzyıla damgasını vurmaması için hiçbir sebep yok ortada… Yeter ki bu toprakları bizim toprağımız yapan kültürel değerlerin kadrini ve kıymetini bilelim. Millet olarak da devlet olarak da… O zaman bizi kimse tutamaz.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28436), [web.archive.org (arşiv bağlantısı)](http://web.archive.org/web/20071123061447/http://www.aksiyon.com.tr:80/detay.php?id=28436)
