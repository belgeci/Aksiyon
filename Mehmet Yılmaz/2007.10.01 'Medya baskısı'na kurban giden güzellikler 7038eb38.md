# ‘Medya baskısı’na kurban giden güzellikler

*Mehmet Yılmaz 2007.10.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123082322im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Medyanın yaptığı gürültüye bakarsanız Türkiye hâlden hâle giriyor. 1990’ların başında Rabıta örgütünün yaptığı desteklerle ülkemiz Suudi Arabistan olma yolunda hızla ilerliyordu güya. Bu örgütten maaş alanlar vardı, hazırlanan raporlara göre.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Uğur Mumcu’nun o dönemde yazdıklarına bakmak kâfi bu konuda. Bombalar patlıyor, terör tırmanıyor, siyasi suikastlar işleniyordu art arda. 17 Nisan 1993 tarihinde Turgut Özal vefat edip siyasi dengeler değişince sular duruldu bir an için.
    <br>
     <br>
      Sonra yine karıştı ortalık. 28 Şubat’a giden süreç başladı birden. Bu kez gündeme gelen ülke İran’dı. Türkiye hızla İran’a benziyor ithamı dolaşıyordu ortalıkta. Aczmendiler, Fadime Şahin’ler, Ali Kalkancı’lar bu iddiayı “ispat etmek” için sahneye sürülen figürlerdi. Sincan’da düzenlenen Kudüs gecesine dönemin İran Büyükelçisi’nin katılması ise dekoru tamamlayan bir başka unsur oldu. Operasyon için ortam hazırdı yani. Demir tavında dövülmeliydi. Nitekim tanklar yürüdü, Refahyol hükümeti postmodern bir darbeyle alaşağı edildi. Ve Türkiye de İran olmaktan kurtuldu!
      <br>
       <br>
        Şimdi moda Malezya. Türkiye’nin Malezya olmasına ramak kaldı, anlı şanlı yazarlara ve meşhur kanaat önderlerine göre. Gazeteler çarşaf çarşaf diziler hazırlıyor bu ülke hakkında. Muhabirler sokak röportajları yaparak iki ülke arasında benzerlikler yakalamaya çalışıyor. Komik bir durum. Ama olsun. Madem birileri “muharebe” sürecini başlattı yine. Ateşe odun atmak lazım! Böyle dönemlerde kritik isimler ön plana çıkar genelde. Onların vazifesi toplumun zihnini bulandırmaktır. Modern tabirle kamuoyu oluşturmak. Şerif Mardin o işlevi gördü mesela, “mahalle baskısı” diye bir kavram üreterek. Mevcut konjonktürde irtica ve şeriat kelimeleri bahsettiğim “mikser” rolü için yeterli olmayabilirdi. Yeni kavramın önemini basın çok iyi kavradı. Baskın basanındır fehvasınca kamuoyu üzerinde müthiş bir “medya baskısı” uygulamaya başladı. Hem de hiç ara vermeden.
        <br/>
        <br/>
        Ortam belli kıvama gelince “psikolojik harp” konusunda dünyanın en iyi uzmanlarından biri olan Prof. Dr. Vamık Volkan çıktı ortaya. Apar topar yurt dışından çağrılan Volkan da hemen harekete geçti. Toplumsal çatışma olduğu izlenimi edindiğini gelir gelmez fark ettiğini vurguluyor günlerdir. Tabii “korku” pompalamayı ihmal etmeyerek: “Türkiye bir dönüşüm süreciyle karşı karşıya. Bu süreç ya yumuşak bir şekilde ilerleyecek ya da talihsiz kötü bir şekle dönüşecek.”
        <br/>
        <br/>
        Sürecin nasıl bir şekil alacağını zaman gösterecek elbette. Koparılan fırtınanın halk nezdinde bir karşılığı olup olmadığını da… Politikacılarımız, bürokratlarımız, askerlerimiz, entelektüellerimiz, yazarlarımız, çizerlerimiz şu gerçeği gözardı etmemeli artık. Dünyada da Türkiye’de de “hayat” bambaşka mecralarda akıyor. Toplumsal dinamikleri etkileyen faktörleri dikkate almadan yapılacak her “zorlama mühendislik” ameliyesinin geri tepmesi kuvvetle muhtemel. Geçmiş örnekler de bunu gösteriyor zaten.
        <br/>
        <br/>
        “Merkez” mahallesinde oturanların kopardığı suni vaveylanın peşinden koşmuyor halk; ama bunlar ne demek istiyor diye uzaktan seyrediyor. Sonra da kendi işine dönüyor. Varsın birileri genelleme yaparak toplumun bazı kesimlerini tu kaka etsin diyerek hem de. Kim nasıl yorum yaparsa yapsın bu ülkeyi çok seven insanların gündeminde “başkalarını yaşatma” duygusu var. Düşenin elinden tutma var. Fakiri fukarayı sevindirme var. Sessiz sedasız, milletin asırlık dertlerine derman olacak hizmetleri hayata geçirme var.
        <br/>
        <br/>
        Bundan böyle dergimizi bir de bu gözle okuyun lütfen. Yok etmek için değil, birlikte var olmak için yola çıkan insanların hikâyelerini bulacaksınız sayfalarımızda. Bu hafta okuyacağınız kapak dosyası onlardan biri mesela. Terörle mücadeleye yepyeni bir yaklaşım getiren yanlış yollara sapanları “insanca” muamele ederek topluma kazandıran Serdar Bayraktutan gibi nicelerinin gerçekleştirdiği güzel çalışmalar, bu ülkenin geleceği adına umut verici.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28557), [web.archive.org (arşiv bağlantısı)](http://web.archive.org/web/20071123082322/http://www.aksiyon.com.tr:80/detay.php?id=28557)
