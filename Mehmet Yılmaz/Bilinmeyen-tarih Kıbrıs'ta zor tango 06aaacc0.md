# Kıbrıs’ta zor tango

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20031226152915im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031226152915im_/http://www.aksiyon.com.tr/resim/30/52.jpg" vspace="5"/>
  </p>
 </font>
 <font class="content">
  BM’nin hazırladığı son barış planı ile Kıbrıs yine gündemde. Plan, anayasal kazanımlar ile Türk tarafını, toprak verilmesi ve göçmenlerin dönüşü ile de Rumları tatmin etmeye çalışıyor. Türkiye, toprak talebi ve göçmenlerin dönüşünden rahatsız. Bir yanda ABD’nin muhtemel Irak operasyonu, diğer yanda Avrupa Birliği üyeliği ve Kıbrıs meselesi, değişen uluslararası sistemde Türkiye’nin karar mercilerini her geçen gün çözüm için daha da zorlayan devasa problemler olarak arz—ı endam ediyor. Kıbrıs uyuşmazlığı ise, bugünlerde bir adım öne çıkmış bulunuyor.
 </font>
 <p>
  <font class="content">
   Kıbrıs’ı kamuoyunda gündemin ilk sırasına taşıyan gelişme, BM Genel Sekreteri Kofi Annan’ın geçen hafta başında 172 sayfalık bir çözüm planını taraflara eş zamanlı olarak sunmasıyla başladı. Annan’ın planında, Türk tarafının anayasal konularda kazanımlar elde ettiği; Rum tarafının da göçmenlerin dönüşü ve toprak konularında hedefine ulaştığı ilk bakışta dikkat çekiyor. Hattâ, planın taraflar arasında bir müzakere zemini oluşturabileceğini; anayasa konusunda dengeli bir yaklaşım içerisinde olduğunu söylemek de mümkün. Her ne kadar plan, bu yönleri nazara verilerek içeride ve dışarıda olumlu bir yankı bulsa da, özellikle Türk tarafı için daha çok handikap içerdiği gözlerden kaçmıyor.
   <br/>
   <br/>
   Stratejik derinlik kayboluyor
   <br/>
   <br/>
   Ankara, özellikle toprak talebi ve Rum göçmenlerin dönüşü konusunda ciddi sıkıntı olduğunu gizlemiyor. Annan’ın sunduğu iki haritada da teklif edilen toprakların Rumlara verilmesi durumunda Kuzey Kıbrıs’taki stratejik derinliğin kaybedilmesi; yani güvenlik sahasının daraltılıp kuşatılması sözkonusu. İstenilen toprak tavizlerinin verilmesi durumunda KKTC’nin, askeri amaçla kullanılabilen Geçitkale Üssü ve diğer askeri bölgeler üzerindeki denetiminin azalacağı dillendiriliyor.
   <br/>
   <br/>
   Türk tarafı toprak tavizine itiraz ediyor; çünkü A haritasında 50 köy ve yerleşim biriminin Rumlara verilmesi öngörülüyor; Türklerde kalacak topraklar yüzde 28,6 ile sınırlandırılıyor. B haritasında ise, 39 köy ve yerleşim birimi Rumlara bırakılırken Türk tarafında kalan topraklar yüzde 28,5 düzeyine iniyor. Bu topraklar ise KKTC yüzölçümünün yaklaşık yüzde 22—23’ünü oluşturuyor. Yine sunulan A planına göre, 60 ila 65 bin Türk, göçmen haline gelirken; B haritasında ise bu rakam 50–55 bine düşürülüyor. Toprak değişimi sırasında Güzelyurt, Çamlıbel, Alayköy, Haspolat, Lefke’den başlamak üzere batıdaki bütün yerleşim birimlerinin Lefkoşa—Girne karayolunun 5 kilometre batısından itibaren dar bir sahil şeridi dışında Rumlara verilmesi isteniyor. Lefkoşa—Gazimagosa karayolunun güneyi tamamen; Gazimagosa şehrinin yüzde 90’ı Rumlara terk edilmiş oluyor. Buna ek olarak, Geçitkale bölgesi başta olmak üzere Lefkoşa—Gazimagosa yolunun kuzeyindeki verimli Mesarya Ovası da Rum tarafına devrediliyor.
   <br/>
   <br/>
   Bunlara ek olarak, Karpaz bölgesinin yarısı da Rum egemenliğine bırakılıyor. Geriye kalan toprakların hem verimsiz bölgelerden oluşması hem de buradaki askeri–stratejik üstünlüğün büyük ölçüde Türkiye aleyhine ortadan kalkıyor olması ciddi endişe kaynağı.
   <br/>
   <br/>
   Adanın Rumlaşması endişesi
   <br/>
   <br/>
   Ankara’da rahatsızlık meydana getiren bir diğer konu ise adanın Rumlaşması tehlikesi. Annan’ın sunduğu belge, Türklerin boşalttığı topraklara Rumların yerleştirilmesini öngörüyor. Aşamalı olarak gerçekleştirilecek bu plana göre, 20 yıllık bir dönemde Kuzey Kıbrıs’taki nüfusun yüzde 20’si Rumlardan oluşacak. 20 yıldan sonraki dönemde bunun üçte bir oranına yükseltilmesi de öneriliyor planda.
   <br/>
   <br/>
   Türklerin topraklarını bırakarak başka bölgelere yerleştirilmeleri, adanın toplumsal ve ekonomik dokusuna da şüphesiz ki zarar verecek. Türk nüfusun, iki tarafı ayıran Yeşil Hat boyunca oturduğu dikkate alındığında, önerinin hayata geçirilmesi demek yaklaşık 70—80 bin Türk’ün göçmen statüsüne geçmesi anlamına gelecek. Yer değişimini içeren bu paragrafı gördüğünde KKTC Cumhurbaşkanı Rauf Denktaş’ın verdiği ilk tepki, Türk tarafı açısından olayın vahametini ortaya koyuyor: “80 bin Türk’e ben nasıl göç edeceksiniz, evinizi barkınızı bırakacaksınız derim?”
   <br/>
   <br/>
   Garantörlük hakkı işlemeyebilir
   <br/>
   <br/>
   Planda, Ankara’yı rahatsız eden noktalar sadece bunlarla sınırlı değil elbette. Güvenlik ve garantiler konusunda da Türkiye’nin çekinceleri var: Geleceğin ‘Avrupa Ordusu’ olarak lanse edilen Avrupa Güvenlik ve Savunma Politikası (AGSP) kapsamından Kıbrıs’ın çıkarılmamış olması ve 29 ay gibi kısa bir sürede adadaki asker sayısının dört haneli rakamların altına çekilmesi önerisi bunlardan birkaçı mesela...
   <br/>
   <br/>
   Halbuki, Türkiye’nin ciddi bir asker azaltma girişimini ancak AB üyeliğini elde etmesinden sonra gerçekleştirebileceği biliniyor. Diğer yandan, AB’ye üye olmuş bir Kıbrıs üzerinde Türkiye’nin garantörlük haklarının işlemeyeceği endişesi de Ankara’daki diplomatik çevrelerin konuştuğu hususlar arasında.
   <br/>
   <br/>
   ‘Rumlara sızdırıldı’ iddiası
   <br/>
   <br/>
   Annan’ın Kıbrıs belgesi ile ilgili olarak ilginç gelişmeler de olmuyor değil. Plan, geçen hafta pazartesi günü resmen taraflara sunulmadan önce taslak metin olarak Yunan basınına sızdırılmıştı. AKP Genel Başkan Yardımcısı Yaşar Yakış gibi, Dışişleri Bakanı Şükrü Sina Gürel de, bundan daha vahim olan bir noktaya dikkat çekiyor: BM Genel Sekreterliği belgeyi hazırlanışı sırasında Rum tarafına sızdırdı ve Rumlara ‘düzeltme’ imkanı verdi.
   <br/>
   <br/>
   Bakan Gürel’in dile getirdiği bir başka iddia ise ABD Dışişleri Bakanı Colin Powell’ın kendisine bir mesaj göndererek metnin kabulünü istediği yönünde. Belgenin hazırlık aşamasında Başbakan Ecevit’in 1 Kasım tarihinde Annan’a bir mektup göndererek Türkiye’nin olmazsa olmazlarını ilettiğini kaydeden Gürel, 8 Kasım’da Powell’ın kendisine bir mesaj gönderdiğini ve belgenin kabul edilmesi şartıyla 12 Aralık’ta Kopenhag’da yapılacak AB Zirvesi’nde Türkiye’ye tarih alınması için çalışacaklarını aktardığını söylüyor.
   <br/>
   <br/>
   BM’nin Kıbrıs planından başta Yunanistan ve Kıbrıs Rumları olmak üzere hemen herkes memnun. ABD, plana tam destek verdiğini açıklarken, AB, planı ‘tarihi fırsat’ olarak değerlendiriyor. Avrupa Birliği Komisyonu Başkanı Romano Prodi’nin, Kopenhag Zirvesi’ne kadar adada çözüme ulaşılamasa da bölünmüş ‘Kıbrıs’ı üyeliğe kabul edeceklerini söylemesini, Brüksel’in niyetlerini açığa çıkarması bakımından kayda değer bir açıklama olarak burada zikredelim.
   <br/>
   <br/>
   Küresel rekabetin ‘merkez’ üssü
   <br/>
   <br/>
   Son gelişmeler de gösteriyor ki Kıbrıs meselesi artık Türk—Yunan anlaşmazlığı olmaktan çıkmış; giderek Avrasya, Balkanlar ve Ortadoğu meselesi haline gelmiş bulunuyor. Kıbrıs meselesine bugün AB’ye girmek için ‘ver—kurtul’ şeklindeki bir mülahaza ile bakmak çok vahim hatalara yol açabilir. Kıbrıs, Soğuk Savaş sonrası dönemde bölgesel ve uluslararası güç merkezlerinin üzerinde küresel rekabet ettikleri bir coğrafya parçası artık.
   <br/>
   <br/>
   Küresel ve bölgesel güç merkezi olmaya namzet hiçbir ülkenin Kıbrıs’ı ihmal etmesi düşünülemez. Küresel anlamda Kıbrıs, Asya, Afrika ve Avrupa kıtaları arasındaki stratejik bağlantıları doğrudan etkileyecek bir konuma sahip. Aynı şekilde Doğu Akdeniz, Balkanlar ve Kuzey Afrika’daki dengelerin de temel taşı niteliğinde...
   <br/>
   <br/>
   Kıbrıs’ın, Orta Asya’dan Avrupa’ya giden enerji ve ticaret hatlarının güney güzergahı üzerinde yer alması da adanın önemini artırıyor. Mesela, Almanya’nın ısrarla Kıbrıs Rum Kesimi’ni AB’ye almak istemesinin altında, diğer küresel rakiplerine nazaran zayıf olduğu güney hattı üzerinde önemli bir stratejik nokta elde etme çabası yatıyor. Kıbrıs’ın AB’ye üye alınmasıyla birlikte Avrupa’nın, İskenderun Körfezi ve Doğu Akdeniz çıkışı üzerindeki kontrolünü artırması beklenebilir.
   <br/>
   <br/>
   Aynı şekilde Rusya da aynı güzergah üzerinde etkinlik kazanmak istiyor. Bakû—Ceyhan petrol boru hattından rahatsız olan Rusya, PKK terörünün sona ermesiyle eş zamanlı olarak Kıbrıs’a S—300 füzelerini yerleştirme planlarını yürürlüğe koymuştu. Rusya bu hamlesiyle, doğu ve güneydoğu Anadolu coğrafyasında güvenliğin sağlanmasına karşılık, Doğu Akdeniz’de istikrarsızlığı körükleyerek, Kıbrıs’ın ne kadar büyük bir küresel rekabetin içinde olduğunu bir kere daha göstermişti.
   <br/>
   <br/>
   Türkiye’ye bakan iki yönü
   <br/>
   <br/>
   Türkiye’nin Osmanlı döneminden başlamak üzere Kıbrıs adasına yönelik politikasını iki temel parametrenin belirlediğini rahatlıkla söyleyebiliriz. Bunlardan birincisi Kıbrıs’ın stratejik açıdan Anadolu coğrafyasının güvenliği için arz ettiği önemdir. Kıbrıs adası, Doğu Akdeniz’i, Süveyş kanalını, İskenderun ve Antalya körfezlerini denetim altında tutabilecek bir konumda. Adaya yerleştirilecek çeşitli silah sistemleri ile Türkiye’nin en uzak noktalarını vurmak mümkün.
   <br/>
   <br/>
   Bugün, Türkiye’nin Ege denizine çıkışı Yunanistan’ın kontrolündeki adalar üzerinden yapılıyor. Yunanistan, karasularını 12 mile çıkardığı takdirde Türkiye; Ege’de ancak Yunan karasularından geçerek uluslararası sulara çıkabilecek. Kıbrıs’ın Yunan denetimine girmesi demek, Türkiye’nin güney sahillerinden uluslararası sulara açılma konusunda sıkıntıya düşmesi anlamına geliyor.
   <br/>
   <br/>
   Zaafiyet, domino etkisi yapabilir
   <br/>
   <br/>
   İkinci temel parametre ise burada yaşayan Müslüman Türk nüfusla ilgili. Osmanlı devletinin 1571’de adayı fethetmesiyle Kıbrıs, yaklaşık 300 yıl boyunca Türk hakimiyeti altında kaldı. Türkiye’nin, adadaki yaşayan Türk nüfusun yaşadığı topraklar üzerinde tarihten gelen hakları mevcut. 1878 yılında ‘geçici işgal’ adı altında Türklerin elinden alınan Kıbrıs adası, daha sonra asıl sahibine geri verilmemişti.
   <br/>
   <br/>
   Türkiye, tarihinde ilk defa Misak—ı Milli sınırları dışında kalan bir coğrafyada siyasi çıkarlarını korumak ve burada yaşayan soydaşlarının güvenliğini sağlamak için 1974 yılında Kıbrıs’a askeri müdahalede bulundu. Bu harekâtla Türkiye, Osmanlı devletinin tasfiyesi sonrasında geride kalan topraklarda yaşayan Türk ve Müslüman unsurların güvenliğini koruyabileceğini gösterdi. Bu bağlamda, 1970’lerin zor şartlarında böylesine ‘atak’ bir siyaset takip eden Türkiye’nin, bugün Kıbrıs’ta göstereceği bir zaafiyet, domino taşı etkisi meydana getirebilir. Bunun olumsuz sonuçları Batı Trakya’da, Bulgaristan’da, Kosova’da, Bosna’da, Azerbaycan’da, Kuzey Irak’ta kendini gösterebilir. Kıbrıs’taki varlık mücadelesi, bir bakıma diğer Osmanlı bakiyesi toplulukların geleceğini de yakından ilgilendiriyor.
   <br/>
   <br/>
   Kıbrıs, AB üyeliği için kilit mi?
   <br/>
   <br/>
   Türkiye’nin Kıbrıs konusunda vereceği tavizlerin AB üyeliği yolunu açacağı da şüpheli görünüyor. Kalabalık nüfusu, zayıf ekonomisi, sancılı demokratik düzeni ve Müslüman kimliği ile Türkiye’nin kısa vadede AB’ye üye olması imkansız gibi. Aslında, AB’nin genişleme dalgasına dikkatli biçimde baktığımızda da bu gerçeği rahatlıkla görmek mümkün.
   <br/>
   <br/>
   AB için şu anda iki önemli süreç ön planda: Genişleme ve genişleme sonrası entegrasyon. 12 Aralık’ta yapılacak zirve ile AB, aralarında Kıbrıs Rum Kesimi’nin de olduğu 10 ülkeyi birinci dalga olarak adlandırılan bir süreçte birliğe kabul edecek. İkinci dalgada ise iki aday ülke birliğe alınacak. Birinci ve ikinci dalga sonrası AB, sağlıklı bir entegrasyon için genişleme sürecini bir süre yavaşlatacak. Türkiye, her iki genişleme dalgasında da üye ülke olarak görünmüyor. Zaten AB de, aday adayı ülkelerle yaptığı uyum süreci toplantılarına Türkiye’yi çağırmıyor.
   <br/>
   <br/>
   AB, mevcut konumunu güçlendirmek için Balkanlar’dan Doğu Avrupa’ya, Kuzey Denizi’nden Karadeniz’e ve Baltık ülkelerini de içine alacak şekilde hinterlandını büyütme stratejisi içinde. Bu gerçekten yola çıkarak şunu söyleyebiliriz: AB, genişleme ve entegrasyon sürecini tamamladıktan sonra Avrupa’da ara bölgede kalan ülkelere; Hırvatistan, Bosna—Hersek, Yugoslavya, Makedonya ve bağımsızlığını kazanırsa Kosova’ya yönelecektir bundan sonra. AB, Avrupa’nın en istikrarsız bölgesi olan bu coğrafyayı içine almadığı takdirde çok önem verdiği toprak bütünlüğü ve stratejik hakimiyet konusunda yara alacaktır. İyimser bir tahminle bu sürecin 20 yıl içinde gerçekleşeceğini farz edersek, Türkiye’ye sıranın muhtemelen ancak bu tarihten sonra gelebileceğini söyleyebiliriz.
   <br/>
   <br/>
   Kıbrıs’ı AB ipoteğinden kurtarmak
   <br/>
   <br/>
   Genelkurmay Başkanı Orgeneral Hilmi Özkök’ün Amerika dönüşünde yaptığı açıklamada, Türkiye açısından Kıbrıs’ın hayati stratejik önemini vurgulaması; Kuzey Kıbrıs Türk Cumhuriyeti’nin kuruluşunun 19. yıldönümüne katılarak Türkiye’nin Kıbrıs’taki çıkarlarını çiğnetmeyeceğini açıklaması boşuna değil. 28 yıldan beri bir türlü çözülemeyen Kıbrıs gibi çetrefil bir meselenin, BM’nin teklif ettiği üzere, 30 gün gibi kısa bir sürede çözülmesi beklenemez. Kopenhag’da Türkiye’ye müzakere tarihi verilmesinin özellikle Kıbrıs meselesinin ‘çözümüne’ endekslenmesinin de adada barışı büsbütün zorlaştırdığını gözden kaçırmamak gerekiyor.
   <br/>
   <br/>
   Türkiye, Kıbrıs’a yönelik politikalarında hatalar yapmış olabilir. Ancak, bütün bunlara rağmen muhtemel bir üyelik için Kıbrıs’taki haklarından ve çıkarlarından vazgeçmesi de mümkün değil. Ankara için, bundan böyle geçmiş hataları bir kenara bırakarak Kıbrıs merkezli bir Doğu Akdeniz politikası geliştirmenin zamanı gelmiş bulunuyor. Bu hedefe ulaşabilmesi ise Kıbrıs sorununu AB ipoteğinden kurtarmasına; bu konuda etkin ve fayda sağlayıcı bir siyaseti planlayıp hayata geçirmesine bağlıdır. Kıbrıs dramının mutlu sonla bitmesinin, aynı zamanda AB’nin kolaylaştırıcı politikalar izlemesine de bağlı olduğunu unutmamak lâzım.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2122), [web.archive.org (arşiv bağlantısı)](http://web.archive.org/web/20031226152915/http://www.aksiyon.com.tr:80/detay.php?id=2122)
