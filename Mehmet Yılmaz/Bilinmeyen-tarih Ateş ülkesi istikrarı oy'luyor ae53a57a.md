# Ateş ülkesi istikrarı oy'luyor

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20050118064816im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064816im_/http://www.aksiyon.com.tr/resim/462/32.jpg" vspace="5"/>
  </p>
 </font>
 <font class="content">
  Yaklaşık 8 milyon insanın yaşadığı Azerbaycan için seçimler, siyasi ve ekonomik istikrarın devamı açısından keskin bir viraj niteliğinde. Seçimlerin en önemli özelliği ise Azerbaycan siyasetinde 34 yıldan beri belirleyici bir konumda bulunan Haydar Aliyev'in bu yarışta yer almaması.
 </font>
 <br/>
 <p>
  <font class="content">
   "Barış içinde yaşayan, hür ve müstakil bir Azerbaycan"ı hayal ediyorum. Ülkemi bütün dünya tanımalı ve ona herkes hürmet etmeli. "Yahşi" insanların yaşadığı ülkemdeki güzelliklerin korunması için Azerbaycan"ın güçlü bir ordusu olmalı."
   <br>
    <br>
     "Ülkemin geleceği aydınlık. Sevecen insanlar yaşıyor bu topraklarda. En büyük düşüm, Azerbaycan"ın sağlıklı insanların hayatlarını sürdürdüğü bir memleket olarak anılması. Bundan ötürü de hekim olmak istiyorum. Hem de dünyanın en iyi hekimlerinden biri."
     <br>
      <br>
       Yukarıdaki sözlerin ilk paragrafı, Turan Hüseyinli"ye ait. İkincisi ise Mechebin Elizade"ye... Orta ikinci sınıfa giden Azeri gençleri bunlar; Azerbaycan"ın geleceğini emanet edeceği yeni neslin biri erkek diğeri bayan iki temsilcisi. Büyük hayalleri olan gençler Azerbaycan"la aynı yaştalar. Turan, 30 Ekim 1991"de dünyaya gelmiş. Azerbaycan"ın 18 Ekim 1991"de bağımsızlığını ilan ettiği dikkate alınırsa, on iki günlük yeni devletin "hür ve müstakil" ortamında gözlerini dünyaya açmış. Hayallerinde, bağımsızlık ve özgürlük olması da bundan olsa gerek. Mechebin"in doğum tarihi ise 15 Ocak 1991. O da bağımsızlığa giden yolun ne kadar zorlu olduğunu "çocuk" yaşta hissetmiş genç bir kız. Bundan olsa gerek sağlıklı ve iyi tahsil görmüş insanlardan meydana gelen bir ülkeyi tahayyül ediyor.
       <br/>
       <br/>
       15 Ekim seçimlerinin önemi
       <br/>
       <br/>
       Azerbaycan da tıpkı parıldayan gözlerle geleceğe bakan bu gençler gibi kıpır kıpır bugünlerde. Her sokak başında, evde, işyerinde yürekler, bu hafta içindeki seçimlerin sonuçlarını merak ediyor. 15 Ekim Çarşamba günü yapılacak seçimlerin ülkenin kaderini etkileyecek bir niteliğe sahip olduğunu biliyor Azeri halkı. Azadlık Meydanı"ndan yükselen bağımsızlık türküsü ile yeniden başlayan yürüyüşün sonsuza kadar kesintisiz devam etmesini istiyor çünkü. Bundan dolayı da geçmişte yaşanan sıkıntıları dikkate alarak seçimlerin demokratik bir ortamda kazasız belasız geçmesi için dua ediyor.
       <br/>
       <br/>
       Yaklaşık 8 milyon insanın yaşadığı Azerbaycan için seçimler, siyasi ve ekonomik istikrarın devamı açısından keskin bir viraj niteliğinde. Bu seçimlerin en önemli özelliği, Azerbaycan siyasetinde 34 yıldan beri belirleyici bir konumda bulunan Haydar Aliyev"in 15 Ekim"deki yarışta yer almaması. Ciddi sağlık sorunları yaşayan Aliyev, tedavi edilmek için 8 Temmuz 2003"te Ankara"ya getirildi, 6 Ağustos 2003"te de ABD"ye götürüldü. Cleveland Kliniği"nde tedavi gören Aliyev"in sağlık durumundaki belirsizlik üzerine, eski Başbakan Artur Resizade istifa etti, Haydar Aliyev"in yazılı talebi ile 4 Ağustos 2003"te oğlu İlham Aliyev başbakanlığa getirildi. 1969 yılından beri daima devletin üst düzey kademelerinde görev yapan, 1993-2003 yılları arasında ise bizzat icranın başında yer alarak Azerbaycan siyasetine damgasını vuran Aliyev"in, oğlu lehine adaylığını geri çekmesi, seçimlerin önemini bir kat daha artırıyor.
       <br/>
       <br/>
       Hem istikrar hem de demokrasi sınavı niteliğindeki seçimlerde 8 aday yarışacak. Haydar Aliyev"in oğlu İlham Aliyev, seçimlerin kaderini etkileyecek favorisi durumunda. İlham Aliyev"in dışında 7 aday daha ipi önde göğüslemek için ter dökecek. Bunlar arasında Etibar Memmedov ve İsa Kamber öne çıkan adaylar arasında... 11 Ekim 1998"de yapılan seçimlerde Haydar Aliyev, oyların yüzde 77,6"sını almıştı. Bu seçimde de aday olan Etibar Memmedov"a destek verenler yüzde 11,8 civarında kalırken, aynı oran Nizami Süleymanov için yüzde 8,2 civarında gerçekleşmişti.
       <br/>
       <br/>
       İdari sistemin esasını "güçler ayrılığı prensibi"nin oluşturduğu Azerbaycan, güçlü bir başkanlık sistemi ile yönetiliyor. Cumhurbaşkanı, Başbakan ve Bakanlar Kurulu yürütme erkini; 125 üyeli Milli Meclis ise yasamayı oluşturuyor. 1995 yılında yapılan seçimlerle Azerbaycan"ın ilk parlamentosu teşkil oldu, Kasım 2000"de yapılan seçimle de meclis üyeleri yenilendi.
       <br/>
       <br/>
       Ekonomik vaatler ön planda
       <br/>
       <br/>
       Seçim çalışmalarını bugüne kadar başkent Bakü"de yürüten adaylar, yaklaşan tarihle birlikte kampanyalarını daha çok, "reyon" olarak adlandırılan taşra bölgelerinde yoğunlaştırmış durumda. Adayların, seçimlere birkaç gün kala da büyük şehir merkezlerinde mitingler düzenleyerek son kozlarını oynamaları bekleniyor. Muhalefet ve iktidar, seçmenlerin desteğini alabilmek için, Karabağ sorununun çözümü, ekonomik iyileşme ve daha etkin dış politika vaatlerinde bulunuyor.
       <br/>
       <br/>
       Mesela, İlham Aliyev her seçim konuşmasında "Haydar Aliyev"in izlediği siyaseti sonuna kadar sürdüreceklerini", ülke ekonomisini kalkındıracaklarını ve yaşanan işsizlik sorununu çözeceklerini söylüyor. 5 yılda 600 bin yeni işyeri açmayı vadeden İlham Aliyev, ekonomik alanda planladıkları yeni stratejinin petrol dışı sektöre canlılık getirmek için yeni reformları hayata geçirmek olduğunu vurguluyor. İlham Aliyev, Bakü-Tiflis-Ceyhan petrol boru hattı projesinin 2004 sonunda tamamlanmasının ardından ülke ekonomisinin daha da güçlü hale geleceğini, oluşturulan petrol fonu bünyesinde bugüne kadar biriken 1 milyar 400 milyon dolar sermayenin de halkın sosyal ihtiyaçlarının giderilmesi için kullanılacağını belirtiyor.
       <br/>
       <br/>
       Muhalefet partilerinin seçim propagandalarında da ekonomik vaatler ön plana çıkıyor. İşsizlik sorununu çözmekten, yeni istihdam alanları açmaya kadar uzanan vaat listesinde memurların maaşlarının ilk ayda iki-üç kat artırılması da yer alıyor. Hem iktidar hem de muhalefetin seçim kampanyasında kullandığı bir başka argüman da Karabağ sorunu. İşgal altındaki toprakları mutlaka kurtaracaklarını, kaçgınların (Karabağ savaşı sırasında mülteci durumuna düşen insanlar) evlerine dönmelerini sağlayacaklarını, onların ekonomik sorunlarını çözeceklerini vaat ediyorlar.
       <br/>
       <br/>
       Parçalanmış siyasi yapı
       <br/>
       <br/>
       Seçim döneminde öne çıkan tartışmalardan biri de seçimlerin demokratik bir ortamda gerçekleşip gerçekleşmeyeceği konusu. Muhalefet partileri seçimlerin demokratik bir ortamda gerçekleşmesi için yoğun taleplerde bulunuyor. Özellikle seçim komisyonlarının oluşumu konusunda yaşanan tartışmalar, Azerbaycan demokrasisi hakkında uluslararası camianın gözünde "şüphe" bulutlarının oluşmasına yol açıyor. Bu gelişmeler ışığında seçimleri, aralarında Türkiye"nin de bulunduğu pek çok ülkeden gelen binin üzerinde gözlemcinin izlemesi bekleniyor.
       <br/>
       <br/>
       Her ne kadar seçim süreci ile ilgili bu tartışmalar yaşansa da Azerbaycan, "demokratik gelenek" konusunda önemli tecrübelere sahip bir ülke. Siyaset bilimci Dr. Rasim Musabeyov, Azerbaycan"ın geçmişten gelen bir demokrasi tecrübesi olduğuna vurgu yapanlardan biri. Ülkesinin, Sovyetler Birliği"nden ayrıldıktan sonra seçimini demokrasiden ve serbest piyasa ekonomisinden yana kullandığını hatırlatan Musabeyov, bu konuda birtakım yasal düzenlemeler yapıldığını; ancak bunların bazılarının pratik hayata uygulanamadığını söylüyor. İç siyasi yapıda birbirleri ile amansız mücadele eden politik gruplar olduğunu dile getiren Musabeyov, "bu siyasi rekabetin seçimlerden sonra daha da şiddetlenip şiddetlenmeyeceği" yönündeki sorumuza pek de olumlu cevap vermiyor.
       <br/>
       <br/>
       Aynı kaygıları yaşayanlardan biri de Arif Aliyev. Azerbaycan Yeni Nesil Gazeteciler Birliği Başkanı olan Arif Aliyev, parçalanmış siyasi yapının Azerbaycan"ın en önemli problemi olduğunu söylüyor. "Birbirleri ile rekabet etmiyor, adeta savaşıyorlar" diyen Arif Aliyev"e göre, insanlar aralarındaki ihtilafları oturup konuşarak çözmüyor. Sorunlar hep bir tarafa çekiliyor, sonra da insanlar taraf haline geldiklerinden problemler kördüğüm oluyor. Arif Aliyev, seçimlerin demokratik bir şekilde gerçekleşmesi ve halkın da neticeyi kabullenmesi halinde siyasi rekabetin bir uzlaşmaya dönüşebileceğine dikkat çekiyor.
       <br/>
       <br/>
       Demokrasi tecrübesi
       <br/>
       <br/>
       1918 yılında kurulan ilk Azerbaycan Halk Cumhuriyeti, varlığını sürdürdüğü o kısa dönemde demokrasi adına en güzel örnekleri vermişti. Bu dönemde, siyasi özgürlüklerden kadın haklarına uzanan yelpazede temel hak ve hürriyetler konusunda özgün çalışmalara imza atılmıştı. Özellikle aydın kesimin bilinçli tavırları, ülkenin Sovyetler Birliği tarafından işgal edilmesinden sonra daha da artmış, 28 Mayıs 1957"de Bakü"deki Kız Kalesi"ne bağımsızlığın yıldönümü nedeniyle Azerbaycan Halk Cumhuriyeti"nin 3 renkli bayrağı dikilmişti.
       <br/>
       <br/>
       Aynı şekilde, Sovyetler Birliği"nin çözülmesi sırasında da Azerbaycan, hem aydınları hem de halkı ile iyi bir demokrasi dersi vermişti bütün dünyaya. Basın özgürlüğünün diğer Kafkasya ülkelerine ve Orta Asya cumhuriyetlerine göre ileri derecede olması, parti içi demokrasiye ilişkin ilginç örnekler vermesi aslında Azerbaycan"da idrak edilen demokrasinin hiç de küçümsenmeyecek boyutlarda olduğunu gösteriyor.
       <br/>
       <br/>
       Cepteki 600 adet bozuk para
       <br/>
       <br/>
       Ancak, Azerbaycan"da Sovyetler Birliği döneminden miras kalan sıkıntıların olduğu da görülüyor. Batı demokrasilerinin kökleşmesinde önemli rol oynayan yazılı ve görsel medyanın aynı sorumluluğu Azerbaycan"da göstermediği anlaşılıyor. Basın yayın kuruluşlarının siyasi rekabetin bir parçası haline gelmesi, ekonomik bağımsızlığın sınırlı olması medyanın kendinden beklenen rolü oynamasını engelliyor. Demokrasi kültürünün yerleşmesinde basının rolünü sorduğumuzda Azerbaycan Yeni Nesil Gazeteciler Birliği Başkanı Arif Aliyev"in ne kadar da dertli olduğu ortaya çıktı. Medyanın hem siyasi hem de ekonomik olarak bağımsız olması gerektiğinin altını çizen Aliyev, 1997 yılında yaşanan ekonomik kriz sebebiyle Azerbaycan medyasının büyük sıkıntı yaşadığını söyleyerek, "Maalesef Azerbaycan medyası iktidar ile muhalefet arasında ikiye bölünmüş durumda. Objektif gazetecilik yapmak isteyen birkaç gazete ise bu iki grubun arasında kalmış durumda"  diye konuşuyor.
       <br/>
       <br/>
       "Maddi sıkıntı içindeki bir medya siyasilerin elinde manipülasyon aracı haline gelebiliyor" diyen Aliyev"e "O halde Azerbaycan"da 600"e yakın gazete nasıl yayınlanıyor peki?" diye sorduğumuzda oldukça nükteli bir cevap aldık: "Cebimde 600 tane demir para varsa, bu paranın her birinin kıymeti ne olabilir ki?" Azerbaycan"da 600 civarında gazete var. Ancak, 8 milyon nüfusa sahip Azerbaycan"da bir ay içinde basılan toplam gazete sayısının kişi başına düşen adet miktarı 0,14. Bu şartlar altında medyanın büyük bir gücü olduğundan bahsedilebilir mi?"
       <br/>
       <br/>
       Azerbaycan"da, gazetelerin yanı sıra biri devlete ait 4 tane televizyon ulusal ölçekte yayın yapıyor. 9 adet yerel televizyon ile 7 adet özel radyonun bulunduğu ülkede TRT, Samanyolu ve Kanal D Azeri seyircilere hitap ediyor. Zaman gazetesinin haftada üç gün neşredildiği Azerbaycan"da Burç FM de 24 saat yayında bulunuyor. Azerbaycan"ın ekonomik kalkınması ile paralel ortaya çıkan özel yayın kuruluşlarını denetlemek için bundan 5 ay önce Türkiye"deki Radyo Televizyon Üst Kurulu (RTÜK) benzeri bir kurum faaliyete başladı. Yayınları denetleyen bu kuruluşun adı Azerbaycan Milli Televizyon ve Radyo Şûrası. Başkanı da Nuşirevan Muharremov. Henüz teşkilatlanma aşamasında olan Azerbaycan RTÜK"ünün merkez binasında görüştüğümüz Başkan Nuşirevan Muharremov, Haydar Aliyev döneminde pek çok demokratik açılım yapıldığını, bunlardan birinin de başında bulunduğu kurum olduğunu söylüyor. Muharremmov"a göre, Azerbaycan"da radyo ve televizyonları denetleyen şûra, Avrupalı benzerlerinden daha demokratik. Örnek olarak da RTÜK"ü gösteriyor: "Türkiye"de RTÜK bir televizyon kanalını rahatça kapatabiliyor. Halbuki bizim böyle bir yetkimiz yok". Şu anda kurumunda 27 kişinin çalıştığını belirten Muharremov, yakında bu sayının 49"a çıkacağını söylüyor.
       <br/>
       <br/>
       Haydar Aliyev"in oynadığı tarihi rol
       <br/>
       <br/>
       Azerbaycan siyaseti konusunda fikir yürütenlerin üzerinde durdukları ortak nokta Haydar Aliyev. Hemen herkes Aliyev"in usta bir siyasetçi olduğu ve yerinin doldurulmasının hiç de kolay olmayacağı noktasında birleşiyor. Azerbaycan Cumhurbaşkanı"nın Dış İlişkiler Danışmanı Nevruz Mehmedov, Aliyev"in Azerbaycan siyasetinde oynadığı önemli role dikkat çekiyor. "Devlet kurmak ve ülke yönetmek zor iştir" diyen Mehmedov, Azerbaycan"ın bağımsızlığını elde ettiğinde yeni doğmuş bir bebek gibi olduğunu söylüyor. Nevruz Mehmedov"a göre, yeni doğmuş bebeğin sağlıklı ve sağlam bir şekilde büyümesini temin etmek lazımdı. Haydar Aliyev de bunu yaptı. Engin siyaset ve devlet tecrübesine sahip olan Aliyev, 20. yüzyıl siyasetini okumayı başarmış nadir dehalardan biriydi ve savaşla devlet kurulamayacağını görmüştü.
       <br/>
       <br/>
       Bağımsızlık sonrası Azerbaycan"ın gelişmesi için yapılması gereken birtakım değişiklikler olduğunu belirtenlerden birisi de siyaset bilimci Dr. Rasim Musabeyov. Musabeyov, "Bunların yapılabilmesi için bir devlet kararlılığı gerekiyordu. Aliyev de bunu yaptı zaten" şeklinde konuşuyor.
       <br/>
       <br/>
       Büyük güçler arasında bir denge politikası izleyen Haydar Aliyev, ülkede öncelikle istikrarı sağladı ve Azerbaycan"ın bağımsız bir devlet olması için önemli yapısal değişikliklere gitti. Ekonomide serbest piyasa ekonomisini tercih etti, Azerbaycan"ın birinci sınıf ülkeler arasında yer alabilmesi için devlet yapısında kurumsal değişiklikler gerçekleştirdi ve Türkiye"nin de katkılarıyla güçlü bir ordu kurdu. Azerbaycan, bugün Kosova"ya ve Irak"a barış gücü askeri gönderecek kadar uluslararası kurumlarla bütünleşmiş durumda.
       <br/>
       <br/>
       Bakü şantiye haline gelmiş
       <br/>
       <br/>
       Siyasi alandaki bu gelişmelerin yanında Azerbaycan, bağımsızlık sonrası en dikkat çekici değişimi iktisadi alanda yaşıyor. 1994 yılında kırılan bir pencere camının yerine yenisini taktırabilmek için on-onbeş gün uğraşmak zorunda kalanlar ya da bir paket bisküvi alabilmek için uzun yollar katedenler veya ömrünü ekmek kuyruklarında tüketenler için birkaç sene öncesi artık hatıralarda kalan yoklukların anlatıldığı bir zaman dilimi haline gelmiş durumda. Bakü"nün neresine bakılsa devasa vinçlerin yanı başında yükselen çok katlı alışveriş merkezlerinin inşaat alanları görünüyor. Her köşe başı birer market haline gelmiş. Ramstore, Elite Alışveriş Merkezi, Master Tibot gibi büyük mağazalar ise ülkenin en görkemli köşelerinde arz-ı endam ediyor. Gıdadan giyime, mobilyadan mefruşata kadar her alanda bir tüketim furyası gözleniyor. Dünyaya hızla açılan bir Azeri ekonomisinin varlığı kolayca hissediliyor.
       <br/>
       <br/>
       Azerbaycan Devlet İktisat Üniversitesi Rektörü Prof. Dr. Ali M. Abbasov, iktisadi alanda yaşanan inkişafı 12 Kasım 1995 tarihinde yapılan anayasa değişikliğine bağlıyor. Yasal düzenlemelerin serbest piyasa ekonomisinin şartlarını oluşturmak için köklü değişiklikler içerdiğini dile getiren Abbasov"a göre, bu dönemde petrol stratejisi yeniden belirlendi, vergi bütçesi hazırlandı, maliyenin gelirlerini artıracak düzenlemeler yapıldı, bankacılık sistemi rehabilite edildi, özelleştirme faaliyetlerine başlandı. Ağustos 1996"da gerçekleştirilen toprak reformu ile köylülere işledikleri topraklar karşılıksız olarak verildi. Köylülerin devlete olan borçları affedildi. Böylece, Azerbaycan ekonomisinde önemli bir yere sahip olan pamuk ve tahıl üretimi aradan geçen zaman diliminde ikiye katlandı.
       <br/>
       <br/>
       Uzun yıllar sürecek imar faaliyeti başladı
       <br/>
       <br/>
       Azerbaycan-Türkiye Sanayici ve İşadamları Derneği Yönetim Kurulu Başkanı N. Kemal Yazıcıoğlu, ekonomik kalkınmanın son 2 yılda çok hızlandığına dikkat çekiyor ve bunu Haydar Aliyev"in önce 400"ü aşkın Azeri işadamıyla, sonra da 600 kadar yabancı yatırımcı ile yaptığı görüşmelere bağlıyor. Kişi başına düşen milli gelirin 2001"de 275 dolar iken bugün 750 dolar civarında olduğunu dile getiren Yazıcıoğlu, tüketimin çok fazla arttığını, son iki yılda orta sınıfın oluşmaya başladığını söylüyor. Özellikle inşaat, gıda, mobilya sektörlerinde büyük atılımlar görüldüğünü hatırlatan Kemal Yazıcıoğlu"na göre, Azerbaycan"da 15-20 yıl sürecek bir imar faaliyeti başladı.
       <br/>
       <br/>
       Azerbaycan"da, Türk işadamları petrol hariç hemen hemen tüm alanlarda yatırım yapıyor. Eskiden küçük işletmeler açan müteşebbislerin yerini sanayicilerin, büyük tüccarların ve müteahhitlerin aldığı görülüyor. Çok ciddi rekabetin yaşandığı Azerbaycan piyasasında, özellikle Rusya"dan gelen mallara sağlanan vergi kolaylıkları, İran"dan ithal edilenlere uygulanan yol fonu gibi birtakım uygulamalar Türkiye"den gelen malların rekabet gücünü azaltıyor. Türkiye ile Azerbaycan arasındaki ticari hareketliliğin artırılabilmesi için işadamı N. Kemal Yazıcıoğlu"nun bir teklifi var: "115 kilometrelik Kars-Tiflis demiryolu projesi hayata geçirilmeli". İlham Aliyev"in bir günlük Ankara ziyareti sırasında Başbakan Erdoğan ile yaptığı görüşmede söz konusu projenin gündeme geldiği belirtiliyor.
       <br/>
       <br/>
       Yazıcıoğlu, ayrıca, Azerbaycan"ın 2005 yılında Bakü-Ceyhan"ın devreye girmesi ile gelirlerini 7 kat artıracağına dikkat çekerek, Türk işadamlarının proje üretmelerini ve Azerbaycan"a gelmelerini tavsiye ediyor. Kemal Yazıcıoğlu"nun verdiği bilgilere göre, Azerbaycan yılda 16 milyon ton petrol üretiyor. Bakü"nün petrol üretimi yapan konsorsiyum içerisindeki payı yüzde 51. 2005"te ise üretim kapasitesi yıllık 50 milyon tona çıkacak ve konsorsiyumdaki hissesi de yüzde 85 olacak. Her ne kadar altyapı eksikleri, hukuki boşluklar, kayıt dışı ekonominin yol açtığı haksız rekabet, alacakların tahsilindeki sıkıntılar, gümrük, vergi ve taşımacılık sorunları gibi pek çok zorluk olsa da Azerbaycan pazarı, bu ülkede 2 milyar dolarlık yatırımı bulunan ve yaklaşık 30 bin Azeri"ye istihdam sağlayan Türk müteşebbisler için bir cazibe merkezi olmaya aday görünüyor.
       <br/>
       <br/>
       Bugün Azerbaycan"da, 1994 yılında yüzde 1800"lere kadar yükselen enflasyon yüzde 1.8"lere kadar gerilemiş durumda. Dönüşüm sürecinin başlangıç döneminde Gayri Safi Milli Hasılada yaşanan büyük düşüşler, fiyatlarda görülen yüksek dalgalanmalar yerini istikrara bırakmış bulunuyor. Kişi başına düşen gelir konusunda örnekler veren Prof. Ali Abbasov"a göre, bir öğretmen 1994 yılında ayda ortalama 10 dolar maaş alırken, bugün 50 dolar civarında bir gelir elde ediyor. Benzeri artışların işçilerin, memurların, polislerin, hatta emeklilerin maaşlarında da olduğunu kaydediyor.
       <br/>
       <br/>
       "Biz bir millet iki devletiz"
       <br/>
       <br/>
       Türkiye ile Azerbaycan arasındaki ilişkiler sadece siyasi ve ekonomi alanları ile sınırlı değil. İki ülke arasında, kökleri çok daha derinlere uzanan tarihi ve kültürel birliktelikler bulunuyor. Haydar Aliyev"in ısrarla vurguladığı "Biz bir millet iki devletiz" sözünü hayata geçirmek üzere harekete geçen Türk müteşebbislerin Azerbaycan"da gerçekleştirdiği eğitim yatırımları göz kamaştırıyor. 1992 yılında Kiril alfabesini bırakarak Latin alfabesi uygulamasına geçen Azerbaycan"da Türk müteşebbislerin katkıları ile faaliyete geçen 11 okul, bir üniversite ve 9 hazırlık dershanesi bulunuyor. Çağ Öğretim Şirketi Yönetim Kurulu Başkanı Enver Özeren"in verdiği bilgilere göre, bugüne kadar uluslararası bilim yarışmalarından ve dünya fen olimpiyatlarından Azerbaycan"a 105 madalya kazandırılmış. 2002 yılında Endonezya"da yapılan fizik olimpiyatlarına katılan 4 öğrenciden üçünün altın, birinin gümüş madalya ile dönmesinin Azerbaycan"da çok konuşulduğunu belirten Özeren, okullardan 4 dil öğrenerek mezun olan öğrencilerin Azerbaycan"da yatırım yapmış yabancı şirketlerde kolayca iş bulabildiğine dikkat çekiyor
       <br/>
       <br/>
       Azerbaycan"da nüfusun yüzde 28"ini 0-14 yaş grubu oluşturuyor. Eğitim seviyesi yüksek olan ülkede nüfusun yüzde 97"si okuma-yazma biliyor. Azerbaycan kültürünün öneminin altını çizen Azerbaycan Başbakan Yardımcısı Elçin Efendiyev,  Sovyetler Birliği zamanında kendi öz benliklerini ve kültürlerini korumayı başardıklarını söylüyor. "Azerbaycan, Avrupa standartlarında bir kültüre sahip. Musiki, tiyatro, edebiyat alanlarında önemli eserler vermiştir" diyen Efendiyev"e göre, Azerbaycan kültürüne ait an"anelerin günümüze kadar aktarılmasında hem öz kültürlerini hem de Avrupa kültürünü iyi bilen mütefekkirler önemli roller üstlendi. Bağımsızlık sürecinde Türkiye ile Azerbaycan arasında kültürel ilişkilerin önemli merhale katettiğini, ancak yapılması gereken pek çok iş olduğunu söyleyen Elçin Efendiyev, 1970"li yıllarda Türkiye"yi ilk kez ziyaret ettiğinde çok etkilendiğini, döndükten sonra "Yakın Uzak Türkiye" adlı bir kitap yazdığını ifade ediyor.
       <br/>
       <br/>
       Halk istikrar arıyor
       <br/>
       <br/>
       Karabağ savaşında binlerce şehit veren, 1 milyon vatandaşı mülteci durumuna düşen, topraklarının yüzde 20"si işgal altında olan Azerbaycan, devlet olma sürecinde 12. yaş gününü seçimlerden üç gün sonra kutlayacak. Çarşamba günü sandık başına, uluslararası gözlemcilerin "Haydar Aliyev"den sonra Azerbaycan"ı istikrasızlık bekliyor" şeklindeki endişelerinin gölgesinde gidecek olan halk, aslında, son 10 yılda elde ettiği kazanımların bir anda uçup gitmesini istemiyor. Azerbaycan kamuoyunun demokratik hakların genişletilmesi kadar siyasi ve ekonomik istikrara da önem verdiği anlaşılıyor. Haydar Aliyev döneminde temelleri atılan "bölgesel istikrarı önceleme ve güç dengesini dikkate alma"ya dayalı dış politika anlayışı ile demokrasi ve serbest piyasa ekonomisini benimseyen siyasi yapının kolayca değişmeyeceği belirtiliyor.
       <br/>
       <br/>
       Seçimlerin sonucu ne olursa olsun, Azerbaycan"ın geleceği parlak görünüyor. Hızla devletleşen ülkenin üstesinden gelmesi gereken sorunlar da belli, çözüm yolları da... Bu dosyanın başında istikbal adına umut veren Turan ve Mehcebin"in bile hayal dünyalarında yaşadıkları sorunları "çocuk saflığı"nda çözmeye çalıştıkları görülüyor. Turan, bankacı olmak istiyor mesela. Onun düşünce dünyasında bankacı olmak, çok para kazanmak anlamına geliyor çünkü. Çok parası olursa, Karabağ Savaşı sırasında evlerini terk eden "kaçgın"lara yardım edecek. Okullar açacak, fabrikalar kuracak. Mehcebin de hasta insanları tedavi etmek için yüksek tahsil görüp dünyanın en iyi hekimi olacak.
       <br/>
       <br/>
       Öyle görünüyor ki 15 Ekim, Azerbaycan tarihinde yerini aldı bile. Sandıktan çıkan netice ne olursa olsun önemli olan genç dimağların hayallerindeki bir ülkeyi gelecek nesillere bırakabilmek. Azeri halkının bu sağduyuyu gösterip gösteremeyeceği perşembeden itibaren belli olacak.
       <br/>
       <br/>
       SEÇİMLERE 8 ADAY KATILIYOR:
       <br/>
       <br/>
       Yeni Azerbaycan Partisi Başkan Yardımcısı, Haydar Aliyev"in oğlu İlham Aliyev
       <br/>
       <br/>
       Müsavat Partisi Genel Başkanı İsa Kamber Azerbaycan Milli İstiklal Partisi Başkanı Etibar Memmedov
       <br/>
       <br/>
       Adalet Partisi Genel Başkanı İlyas İsmailov
       <br/>
       <br/>
       Liberal Partisi Fahri Başkanı Lale Şövket Hacıyeva
       <br/>
       <br/>
       Vatandaş Hemreyliği (Birliği) Partisi Başkanı Sabir Rüstemhanlı
       <br/>
       <br/>
       Muasır Müsavat Partisi (MMP) Başkanı Hafız Haciyev
       <br/>
       <br/>
       Gudret Hasanguliyev
       <br/>
      </br>
     </br>
    </br>
   </br>
  </font>
 </p>
</div>


## Yorumlar

### muhsin öztürk, 15-Ekim-2003
> azeri: 
> haber çok iyi olmuş elinize sağlık

Kaynak: [www.aksiyon.com.tr](http://www.aksiyon.com.tr:80/detay.php?id=3077&yorum_id=1), [web.archive.org (arşiv bağlantısı)](http://web.archive.org/web/20050118064816/http://www.aksiyon.com.tr:80/detay.php?id=3077&yorum_id=1)
