# Saddam'ın füzeleri Pentagon'u vurdu

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030816013245im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030816013245im_/http://www.aksiyon.com.tr/resim/440/40.jpg" vspace="5"/>
  </p>
 </font>
 <font class="content">
  ‘Saddam’ın kitle imha silahlarıyla ilgili gerçekleri ortaya çıkaracağız’ diyordu Başkan Bush geçen hafta, Katar’daki Amerikan askerlerini ziyareti sırasında yaptığı konuşmada... Nitekim başkanın bu sözleri, Beyaz Saray’daki yönetimin içinde bulunduğu hâlet-i ruhiyeyi yansıtıyor.
 </font>
 <p>
  <font class="content">
   Zira, şu günlerde Bush ve ekibini sıkıntı basmış durumda. Bunun temel sebebi de Irak savaşına meşrûiyet sağlayan kitle imha silahlarının bir türlü bulunamaması.
   <br/>
   <br/>
   ABD Savunma Bakan Yardımcısı Paul Wolfowitz’in ‘Irak’taki kitle imha silahları savaşın sebeplerinden sadece biriydi’ sözleriyle alevlenen tartışmalar, BM silah denetçilerinin şefi Hans Blix’in ‘ABD’nin istihbaratı sağlam değildi’ şeklindeki iddiası ile bir başka boyuta taşınmış bulunuyor. Eğer ABD ve İngiltere ikilisi kısa zamanda Saddam’ın adı geçen ‘oyuncaklar’ını bulamaz ise uluslararası camiadaki prestijlerini iyice kaybedecek.
   <br/>
   <br/>
   Blix: ABD istihbaratı sağlam değildi
   <br/>
   <br/>
   BM Güvenlik Konseyi’ne son raporunu sunan Hans Blix’e göre, ABD ve İngiltere’nin verdiği istihbaratın izini sürerek gittikleri tesislerde hiçbir şey yoktu. Raporunda, Irak’ın kitle imha programını yeniden başlattığı yolunda kanıt bulamadıklarını belirten Blix, ABD ile İngiltere’nin savaşı başlatmak için çok sağlam olmayan istihbaratlara dayandığını belirtiyor. Blix’in raporunda ‘Bize yasaklı silah bulabileceğimiz tesislerden söz edildi. Bu yerlere gittik ve ilginç bir şeye rastlayamadık ve ABD ile diğer ülkelerin sağladığı istihbarat bilgilerinin sağlam olmadığı sonucuna vardık’ ifadesini kullanması hayli dikkat çekici.
   <br/>
   <br/>
   Blix böyle konuşuyor, fakat ABD Savunma Bakanı Donald Rumsfeld aynı fikirde değil. Amerikan istihbaratının kalitesini savunan Rumsfeld’e göre, ABD Dışişleri Bakanı Powell’ın çok miktarda silah depoladığı belirtilen Irak’a askeri müdahaleyi haklı çıkarmak için 5 Şubat’ta BM’ye sunduğu kanıtların doğruluğu yakında ortaya çıkacak.
   <br/>
   <br/>
   Ancak, savaşın üzerinden yedi hafta kadar zaman geçmesine ve şüpheli tesislerde yoğun inceleme yapılmasına rağmen bu silahların hâlâ ele geçirilememiş olması meşrûiyet meselesini gündeme getiriyor. Pekçok uzman, Beyaz Saray’ı savaşı haklı çıkarmak için kitle imha silahı tehdidini abartmakla suçluyor.
   <br/>
   <br/>
   Her ne kadar uluslararası kamuoyunda kitle imha silahları konusunda elle tutulur bir kanıt bulunamaması tartışma konusu olsa da asıl çekişmenin bizzat Amerikan yönetimi içinde olduğu anlaşılıyor. The Guardian gazetesi, Powell’ın BM’ye sunduğu dosya konusunda ABD Savunma Bakanlığı’nın şahinleriyle ters düştüğünü yazdı mesela. Gazetenin haberine göre Powell, şahinler tarafından hazırlanan dosyayı BM’de okumayı reddetti ve ekibine yeni bir dosya hazırlattı.
   <br/>
   <br/>
   Soruşturma üzerine soruşturma
   <br/>
   <br/>
   Kanıt tartışması sadece yönetimle sınırlı değil elbette. Amerikan Kongresi’nin iki komitesi, Bush yönetiminin istihbarat bilgilerini savaşı haklı çıkarmak için tahrif edip etmediğini araştırma kararı alması; Merkezi Haberalma Örgütü’nün (CIA) Irak savaşından önce bu ülkede kimyasal ve biyolojik silah bulunduğu sonucuna varan bir istihbaratı soruşturması, çatlağın daha da derinlerde olduğunu gösteriyor. Tartışmaların odağındaki Pentagon, hakkındaki iddiaları reddediyor. Ancak Irak’la ilgili istihbarat raporlarının somut kanıtlara dayanarak mı kaleme alındığı, yoksa Beyaz Saray’ın şahinleri tarafından kendi özel gündemleri doğrultusunda mı hazırlandığı soruşturmalar sonunda ortaya çıkacak.
   <br/>
   <br/>
   Benzeri bir tartışma da İngiltere’de yaşanıyor aslında. Kitle imha silahlarına ilişkin raporun, Başbakan Tony Blair’in direktifi doğrultusunda şişirildiği iddialarının ardından, Eski Avam Kamarası Başkanı ve eski Dışişleri Bakanı Robin Cook ile çevresindeki bir grup İşçi Partili milletvekili harekete geçti. Irak savaşı konusunda tüm gizli belgelerin soruşturma kapsamında açılmasını isteyen milletvekilleri, parlamentoda bağımsız bir soruşturma komisyonu oluşturulmasını ve soruşturmanın en kısa sürede başlatılmasını istiyor.
   <br/>
   <br/>
   Eski istihbaratçılardan memorandum
   <br/>
   <br/>
   Saddam’ın bulunamayan füzeleri eski ve yeni istihbaratçıların arasını da açmış durumda. Bazı emekli CIA yetkilileri ve ABD Dışişleri Bakanlığı istihbarat uzmanları, ‘Irak’a savaşın haklı gösterilmesi için istihbarat üretilmesinin’ istihbarat uzmanları camiasına yönelik güvensizlik ve alaycılığın artmasına yol açtığını savunuyorlar. Kendilerini ‘akla hizmet eden eski istihbarat uzmanları’ anlamına gelen Veteran Intelligence Professionals for Sanity olarak adlandıran grup, savaşın ardından yedi hafta geçmesine karşın halen kitle imha silahlarının izine bile rastlanamamasının, bu silahların orada olmadığı anlamına geldiğini ve Irak’ın ABD için tehdit olduğu iddiasının temelsizliğini gösterdiğini iddia ediyor. Gruba göre, istihbarat komitesi geçmişte de siyasi amaçlarla kullanılmıştı, ancak hiçbir zaman, seçilmiş temsilcilerin savaşa onay vermesine yol açacak şekilde sistematik bir yanlış yönlendirmeye alet olmamıştı...
   <br/>
   <br/>
   Elbette bu iddiaları çürütmek CIA ve Pentagon’a düşüyor. CIA Başkanı George Tenet’in geçen perşembe günü bir açıklama yapma ihtiyacı hissetmesi, Pentagon’un da bu hafta içinde 1400 kadar istihbarat uzmanını, kitle imha silahlarının bulunması için Irak’a gönderme kararı alması bu yönde atılmış ilk adımlar olarak görülebilir.
   <br/>
   <br/>
   Saddam Hüseyin, ABD ile yaptığı savaşta kitle imha silahlarını kullanmadı. Fakat, henüz ortaya çıkmayan bu silahların Amerikan yönetiminde ciddi tahribat yaptığı görülüyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2665&yorum_id=1), [web.archive.org (arşiv bağlantısı)](http://web.archive.org/web/20030816013245/http://www.aksiyon.com.tr:80/detay.php?id=2665&yorum_id=1)
