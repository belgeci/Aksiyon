# Zor zamanda konuşmak

*Mehmet Yılmaz 2005.11.14*

<div bgcolor="#FFFFFF">
 <font class="content">
  <p>
  </p>
 </font>
 <font class="content">
  Türkiye’de yaşanan asıl kriz ne ekonomik ne de siyasi. Tanzimat’tan beri bu topraklarda bir aydın krizi var. Milletten kopuk, onun dertleriyle hemhâl olmayan aydın prototipi, insanımızı çözüm adına yıllardır başka vadilerde koşturup duruyor.
 </font>
 <p>
  <font class="content">
   Ne boyun ağrılarımızı dindirecek reçeteleri sunuyorlar ne de gelecek adına ümitvâr olmamızı sağlayacak aydın duruşunu sergiliyorlar. İçinde bulundukları konjonktüre uygun mesajlar vererek zevahiri kurtarmak onlar için bir marifet sanki. Belki de en büyük problem milletten kopuk olmak. Kökü kesilmiş bir ağaç gibi toprağından beslenememek.
   <br>
    <br>
     Aksiyon bu hafta 96 sayfa ve iki kapsamlı dosya ile çıkıyor karşınıza. Birisi Kayseri’nin portresi diğeri de Fethullah Gülen Hocaefendi ile yapılmış güncel konularla ilgili röportaj. Hocaefendi ile yapılan mülakat geçen hafta içinde gelişti. Kayseri dosyasının incelemeleri ise bir süredir devam ediyordu zaten. İki konu bir dergide buluşunca aydın probleminin çözümü sessizce gün yüzüne çıktı sanki.
     <br/>
     <br/>
     Fethullah Gülen Hocaefendi bir Anadolu şehrinde neşet etmiş, Erzurum’da medrese eğitimi veren hocalardan dinî ilimleri tahsil etmiş, tekke terbiyesini de yakın bir köydeki Alvarlı Efe Hazretlerinden almış. Cami cemaatiyle hemhâl olmuş, köyden gelen ailelerin çocuklarını okutmuş. Yani sürekli Anadolu insanıyla iç içe yaşamış, onlardan ders almış, onların çocuklarına ders vermiş; dertleriyle dertlenip, sıkıntılarına çareler aramış.
     <br/>
     <br/>
     Kayseri de tarihten gelen genetik yapısını korumaya çalışan bir Anadolu şehri. Herkese kucağını açmış. Açları doyurmuş, açıkları kapatmış, kimseye yok dememiş. Hatta kamu binalarını bile Kayserili kendisi inşa etmiş, devlete yaptırmamış. Dışarıdan gelenler bir süre sonra Kayserili oluvermiş. Meşhur “oturmalarda” şehrin ve şehirlinin problemleri halledilmiş. Kimse bana ne dememiş. Bugün caddeleri, binaları, fabrikaları, sanayisi, üniversitesi ile Kayseri tanıdıkça hayran olacağınız bir şehir. Büyümüş, gelişmiş ve dünyaya açılmış. Bu şehre gelenler aç kalmıyor, çünkü aşhaneler var. Bekâr kalmıyor, çünkü oturmalarda hallediliyor, yerel yöneticiler bile bu toplantılarda kararlaştırılıyor. Kavga yok, gürültü yok. Çalışma var, iktisat var ama israf yok. İşyeri açılır, istihdam sağlanır; ama krizlerin hiçbirinde işçi çıkarılmaz.
     <br/>
     <br/>
     Bir şehir ve bir insan… İkisi de bu topraklardan. İkisi de her gün bir adım daha ilerlemiş. İkisi de dünyaya açılmış. İkisi de hep veriyor, almıyor. Biri Fethullah Gülen Hocaefendi, Japonya’dan Amerika’ya kadar bütün dünyada insanlığın problemleriyle boğuşan milletimizin bir ferdi. Diğeri Kayseri, vatanımızın muazzez bir parçası. Dünyayı kucaklayan Türkiye’nin sadece iki numunesi…
     <br/>
     <br/>
     Hocaefendi, zor zamanda konuşarak uzaklarda olsa da Türkiye’yi ne kadar fazla sevdiğini ve onu ne kadar çok düşündüğünü bir kere daha gözler önüne seriyor. Ne diyelim, darısı diğer aydınların da başına…
     <br/>
     <br/>
     İyi okumalar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Ömer Karabulut, 17-Kasım-2005
> Keşke...: 
> Aksiyon’u ilgiyle takip ediyorum; fakat tirajın düşün olması beni çok üzüyor. Keşke kendi yayın grubunuzun dışındaki televizyon kanalları ve gazetelerde de reklamlarınız yayımlansa; bu güzel dergi değişik kesimden insanlara ulaşsa.

### Şeref Ünlü, 16-Kasım-2005
> Poşetsiz olmaz: 
> Bu hafta Aksiyon’un bayilerde poşetsiz satılması, ona ikinci el dergi izlenimi verdi. Çok üzüldüm.

### Niyazi Çelik, 16-Kasım-2005
> Abone kampanyası başlatın: 
> Zaman gazetesinin abone kampanyasına benzer bir çalışma başlatılmanızı istiyorum. Zaman gazetesini okuduğu halde Aksiyon’dan  bihaber binlerce insan var. Üç yıldır Zaman gazetesine abone olan birinden, “O dergi Allah’a inanmayanlar tarafından yayımlanıyor.” cümlesini duymam işin vahametini gösteriyor.

### Nur Gürel, 16-Kasım-2005
> Tanıtıma da özen gösterin: 
> Aksiyon, kendi kategorisinde lider bir yayın organı. Çok hassas, çok önemli dosyalara yer veriyor. Ama tanıtımı yetersiz. Dosyalara gösterdiğiniz özenin aynısını tanıtıma da göstermenizi dilerim.

### Milhan Zavalsız, 15-Kasım-2005
> Tarafsızlığınıza hayranım: 
> Her kesimden, her düşünceden insanın bulunduğu bir ülkede kaç dergiyi farklı farklı görüşlere sahip insanlar eline alıp da okur? Tarafsızlığınıza hayranım...

### Tuğrul Kardaş, 15-Kasım-2005
> Adınızı duyurmalısınız: 
> Üniversite öğrencisiyim. Aksiyon okurken arkadaşlarımdan biri derginin adını sordu. İlk defa duymuş. Dergimizin yıllardır yirmi bin tiraja demir atmasının sebebi belki de budur diye düşündüm. Muhtevanız, mizanpajınız ve kalitenizle daha fazla okuru hak ediyorsunuz.

### Ahmet Yıldız, 15-Kasım-2005
> Habere yolculuk devam etsin: 
> Aksiyon kaliteli bir dergi. Fakat, pek çok okurun da zaman zaman dile getirdiği gibi, Aksiyon’u her satış noktasında bulmak imkânsız. Sizi dağıtım şirketleri mi engelliyor acaba? Her zaman derginizi bulabildiğim bayi bile Aksiyon satmıyor artık. Habere yolculuk devam etsin lütfen.

### Ömer Engin Çelenay, 15-Kasım-2005
> Ne yapmalı?: 
> Aksiyon’u her hafta beğenerek okuyorum. 3-5 bin satan dergilerin birden 100 bin satmalarını içime sindiremiyorum. Tirajı artırmak için illa fiyat mı indirmek gerek, muhteva da önemli mi? Ne yapılabilir? Cevap bekliyorum.

### Özkan Taşar, 14-Kasım-2005
> Daha nasıl objektif olunur?: 
> Aksiyon objektif değildir diyenleri esefle kınıyorum. Onlara en güzel cevap, Okur Hattı’dır. Çünkü Aksiyon hakkında söylenen her şey burada yayımlanıyor. Bundan daha objektif olunur mu?

### Mustafa Duran, 03-Kasım-2005
> Anlayamıyorum: 
> Haber dergisi deyince aklıma ilk Aksiyon geliyor. Kaliteli bir dergi. Belli bir kesime seslenmiyor. Aksiyon’daki haberlerden herkes bir şeyler öğrenebilir. Ama tirajı nedense az. Bunu anlayamıyorum. Diğer dergiler ne yapıyor, Aksiyon ne yapamıyor?

Kaynak: [www.aksiyon.com.tr](http://www.aksiyon.com.tr:80/detay.php?id=22863&yorum_id=1), [web.archive.org (arşiv bağlantısı)](http://web.archive.org/web/20060117133117/http://www.aksiyon.com.tr:80/detay.php?id=22863&yorum_id=1)
