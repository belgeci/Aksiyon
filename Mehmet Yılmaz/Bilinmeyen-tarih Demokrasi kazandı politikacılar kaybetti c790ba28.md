# Demokrasi kazandı, politikacılar kaybetti

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20050121013346im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050121013346im_/http://www.aksiyon.com.tr/resim/472/30.jpg" vspace="5"/>
  </p>
 </font>
 <font class="content">
  KKTC seçimlerinde son sözü söyleyen halk, Kıbrıs üzerinden politika yapan siyasetçilere "birlikte çözüm bulmaları" yönünde mesaj vererek, eski alışkanlıklarını bırakmaları çağrısı yaptı. Kuzey Kıbrıs Türk Cumhuriyeti"nde (KKTC) 14 Aralık"ta yapılan genel seçimler, sandıktan çıkan sonuç itibariyle hemen herkesi şaşırttı. İktidar ve muhalefet partileri arasında yaşanan yıpratıcı seçim kampanyalarına, Avrupa Birliği (AB) ile ABD"nin seçimlere müdahale sayılabilecek çalışmalarına, hile spekülasyonlarına, Gürcistan"da yaşanan sivil darbeye atıfta bulunan bir dizi propagandaya rağmen halk, sağduyuyu tercih etti.
 </font>
 <br/>
 <p>
  <font class="content">
   Bunca baskıya rağmen seçimlerden demokrasi kazançlı çıkarken, Kıbrıs üzerinden politika yapan siyasetçiler ise kaybetti.
   <br>
    <br>
     KKTC seçimlerinde yarış, iktidar ve muhalefet olarak tanımlanan iki parti grubu arasında geçti. Ulusal Birlik Partisi (UBP), Demokrat Parti (DP), Cumhuriyetçi Türk Partisi (CTP) ile Barış ve Demokrasi Hareketi (BDH) yüzde 5"lik barajı aşarak mecliste temsil hakkı elde etti. İktidar partileri olarak seçime giren UBP (18) ve DP (7) ikilisi toplam 25 sandalye kazanırken, muhalefet partilerinden CTP 19, BDH ise 6 milletvekili çıkarmayı başardı. Böylece, 50 üyeli meclis iki eşit (25-25) bloka bölünmüş oldu. Seçim, sağ ile sol arasındaki geleneksel yüzde 70-yüzde 30 dengesini de bozdu ve taraflar arasında bir eşitlik sağladı.
     <br>
      <br>
       Ölüm-kalım seçiminde mutlak galip yok
       <br/>
       <br/>
       Sonuçlar, KKTC"de yeni bir dönemin başladığının ilk işaretlerini veriyor. 14 Aralık seçimlerinin yalnız adanın kuzeyinin değil, Kıbrıs"a ilgi duyan tüm kesimlerin bakış açılarını değiştireceği muhakkak. Fakat, Kıbrıs üzerinden politika üreten odakların pozisyonlarını çok fazla etkilemeyeceği de apaçık... İyi analiz edildiğinde seçim, Annan Planı"nı tamamen yok sayan ve müzakere zemini olarak dahi görmeyenler ile müzakere etmeye bile gerek duymadan Plan"ın altına imza koyacağını söyleyenlerin mutlak galibiyetiyle sonuçlanmadı. Hile ve şaibe söylentilerini tekzip eden halk, her iki tarafa da net bir mesaj verdi: "Aranızdaki siyasi çekişmeyi bir kenara bırakın. AB"ye, Annan Planı"yla, ama uluslararası anlaşmaları çiğneyerek değil, Türkiye"nin haklarını koruyarak ve Rumlarla eşit durumda girmek istiyoruz."
       <br/>
       <br/>
       Annan Planı ve AB"ye üyelik konusunda uzlaşma isteyen, ama yöntemde ayrıldığı belli olan halkın seçim mesajını yorumlayan Başbakan Recep Tayyip Erdoğan"ın "Seçmen, iktidar ve muhalefeti uzlaştıran yeni bir siyaset önermiştir" demesi boşuna değil. Seçmenin yeni bir siyaset talebinde birleştiğini söyleyen Erdoğan"a göre, Kıbrıs Türkleri seçimlerle Kıbrıs meselesinin hangi üslupla çözülmesini istediğini dünyaya gösterdi. Başbakan Erdoğan"ın "siyah ve beyaz dışında da seçenekler olduğunu" ortaya koyduğunu söylediği seçimler, aynı zamanda Türk seçmenlerin demokratik olgunluğunu da gözler önüne serdi.
       <br/>
       <br/>
       İşleyen bir demokrasinin varlığı
       <br/>
       <br/>
       Seçimlerin adil, şeffaf ve prosedürlere uygun olarak yapılması, sonuçların uluslararası medya ve gözlemcilerin gözü önünde süratle sayılıp açıklanması KKTC"de "işleyen bir demokrasi" olduğunu ispatladı. Ayrıca, her ne kadar tanınmasa da adanın kuzeyinde kurumsal niteliklere sahip bir devlet olduğunu da gösterdi. Uluslararası sistemi dizayn etmeye çalışan aktörlerin, "ulus inşa etme" projesi çerçevesinde Afganistan"da ve Irak"ta farklı etnik unsurları bir araya getirerek yeni devlet modelleri ihdas etme gayretlerinin olduğu bir dönemde KKTC"deki model, anlamak isteyenler için önemli bir mesaj veriyordu aslında.
       <br/>
       <br/>
       Bu anlamda, seçim sonuçlarını en fazla merak eden yerlerden biri belki de Brüksel"di. Genişleme sürecini kazasız belasız atlatmak isteyen AB, bölünmüş Kıbrıs yerine çözüme kavuşturulmuş bir Kıbrıs"ı bünyesinde görmek istiyor. Bunun için de kolay olanı tercih ediyor ve adanın Rum kesimi yerine Türk toplumu üzerinde baskı yapıyor. Soğukkanlılığını yitirecek kadar seçimlere odaklanan AB; hile yapılabileceğinden tutun, muhalefet partilerinin kazanamaması halinde sonuçları tanımayacağına kadar pek çok iddiayı gündeme getirmekten çekinmedi. Oy verme işleminin uluslararası gözlemcilerden iyi not alması ve Türk toplumunun bugüne kadar pek dikkate alınmayan demokratik duruşu AB"yi şaşırttı.
       <br/>
       <br/>
       AB"nin bakışında değişiklik yok
       <br/>
       <br/>
       Ancak, AB"nin adaya bakışında bir değişiklik olmadığı ve seçim öncesi takındığı pozisyonu sürdürdüğü anlaşılıyor. Bunun delili de AB Komisyonu"nun genişlemeden sorumlu üyesi Günther Verheugen"in, sonuçların gerçek Kıbrıslı Türklerin AB"ye üyelikten yana olduğunu gösterdiğini söylemesi. Verheugen"e göre Kıbrıslı Türklerin çoğunluğu BM planı temelinde birleşmiş bir adanın AB"ye üyeliğinden yana.
       <br/>
       <br/>
       Brüksel"in bu yaklaşımını esas alan muhalefet partileri, seçim kampanyalarını AB"ye üyelik ve Annan Planı"nın kabul edilmesi üzerine kurmuş, seçim yarışını da bir referanduma dönüştürmek istemişti. Seçmen, bu çağrıya kulak astı ve  ilk kez oy çoğunluğu verdiği siyasi yelpazenin solundaki partilerin, Kıbrıs"ın geleceği için önemli siyasal figürler olduğunu deklare etti. Aynı zamanda, muhalefet için yılların biriktirdiği öfke üzerinden politika yapma döneminin kapandığını da gösterdi. Nitekim, CTP lideri Mehmet Ali Talat ile BDH lideri Mustafa Akıncı"nın ilk demeçlerinde bu mesajın alındığı görülüyor.
       <br/>
       <br/>
       Denktaş çizgisindeki zemin kayması
       <br/>
       <br/>
       Mesajı alanlar yalnızca sol parti liderleri değil elbette. Nitekim, Denktaş ve Eroğlu tarafından temsil edilen sağ siyasetin ciddi biçimde gerilemesi, KKTC"de bugüne kadar izlenen politikalar için önemli bir sinyal niteliğinde. Bu alarm zilinin ilk muhatabı da elbette Cumhurbaşkanı Denktaş. Hükümet kurma konusunda şimdi kilit bir pozisyonda olsa da Denktaş çizgisi bu seçimden büyük bir yara almış durumda. Kurt politikacı olan Denktaş"ın seçmenin verdiği mesajı doğru okuduğu seçim sonuçlarıyla ilgili değerlendirmesinden anlamak mümkün. Denktaş"ın, seçimleri, "Halkımızın yarısı Annan Planı"nı reddetmiştir" şeklinde yorumlamak yerine "Kıbrıs Türk halkının AB üyeliği istediğini gösteriyor" diyerek analiz etmesi, KKTC"de yaşanan zemin kaymasını fark ettiğini gösteriyor.
       <br/>
       <br/>
       Halbuki, bazı seçim analizlerinde, tıpkı AB"nin yaptığı gibi seçim sonuçları tersten okunmaya çalışılmıştı. KKTC"deki seçim sisteminden hareketle yapılan bu yorumlara göre, bugünkü neticeler her reyin seçim bölgesinin milletvekili sayısı ile çarpılması sonucu elde edildi. Halbuki, ağırlıkları etkileyen bu sistem haricinde oylar sayılmış olsa, mesela her seçmenin oyu bir rey sayılsa bu kez sağ blokun toplam oyları yüzde 51"i bulacaktı. Dolayısıyla seçmen, Annan Planı"nı reddetmişti aslında. Denktaş"ın bu tür kolaycılığa şimdilik düşmediği anlaşılıyor.
       <br/>
       <br/>
       Sonuç olarak, Kıbrıs seçmeni, başka bir yoruma ihtiyaç duyulmaksızın çözüm istediğini ortaya koymuş bulunuyor. Ancak, bunu isterken de bir taraftan KKTC"nin hak ve hukukunun korunmasını istiyor, bir yandan da Kıbrıs meselesinin mantıklı ve rasyonel biçimde çözülmesini talep ediyor. Kıbrıs üzerinden politika yapan kurumları, siyasi partileri ve politikacıları da uyararak eski alışkanlıklarını bırakmalarını bekliyor.
      </br>
     </br>
    </br>
   </br>
  </font>
 </p>
</div>


## Yorumlar

### gökce kara, 26-Aralık-2003
> annan planı: 
> ben ercıyes unıvrst.okuyorum sosyal bılgıler ögretm.yazınızı cok begendım gecen haftadan ıtıbaraen ınsallah artık  aksıyon okuyıucusuyum fakat bısey dıyeyım annan raporunu cozmus degılım.hocalarım bıle tam anlatamıyorlar.yanı ben anlamıyorum cok onemlı benım ıcın .zamanı hergın ısrarla takıp edıp bu konuyu okudumsada tatmın  olmadım.yuksek bılgı ve yorumlarınızdandan faydaklanarak bu konuyu bırgun detaylı yayınlarsanız  sevınırım.

Kaynak: [www.aksiyon.com.tr](http://www.aksiyon.com.tr:80/detay.php?id=3311&yorum_id=1), [web.archive.org (arşiv bağlantısı)](http://web.archive.org/web/20050121013346/http://www.aksiyon.com.tr:80/detay.php?id=3311&yorum_id=1)
