# İbrahim Tatlıses’in bıyıkları

*Mehmet Yılmaz 2006.04.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060422181612im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türkiye'nin gündemi kurşun gibi ağır. Toplumsal gerilim had safhada. İnsanlar her an patlamaya hazır bomba gibi sanki. Gülmeyen, gülemeyen yüzlerle dolu dört bir yanımız. Yeniden kaşınmaya başlanan bir yaradan mütevellid kasvet, üzerimize karabasan gibi çökmüş durumda.
  </font>
  <!--- Baslik, Spot, Resim kutusu ---------->
  <p>
   <font class="content">
    Niyaz ederiz ki Allah, bu güzel memleketi, veladet gecesini hafta sonu idrak ettiğimiz Peygamber Efendimiz Aleyhisselam'ın hürmetine muhafaza eder ve bu milleti sonu gelmez badirelerden koruyarak ona hayırlı hizmetler gördürmeyi nasip eder.
    <br>
     <br>
      Ben şahsen milletimizin safi inancına ve yüksek maneviyatına gönülden inanıyorum. Anadolu insanının gerek imanı gerekse kültürel değerlere bağlılığı gelecek adına hep ümit veriyor bana. Yeter ki kendi içimizde parçalanmayalım ve potansiyel enerjimizi birbirimizi kırıp dökmek için kullanmayalım.
      <br>
       <br/>
       Şüphesiz bunu başarmanın yolu, bizi biz yapan değerlere daha sıkı sarılmaktan geçiyor. Her türlü etnik, dinî ve mezhepsel farklılıklarımızı bir zenginlik olarak kabul etmekten de… Ancak uzunca bir süredir toplum olarak oradan oraya savrulduğumuz da acı bir gerçek. Kendimiz olmaktan sıkılan ve sürekli başka vadilerde kaybettiği "kimliğini" arayan "Mehlika Sultan'a “âşık gençler" var karşımızda bugün.
       <br/>
       <br/>
       Toplum olarak savrulduğumuzun bir göstergesi olarak geçen hafta magazin basınına yansıyan bir gelişmeden bahsetmek istiyorum burada. Türkücü İbrahim Tatlıses, kendisiyle özdeşleşmiş bıyıklarını 30 yıl sonra bir iddia uğruna kesince gündeme oturdu bir anda. Konuyla ilgili olarak pek çok yorum yapıldı medyada. Bunlardan en ilginci bana göre Hülya Avşar'ın söylediği şu sözlerdi: "Medeniyete adım atmış."
       <br/>
       <br/>
       İbrahim Tatlıses'in sadece bıyıklarını keserek nasıl medeniyete adım attığını açıklamıyor Hülya Avşar. Sadece şeklî değişiklikten yola çıkarak bir yorumda bulunuyor. Bıyıklarını keserek sınıf atlayan İbrahim Tatlıses, daha önce yaptığı bazı davranışlardan ötürü farklı değerlendirilmişti oysa. "Kadınlara" el kaldırdığı veya otel odalarında duman çıkarmayan mangalda kırmızı et pişirdiği için ayıplanmıştı. Yarın bıyıksız haliyle benzer davranışları sergilerse o zaman Hülya Avşar ne diyecek acaba Tatlıses hakkında. "Medeniyetten geri adım attı." diyebilecek mi o zaman?
       <br/>
       <br/>
       Aslında bütün bu olup bitenler, Tanzimat'tan beri toplumsal hafıza oluşturulurken kullanılan "uygarlık" kavramının insanların bilinçaltını nasıl şekillendirdiğini gözler önüne seriyor. Değişim ve dönüşümden anladığımız tek şey şekilcilik. Medeniyetin künhüne vâkıf olacak asıl özü yakalama derdinde değiliz, ne aydınlar ne de sıradan vatandaşlar olarak. Konjonktürel dalgalanmaları gerçek değişim sanıyor, kavramların diyalektik cezbesiyle yaşadıklarımızı anlamaya ve anlatmaya çalışıyoruz.
       <br/>
       <br/>
       Nafile bir uğraş bu şeklî değişimlerle meşgul olmak. Kabuğu öz zannedip onunla avunmak, bıyığı kesince medeni olunacağını sanmak zaman kaybetmekten başka bir şey değil. Birey olarak da toplum olarak da kaybettiğimiz yıllara bakıp bakıp ağlamamız gerekiyor. Hem de kaybettiğimiz nice ekonomik, siyasi, kültürel ve sosyal değeri gözümüzün önüne getirerek. Özellikle de genç yaşlarda toprağın bağrına verdiğimiz fidanları hatırlayarak.
       <br/>
       <br/>
       Ne demek istediğimi kapak dosyasını okuyarak daha iyi anlayacağınızı düşünüyorum. Üzerinde yaşadığımız topraklarda imaj dünyasının değil, gerçeklerin geçerli olduğunu fark edeceksiniz.
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Ezo Arslan, 13-Nisan-2006
> Aksiyon'un haberleri katkı maddesiz: 
> Ambalajı ne kadar güzel olursa o kadar ilgi çeker. Bu tanım ürünler için kullanılırdı. Haberler için de geçerli oldu galiba. Dikkat çeken unsurlar bir araya getirilir; konu ile ilgisi ne derecede olursa olsun mühim olan reyting, tiraj, reklam vs. yani paradır. Yayınlarınızda suni malzemeden kaçınarak tamamen doğal ürünler kullandığınız için okunmayı ve takdir edilmeyi başarıyorsunuz. Başarılarınızın devam etmesi dileğiyle.

### Yunus Akay, 13-Nisan-2006
> Daha önemli konular var!: 
> Sayın Mehmet Yılmaz; ince bir dille birçok kişiyi ve durumu eleştiriyorsunuz ama bir yerde sizin yaptığınız da magazinin reklamı değil mi? Keşke daha ciddi bir konuyu ele alsaydınız. İbrahim Tatlıses, Hülya Avşar, bıyık vs.den bize ne!

### Vural Selim, 12-Nisan-2006
> Çeşitlilik artırılmalı: 
> Yaptığı başarılı yayından dolayı Aksiyon dergisine teşekkür ederim. Fakat bunun yeterli olmadığını düşünüyorum. Çeşitlilik artırılmalı. Daha fazla insana ulaşılmalı ve her kesime hitap edilmelidir.

### Alaattin Çankaya, 12-Nisan-2006
> İşte çağdaş Türkiye!: 
> "Tatlıses bıyıklarını kesmiş, Avşar bi'şey yapmış, öbürü saçını jölelemiş. Sonra Tatlıses tekrar bıyıklarını bırakmış, yani bıyıklarını tekrar koyuvermiş." Eski Cumhurbaşkanı Süleyman Demirel'in Senfoni Orkestrası’nın konserini dinledikten sonra kollarını bir makas gibi açarak kendine has üslubuyla dediği gibi: "İşte çağdaş Türkiye." Memleketimizde uygarlık anlayışı Tanzimat’tan beri böyle pompalandı durdu. Sözüm ona bazı aydın geçinen karanlık ruhlu insanların karanlık menfaatleri uğruna yetmiş-seksen yıldır ülkemizin önü tıkandı. Sadece demagoji ile ülke yıllarca yerinde saydı. Lafla peynir gemileri ithalat ihracat yaptı. Elâlem uzaya giderken, Kafdağı fethedildi. Savunma sanayiine yatırımlar artarken, Anka kuşları üretim çiftlikleri hizmete girdi. Ülke çağdaş hedeflerine böylece ulaşmış oldu! İşte çağdaşlık bu; bıyık, sakal, örtü, kıyafet, kilim, benim ruhuma yabancı cazırtılı müzik, irtica vs... İlerlemek, demokratikleşmek, teknolojik ve ekonomik gelişim, uluslararası alanda iddialı Sevgi Projeleri ise bay-kuşları şimdiye kadar hiç mi hiç ilgilendirmedi. "Dedelerini hor gören ikinci bir millete rastlamadım" diyenleri çok duyduk da, hor görenlerin memlekette yaşayan memleketsizler olduğunu, soysuzlar olduğunu da bilir olduk. Çağlar ötesinin planlarından bihaber; "İşte çağdaş Türkiye!"

### Ümit Ergül, 11-Nisan-2006
> Haber yoğunluğu fazla: 
> Aksiyon’da haber yoğunluğu çok fazla. Bu durum okumayı zorlaştırdığı gibi sıkıcı da oluyor. Her hafta iki veya üç ana mevzu belirlenmeli; diğer haberler daha hafif mevzularla ilgili ve kısa olmalı. Zaman gazetesi tasarım ve içeriği ile çağ atladı. Aksiyon’un ise henüz eksikleri var. Sayfa düzenlemesinde bir yenilik yapsanız iyi olur. Derginin sayfaları arasında dolaşırken insanın içi daralıyor.

### Yavuz Çamlıca, 11-Nisan-2006
> İyisiniz ama aksaklıklar da var: 
> Nitelikli haberlerinizle size olan güvenimizi her geçen gün artırıyorsunuz, fakat aksaklıklar da oluyor. Aksiyon’un yeni abonelere ulaştırılma sıkıntısı var galiba. Ben abone olduktan sonra dağıtıcı önce 6 YTL, sonra 8 YTL aldı; ama benim elime sadece 3 dergi ulaşmıştı. Ben de dağıtıcıyı zor durumda bırakmamak için parayı ödedim ve aboneliğimi iptal ettirdim; çünkü her pazartesi sabahı aşağıya inip dergim gelmiş mi gelmemiş mi diye heyecan yaşamak istemedim. Biliyorum ki bayilerde var, içim rahat. Bu konuda bir şeyler yapılabilirse sevinirim.

### Murat Sönmez, 09-Nisan-2006
> Dağıtım meselesi: 
> İstanbul Beylikdüzü’nde oturuyorum; ama civarda dergiyi satın alabileceğim bir bayi bulamıyorum. Ne hipermarketlerin gazete-dergi reyonlarında ne de sıradan gazete bayilerinde Aksiyon var. Bu kadar statikliğin içinden böyle bir aksiyonun doğabiliyor olması ilginç doğrusu.

### Ertuğrul Can, 08-Nisan-2006
> Yenilikler ve biz: 
> Aksiyon’u Türkiye'deyken takip ediyordum. Şimdi Münih'teyim ve internetten takip etmeye çalışıyorum. Ama tabii ki dergiyi eline alıp okumak apayrı bir zevk. Aksiyon’un Türkiye standartlarını aşması, dünya çapında bir dergi olmak istediğinin de göstergesidir.  Dergimizi buralarda ne zaman göreceğiz?

Kaynak: [www.aksiyon.com.tr](http://www.aksiyon.com.tr:80/detay.php?id=23892&yorum_id=9329), [web.archive.org (arşiv bağlantısı)](http://web.archive.org/web/20060422181612/http://www.aksiyon.com.tr:80/detay.php?id=23892&yorum_id=9329)
