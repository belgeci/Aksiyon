# Babacan cumhurbaşkanı

*Mehmet Yılmaz 2007.04.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081834im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Turgut Özal denildiğinde aklıma düşen görüntüler çok farklı nedense. Onun hafızama kazınan ilk fotoğraf karesini size anlatabilmem için birazcık geçmişe dönmek gerekiyor. Öyle çok fazla değil, 1970'lerin sonlarına gitmek kâfi.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Çocukluk yıllarımızdı. Türkiye'de kan gövdeyi götürüyordu o zamanlar. Bir gün radyodan duyulan "yönetime el koyma" deyiminin, biz çocukların anlam dünyasında bir karşılığı yoktu aslında. Netice itibariyle biz çocuktuk ve ülkede neler olup bittiğini bilmiyorduk. Büyüklerimizin tedirginliğini çok da derinden hissetmedik hâliyle…
    <br>
     <br>
      Farkında olduğumuz tek şey insanların çok kızgın ve öfkeli olmasıydı belki de. Bir de ülkenin orta yerinden ikiye ayrıldığı idi. Sağcılar vardı, solcular vardı, komünistler vardı, faşistler vardı, hainler vardı, işbirlikçiler vardı. Her gün birileri birilerini öldürüyordu vatanı kurtarmak adına. "Düşman" olarak nitelendirilenlerin hayat hakkı yoktu bu topraklar üzerinde.
      <br>
       <br>
        "İdeoloji" kimileri için bir imandı sanki. Cezbeli kalabalıklar vardı meydanlarda, sokaklarda. Yumruklar sıkılı, marşlar okuyorlardı hançerelerini yırtarcasına… Gözler bulanıktı. Burnundan soluyordu çokları. Ufak bir kıvılcım yeterliydi, koca bir yangını çıkarmak için toplumda. Nitekim çıkarıldı da… Kan seylapları aktı sokaklarda aylarca, yıllarca.
        <br/>
        <br/>
        Halbuki bu öfkeli kalabalıkların evlerinde yiyecek ekmekleri yoktu. Çay, kahve, sigara, şeker, gazyağı bulmak imkânsızdı. 70 cent'e muhtaç olmuştu koskoca ülke. Hiç unutmam bakkal dükkânı önünde bekleşen insanları. Bir paket sigara alabilmek için kuyrukta ömür tüketenleri. Biz çocuktuk, bilmiyorduk ağır memleket meselelerini. Ama gördüklerimizden anlayabiliyorduk az buçuk, memlekette işlerin iyi gitmediğini…
        <br/>
        <br/>
        Bir sabah tiz bir düdük sesiyle uyandık hepimiz. Oyun bitti denildi, Hasan Mutlucan'ın söylediği kahramanlık türküleri eşliğinde. Yeni bir devran başlamıştı artık Türkiye'de. Öfkeler dağlara kaçmıştı sanki. Meydanları sallayan yumruklar da… Demir bir yumruk hepsini dümdüz etmişti çünkü…
        <br/>
        <br/>
        Sonra, diğerlerine benzemeyen farklı bir adam çıktı TRT'nin siyah beyaz ekranlarına. Kalın gözlükleri vardı. Elinde de bir dolmakalem. Acı reçeteden bahsediyordu. Bir de milletçe kemerleri sıkmamızdan. Eğer bunları yaparsak sıkıntılarımız bitecekti halk olarak. Söyledikleri ikna ediciydi. En önemlisi ise yüzü gülüyordu bu tombul amcanın. Kanımız ısınıvermişti kendisine. Ama yine de şüpheler vardı hakkında. Çok da yadırgamamak lazımdı, dönemin şartları düşünüldüğünde...
        <br/>
        <br/>
        Hükümetten istifa ettiğini açıkladı bir gün. Sonra da bir parti kurduğunu. Unutamadığım karelerden biri de eşiyle birlikte seçim otobüsünde yarı uyanık bir halde seyahat ederken çekilmiş fotoğrafıydı. Bir derde derman bulmak için çıkılan ince uzun bir yol vardı sanki önlerinde. Sıcak ve samimi bir görüntüydü. Halk da inanmış olmalı ki "dört eğilimi" tek bir çatı altında toplayan bu "babacan" tavırlı adamı bağrına bastı seçim sandığında. Tek başına iktidara getirerek hem de.
        <br/>
        <br/>
        Ölü toprağını üstünden atmıştı adeta herkes. 2000'li yıllara göz kırpan, dünya ile rekabete hazırlanan "rüya" bir ülke vardı ufukta. Dünün karamsar insanları gitmiş, onların yerine geleceğe umutla bakan bir toplum gelmişti kısa bir sürede. Çocukluğumuz tonton amcası da gençlik yıllarımızın cumhurbaşkanı olmuştu artık.
        <br/>
        <br/>
        Milletin değerlerini temsil eden bu âbide şahsiyet Turgut Özal'dı. 14 yıl önce kaybettiğimiz merhum Cumhurbaşkanı Turgut Özal'ın Köşk'e çıkışını ve orada yaşadıklarını en yakın tanıkların ağzından geniş biçimde işliyoruz bu hafta. Elbette hem geçmişten ders çıkarmak hem de bugünlerden ve gelecekten daha fazla umutlu olmak için…
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27237), [web.archive.org (arşiv bağlantısı)](http://web.archive.org/web/20071123081834/http://www.aksiyon.com.tr:80/detay.php?id=27237)
