# Avrupa Birliği’nin anladığı dil

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030801232831im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030801232831im_/http://www.aksiyon.com.tr/resim/31/16.jpg" vspace="5"/>
  </p>
 </font>
 <font class="content">
  Ankara—Brüksel hattı, Kopenhag zirvesi yaklaştıkça giderek iki tarafın taktik adımlarına sahne olmaya başladı. Türkiye, 12 Aralık’taki zirveden mutlaka ama mutlaka bir müzakere tarihi koparmaya çalışırken, AB ise tabiri caizse ipe un sermeyi sürdürüyor.
 </font>
 <p>
  <font class="content">
   AK Parti liderinin Avrupa başkentlerine yaptığı ziyaretlerin semeresini Kopenhag’da test etme imkanı bulacağız. Ancak, Recep Tayyip Erdoğan’ın Türk dış politikası ile ilgili olarak ortaya koyduğu ‘açılımlar’ın ne getirip götürdüğü ise zamanla ortaya çıkacak. Son Avrupa gezilerinden de anlaşılıyor ki Tayyip Erdoğan’ın AB ile ilgili çok fazla hüsn ü zannı var. AB’nin adım adım ilerleyen bir projesi olduğunu ıskalayan bu yaklaşıma göre Brüksel’in Türkiye’ye üyelik müzakere tarihi vermemesi için ortada hiçbir sebep yok. Bu ‘safi’ düşünceye göre, eksikliklerini tamamladığı ve bunları uygulamaya geçirdiği zaman AB, Türkiye’ye vakit geçirmeden üyelik için perspektif verecek. Bu politikanın yanlış olduğu ortada. Zira, 3 Kasım’da tek başına iktidar olan kadroların AB’nin anlayacağı dilin pek farkında olmadığı anlaşılıyor.
   <br/>
   <br/>
   Londra ziyaretinde Tayyip Erdoğan, ‘Kıbrıs, Avrupa Güvenlik ve Savunma Politikası (AGSP) ve AB konularının birbiriyle ilintili’ olduğunu söyleyerek “Başımızı kuma gömmenin anlamı yok” dedi. Ankara’nın yaklaşımında önemli bir değişiklik anlamına gelen bu ifadeler, ilk bakışta doğru gibi geliyor. Ancak, adı geçen üç konudan birisinde, AGSP konusunda, Türkiye gerekli açılımları yapmış durumda ve sorun AB ile NATO arasında artık. Yani, burada ikna edilmesi gereken taraf Ankara değil, Atina aslında. Kıbrıs ve AB konusu ise Türkiye açısından asla birbiriyle ilişkilendirilmemesi gereken temel iki konu. Bugün Kıbrıs meselesinin, AB’nin üçüncü bir taraf olmasıyla daha da çetrefil hale geldiğini unutmamak lâzım. Kıbrıs uyuşmazlığında asıl sıkıntılı tarafın AB olduğu da gözden kaçırılıyor. AB, Yunanistan’ın çabasıyla Kıbrıs’ı tam üyeliğe kabul sözü vermekle genişleme sürecini, Türk—Yunan ilişkilerine endekslemiş bulunuyor.
   <br/>
   <br/>
   Ancak, taraflardan Atina bu hassas dengede avantajlı; çünkü kendisi AB üyesi, Ankara ise bırakın üye olmayı, müzakere tarihi bile alamıyor. Üstelik Atina, Rum Kesimi’ne üyelik vermediği takdirde Brüksel’i genişleme sürecini veto etmekle tehdit ediyor.  Diğer yandan Brüksel, Türkiye’nin aday ülke ilan edildiği Helsinki zirvesinden (1999) bu yana Türkiye’nin üyelik süreci ile Kıbrıs ve Ege sorunları arasında ilişki olmadığını savunmuştu. Hatta, o tarihte dönem başkanı olan Finlandiya Başbakanı Paavo Lipponen, Başbakan Bülent Ecevit’e hitaben yazdığı mektupta Türkiye’ye birtakım güvenceler vermiş, Kıbrıs ve Ege sorunlarının çözümünün, Türkiye’nin karşısına Kopenhag kriterlerinden biri olarak çıkartılamayacağını yazmıştı.
   <br/>
   <br/>
   Dolayısıyla, Kıbrıs sorununun çözümü bir Kopenhag kriteri gibi Türkiye’ye sunulması mümkün değildir. Fakat, görülüyor ki Avrupa başkentlerinde bu mesele, müzakere tarihi verilmesi için bir ön şartmış gibi Türkiye’nin karşısına çıkartılıyor ve AK Parti lideri Kıbrıs ile AB meselesini tek bir paket içinde müzakere edilebileceğini ifade ediyor. AB’nin hangi dilden anladığı 1997 yılında Lüksemburg’da yapılan zirveden sonra anlaşılmıştı. Türkiye’ye adaylık statüsünün verilmediği bu zirve sonrası Ankara—Brüksel ilişkileri kopmuştu. Türkiye’yi kaybetmeyi göze alamayan AB, bu hatasını 1999 Helsinki zirvesinde telafi etmiş ve Ankara’ya aday ülke sıfatını lâyık görmüştü. AB’nin politika değişikliğine gidebileceğinin ipuçlarını 1997—1999 yılları arasında Türkiye’nin uyguladığı politikalarda aramak gerekiyor. Brüksel’in anlayacağı dilin sırrı orada çünkü...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2157), [web.archive.org (arşiv bağlantısı)](http://web.archive.org/web/20030801232831/http://www.aksiyon.com.tr:80/detay.php?id=2157)
