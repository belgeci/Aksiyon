# Her kilidi açan maymuncuk

*Mehmet Yılmaz 2005.08.01*

<div bgcolor="#FFFEF6">
 <font>
  <img border="0" height="1" src="/web/20060106085726im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Terör bir kez daha Türkiye’nin gündeminde. 1 Haziran 2004’te ateşkesi bozduğunu kamuoyuna açıklayan terör örgütü PKK’nın eylemleri son dönemde artmaya başladı yine. Hemen herkes “Neden şimdi?” sorusunu soruyor. Ancak, bu soruya net cevap verebilen pek yok. Saldırıların hangi mantıkla tekrar başladığını izah etmek mümkün değil çünkü… Acaba gerçekten öyle mi?
   </font>
   <p>
    <font class="content">
     Meseleye iç ve dış dinamikler açısından bakıldığında, birbirini tamamlayan manzaralar çıkıyor karşımıza. Türkiye’de geçen yıl bu vakitlerde nefesler tutulmuş, gözler 17 Aralık’ta yapılacak Avrupa Birliği zirvesine çevrilmişti. Çıkacak karara göre pozisyon alınacağı için zirve öncesi taraflar sessizliğe bürünmüştü. Asıl gürültü 18 Aralık’tan sonra kopacaktı. Nitekim öyle de oldu.
     <br>
      <br>
       İlk önce Türkiye’de anti Amerikancılığın hortladığı dile getirildi. Delil ise Metal Fırtına, Kavgam gibi kitapların çok satmasıydı. Washington, bu konuda hükümetten tedbir almasını istedi. Sonra misyonerlik faaliyetlerinin arttığı ortaya atıldı. Binlerce Türk Hıristiyan olmuş, Ankara’nın göbeğinde milyonlarca İncil dağıtılmış, ülkenin dört bir yanında kilise evler açılmıştı. Madem iktidarda dinî hassasiyetlere sahip, mensuplarının büyük bölümü anti emperyalist geçmişi olan bir hükümet vardı, o zaman onları belli bir çizgiye çekebilmek için parti tabanını harekete geçirmek lazımdı. Ancak, beklenen olmadı. Din eksenli bir tartışma siyasi istikrarı zedeleyemedi.
       <br/>
       <br/>
       Çok geçmeden başka bir dalga milliyetçilik üzerinden geldi. Mersin’deki bayrak yakma hadisesi tüyleri diken diken etti. Tepkiler çığ gibi büyüdü. Ama, millî duygular kabarsa da akl-ı selim baskın çıktı ve insanlar sokaklara dökülmedi. Ekonomi sarsılmadı, siyaset çığrından çıkmadı. Üstelik hükümetin tabandaki itibarı da pek fazla azalmadı.
       <br/>
       <br/>
       Başörtüsü, YÖK, İmam Hatipler gibi sancılı mevzular devreye girdi. Ancak, hükümet soğukkanlı bir yaklaşım sergiledi bu konularda. Siyasi tansiyonu yükseltecek açıklamalardan özenle kaçındı. Öyle ki meclisteki siyasi partilerden ANAP ve DYP’nin başörtüsü sorununu çözme konusunda yaptığı tekliflere bile sıcak bakmadı. Üstelik, makro ekonomik dengeleri bozacak popülist siyasi manevralara girmedi, dış politikada hamasetten uzak bir yol izledi.
       <br/>
       <br/>
       Siyasi istikrarın belli zemine oturduğu böylesi bir dönemde PKK terörünün tırmanması hayra alamet değil. Zira, terör bütün dünyada olduğu gibi Türkiye’de de siyasi istikrarı bozan, ekonomiyi felç eden, toplumsal huzuru ortadan kaldıran, her türlü tedbiri boşa çıkaran ve tüm kapalı kilitleri açan bir maymuncuk adeta.
       <br/>
       <br/>
       Bu hafta, PKK’nın yeni terör dalgasının neden bu dönemde başladığını irdeleyen bir dosyayı kapağımıza taşıyoruz. Arkadaşlarımızın yazar Ümit Fırat’la yaptığı mülakatı okuyunca, neden sorusunun cevabını iç dinamikler açısından büyük ölçüde almış olacaksınız.
       <br/>
       <br/>
       Peki ya dış dinamikler? Bu konuda fazla bir yorum yapmadan basına yansıyan iki demeci hatırlatmakla yetineceğim. Eski başbakanlarımızdan Bülent Ecevit, 13 Nisan 2005’te verdiği bir mülakatta, Amerika’nın Irak ve Kürt devleti politikasının belli olduğunu söylüyor. Bunun üzerine muhabir, “Madem ABD’nin Kürt politikası belli niye bize Apo’yu verdiler?” diye soruyor. Ecevit’in cevabı kısaca şöyle: “Bize niye Apo’yu verdiler onu hâlâ ben de bilemiyorum. ...Ama sonunda hayırlısı oldu. Apo konusunda hiçbir şart getirmediler bize.”
       <br/>
       <br/>
       Son söz ise terörist Osman Öcalan’a ait. ABD’nin kendisiyle ilgili yakalama emri çıkardığı haberlerini ciddiye almadığını belirten Öcalan, iddialı bir laf ediyor: “ABD siyaseti, Kürtlerle ittifak içinde olmaktır.”
       <br/>
       <br/>
       İyi okumalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


## Yorumlar

### Mert Kenan Sert, 05-Ağustos-2005
> Yeniliklerinizi bekliyoruz: 
> Dergimizi yakından takip etmekteyim. Diğer haftalık dergilere göre çok daha kaliteli ve seviyeli. Birkaç hafta önce yeniliklerin olacağını editörümüzden duymuştuk. Daha iyi bir Aksiyon'u beklemekteyiz. Haberiniz olsun...

### Rasim Baskın, 04-Ağustos-2005
> Terör niye hep tek parti iktidarında hortluyor?: 
> Türkiye'nin son 25 yılını gözönünde bulundurduğum zaman dikkatimi çeken bir durum var. Rahmetli Turgut Özal 1983'te tek başına iktidara geldi. Sadece insanların bakış açılarını değil, ülkenin de ufkunu açacak işlere imza attı. Tabu kabul edilen birçok şeyi değiştirdi. Enterasandır, tek başına iktidar olan güçlü bir hükümet döneminde terör zirve yaptı. Özal'ın vefat ettiği 1993 ile Ak Parti'nin iktidara geldiği 2003 yılları arasında ülkemiz koalisyon hükümetleri tarafından yönetildi. Hiçbir seçim zamanında yapılmadı. Erken seçimleri birbirini izledi. Yine enterasandır bu 10 yıllık dönemde "terör" sanki hiç yoktu. Üstelik ülke hep krizlerle çalkalanırken. Türkiye, son iki yıldır hem siyasi hem de ekonomik istikrar sağlandı. Ülkeyi yine mecliste çoğunluğa sahip güçlü bir iktidar yönetiyor. Hikmeti nedir bilinmez, önemli reformların yapıldığı böylesi bir dönemde terör yine tırmanmaya başladı.

### Mete Öztürk, 04-Ağustos-2005
> Bir teşekkür bir rica: 
> Bugüne kadar, bu ülkede birinci olacak kadar kaliteli olduğunuz ve bizi aksiyonla şereflendirdiğiniz için tüm ekibinize teşekkür ederim. Sizden bir ricam var. Eskiden de olduğu gibi fotoğraflı sayfaları (yorumsuz sayfalarınızı) yeniden yayinlar misiniz?

### Ahmet Oktar, 03-Ağustos-2005
> Fiyat indirmeyin sayfa sayısını artırın: 
> Bence Aksiyon dergisi, fiyat indirimine gitmektense sayfa sayısını artırabilir. Böylece hem daha değişik konular dergide yer bulabilir hem de diğerlerinin fiyat indirimine cevap verilmiş olur. Sayfa sayısının maliyeti ise reklamların artırılmasıyla düşürülebilir.

### Muzaffer Mete, 02-Ağustos-2005
> Kime verdimse dergim geri gelmedi: 
> Dergimizin ilk çıktığı günden itibaren aboneyim. Öyle ki şimdi eski sayıları ciltletip arşivliyorum. Bazı sayılarını okumaları için dostlarıma verdiğim için bazı ciltlerim eksik kaldı. Sebebi ise gayet basit: Okumaları için kime verdimse dergim geri gelmedi. Canı sağolsun, ben bir Aksiyon okuru daha kazandım ya... "Dergim" dedim, ben bir emekli okurunuz olarak kendimi Aksiyon'un bir parçası olarak görüyorum. Dolu dolu kapaklarla sizlere iyi çalışmalar.

### Hasan Tahsin, 02-Ağustos-2005
> Geçici heveslerin peşinde koşmamak lazım: 
> Öncelikle bu kaliteli ve uzun soluklu derginin her hafta daha güzel çıkması için emek veren herkese kucak dolusu tebikler! Dergiler sektörde kalıcı olmak istiyorsa kuruluş amacını unutmamalı; hatta geçici maceralar peşinde koşmamalı. İlkeli, aynı zamanda her haklı sesin kendisine yer bulabildiği bir anlayışla hareket ettiğimiz sürece daha iyiyye gideceğimizden eminim.

### Annashka Saparik, 02-Ağustos-2005
> Film kültürü: 
> Aksiyon dergisini devamlı okuyoruz, o bizim dünyaya olan bakışımıza haftalık yorumlarla yön veriyor. Benim isteğim, derginizde, vizyona giren bütün filmlerin ayrıntılı olarak tanıtılıp onayınızdan emin olmaktır. Vizyona yeni girmiş en kaliteli filmi ve diğer filmlerin tanıtımını yazmanızı istirham ediyorum ki, doğru filme gitmiş olalım.

Kaynak: [www.aksiyon.com.tr](http://www.aksiyon.com.tr:80/detay.php?id=22270&yorum_id=1), [web.archive.org (arşiv bağlantısı)](http://web.archive.org/web/20060106085726/http://www.aksiyon.com.tr:80/detay.php?id=22270&yorum_id=1)
