# Evladının sesini duyabilme nimeti

*Mehmet Yılmaz 2006.01.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060513024703im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Dikkatli okurlarımızın gözünden kaçmıyordur sanırım. Bir süredir insan merkezli haberlere daha fazla yer veriyoruz sayfalarımızda. Amacımız, hayatın iyi ya da kötü, acı veya tatlı bütün renklerini yansıtabilmek. Zira yaşam her gün yeni sürprizler sunuyor insanlara. Kimi için güneşin doğuşu yeni umutlar ve heyecanlar demek. Kimi için de karamsar günlerin habercisi.
  </font>
  <!--- Baslik, Spot, Resim kutusu ---------->
  <p>
   <font class="content">
    Her ne olursa olsun hayat insanın etrafında dönüyor aslında. Rahat ve huzuru için her şey adeta onun hizmetine sunulmuş. Çevremizde olup bitenlere 'hikmet' gözüyle bakabilsek nice 'ibretlik' hadisenin yanıbaşımızda cereyan ettiğini görebiliriz. Ama bugünkü modern hayat anlayışı bizim bunları müşahede etmemize fırsat vermiyor. Vermediği gibi fıtratına ve varlık sebebine ters bir hayatı yaşamaya zorluyor insanı.
    <br>
     <br>
      Bu konuda verilebilecek en yalın örnek kadın ve annelik. Modern hayat tarzına göre annelik bir kadın için ciddi bir engel. Vücudu deforme olmakla kalmıyor, minik yavru onun sosyal hayatını, kariyerini sekteye uğratıyor. Bu durumda yapılabilecek en kolay tercih, annelik duygusunu tatma zevkinden feragat etmek oluyor haliyle... Ancak, bunun fıtrata ne kadar ters olduğu fiziken 'anne olma' yaşını geçmiş kadınların davranışlarında kendini gösteriyor.
      <br>
       <br/>
       Hayatı boyunca tadamadığı bu duyguyu 'evlatlık' edinerek telafi etmeye çalışıyor nice kadın. Elbette gerçek evlat sevgisinin yerini tutması mümkün değil bu sanal anneliğin. Tabii ki hayatı yeni baştan yaşamak da...
       <br/>
       <br/>
       Halbuki annelik bir kadın için çok kutsal bir görev. Bu hususu en veciz şekilde Peygamber Efendimiz ifade etmiştir: 'Cennet anaların ayakları altındadır.' Hakikaten birer şefkat abidesi olarak annelerin yavruları için yaptığı fedakarlığın ödenmesi çok da kolay değildir. Dokuz ay boyunca onu vücudunda taşıması, geceleri uykusunu bölüp karnını doyurması, soğuk kış gecelerinde üzerini örtmesi, yemeyip yedirmesi, içmeyip içirmesinin bu dünyada maddi bir karşılığı yoktur.
       <br/>
       Peki, ya anne bir engelli ise... Kulağı işitmiyor, gözleri görmüyor, vücudunun bir bölümü iş görmüyorsa, onun fedakarlığı nasıl ölçülebilir ki...
       <br/>
       <br/>
       Bu hafta kapak dosyamızda her biri engelli olduğu halde annelik duygusunu tadan ve sağlıklı çocuklar dünyaya getiren insanların ibretlik hayat hikayelerini anlatıyoruz. Okuyunca siz de göreceksiniz gecenin bir saatinde, uykunun en tatlı anında yavrunuzun sesini duymanın ne kadar büyük bir nimet olduğunu...
       <br/>
       Veya evladınızın cildindeki kızarıklıkları sağlıklı gözlerle vaktinde görüp tedbir almanın ne kadar büyük bir lütuf olduğunu...
       <br/>
       Başta da belirttiğimiz gibi hayat sürprizlerle dolu. Hem de lütuf ve şükür ekseninde deveran eden olayları hemen her gün gözümüzün önünde yaşatarak...
       <br/>
       <br/>
       ***
       <br/>
       <br/>
       Bu arada küçük bir hatırlatma yapmak istiyorum. Dergimize büyük emeği geçen Ömer Erturgut ağabeyimiz aramızdan ayrılalı tam 9 yıl oldu. 16 Ocak 1997’de vefat eden ağabeyimizi bir kez daha Aksiyon ailesi olarak rahmetle anıyoruz. Cenab-ı Hak kendisini lütuflarıyla kuşatsın inşaallah...
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Ziya Hayta, 19-Ocak-2006
> Maksadını aşan sözler: 
> Sayın Editör; bazen çalakalem yazıyorsunuz. Şu paragrafa bakın: “Hayatı boyunca tadamadığı bu duyguyu 'evlatlık' edinerek telafi etmeye çalışıyor nice kadın. Elbette gerçek evlat sevgisinin yerini tutması mümkün değil bu sanal anneliğin. Tabii ki hayatı yeni baştan yaşamak da...” Kanuna mı aykırı evlat edinmek, dine mi aykırı?

### Adem Üzer, 17-Ocak-2006
> Öyle bir geçer zaman ki...: 
> Bazı tarihler vardır, insan bu tarihleri unutamaz. Bu tarihlerin pek çoğunu andığında içi sevgiyle, neşeyle dolar, yüreği coşar. Bazı tarihler de vardır insan hatırlamak istemez. 1997 yılı benim için böyle bir yıl idi. 1997 yılı ramazanının ilk günü sınıf arkadaşım Sefer Göral Beyefendi'yi, 16'sında da Gece Servisi'nin gülü, neşesi, şefi Ömer Erturgut Beyefendi'yi beka âlemine uğurlama talihsizliğini yaşamıştım. Aradan 9 yıl geçti. Zaman ne kadar çabuk geçiyor ama acılar hep taze kalıyor. 1997 yılında kaybettiğim bu iki dostuma Allah'tan rahmet, ailelerine de sabr-ı cemil niyaz ederim. 1997 yılı da bende işte böyle iki acı hatıra bıraktı. Seni unutamadık “gurban” olduğum, artık Yenibosna istikametine araba da kalkmıyor.

### Yavuz Coşkun, 12-Ocak-2006
> Birkaç öneri: 
> Aksiyon çok kaliteli yayın yapmasına rağmen istenen tiraja ulaşamıyor. Benim birkaç önerim var:  1) En çok okunan dergi söyleminden vazgeçelim. İnandırıcı değil. Kendi kendimizi kandırmamızın bir anlamı yok. Çok satan çok okunur.  2) Gönüllülerin işi başından aşkın. Bir de Aksiyon abone kampanyası ağır gelir. Zaman gazetesi ile Sızıntı dergisini adreslerine ulaştırma sorunları çözülmemişken aynı dağıtım şirketi (Sürat) ile Aksiyon’u abonelerin adreslerine ulaştırmayı beklemek hayal olur. Bu yüzden bayi satışına ağırlık verilmelidir. 3) Bayilere Aksiyon stantları verilip derginin daha çok görülmesi sağlanabilir. 4) Bilboardlarla veya afişlerle Aksiyon reklamı yapılabilir (Sızıntı dergisinin yaptığı gibi). 5) Aksiyon'un mutlaka televizyonlara reklam vermesi gerekir.  6)İçerik daha zenginleştirilebilir.

Kaynak: [www.aksiyon.com.tr](http://www.aksiyon.com.tr:80/detay.php?id=23213&yorum_id=7470), [web.archive.org (arşiv bağlantısı)](http://web.archive.org/web/20060513024703/http://www.aksiyon.com.tr:80/detay.php?id=23213&yorum_id=7470)
