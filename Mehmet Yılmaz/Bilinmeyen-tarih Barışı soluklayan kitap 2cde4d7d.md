# Barışı soluklayan kitap

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20031024075828im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024075828im_/http://www.aksiyon.com.tr/resim/48/72.jpg" vspace="5"/>
  </p>
 </font>
 <font class="content">
  Zaman Kitap, nitelikli eserler yayınlamayı sürdürüyor. Kısa zamanda ikinci baskı yapan Yakup Şalvarcı imzalı Pax Aqualis, ‘su savaşları’ tezine reddiye niteliğinde bir okuma kitabı olarak karşımıza çıkıyor. Geçen hafta perşembe sabahından beri bütün dünya, savaşı, akıllı füzeleri, tahrip gücü yüksek konvansiyonel silahları konuşuyor. Bir kez daha kan ve barut kokusu yükseliyor Ortadoğu’dan...
 </font>
 <p>
  <font class="content">
   Tarihin en muhteşem medeniyetlerine ev sahipliği yapan topraklar, dünyanın en büyük bombardımanına şahit oluyor şimdi. Ortadoğu’nun kaderinde savaşlar hep öne çıkmış, barış projeleri ise genelde geri planda kalmıştır; özellikle de Osmanlı devletinin tarih sahnesinden çekilmesinden bu yana.
   <br/>
   <br/>
   Ortadoğu’da öngörülen savaş senaryolarından biri de ‘su savaşları’ idi. Kıt su kaynaklarını paylaşamama tezi üzerine kurulu bu senaryolara göre Ortadoğu’da ‘su’dan bir savaşın çıkması kuvvetle muhtemeldi. Fakat, Soğuk Savaş sonrası dönemde ivme kazanan bu görüş, 2000’li yıllarda rafa kalkmış görünüyor hâlihazırda... Yakup Şalvarcı’nın Zaman Kitap tarafından neşredilen “Pax Aqualis” adlı kitabı tam da bu zamanda, meşhur ‘su savaşları’ tezine karşı ‘reddiye’ niteliğinde bir okuma kitabı olarak karşımıza çıkıyor.
   <br/>
   <br/>
   “Türkiye—Suriye—İsrail İlişkileri, Su Sorunu ve Ortadoğu” alt başlığı ile yayınlanan kitap, alanında yazılmış en kapsamlı, güncel ve sıradışı bir eser olma iddiasını taşıyor. Zaman Gazetesi Dış Haberler Servisi’nde göstermiş olduğu ‘titiz’ çalışma prensibini kitabına da yansıtan Yakup Şalvarcı, omurgasını bir yüksek lisans tezinin oluşturduğu çalışmasında, su sorununun yanı sıra Türkiye’nin yakın tarihteki Ortadoğu serüveniyle ilgili yeni bir perspektif sunuyor.
   <br/>
   <br/>
   Pax Aqualis, Türkiye–Suriye yakınlaşması gibi örneklerden yola çıkarak, “geleceğin dünyasının ‘su savaşı’na değil ‘su barışı’na gebe olduğunu” ileri sürüyor. Su barışının ‘çekim’ gücünün, hem ‘abartılan’ su sorununun bizzat ‘kendisinden’ hem de uluslararası dinamiklerin ‘kolaylaştırıcı’ etkisinden kaynaklandığını savunuyor.
   <br/>
   <br/>
   Kitap, pekçoğu 1990’larda yazılan ve aynı konuyu işleyen diğer kitaplardaki ‘klasik’ ve bir anlamda ‘dar’ yaklaşımlar yerine; farklı bakış açısına sahip ‘hem güncel, hem de kapsamlı bir kaynak eser’ niteliğinde. Zaten, tamamına yakını birincil kaynaklardan oluşan dipnotlar, Pax Aqualis’in özgün bir çalışma olduğunun bir göstergesi aslında. Ortadoğu’da, su gibi stratejik bir kaynağın etrafında gelişen ‘çok boyutlu’ ilişkileri de irdelemesi, kitabın kütüphanelerde ‘referans eser’ olarak hüsn ü kabul görmesini daha şimdiden hak ettiğini rahatlıkla söyleyebiliriz.
   <br/>
   <br/>
   Bu hafta ikinci baskısı piyasaya çıkacak olan kitaba okurun göstermiş olduğu ilgi de Pax Aqualis’in başarılı bir çalışma olduğunu ortaya koyuyor nitekim.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2501), [web.archive.org (arşiv bağlantısı)](http://web.archive.org/web/20031024075828/http://www.aksiyon.com.tr:80/detay.php?id=2501)
