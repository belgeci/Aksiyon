# Bayrak yarışı devam ediyor

*Mehmet Yılmaz Bilinmeyen-tarih*

<div>
 <p>
  <font>
   Geçen hafta, İbrahim Karayeğen, Aksiyon okurlarına veda etti bu sayfada. İki buçuk yıldır sürdürdüğü Aksiyon ‘serüveni’ne nokta koyduğunu açıkladı.
   <br/>
   <br/>
   Kendisine, dergimize yaptığı önemli katkılar için kalbi şükranlarımızı sunuyor, yeni görevinde başarılar diliyoruz.
   <br>
    <br>
     10 yılı geride bırakan Aksiyon dergisi bir ekol olma yolunda hızla ilerliyor. 1994 yılında, genç ve dinamik bir kadro tarafından yayına hazırlanan Aksiyon, haber dergiciliğinin yüzakı olmanın haklı gururunu yaşıyor. Kurulduğu ilk günden beri ilkelerinden taviz vermeyen, yayın hayatında hep “haberi” özne kabul eden dergimiz, gelecek on yıllara ümitle bakıyor.
     <br>
      <br>
       Nasıl bakmasın ki... Geçmişte yolu Aksiyon’dan geçmiş nice arkadaşımızın herbirinin mesleki yaşamlarını çeşitli basın kuruluşlarında başarılı bir şekilde sürdürmesi, dergimizin kısa zamanda kat ettiği mesafeyi gösteriyor aslında. Kuşkusuz, bu başarının altında dergimizi bugün geldiği noktaya taşıyanların yaptığı fedekarane katkı çok büyük. Onlara da verdikleri hizmetlerden ötürü teşekkür ediyoruz.
       <br>
        <br>
         Aksiyon, şimdi gözünü gelecek on yıllara dikmiş durumda. Fonksiyonel habercilik yaparak, toplumun nabzını tutarak, kronik hale gelmiş problemlerin çözümü konusunda yol göstererek, insanların kuvve-i maneviyelerini kırmayarak, yerel değerleri ıskalamadan küresel gelişmeleri analiz ederek ve okuruyla bütünleşerek geleceği kucaklamak istiyor. Hem de kalitesini ve okur sayısını artırarak...
         <br/>
         <br/>
         Bugün Aksiyon’da yaşananlar bir bayrak yarışı... Tıpkı geçmişte olduğu; gelecekte de olacağı gibi...
         <br/>
         <br/>
         İyi haftalar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1565 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=18287), [web.archive.org (arşiv bağlantısı)](http://web.archive.org/web/20050219182612/http://www.aksiyon.com.tr:80/yazdir.php?id=18287)
