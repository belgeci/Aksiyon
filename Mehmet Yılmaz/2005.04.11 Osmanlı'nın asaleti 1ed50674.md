# Osmanlı’nın asaleti

*Mehmet Yılmaz 2005.04.11*

<div bgcolor="#FFFEF6">
 <font>
  <img border="0" height="1" src="/web/20060103172744im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Ne kadar kolay oyuna getiriliyoruz değil mi? Hem de çok ucuz yöntemlerle. Ülkenin önce güneyinde şimdi de kuzeyinde halkın nabzı ölçülüyor. Yakında doğu ve batısında da benzer olaylar çıkarsa şaşırmayacağım.
    <br>
     Trabzon’da yaşananlardan bahsediyorum. Hani görenlerin yüreğini burkan olaylardan… Nasıl oluyor da kitleler bu kadar çabuk barut fıçısı haline getirilebiliyor?
    </br>
   </font>
   <p>
    <font class="content">
     Doğrusu şaşırıyor insan… Birileri açıklama yapmak istiyor. Fısıltı gazetesi “Bayrak yakıyorlar” diye ortalığı ayağa kaldırıyor. Ardından meydanlar “Bayrak yakanı biz de yakarız” diye inliyor. Allah’tan güvenlik güçleri basiretli davranıyor da tarihe yüz karası olarak kaydedilecek elim bir hadisenin önüne geçiliyor.
     <br>
      <br/>
      Mersin ve Trabzon’daki olaylar niçin bu kadar önemli dersiniz. Birkaç açıdan değerlendirmek mümkün…
      <br/>
      <br/>
      Tarih boyunca değişik din, dil, mezhep ve inançlara hoşgörüyle yaklaşan, düşmanına bile misafirperverlik gösteren bir milletin ahfadıyız biz aslında. Yeri geldiğinde Alparslan’ın Romen Diyojen’e, Fatih’in İstanbul’daki Ortodokslara gösterdiği hoşgörüyü anlatıyoruz övünerek. Ancak, aynı davranışı göstermekten imtina ediyoruz. Hatta, fikirlerini beğenmediklerimizi linç etmek istiyoruz. Hani nerede kaldı Alparslanların, Fatihlerin yolu; Mevlanaların, Yunus Emrelerin gergef gergef dokuduğu sevgi ve hoşgörü… Bir yerde yanlış yaptığımız ortada…
      <br/>
      <br/>
      Meselenin bir başka boyutu ise haklı olduğumuz pek çok konuda bu tür fevri davranışlar sergilediğimiz için haksız duruma düşmemiz. Herkesin malumu, şimdilerde Türkiye’nin başını Ermenilerin soykırımı iddiası ağrıtıyor. Osmanlı devletinin 1915 yılında aldığı tehcir kararı sonrası Ermenilerin katledildiği öne sürülüyor. Amerikan Kongresi’nden soykırımı kararı çıkartmak isteniyor.
      <br/>
      <br/>
      Hepimiz biliyoruz ki soykırımı diye bir şey yok. Kapak dosyamızı okuduğunuzda, dönemin Osmanlı yönetiminin ne kadar asil bir davranış sergilediğini, Çanakkale Savaşı başladığı gün isyan etmelerine rağmen Ermeni vatandaşlarını korumak için ne tür tedbirler aldığını, asayişi bozanlar hakkında tahkikat komisyonları kurduğunu, hatta Meclis-i Mebusan üyesi iki Ermeni’yi öldürenleri yargılayıp idam ettiğini göreceksiniz. Ermeni vatandaşlarını, Balkanlardan ve Kafkaslardan göçen kalbi yaralı insanların arasına değil de Suriye ve Mezopotamya’ya göndererek muhtemel bir “iç savaşı” nasıl önlediğini de…
      <br/>
      <br/>
      Dün her köşesi işgal edilen, yetmezmiş gibi yıllarca iç içe yaşadığı vatandaşlarının ihanetine uğrayan Osmanlı, yüreği yansa da bütün dünyaya insanlık dersi veriyor. Hem de, “devlet dediğin hukuka dayanmalı” ilkesini, şartlar ne olursa olsun, ayaklar altında çiğnetmeyerek, asaletine toz kondurmayarak…
      <br/>
      <br/>
      Türkiye, zor günlerden geçiyor. Şimdi akl-ı selim sahibi olma zamanı. Biz istediğimiz kadar soykırımı yapmadık diyelim. Geçmişte Ermeni’siyle, Rum’uyla, Musevi’siyle birlikte kardeşçe yaşadık diyelim. Karşımızdakiler bunu böyle algılamıyor. Algılamamakla kalmıyor, geçmişimizi yargılarken bugünkü davranışlarımızı hüccet olarak gösteriyorlar.
      <br/>
      <br/>
      Aman dikkat… Dün olmayan bir soykırımı kabul ettirmek için bugün dört koldan bizi kuşatanların; yarın Sivas’ta, Maraş’ta, Gazi Mahallesi’nde, Trabzon’da, Mersin’de yaşananlardan ötürü gelecek nesilleri mahkum etmek istemeyecekleri ne malum. Unutmayalım ki biz sadece yaşadığımız andan değil, gelecekten de sorumluyuz.
      <br/>
      <br/>
      İyi okumalar.
      <br/>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


## Yorumlar

### Harun Çelik, 15-Nisan-2005
> Aksiyon bir numara: 
> Aksiyon dergisini 3 yıla yakındır zevkle takip ediyorum. Ele aldığı konular çok güzel. Haber dergileri arasında Aksiyon bir numara... Başarılarınızın devamını dilerim.

### Abdullah Buksur, 12-Nisan-2005
> Yangını bize de sıçratacaklar: 
> Küresel bir boyut kazanan kapitalist emperyalizm, “yeni yaşam alanı” seçtiği Avrasya’da etnik ve dinî farklılıkları derinleştirmekte, millî devletleri parçalamakta, iç ayaklanmalar çıkarmakta, işgal yoluyla kan dökmektedir. Etrafımızdaki yangın bize de sıçratılmaya çalışılıyor. Ülkemizin hassas şehirlerinde meydana gelen hadiseler bunun işaretidir. Türk milleti için derin anlamlar taşıyan şanlı bayrağımıza yapılan saldırıların arkasında, ülkemizi iç savaşa sürüklemek isteyen küresel emperyalist projenin yerli taşeronları vardır. Türk milleti ABD baskılarından ve AB dayatmalarından artık bıkmıştır. Milletimiz saldırılar karşında dişini sıkmakta, tahriklere kapılmadan geçmişine yakışır biçimde ülkesinin her tarafında tepkisini orta koymaktadır. Bilinmelidir ki, ülke çapındaki bu millî tepkiler demokratik, sivil, seviyeli ve uyarıcıdır. Türk milletinin verdiği mesajlar ilgilileri tarafından dikkate alınmalıdır ve iyi anlaşılmalıdır. Millî direnç iyi niyet ve akıl ile değerlendirildiğinde yıkıcı olmaktan ziyade yapıcı bir güçtür. Bu noktada siyasal irade sahiplerine, resmî ve sivil yetkilere ve bütün vatandaşlarımıza ciddi sorumluluklar düşmektedir.

### Ali Uzun, 12-Nisan-2005
> Oyuna gelmeyeceğiz: 
> Bizi asla bölemeyecekler. Daha önceden de sahnelenmiş oyunlara gelmeyeceğiz. Milletimiz neyin doğru, neyin yanlış olduğunu anlamıştır artık. Mersin ve Trabzon’daki hadiselere gösterdiği tepkiden de anlaşılıyor ki, milletimiz birlik ve beraberliğini korumaya kararlı. Aksiyon bu konudaki tavrını çok beğendim. Tarafsız bir yayıncılık yaptığınız için size teşekkür ederim.

### Alp Eren, 12-Nisan-2005
> Tepkiler fevri değildir: 
> Milletimizin niteliklerini burada sıralamaya gerek yok. Milletin sürü psikolojisi ile hareket ettiğini iddia eden, kendini herkesten üstün gören aydınlardan çok çektik. Mersin ve Trabzon'daki olaylara gösterilen tepkiler fevri değildir. Mersin'de (failler çocuk da olsa) bu milletin bayrağı yakılmaya çalışıldı. Trabzon'da bildiri dağıtan kıza ilk yumruğu atan kişinin kardeşi bir süre önce Diyarbakır'da şehit düşmüştü. Bu millet kutsal değerlerine el uzattırmayacağını haykırmıştır. Aydınlar bunu bu şekilde değerlendirmelidir.

Kaynak: [www.aksiyon.com.tr](http://www.aksiyon.com.tr:80/detay.php?id=20859&yorum_id=4028), [web.archive.org (arşiv bağlantısı)](http://web.archive.org/web/20060103172744/http://www.aksiyon.com.tr:80/detay.php?id=20859&yorum_id=4028)
