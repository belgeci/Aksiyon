# Bombalar istikrara atıldı

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20050120113459im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113459im_/http://www.aksiyon.com.tr/resim/468/40.jpg" vspace="5"/>
  </p>
 </font>
 <font class="content">
  İstanbul, beş gün arayla meydana gelen iki "ikiz terör saldırısı" ile sarsıldı. Yıllarca PKK terörü ile mücadele eden, istikrarsızlığa yönelik suikast eylemlerine muhatap olan Türkiye, bu kez uluslararası niteliğe sahip yeni bir  terör dalgasına maruz kaldı. Cuma sabahı İstanbul"un üzerine günün anlam ve önemine denk düşmek istermişçesine ağır bir sis çökmüştü. Bir gün önce kana bulanan kentte göz gözü görmüyordu. "Kurt dumanlı havayı sever" sözüne nazire yapılıyordu sanki. İnsanın içini karartan kasvetli bir hava hakimdi şehre sabah sabah. Şüphesiz dumanlı hava sadece İstanbul"u değil, tüm yurdu kaplamıştı. Beş gün arayla İstanbul"da patlayan bombalar kalplere korku salmıştı. Türkiye"nin üzerinde yeniden kara bulutlar dolaşmaya başlıyor endişesi insanların nabız atışlarını hızlandırmış, yüreklerin daralmasına yol açmıştı. Her köşe başında "ne zaman ayağa kalkmaya çalışsak, başımıza çorap örülüyor" serzenişlerini fısıldıyordu insanlar birbirlerine, geçmişteki benzer olayları hafızalarında canlandırarak...
 </font>
 <br/>
 <p>
  <font class="content">
   Türkiye"deki iyimser havayı darmadağın eden ilk saldırılar 15 Kasım Cumartesi günü gerçekleştirildi. İstanbul"daki iki sinagoga düzenlenen bombalı saldırılarda altısı Musevi vatandaşı olmak üzere 25 kişi hayatını kaybetti, 303 kişi de yaralandı. Çok boyutlu hedefleri olduğu belli olan saldırılar sonrası toplumsal bütünlük ve dayanışma ön plana çıktı. Müslümanların cenaze namazlarına hahamlar katıldı, Musevilerin cenaze törenlerine de Müslümanlar. Türk vatandaşı Museviler, İsrail Başbakanı Ariel Şaron"un Yahudilere yaptığı "İsrail"e dönün. Yahudilerin Yahudi gibi yaşayacağı tek yer İsrail"dir" davetini tekzip edercesine Türkiye"de yaşamaya devam edeceklerini açıkladılar birbiri ardına.
   <br>
    <b>
     <br>
      "Terörün mesajını ayaklarımın altına alıyorum"
      <br>
      </br>
     </br>
    </b>
    <br>
     Hükümet, olayların başından itibaren inisiyatifi eline alarak faillerin en kısa zamanda yakalanması için seferber oldu. Şişli Beth İsrael Sinagogu"na yönelik saldırıyı Mesut Çabuk"un, Neve Şalom Sinagogu"na yönelik saldırıyı da Gökhan Elaltuntaş"ın gerçekleştirdiğinin kesinleştiği kamuoyuna duyuruldu. Kabinenin yetkili isimleri saldırıların uluslararası bağlantılarına dikkat çekti. Kimsenin Türkiye"yi terörle tehdit edemeyeceğini söyleyen Başbakan Recep Tayyip Erdoğan ise, "Terörün mesajını ayaklarımın altına alıyorum" diyerek kararlı bir tavır sergiledi.
     <br/>
     <br/>
     Emniyet güçleri failleri kısa zamanda tespit ederek; medya sağduyulu yayınlar yaparak; para piyasaları sakin bir şekilde tepki vererek Türkiye"de ilk kez karşılaşılan bu çaptaki bir şokun atlatılmasında önemli görevler üstlendiler. Tam her şey denetim altına alındı, işler rayına girdi denilirken ikinci şok dalgası perşembe günü yaşandı. Kadir gecesinin arifesinde İstanbul"u kana bulayan "ikiz saldırılar"da hedef bu kez İngiliz kurumlarıydı. Levent"teki HSBC bankası ile Beyoğlu"ndaki İngiltere Konsolosluğuna yine bomba yüklü araçlarla gerçekleştirilen saldırılarda bilanço çok ağırdı: 32 ölü, 450"yi aşkın yaralı.
     <br/>
     <br/>
     İlk saldırı HSBC Bank"ın Levent"teki genel müdürlük binası önünde gerçekleşti. Şiddetli patlama sonucu banka binası harabeye dönerken çevredeki binalarda büyük oranda hasar oluştu. Binanın önündeki 25 otomobil yanarak hurdaya döndü. Buradaki saldırıda 11 kişi hayatını kaybetti. Beyoğlu"nda meydana gelen saldırının hedefi ise İngiltere"nin İstanbul Başkonsolosluğu idi. İlk patlamadan yaklaşık 10 dakika sonra meydana gelen patlama sırasında binanın ön bahçe duvarı tamamen yıkıldı. Konsolosluğun bulunduğu sokakta park halindeki çok sayıda araç tahrip oldu, sokak savaş alanına döndü. Saldırıda İngiltere"nin İstanbul Başkonsolosu Roger Short ile yardımcısı Anette Elizabeth Kunna da hayatlarını kaybettiler. Beyoğlu"ndaki saldırıda ikisi polis toplam 16 kişi hayatını kaybetti.
     <br/>
     <b>
      <br/>
      Makas değiştirmesine izin verilmeyen ülke
      <br/>
     </b>
     <br/>
     Beş gün arayla gerçekleştirilen saldırıların yapılış şekline bakıldığında eylemlerin El Kaide işi olduğu anlaşılıyor. Kaldı ki emniyet kaynaklarından alınan bilgiler de bu doğrultuda. Saldırıları üstlenen örgütün, El Kaide çatısı altındaki Ebu Hafs el Mısrî Tugayı"nın Musevilere ait iki kutsal mekanı vurması, İngiliz Konsolosluğu ile uluslararası özelliğe sahip bir bankayı bombalaması küresel terörün Türkiye"ye kadar uzandığını gösteriyor. İlk bakışta global terörün topraklarımıza sıçradığı anlamına gelen bu saldırılar, kuşkusuz Türkiye"nin iç ve dış politikasını etkileme gücüne sahip.
     <br/>
     <br/>
     Her şeyden evvel, saldırılardan önce dış politika alanında neler yapıldığına bakmak lazım. Ankara"nın son dönemde, özellikle de Irak krizi ve savaşı sırasında önemli riskler aldığı görülüyor. ABD"nin Irak"a asker gönderme ve topraklarında Amerikan askeri bulundurma tezkeresini reddetmesi, Türk dış politikasında önemli bir kırılma noktası kabul ediliyor. Bölge ülkelerine yönelik inisiyatif kullanması, İsrail ile ilişkilerinde mesafeli bir duruş sergilemesi, Rusya ile yakın ilişkiler içinde bulunması, Avrupa Birliği"nden üyelik sürecinde müzakere tarihi alabilmek için önemli temel reformları gerçekleştirmesi, Kıbrıs"ta beklenen tavizleri vermemesi de söz konusu politikaların diğer ayaklarını oluşturuyor.
     <br/>
     <br/>
     İç politikada ise 3 Kasım 2002 tarihinde yapılan seçimlerde sandıktan tek parti iktidarının çıkması, ekonomik, siyasi ve sosyal açıdan Türkiye"yi rahatlattı. Koalisyon hükümetleri dönemi bitti, ekonomide bir canlanma görüldü, faiz oranları aşağıya düştü, enflasyon etkisini yitirmeye başladı. Kamuoyunda "güzel günler yakın" beklentisi oluştu. İstihdama yönelik açılımlar yapıldı. Banka kredi faizleri düştü ve iş adamları yatırım yapmaya başladı. Toplumda kutuplaşmaya yol açacak konularda uzlaşma tercih edildi.
     <br/>
     <b>
      <br/>
      Terörizmden çok çekti
      <br/>
     </b>
     <br/>
     İstanbul"da art arda gelen saldırılar son bir yılda meydana gelen bu olumlu havayı tersine çevirmiş bulunuyor. Dün geleceğe umutla bakan insanlar bugün aniden karamsarlığa düşmüş durumda. Elbette, bir terör saldırısı ile Türkiye gibi bir ülkenin kolayca iç istikrarsızlığa düşmesi beklenemez. Ancak, stratejik açıdan dünyanın en önemli geçiş noktalarından biri üzerinde bulunması nedeniyle Türkiye, uluslararası sistem ve bölgesel denklemde meydana gelen değişikliklerden kolayca etkileniyor. Sistem açısından Türkiye"nin siyasi, ekonomik ve kültürel açıdan belli bir rotada tutulabilmesi için de "terör" enstrümanı zaman zaman kullanılabiliyor. Türkiye"de terör denince ilk akla gelen de terör örgütü PKK ve onun gerçekleştirmiş olduğu katliamlar oluyor.
     <br/>
     <br/>
     İlk kez 14 Ağustos 1984"te toplu kent saldırısını Eruh, Şemdinli, Şırnak ve Şirvan ilçelerinde yapan PKK, yerleşim yerlerine baskınlar düzenledi, şehirlerde bombalar patlattı, yolları kesti, ekonomik değeri olan hedefleri bombaladı. Yetmedi, intihar eylemleri gerçekleştirdi, öğretmenleri katletti, askeri birliklere saldırdı. Binlerce insan hayatını kaybetti. PKK, Körfez Krizi (1990) sonrası Kuzey Irak"ta meydana gelen otorite boşluğunu lehine kullandı ve kanlı eylemlerini şehir merkezlerine taşımaya başladı. 21 Mart 1992"de Nevruz kutlamalarında uygulamaya konan provokasyon sonucu 38 kişi hayatını kaybetti. 25 Aralık 1992"de İstanbul Bakırköy"deki Çetinkaya mağazasına molotof kokteyli ile düzenlenen saldırıda 12 kişi hayatını kaybetti. 12 Şubat 1994"te yine İstanbul Tuzla"da, tren istasyonuna düzenlenen bombalı saldırıda durakta bekleyen 5 yedeksubay adayı öğrenci hayatını kaybetti.
     <br/>
     <b>
      <br/>
      21. yüzyılın yıldız adayına suikastler kösteği
      <br/>
     </b>
     <br/>
     Türkiye, 1990"lı yıllarda yalnızca PKK terörü ile uğraşmadı. Demokratik açılımların yapıldığı, sivil taleplerin cevaplandırıldığı, antidemokratik hükümler içeren Türk Ceza Kanunu"nun meşhur 141, 142 ve 163. maddelerinin kaldırıldığı bu dönemde bir dizi siyasi cinayet de işlendi. Atatürkçü Düşünce Derneği Genel Başkanı Prof. Muammer Aksoy, YÖK ve başörtü tartışmalarının yaşandığı sırada, 31 Ocak 1990 tarihinde suikaste uğradı ve hayatını kaybetti. Aksoy"un öldürülmesi, Türkiye"de siyasi istikrarsızlığı hedefleyen ve 18 Temmuz 1988 tarihinde dönemin Başbakanı Turgut Özal"a yönelik suikast girişimi ile başlayan zincirin bir halkasıydı. Ardından diğer suikastler sökün etti. Yazar Çetin Emeç, eski Müftü Turan Dursun, Doç. Dr. Bahriye Üçok, Cumhuriyet Gazetesi Başyazı Uğur Mumcu uğradıkları çeşitli suikastler sonucu hayatlarını kaybettiler. 1990-1992 yılları arasında suikaste maruz kalanlar arasında 11 emekli general ve emekli MİT Müsteşar Yardımcısı Hiram Abas da vardı.
     <br/>
     <b>
      <br/>
      Özal"ın ölümü ile değişen dengeler
      <br/>
     </b>
     <br/>
     1 Kasım 1992 tarihinde yapılan yerel ara seçimlerde Refah Partisi"nin önemli bir başarı elde etmesi, Türkiye"deki nokta atışlı suikastlerin büyük çaplı terör eylemlerine dönüşmesine zemin hazırladı. 2 Temmuz 1993"te Sivas"ta meydana gelen olaylarda 37 kişi hayatını kaybetti. 12 Mart 1995 yılındaki eylem ise Türkiye"nin en yumuşak karnını hedef aldı. İstanbul"daki Gazi Mahallesi"nde Alevilere ait üç kahvehane tarandı. Failler belli değildi, ancak yeni bir fitili ateşlemeyi başardı. Çıkan çatışmalarda 17 kişi hayatını kaybetti. Üç gün sonra olaylar Ümraniye"ye sıçradı ve 4 kişi de burada çıkan olaylar sırasında öldü.
     <br/>
     <br/>
     17 Nisan 1993 tarihinde Cumhurbaşkanı Özal"ın vefatı siyasi dengeleri kökünden değiştirdi. Ana muhalefet lideri Süleyman Demirel Köşk"e çıktı. Tansu Çiller de Doğruyol Partisi"ne genel başkan oldu. Mesut Yılmaz ise ANAP"ın başına geçti. Artık Türkiye"de koalisyon hükümetleri ile yönetilen zayıf hükümetler dönemi başlamıştı. Parti çıkarlarının ön planda olduğu bu dönem, AK Parti"nin iktidara geldiği 2002 yılına kadar sürdü. Ekonomik anlamda ise 1994 yılında yaşanan devalüasyon Türkiye"yi sarstı. 1997"de dünyada yaşanan ekonomik kriz, bir yıl sonra Türkiye"ye uğradı. Krizin üstüne bir de yıkıcı deprem (17 Ağustos 1999) Türkiye"nin ekonomik gücünü hayli zayıflattı.
     <br/>
     <b>
      <br/>
      Türkiye bu badireyi de atlatır
      <br/>
     </b>
     <br/>
     1990"lı yılların başlarında işlenen cinayetler artık geride kaldı denilirken, 21 Ekim 1999 tarihinde Prof. Ahmet Taner Kışlalı"nın öldürülmesi, yüreklerin yeniden endişeyle dolmasına yol açtı. Türkiye"nin Avrupa Birliği"ne üyelik tartışmalarının yapıldığı bir döneme rast geldi Kışlalı cinayeti. 1997 yılındaki Lüksemburg kararlarına rest çeken Ankara, bu tarihte yeniden AB"nin çekim menziline girmişti. Kışlalı cinayeti iç politikada Merve Kavakçı krizinin yaşandığı bir dönemdi aynı zamanda. Kamuoyu, Merve Kavakçı"ya gece yarısı baskına giden savcı Nuh Mete Yüksel"e sert tepki verdiği sırada Prof. Kışlalı öldürüldü ve gündem bir anda tersine çevrildi. Bu suikastten sonra hemen herkes zamanlamaya dikkat çekti. Cumhurbaşkanı Süleyman Demirel bile "seçilen gün ve hedefin enteresan" olduğunu söylemesi hayli ilginçti.
     <br/>
     <br/>
     3 Kasım seçimleri sonrası yeni bir hükümetin işbaşı yaptığı dönemde, geçmiş örneklere benzeyen bir başka cinayet daha işlendi. 18 Aralık 2002"de gerçekleşen suikastte laik ve Atatürkçü kimliği ile bilinen Dr. Necip Hablemitoğlu, başından vurularak öldürüldü. Hablemitoğlu cinayetinin zamanlaması da en az Kışlalı suikasti kadar anlamlıydı. Türkiye, bir yandan kapısına dayanan Irak krizinde nasıl tavır alacağını hesaplamaya çalışıyor, bir yandan da AB üyeliği için Kopenhag zirvesinde müzakere tarihi koparmaya gayret ediyordu. Kıbrıs sorunu için BM çerçevesinde sunulan uluslararası "çöz" baskısına direniliyordu.
     <br/>
     <br/>
     Bugün Türkiye, uluslararası boyutu olan yeni bir terör dalgası ile karşı karşıya. Her ne kadar diğerlerinden farklı olsa da, küresel niteliğe sahip bu yeni dalganın üstesinden gelebilecek bir kapasiteye sahip. Yıllarca PKK terörü ile mücadele etmiş, terörizmin acı meyvelerini tatmış ve çok canı yanmış bir ülke çünkü. Terörle mücadele yöntemleri konusunda belli bir birikime ve uygulama becerisine sahip Türkiye"nin bugün belirsiz gibi görünen yeni terör tehdidini bertaraf edememesi düşünülemez.
     <br/>
     <br/>
     Denilebilir ki Irak"taki belirsizlik Türkiye"nin canını sıkıyor. Avrupa Birliği"nin üyelik müzakereleri için vereceği tarih konusu da... Rumların Mayıs 2004 tarihinden itibaren ABD"ye resmen üye olmaları da Kıbrıs"taki belirsizliği derinleştiriyor. İç politikada tek parti iktidarının avantajlarını kullanamamaktan kaynaklanan belirsizliğe son terör eylemleri de eklenebilir. Ancak, Türkiye geçmişten gelen tecrübesi, salim aklı öne çıkaran soğukkanlı yaklaşımı ile bu badireyi de rahatlıkla atlatabilir. Yeter ki, Başbakan Erdoğan"ın "Türkiye bu lanetli eylemler karşısında bir yumruk gibi bütünlüğünü koruyacaktır" sözlerinde ifadesini bulan birlik ve beraberliğini koruyabilsin.
     <br/>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3220), [web.archive.org (arşiv bağlantısı)](http://web.archive.org/web/20050120113459/http://www.aksiyon.com.tr:80/detay.php?id=3220)
