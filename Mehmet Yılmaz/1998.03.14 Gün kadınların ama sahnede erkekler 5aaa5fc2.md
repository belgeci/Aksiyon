# Gün kadınların ama sahnede erkekler

*Mehmet Yılmaz 1998.03.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yıllardır bilinçli ya da bilinçsiz olarak dünyanın dört bir yanında şiddete, eşitsizliğe, sömürüye karşı yürüyüşler yapıldı.
  </font>
 </div>
 <div id="newsText">
  <font class="detail-text">
   Mücadele uğrunda hayatlarını kaybedenler oldu. Yüzyılı aşkın bir süreci kapsayan mücadelelerin bir çoğunun hedefi şiddetin erkek yüzüne duyulan tepkidendi.
   <br/>
   <br/>
   Yıllardır kadınlar yürüyor erkekler ti'ye alıyor. "Savaş istemiyoruz, savaş kararları alanlar hep erkekler ve en çok zarar gören de kadınlardır" diyerek sevginin ve hoşgörünün taşıyıcılığını üstlendikleri bir günde yine şiddete maruz kaldı kadınlar. Üstelik bizzat bu çemberin içine çekilerek.
   <br/>
   <br/>
   İlk kez New York'ta 40 bin dokuma işçisi kadın ağır çalışma şartlarına karşı yüzlercesinin can verdiği bir direniş göstermişti. Aradan geçen 53 yıl bu olayı unutturmadı ve 1910'lara gelindiğinde 2. Sosyalist Enternasyonalinde New Yorklu kadınların hak arayışının emekçi kadınlar günü ilan edilmesi teklifi kabul edildi. 8 Mart'ın Dünya Kadınlar Günü olarak yaygınlaşmasında 1977 yılında Birleşmiş Milletler'in kararı öncü bir rol oynadı. O tarihten beri düzenli olarak kutlanan Kadınlar Gününe aktif katılımın bizim ülkemizi içine alan bölümü feminist hareketlerin marjinalleşmeye başladığı son on yıla tekabül ediyor.
   <br/>
   <br/>
   Ancak "Artık örgütlü!" sloganıyla bazı partilerin kadın birimlerine, derneklere ve bazı kadın kuruluşlarına aktif olarak bildiriler gönderilmesi, kadınların daha örgütlü ve omuz omuza bir dayanışma göstermesi için yapılan çağrılar bir kaç yılın ürünü.
   <br/>
   <br/>
   Mor Çatı'nın geçen yılki mitingden duyduğu hoşnutsuzluğu kaleme alıp belirli kadın kuruluşlarına göndermesiyle her 8 Mart sonunda durum değerlendirmesi teklifi de gündeme gelmeye başlamış oldu. Mor Çatı'nın bildiri mahiyetindeki yazısına göre, Abidei Hürriyet Caddesi'nde düzenlenen mitingde okunan metnin altında imzaları vardı ama o metni hiç görmemişlerdi. Asıl içerledikleri konu ise 8 Mart mitinginde HADEP'li ve Pazartesi'li kadınların onları kaale almayarak mitingin gerçek sahipleri gibi davranmalarıydı.
   <br/>
   <br/>
   Her ne kadar çok sayıda kadın tarafından benimsenmiş ve yaygınlaşmaya başlamış olsa da 8 Mart'ı en çok hangi grubun hak ettiği tartışmalarının bu kargaşaya karışmış olması da ayrı bir problemdi. Kimin daha çok emeği vardı 8 Mart'ta? Kadınlara bünyesinde verdiği yerden dolayı parti olarak kutsallaştırılan ÖDP mi; on yıldır her türlü istismara hayır diyen feminist radikal ya da demokrat feministler mi; yoksa KESK'li, İHD'li ve SİP'li kadınlar mıydı kadınlar gününe en çok layık olan?
   <br/>
   <br/>
   Hatta bu yılki 8 Mart mitinglerinin birinde demokrat solun en ileri gelen bir parti genel başkanı "Bu güne en çok sizler layıksınız" diyerek bu tartışmayı belki bulunduğu konumla uyumsuz bir habersizlik içinde, belki de tabanına jest olsun diye bilinçli olarak daha da körüklemişti. Ama belirli bir yön de çizmişti. Eğer Mor Çatılı kadınlar bu açıklamanın kendilerine de bir pay içermediği izlenimine kapılırlarsa ilgili başkana fena halde alınacaklar.
   <br/>
   <br/>
   Ya bütün bireylerin mücadelesiyle toplumu değiştirme projesine inancından dolayı yıllardır uğraş veren sosyalist gençlerin çabaları nereye konulacak? Onlar da üniversitelerde paneller tertipleyip destek vermemişler miydi bu güne?
   <br/>
   <br/>
   Çiçek-böcekle sosyalizm arasında
   <br/>
   <br/>
   Konu kadın hakları olunca ve bir de konuşmacılardan bazıları feministse erkeklere göndermeler yapılmadan geçilemez elbette. Yıldız Üniversitesi'nde düzenlenen panel de bu formattan farklı değildi. Erkek öğrencilerin itirazlarına kızlardan da destek geldi. Dinleyiciler şiddet ve kargaşa sözlerinden hoşlanmamışlardı ve başından beri bu sözlerden negatif enerji aldıklarını söylüyorlardı. Onlara göre şiddet erkekti ve şiddet ifadelerinden çağrışım yapmak bile onlar gibi olmak demekti. Öğrencilerin bu tür çıkışlarında büyük ölçüde Umay Umay'ın antifeminist söylemlerinden cesaret aldıkları muhakkak. Ama Umay Umay da fazlasıyla çiçek böcek edebiyatı yaptığı eleştirisinden kurtulamadı panelde.
   <br/>
   <br/>
   Aslında hepsi de kadın hareketine destek vermekten yanaydı. İki cins arasında ciddi bir eşitsizliğin olduğuna inanıyorlardı. Ama nedense bütün sorunların çözümünü istisnasız sosyalizme çıkarıyorlardı. Umay Umay ise kadın hakları olarak sosyalizme tutunamayacağını belirterek havayı gerginleştiriyor ve öğrencileri yine güldükleri çiçek böcek edebiyatına davet ediyordu. Kurtuluşun adresi olarak hayata tutunmayı öneriyordu onlara.
   <br/>
   <br/>
   Pek çok teoriler üretildi kadınların sömürü düzeninden kurtulmalarına dair. Kapitalizm erkek egemen sistem ürettikçe bu kargaşa sürüp gidecekti. Başörtülü, sosyalist demeden toplumun bütün katmanlarını içine alan toplumsal bir değişim ve dönüşümün gerçekleştirileceği günlerin geleceğini ümit ederek bağlanıyordu sonuç.
   <br/>
   <br/>
   Pazartesi dergisi yazarlarından Ayşe Düzkan öğrencilerin sorularını cevaplarken "İyi de" diyordu "Başka bir şey daha var. Henüz kadınla kendinizi eşitleyemediniz."
   <br/>
   <br/>
   Somut çözüm üretilmedi
   <br/>
   <br/>
   Kadınlara karşı ayrımcılığın ilk gündeme getirildiği 1983'lerin daha az sayılı radikal çıkışları, somut çözümler üretemeyerek sıradanlaştığı yönünde eleştiriler aldı sürekli. Bu çıkışların zamanla marjinallikleri daraltıldı ve ehlileştirildi. Önceleri ağırlıklı olarak ezilen, baskı altına alınan kadınların sorunları toplumsal bir katman olarak ele alınırken şimdi toplumsal bir kimlik boyutuyla irdelenmeye başlandı. Pazartesi'nin yazarlarından Ayşe Düzkan kadın gruplarının sentezini yaparken arkadaşlarını incitmeden eleştiriler yöneltiyor ve alternatifler üretiyordu yazılarıyla: "Kadınlar parçalı ve birbirinden uzak olan bir grup. Bu farklılıkların tamamını yansıtan bir gruptan bahsetmek neredeyse imkansız. Bu duruma ulaşıncaya kadar mücadele veren kadınları küçümsemiyorum ama sendikaların kadın komisyonları, sol partilerin kadın koordinasyonlarıyla kadın kurtuluş hareketinin örülemeyeceği de açık."
   <br/>
   <br/>
   Kadınların bayram ilan ettikleri bir günde bir çok kültür merkezlerindeki panellere, sergilere hatta yemek yarışmalarına rağmen izleyenlerin zihninde 8 Mart günü İstiklal Caddesi'nde taşlı sopalı erkeklerin yanında sağa sola kaçışan, yerlere düşen, pankartların yanına çökmüş feryat eden kadınlar kalacak uzun süre.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3550-gun-kadinlarin-ama-sahnede-erkekler.html), [web.archive.org (arşiv bağlantısı)](http://web.archive.org/web/20121220010251/http://www.aksiyon.com.tr:80/aksiyon/haber-3550-gun-kadinlarin-ama-sahnede-erkekler.html)
