# Muhasebe ve musahabe

*Mehmet Yılmaz 2007.01.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081607im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Çocukluğumuzun Tercüman gazetesinde, logonun altında yazardı “her sabah taze bir başlangıçtır” ibaresi. Günlük bir gazete için oldukça anlamlı bir cümle. Her gün yenilenen bir yayın organının taptaze haber ve yorumlarla okurun karşısına çıktığını anlatıyor dolaylı da olsa.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İçinde yaşadığımız dünya her an binbir taze başlangıca ev sahipliği yapıyor aslında. Milyonlarca spermden en şanslı olanı tutunuyor ana rahminin çeperlerine, yeni bir hayatın başlamasına vesile olabilmek için… Bir tohum toprağın bağrına kendini salıyor, kocaman bir ağaç haline gelmek, tatlı yemişler vermek için… Kara kış kapıyı çalıyor, yağmur ve kar olup kâinatı bahara hazırlamak için.
    <br>
     <br>
      Hummalı bir süreç başlıyor sonra. Minik spermin varlığı ile annenin bedeninde olağanüstü gelişmeler yaşanıyor birden. Hücreler, kandaki alyuvar ve akyuvarlar daha bir heyecanla sarılıyor işlerine. Görevlerini eksiksiz yapmak için büyük gayret sarf ediyor gıda yoluyla vücuda alınan besinler, proteinler, vitaminler… Kolay değil çünkü yeni bir cana dâyelik etmek… Elbette asıl endişe ve heyecanı bünyesinde ikinci bir can taşıyan “anne” yaşıyor. Nitekim bunu zaman zaman “şirin” huysuzluklarıyla hissettiriyor çevresine; bazen nazlı nazlı “kaşlarını” çatarak bazen de bitmek bilmeyen “isteklerde” bulunarak…
      <br>
       <br>
        Dayanılmaz ağrılar ve sancılarla geçen ayların sonunda bu kez bir başka başlangıç giriyor devreye. İlk nefesini ciğerlerine çekerken ortalığı gürültüye boğuyor minik bir can. Annenin haykırışlarını susturan bir çığlıkla “merhaba” diyor yeni bir hayata. Ve bu kez onun için kum saati çalışmaya başlıyor, “ömür” denilen ve bu dünyada geçirilen zaman dilimini gösteren saniyeleri, dakikaları, saatleri tüketmesi için…
        <br/>
        <br/>
        Bu sırada tohum çatlıyor, toprağın bağrından nazenin bir filiz olarak kafasını uzatıyor yeryüzüne; güneş onu sıcaklığı ile ısıtarak “hoş geldin” diyor, bahar yağmuru ihtiyacı olan “rahmetin” vesilesi olarak yapraklarını okşuyor yumuşak dokunuşlarla… Kışın tipisinden, boranından sonra gelen baharla kâinat canlanıyor yeniden. Kelebekler rengârenk kanatları ve zarif uçuşlarıyla ter ü taze bir hayata “hoşamedi” yapıyor; kuşlar neşeli şarkılarıyla yeni bir “dönemi” müjdeliyor. Nesl-i cedidi temsil eden sevimli kuzular da “kutlu” günlere kavuşmanın neşvesine ortak oluyor, oradan oraya zıplayarak…
        <br/>
        <br/>
        Bütün bu olup bitenler yeryüzünde bir boşluğun olmadığını gösteriyor bize. Canlı ya da cansız her bir varlık -kısa ya da uzun- rolünü oynamak için sahneye çıkıyor sırası geldiğinde; işini bitirdiğinde de yerini bir başkasına bırakıyor. Ne itiraz eden var ne de isyan… Biliyor ki burada yaşadıkları bir nevi ‘rüya’; ve gerçek hayat, bundan sonra…
        <br/>
        <br/>
        Her ne kadar canlı bir varlık olmasa da Aksiyon dergisinin haftalık serencamı da çok farklı değil. Cumayı cumartesiye bağlayan gece yarısı büyük sancılarla doğumhaneye gönderiliyor elinizdeki dergi. Matbaaların gürültülü çığlıkları arasında ete kemiğe bürünüyor, sonra şefkatli kolları, narin parmaklarıyla sayfalarını okşayacak okurlarına ulaşıyor her pazartesi… Dergi baskıdayken yapılan haber toplantısında gelecek sayıların dosyaları planlanıyor, ileride hayata geçirilecek projeler konuşuluyor. Nitekim durmaksızın devam eden bu deveran tam 12 yıldır aynı heyecanla sürüp gidiyor. Hem de her hafta artan bir tempoyla…
        <br/>
        <br/>
        Kurban Bayramı’nın kuşatıcı rahmet esintileri eşliğinde girdiğimiz yeni yılın ilk gününde muhasebemizi yaptığımız bir sohbetle çıkmak istedik karşınıza. Hem şükretmek için ne kadar çok sebebimizin olduğunu anlatmak hem de yerine getirmemiz gereken bir o kadar çok sorumluluk bulunduğunu göstermek için…
        <br/>
        <br/>
        2007’ye umutla bakan Aksiyon çalışanları adına bayramınızı tebrik eder, yeni yılın tüm insanlığa hayırlar getirmesini temenni ederim.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26352), [web.archive.org (arşiv bağlantısı)](http://web.archive.org/web/20071123081607/http://www.aksiyon.com.tr:80/detay.php?id=26352)
