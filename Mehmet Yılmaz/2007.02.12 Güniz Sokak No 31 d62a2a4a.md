# Güniz Sokak No: 31

*Mehmet Yılmaz 2007.02.12*

<div>
 <p>
  <font>
   Gazeteci Tayfun Talipoğlu'nun çok hoşuma giden bir değerlendirmesini okumuştum kitapların birinde… "Sizin evin önü kalabalıksa, ülkenin durumu iyi değildir." Güniz Sokak'tan, yani 9. Cumhurbaşkanı Süleyman Demirel'den bahsediyor Talipoğlu.
   <br/>
   <br/>
   Bu ifadeler, Süleyman Demirel ile Güniz Sokak ilişkisinin çok ötesinde Türk siyasî hayatının konjonktürel dalgalanmalarını yansıtıyor aslında. Güniz Sokak'taki 31 numaralı ev sıradan birini değil, Türk siyasî hayatının son 50 yılında yer almış bir ismi ağırlıyor çünkü…
   <br>
    <br>
     Süleyman Demirel, 84 yıllık Cumhuriyet tarihimizde 10 sene yüksek devlet memuru, 21 yıl milletvekili, 12 sene başbakan ve 7 yıl cumhurbaşkanı olarak görev yapmış bir isim. Onu bu kadar önemli kılan asıl faktör ise 27 Mayıs 1960 tarihli askerî darbeden sonra girdiği siyaset arenasında varlığını her daim hissettirmiş bir politikacı olması. Askerî müdahalelerle (12 Mart 1971 ve 12 Eylül 1980) sekteye uğrayan siyasî hayatında 6 kez başbakanlıktan indirilen ve 7 kez geri gelmeyi başaran bir politikacı kendisi. Etrafı kuşatılıp evinde oturmak zorunda kaldığı zamanlarda da meydanları dolduran kalabalıkları coşkuyla dalgalandırdığı dönemlerde de herkesin nazarlarını çevirmek zorunda kaldığı biri oldu Demirel.
     <br>
      <br>
       Hal böyle olunca onun aktif siyasî hayatı da Güniz Sokak'ta geçirdiği yıllar da hep renkli geçti. 12 Eylül ihtilalinden sonra "yasaklı" olarak politika hayatından uzak bırakıldığı dönemde bile Güniz Sokak, yani Demirel siyasetin orta göbeğindeydi. Nitekim, o dönemde ortaya atılan "Bir Bilen" kavramıyla yasak duvarını zekice delmesini bilmişti. Hemen her gün bir demeciyle siyasî dengeleri etkilemeye çalıştı. Zaman zaman da dönemin iktidar partisi Anavatan'a ve lideri Turgut Özal'a meydan okudu: "Gücünüz yetiyorsa siyaset yasağını kaldırın."
       <br>
        <br>
         İhtilal sonrası parti kurmak isteyen her politikacının "icazet" almak için başvurduğu isimlerdendi. Bir işaretiyle teşkilatlar hareketlendi, bir işaretiyle partiler kuruldu, bir işaretiyle vekiller parti değiştirdi. Demokrat Parti ile başlayan merkez sağın vazgeçilmez temel aktörlerinden biri oldu Demirel. Merhum Cumhurbaşkanı Turgut Özal'ın, 12 Eylül sonrası kurduğu Anavatan Partisi için kullandığı şu ifade, onun Türk siyasî hayatında kendine ne kadar belirleyici bir misyon yüklediğini gösteriyor: "Tapulu arazime gecekondu diktirmem." Hakikaten diktirmedi Demirel. Yakın dava arkadaşlarıyla Doğru Yol Partisi'ni kurdu. Zamanı gelince de onun başına geçip tekrar başbakanlık merdivenlerini tırmandı. Oradan da Çankaya'ya çıktı.
         <br/>
         <br/>
         Bugün Demirel aktif siyasetin dışında gibi görünüyor. Ama öyle değil. Gerek devlet adamlığı tecrübesi gerekse siyasî kimliği onun politikadan "emekli" olmasına fırsat tanımıyor. Verdiği demeçlerle gündemi belirleyebiliyor hâlâ. Politikada söz sahibi olmak isteyenleri yönlendirebildiği gibi merkez sağdaki değişim dinamiklerini tetikleyebiliyor ya da yönünü etkileyebiliyor. Bütün bu sebeplerden olsa gerek, bugün Demirel hem siyasetin içinde hem de dışında… Haliyle Güniz Sokak'taki evinin ziyaretçisi hiç eksik olmuyor.
         <br/>
         <br/>
         Geçen hafta, editörlerimizden Faruk Mercan, Ankara Temsilcimiz Fatih Uğur, foto muhabiri ve kameraman arkadaşımızla birlikte Süleyman Demirel'i ziyaret ettik. Güniz Sokak'ta yaklaşık bir buçuk saat süren söyleşi yaptık kendisiyle. 16 Mayıs 1993'te Cumhurbaşkanı olarak ayrıldığı evine 16 Mayıs 2000 tarihinde sade bir vatandaş olarak geri dönen Demirel, sorularımıza çarpıcı cevaplar verdi. Artık bir "klasik" haline gelen, çalışma ofisinde bizleri ağırlayan 9. Cumhurbaşkanının hangi konularda neler söylediğini kapak dosyamızı okuyarak öğrenebilirsiniz. Ancak bu konuda minik bir yorum yapabilirim sadece… Satır aralarını okumayı iyi bilenler için bu mülakat pek çok ayrıntıyı ihtiva ediyor.
         <br/>
         <br/>
         İyi okumalar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 3194 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=26733), [web.archive.org (arşiv bağlantısı)](http://web.archive.org/web/20070709035423/http://www.aksiyon.com.tr:80/yazdir.php?id=26733)
