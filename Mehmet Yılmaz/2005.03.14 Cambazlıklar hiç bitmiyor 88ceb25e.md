# Cambazlıklar hiç bitmiyor

*Mehmet Yılmaz 2005.03.14*

<div bgcolor="#FFFEF6">
 <font>
  <img border="0" height="1" src="/web/20060112215751im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    İnsan bir defa cambazlık yapmaya görsün... Alıştı mı ömrünün sonuna kadar vazgeçmez ondan. İster eğitimli olsun isterse cahil. Eğer içindeki bu duygu törpülenmemiş ise cambazlık yapmaya alışmış insanlardan her şey beklenir. Örnek mi? Çok var... Çevrenize biraz dikkatlice bakın, onları hemen fark edeceksiniz...
   </font>
   <p>
    <font class="content">
     Türkiye’de yıllardır insanların kimi cambazlık yapıyor kimi de cambazlık yapılmasına fırsat veriyor. Geniş yığınlar da cambaza bakmaktan etrafında olup bitenden habersiz gününü gün ediyor. Her defasında aktörler değişse de sahneye konan oyun çok da farklı değil. Sadece, dönem dönem güncellenmiş versiyonlar servis ediliyor o kadar...
     <br>
      <br>
       Hâl böyle olunca günü kurtarmak peşinde olanlar, yarınları adına ne proje üretebiliyor ne de strateji. Seyretmekten yorulan bedenler, hadiseler karşısında mefluç olmuş zihinler ve maddi çıkar peşinde koşan ruhlar kalıyor geriye. Bir de hadiseleri yanlış yorumlayıp insanlar arasında fitne kazanları kaynatanların kafasını karıştırdığı masumlar...
       <br/>
       <br/>
       Peki ya cambazlar? Ya da onlarla birlikte aynı sahneyi paylaşmak isteyen figüranlar? Onlar için değişen pek bir şey yok. Yeni cambazlıklar peşinde koşuyor onlar. Hem de arkalarına bile bakmadan. Olan da seyretme sevdalılarına oluyor hep.
       <br/>
       <br/>
       Bugün Türkiye’de şehirler şehir olmaktan nasıl çıktı sanıyorsunuz. Ya da dünün karınca incitmezleri bugün nasıl katil veya hırsız oldu... Sahi, canı pahasına vatanı koruyan şehitlerimizin üzerinden siyaset yapanlar kimler, biliyor musunuz?
       <br/>
       <br/>
       Türkiye, önemli dönemeçlerde hayatî badireler atlatmış bir ülke. Önündeki sarp engelleri aşabilmesi için bir an evvel boyun ağrılarından ve küçülme psikolojisinden kurtulması gerekiyor. Hem de vakit kaybetmeden.
       <br/>
       <br/>
       Bunun için öncelikle cambazlıklara prim verilmemeli. Tabii ki cambazlara ve onların gösterilerine “dur” denilmeli. Ya sonra? Elbette, bu oyunu uzun yıllardır seyredenlere sahip çıkarak, onları “millet” ortak paydasında birleştiren ve bütünleştiren değerleri hayata geçirerek oyunları boşa çıkarmak gerekiyor.
       <br/>
       <br/>
       Şüphesiz, 1699’da kaybedilen ilk toprak parçasından itibaren başlayan ve bugün taş gibi kireçlenen boyun ağrılarından kurtulmak o kadar da kolay değil. Ancak zor da değil. Sadece, bu ülkeyi sevmek ve sevgi dolu gönülleri yarınlara hazırlamak bunun için yeterli. İnanın yeterli.
       <br/>
       <br/>
       İyi haftalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20316&yorum=3368), [web.archive.org (arşiv bağlantısı)](http://web.archive.org/web/20060112215751/http://www.aksiyon.com.tr:80/detay.php?id=20316&yorum=3368)
