# Gitse de herkes kurtulsa

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20031024083504im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024083504im_/http://www.aksiyon.com.tr/resim/37/12.jpg" vspace="5"/>
  </p>
 </font>
 <font class="content">
  İsmi herkesin dilinde. Haber bültenleri, onun ismini anmadan bitmiyor. Kendisinden en fazla nefret eden yönetim belki de Beyaz Saray. Fakat, halkının reyine bakılırsa o, yeryüzünde yüzde 100 oy almış tek lider. Onunla da olmuyor, onsuz da. Velhasıl, gün geçmiyor ki dünya, Saddam fenomeninin bir yönünü tartışıyor olmasın.
 </font>
 <p>
  <font class="content">
   Türkiye’nin, Irak konusunda ABD’ye kayıtsız şartsız destek vermemesi, savaş dışındaki ihtimallerin tartışılmasına yol açtı denilebilir. Savaş dışı seçenekler arasında Saddam’ın yurtdışında yaşamayı kabul etmesi ya da devlet başkanlığı görevini kendiliğinden bırakması bulunuyor. ‘Saddam’a sürgün seçeneği’ şeklinde yansıyan birinci formülün kaynağı bir İran gazetesi. İntihab adlı gazete, ABD’nin milyarlarca dolara mal olacak kanlı yeni bir Körfez Savaşı yerine Saddam Hüseyin’i yerinden indirmeyi tercih ettiğini yazdı geçen hafta. Gazeteye göre, Alman Dışişleri Bakanı Joschka Fischer, İran Dışişleri Bakanı Kemal Harrazi ile yaptığı telefon görüşmesinde, Washington yönetimi Saddam’ı, kansız bir darbeyle indirmek için Rusya’dan yardım istedi.
   <br/>
   <br/>
   Tahran yönetiminin yalanladığı bu seçeneğin gerçeklşme ihtimali var mı bilinmez. Fakat, Beyaz Saray sözcüsünün konuyla ilgili yaptığı açıklamanın satır aralarında, sanki ABD’nin ‘bir mucize olsa da Saddam’dan kolayca kurtulsak’ gibi bir beklentisi olduğu anlaşılıyor. Sözcü Richard Boucher, Saddam Hüseyin’in kendiliğinden görevi bırakma seçeneğini değerlendirmesinin iyi olacağını söylüyor. Fakat, arkasından eklemeyi de ihmal etmiyor: Washington’ın bu yönde bir girişimi bulunmuyor.
   <br/>
   <br/>
   Her ne kadar Boucher, ülkesinin bir girişimde bulunmadığını söylese de ABD’nin boş durmadığı anlaşılıyor. Kuveyt’te yayınlanan El Enba gazetesine göre ABD, Saddam Hüseyin’i istifaya teşvik etmesi için Suriye Devlet Başkanı Beşşar Esad’dan yardım bile istemiş. Elbette, doğrudan değil, aracı kullanarak. Geçtiğimiz haftalarda Londra’ya giden Esad’a bu rica, İngiltere Başbakanı Tony Blair tarafından iletilmiş.
   <br/>
   <br/>
   Aslında Saddam’dan kurtulma seçeneği üzerinde duranlar, yalnızca karar mercileri değil elbette. Bazı Arap aydınlar da savaşı engelleyebilmek için ikinci bir seçenekten; Saddam’ın görevini bırakması gerektiğinden bahsediyor. Bu amaçla, aralarında Lübnanlı avukat Şibli Mallat, Mısırlı yazar Yusri Nasrallah ve Beyrut’ta yayımlanan En Nahar gazetesi editörü İlyas El Huri’nin de olduğu 10 kadar Arap yazar ve hukukçu, savaşı önleyecek bir adım olarak Irak liderine istifa baskısı yapmaları için Arap ülkelerine çağrıda bulunmaya hazırlanıyor. Henüz resmen yayımlanmayan çağrı metninde aydınlar, ‘Irak ve Arap dünyasında 30 yıldır iktidarda olan Saddam’ın hemen istifasının, gelecekteki şiddeti durduracak tek yol’ olduğu belirtiliyor.
   <br/>
   <br/>
   Konuşulan her konu, ileri sürülen her fikir, dönüp dolaşıp Irak lideri Saddam Hüseyin’den kurtulmaya odaklanıyor. Liderliği boyunca sürpriz yapmayı seven ve son anda şaşırtıcı kararlar alabilen Saddam’ın son hamlesi bakalım yukarıdaki seçenekleri mi içerecek yoksa bambaşka bir karar mı olacak...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2274), [web.archive.org (arşiv bağlantısı)](http://web.archive.org/web/20031024083504/http://www.aksiyon.com.tr:80/detay.php?id=2274)
