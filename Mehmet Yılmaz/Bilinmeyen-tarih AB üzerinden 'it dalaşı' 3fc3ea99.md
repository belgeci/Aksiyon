# AB üzerinden 'it dalaşı'

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20041027043800im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027043800im_/http://www.aksiyon.com.tr/resim/445/18.jpg" vspace="5"/>
  </p>
 </font>
 <font class="content">
  Bu hafta sonu Selanik’te AB zirvesi yapılacak. Dönem Başkanı olarak Yunanistan’ın ev sahipliğinde gerçekleştirilecek zirve öncesinde Türkiye, 6. Uyum Paketi’ni Meclis’e sevk ederek AB’ye üyelik yolunda kararlı olduğunu göstermeye çalışıyor.
 </font>
 <p>
  <font class="content">
   Ankara, AB için kararlı adımlar atmasına atıyor, fakat karşı tarafın bunları gördüğü pek söylenemez. Tam tersine, Ankara’nın kararlılığı karşısında genelde Brüksel’in, özelde de Atina’nın biraz ‘panik’ yaptığı anlaşılıyor. Özellikle de, düne kadar Türkiye’nin AB üyeliğini açıktan açığa desteklediğini ifade eden Yunanistan, Ege’de hava sahası ihlalleri iddiasıyla bir kriz çıkarmaya çalışarak hem ulusal çıkarlarını AB üzerinden çözme stratejisini pekiştirmek hem de Türkiye’nin üyeliğini ‘sonu meçhul bir bilinmez’ haline dönüştürmek istiyor.
   <br/>
   <br/>
   Ege sorununu çözmek için model Kıbrıs
   <br/>
   <br/>
   Türkiye ile Yunanistan arasında ‘güven artırıcı önlemler paketi’ çerçevesinde bir süredir ‘kriz’ olmaktan çıkan Ege meselesinin durup dururken bir anda patlak vermesi, Atina’nın epeydir uyguladığı politikanın bir parçası aslında. Kıbrıs’ın yanı sıra Ege’de   de çözümü Türkiye’nin AB’ye üyelik için karşılaması gereken kriterler arasına sokmak istiyor Atina. Böylece, iki ülke arasında çözülmesi gereken bir meseleyi AB platformuna taşıyarak tıpkı Kıbrıs’ta olduğu gibi psikolojik üstünlüğü ve siyasi inisiyatifi eline geçirmek istiyor.
   <br/>
   <br/>
   Nitekim, bu yoldaki ilk adımı Yunanistan Dışişleri Bakanı Yorgo Papandreu Ege’deki ihlalleri Brüksel’e resmen şikayet ederek attı geçtiğimiz hafta. Kıbrıs’tan sonra Ege’yi de Avrupa’ya havale etmek için düğmeye basan Yunanistan’ın hedefi, Ege denizindeki ihtilafı AB üzerinden kendi lehine sonuçlandırmak. Yunanistan, benzer bir stratejiyi Kıbrıs konusunda uygulamış ve belli ölçüde başarıya ulaşmıştı. Bilindiği gibi 1999 yılında Helsinki’de yapılan AB zirvesinde, Ege’de sorunların 2004 yılına kadar çözülemediği takdirde Lahey Adalet Divanı’na götürülmesi öngörülmüştü. Selanik zirvesi öncesinde Yunanistan, Ege’de kriz çıkararak bir yandan Helsinki’de alınan kararı AB üyesi ülkelere hatırlatmak, bir yandan da sırada Ege’nin olduğunu göstermek istiyor.
   <br/>
   <br/>
   Atina ve Brüksel’in oyununu bozmak
   <br/>
   <br/>
   Simitis hükümeti ile birlikte Türkiye’ye yönelik ‘gerginliğe dayalı politikası’nı rafa kaldıran Yunanistan, benzer bir yolu Kıbrıs’ta da takip etmişti. İki ülke ile Kıbrıs’taki iki toplum arasındaki ihtilafı Brüksel’e taşıyarak uluslararası bir sorun haline getirmişti. Önceleri, Ortaklık Konseyi belgelerine eklenen birtakım maddeler sonradan AB zirvelerinin belgelerinde yer almış, en sonunda da Türkiye’nin karşısına dolaylı üyelik şartı olarak çıkmıştı. Türk meslektaşlarına ‘sirtaki’ yaparak dostluk elini uzatan Papandreu’nun AB’ye ‘Türk ordusu Ege’de yolcu uçağını taciz etti’ şeklinde şikâyet etmesini, Kıbrıs tecrübesinden yola çıkarak şöyle okumak mümkün: Atina, ‘Türkiye Ege’de taciz ediyor’ diyerek AB Komisyonu’nun Türkiye’yle ilgili 2004 İlerleme Raporu’nda Ege’deki ihlallere yer vermesini sağlamak istiyor.
   <br/>
   <br/>
   AB’nin de bu konuda Atina’nın yardımına ihtiyacı olduğu ortada. Zira, Türkiye’nin üyeliği hakkında Brüksel’in bir karara varması gerekiyor 2004 yılında. Kopenhag Kriterlerini yerine getirmiş, Kıbrıs’ta sınırları açarak Atina’nın oyununu bozmuş bir Türkiye’ye yeni ‘kriterler’ uydurmak zorunda AB. Ege sorunu bu noktada Atina kadar Brüksel’in işine yarayacak bir unsur olarak dikkat çekiyor. Kaldı ki bu bağlamda Atina ile Brüksel’in birlikte hareket ettikleri gözleniyor. Taciz şikayetini Brüksel’e iletmesinden sonra AB’nin bundan böyle Yunanistan’dan Ege’yle ilgili her ay düzenli rapor vermesini istemesi, üstelik Ege’deki ihlal iddialarına 2004 İlerleme Raporu’nda yer verilmesi yönünde prensip kararına varması da gösteriyor ki Türkiye’nin önündeki mayınlı alanlar bir türlü bitmeyecek.
   <br/>
   <br/>
   Ankara’daki karar mercilerine düşen görev ise çok büyük. İçerideki ihtilafları bir kenara bırakarak ülke çıkarlarını koruyacak stratejiler üretmeleri ve yeni siyasi açılımlar ve hamleler yapmaları gerekiyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2678), [web.archive.org (arşiv bağlantısı)](http://web.archive.org/web/20041027043800/http://aksiyon.com.tr:80/detay.php?id=2678)
