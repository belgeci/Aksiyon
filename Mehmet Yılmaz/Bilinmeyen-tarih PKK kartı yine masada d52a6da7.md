# PKK kartı yine masada

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20041106200536im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106200536im_/http://www.aksiyon.com.tr/resim/449/40.jpg" vspace="5"/>
  </p>
 </font>
 <font class="content">
  Süleymaniye'deki Türk irtibat subaylarının derdest edilmesinin ardından Doğu ve Güneydoğu Anadolu'da gelişmeye başlayan olaylar PKK-KADEK kartının küresel ve yerel oyuncuların poker masasında yeniden yerini aldığını gösteriyor.
  <br/>
  Güneydoğu Anadolu bölgesinin yeni istikrarsızlıklara gebe olduğu, geçen hafta birbiri ardına yaşanan olaylarla bir kez daha ortaya çıktı. Süleymaniye’de Türk irtibat subaylarının Amerikan askerleri tarafından derdest edilmesinden hemen sonra Tunceli valisine kurulan pusuda 2 erin şehit edilmesi, ardından yine aynı il sınırları içinde ‘yol kesme’ hadisesinin yaşanması, Diyarbakır’da halkın açıktan açığa terör örgütünün adam toplama sürecine girdiği ve dağ kadrosunu yeni insanlarla takviye ettiği şeklinde konuşması, PKK-KADEK kartının yeniden küresel ve yerel oyuncuların poker masasında yerini aldığını gösteriyor.
 </font>
 <p>
  <font class="content">
   Kartların yeniden dağıtılmasının altında, Saddam Hüseyin rejiminin devrilmesinden sonra Ortadoğu’daki dengelerin değişmesi yatıyor. Elbette, masada kartları dağıtma işini üstlenen en önemli aktör ABD. Irak’ta, hâkim güç olarak tam bir denetim sağlamaya çalışan ABD, çok boyutlu bir stratejiyi hayata geçirmek için uğraş veriyor. Bir yandan, bölgedeki en önemli müttefiki Şah yönetimini 1979’da deviren İran’daki mevcut rejimle yarım kalan hesabı görmek istiyor, bir yandan da 1 Mart 2003 tarihinde TBMM tarafından reddedilen tezkere kırgınlığını duygusal yollarla dışa vuruyor.
   <br/>
   <br/>
   Amaç Türkiye’yi Irak’tan uzak tutmak
   <br/>
   <br/>
   Irak’ta yeni bir yönetim modelini hayata geçirmek isterken bölgenin söz sahibi iki ülkesi, Türkiye ve İran’ı mümkün mertebe Irak’tan uzak tutmaya çalışıyor Amerika. Şüphesiz, her iki ülkenin bölgeye olan ilgisinin kesilmesi için de Türkiye ve İran’da siyasi ve ekonomik karışıklıkların çıkması ve güvenlik sendromunun baş göstermesi gerekiyor. İran’daki öğrenci olaylarıyla eş zamanlı olarak Türkiye’nin güneydoğu bölgesinde olağanüstü hâl uygulamasının kalkmasından bu yana ilk kez sükûnetin yerini tedirginliğe bırakması bir tesâdüf olmasa gerek.
   <br/>
   <br/>
   ABD’nin uygulamaya soktuğu stratejinin en önemli yerel aktörleri Kuzey Irak’ta yaşayan Kürt gruplar. Nitekim, savaş sırasında ABD’nin müttefiki gibi hareket eden bu gruplar, şimdi Irak’ı işgal eden koalisyon güçlerinin kendilerini ödüllendirmesini bekliyor. Zaten ABD de Irak’ta Kürt grupları merkeze alan bir yapı kurmaya çalışarak ve Süleymaniye’de Türk subayları gözaltına alarak, onlara arkalarında olduğu mesajını vermiş bulunuyor. Ancak, yavaş yavaş günyüzüne çıkıyor ki ABD, Mesut Barzani ve Celal Talabani liderliğindeki Kürt gruplarla yetinmeyecek ve terör örgütü PKK-KADEK’in de denklem içinde yer alması ihtimalini açık tutacak.
   <br/>
   <br/>
   Bir taşla birkaç kuş vurma stratejisi
   <br/>
   <br/>
   Bu konudaki ilk sinyaller, geçtiğimiz mayıs ayı başlarında alınmaya başlandı aslında. Basına yansıyan haberlere göre ABD, terör örgütünden Kuzey Irak’ı terk etmesini istiyordu. 8 Mayıs’ta CNN Türk’te yayınlanan bir haberde ABD’nin, PKK’yı 6 ay içinde Kuzey Irak’tan çıkarmayı hedeflediği söyleniyordu. ABD’nin Türkiye’den bu hamleye karşılık beklentisi ise genel af benzeri bir adım atmasıydı.
   <br/>
   <br/>
   Kuzey Irak’taki PKK-KADEK militanlarına ‘ya silah bırakın sade Irak vatandaşı olarak hayatınızı burada sürdürün, ya da sınırı terk edin’ diyen ABD’nin, ‘topluma kazandırma yasası’ ile yakından ilgilenmesinin altındaki gerçek niyetin ne olduğu tabii ki yoruma açık bir konu. Bu hamlesiyle bir taşla birkaç kuş vurma stratejisi güden ABD’nin asıl hedefi Irak’ta istikrarı sağlamak. Bunu yaparken de hem terör örgütünün silahlı unsurlarından kurtulmak hem de Türkiye’nin 1997 yılından bu yana ülke güvenliğini tehdit eden teröristleri takip amacıyla Kuzey Irak’ta bulundurduğu askerî varlığını tasfiye etmek istiyor.
   <br/>
   <br/>
   Nitekim, Ege Ordu Komutanı Orgeneral Hurşit Tolon’un Süleymaniye baskınını ‘ABD’nin Kuzey Irak’taki bazı gruplarla uygulamaya çalıştığı senaryoya’ dayandırmasını bu minvalde değerlendirmek lâzım. Orgeneral Tolon’un açıklamalarından, Türkiye’nin Kuzey Irak’taki Kürt grupların yanı sıra ABD’nin PKK-KADEK’le yürüttüğü temasları yakından takip ettiği anlaşılıyor. ABD’nin Ankara Büyükelçisi Robert Pearson’ın, Anadolu Ajansı’na verdiği demeçte terör örgütü PKK-KADEK’le talimatlar çerçevesinde ve Türk hükümetiyle koordineli şekilde diyalog kurulduğunu söylemesi Ankara’nın endişelerinde haklı olduğunu teyit ediyor.
   <br/>
   <br/>
   Çatışma sarmalı artabilir
   <br/>
   <br/>
   ‘ABD, PKK’yı format değişikliğine zorlayarak Kuzey Irak’tan silahlı gücü ile birlikte çıkmaya zorladı’ diyen araştırmacı Dr. Nihat Ali Özcan, Türkiye’nin tam da bu sırada yürürlüğe sokmaya çalıştığı topluma kazandırma projesinin terör örgütünün taleplerine cevap vermeyecek kadar ‘güdük’ kalmasından ötürü pekçok silahlı militanın Türkiye’ye geçtiğini söylüyor. Dr. Özcan’a göre, çok sayıda silahlı militanın Türk sınırları içine girmesi, çatışma sarmalının önümüzdeki günlerde daha fazla artacağını gösteriyor.
   <br/>
   <br/>
   ABD’nin, terör örgütü olarak kabul ettiği PKK-KADEK ile temas kurmasını ‘şartların değişmesinden sonra yeni bir pozisyon alma’ şeklinde gördüğünü belirten ODTÜ Uluslararası İlişkiler Bölümü Öğretim Üyesi Prof. Dr. Hüseyin Bağcı ise, Tunceli Valisi Ali Cafer Akyüz’e düzenlenen suikastın bir rastlantı olmadığını söylüyor. Terör elebaşısı Abdullah Öcalan’ın yakalanmasını sağlayan ABD’nin benzer bir yardımı Türkiye’den beklediğini kaydeden Bağcı, tezkerenin Meclis’ten geçmemesinin Washington’da derin bir hayal kırıklığı meydana getirdiğini vurguluyor ve ekliyor: ABD bunun acısını çıkaracaktı ve son Süleymaniye baskını ile çıkarttı.
   <br/>
   <br/>
   Topluma kazandırma projesini terör örgütünün beğenmediğini dile getiren Prof. Bağcı, on gün önce Doğu ve Güneydoğu Anadolu’yu gezdiğini, bölgede gerginliğin giderek artmaya başladığını, arama ve durdurmaların eskiye nazaran daha fazla sıklaştığını gözlemlediğini ifade ediyor.
   <br/>
   <br/>
   ‘ABD, KADEK ile çözüm aramalı’
   <br/>
   <br/>
   Bu süreçte PKK-KADEK’in de bölgede oluşan yeni dengelere uygun bir pozisyon almaya çalıştığı görülüyor. Medya Tv’ye konuşan Abdullah Öcalan’ın kardeşi Osman Öcalan’ın, Amerikan yönetiminin KADEK ile çözüm geliştirmek zorunda olduğuna dikkat çekmesi, örgütün gelişmeler karşısında strateji değiştirdiğinin bir göstergesi olarak kabul ediliyor. Nitekim bu noktaya işaret eden araştırmacı Dr. Ali Nihat Özcan’a göre örgütün yeni pozisyon arayışının altında ABD’nin bölgeye ilişkin bakış açısının değiştiğini görmesi yatıyor. ‘Geçtiğimiz mayıs ayının sonunda PKK’nın açıkça bundan sonra Irak’ta kesinlikle silahlı bir faaliyetim olmayacak’ açıklamasını yaptığını belirten Dr. Özcan şöyle konuşuyor: “Peki bu durumda örgütün ne yapması gerekiyordu? Önünde iki alternatif vardı: Ya İran’a geçip, bu ülke ile Irak arasındaki tartışmalı bölgeye yerleşecekti, ya da militanlarının büyük bir bölümünü Türkiye’ye sokacaktı. Nitekim ikincisini tercih etti.”
   <br/>
   <br/>
   Fakat, örgütün İran seçeneğini büsbütün ihmal etmediği de anlaşılıyor. Kendisine yeni hedef olarak İran’ı seçen ABD’nin, İran sınırındaki kamplarda yaşayan PKK-KADEK teröristlerini bu ülkeye karşı kullanma hevesini dikkate alan örgüt, İran ordusu ile çatışmaya girmekten de çekinmiyor. ABD’ye Kandil Dağı’ndaki Çomma ve Akademi kamplarını boşaltma sözü veren terör örgütünün, Doli Göze bölgesindeki terör kampını boşaltmasını isteyen İran’ın talebini reddetmesi ve 31 İran askerini öldürmesi oldukça manidâr görünüyor.
   <br/>
   <br/>
   Ülkenin kaderini başkasına bırakmamak
   <br/>
   <br/>
   Irak savaşı sonrası tüm tarafların pozisyon değiştirdiği bir ortamda Türkiye’nin de artık farklı bir zemine oturan Kürt meselesine olan yaklaşımını yeni parametreler ışığında tekrar düzenlemesi gerekiyor. Türkiye’nin, Kürt meselesine sürekli olarak bambaşka açılardan yaklaşan Avrupa Birliği ile ABD’nin baskısını ensesinde hissettiğini söyleyen Dr. Nihat Ali Özcan, Ankara’nın bundan böyle Brüksel ve Washington cenâhındaki yaklaşım farklılığını dikkate alıp bölge için kendi projelerini üretmesi gerektiğini söylüyor.
   <br/>
   <br/>
   İşgal kuvveti olarak ABD’nin, Kuzey Irak’ta kendisinden başka silahlı bir güç istemediğini hatırlatan Dr. Özcan, ABD ile Türkiye’nin Irak politikalarının birbiri ile çatıştığını dile getiriyor. ABD’ye göre Türkiye, Kuzey Irak’ta kendi planlarını aksatacak şekilde Türkmenlere arka çıkıyor. Etnik meselelerin tek bir ülkenin yaklaşımı ile çözülmediğini hatırlatan Ali Nihat Özcan, “Türkiye’nin bölgede herşeyi kontrol edebildiği bir ortam yok. Ankara’nın Irak’a müdahale ve sonrası gelişmeleri yeni baştan analiz etmesi ve kendi kaderini ellerine alıp başkasına bırakmaması gerekiyor” diye konuşuyor.
   <br/>
   <br/>
   Amaç TSK’yı yıpratmak mı?
   <br/>
   <br/>
   Türkiye’nin kaderinde söz sahibi olan kurumların başında şüphesiz Türk Silahlı Kuvvetleri geliyor. Kurtuluş Savaşı’nı kazanan, Kore muharebesinde destanlar yazan, dünyaya meydan okurcasına Kıbrıs’a çıkartma yapan ve dünyada gerilla savaşını kazanan tek ordu olma unvânını elinde bulunduran Türk Silahlı Kuvvetleri’nin, subaylarına revâ görülen muamelenin altında Türk Silahlı Kuvvetleri’nin tarihine leke düşürmek kadar Türkiye’deki mevcut siyasî dengeleri bozmaya yönelik bir gayenin olabileceğine dair yorumlar güçleniyor.
   <br/>
   <br/>
   “Ortadoğu’da, Türkiye dahil, halklar sembollere göre hareket eder. Sembollere yönelik hareketler kamuoyunda kalıcı etki yapar” diyen Prof. Bağcı’ya göre, ABD’nin en büyük hatası Türk subayların başlarına çuval geçirerek ve ellerini kelepçeleyerek insan onurunu rencide edici bir davranış sergilemesi. Türk ordusunun kamuoyundaki etkisini ve siyaset üzerindeki belirleyici rolünü bilmemesi mümkün olmadığına göre, ABD’nin niçin bu tür davranışı sergilemiş olabileceği sorusu akla geliyor ilk anda. Baştan beri tezkerenin geçmemesinden Türk ordusunu sorumlu tutan ABD’nin Süleymaniye baskını ile Türkiye’deki iç siyasi yapıya bir mesaj verip vermediğini sorduğumuz Hüseyin Bağcı’nın cevabı kısa ve net oluyor: “Süleymaniye baskınının Türk iç siyasetine yönelik bir yönü kesinlikle var. ABD, tezkerede taraf tutmayan Türk ordusuna karşı herhangi bir şekilde bir pozisyon takınacaktı. Ve takındı. Benim değerlendirmem böyle.”
   <br/>
   <br/>
   İhtilafları bırakarak uzlaşabilmek
   <br/>
   <br/>
   Süleymaniye baskınının Türk siyaseti üzerindeki etkisini zaman gösterecek. Fakat, Türkiye’nin boyun ağrıları sadece dış faktörlerin ülkenin geleceğine ipotek koymaları ile sınırlı değil. Ankara’daki karar mercilerinin Türkiye’nin geleceğe daha umutla bakabilmesi için uyumlu bir birliktelik sergilemeleri ve birbirlerinin misyonlarını tamamlayıcı bir politika üretmeleri gerekiyor. Bu demek değildir ki askerî ve siyasî kadrolar aynı düşünmeli ve benzer stratejiler üretmeli. Dünyanın hiçbir yerinde, siyasî karar mercileri ile askerî karar mekanizmalarının zihniyet olarak birebir örtüşen düşüncelere sahip olduğu görülmüş değildir.
   <br/>
   <br/>
   Mesela, Irak’ta büyük bir askeri operasyon düzenleyen ABD bu konuda örnek olarak gösterilebilecek ülkelerin başında geliyor. Türkiye’deki kadar olmasa da ABD’de de çok uyumlu ve kararlarını mutabakatla alan bir karar mekanizması bulunmuyor. ABD eski başkanlarından Bill Clinton’ın ikinci dönem görev yaptığı sırada Beyaz Saray yönetimi, Amerikan çıkarlarının Kuzey Irak’ta değil, Güney Irak’ta olduğunu açıkça beyan etmesine rağmen ABD Silahlı Kuvvetleri, Kuzey Irak’taki o zamanki ABD hükümetine ters bir politika ve uygulamayı ısrarla sürdürdü. Kuzey Irak’taki Amerikan politikası Çekiç Güç uygulaması ve bilhassa Eşref Bitlis’in bulunduğu aracın havada taciz edilmesi gibi olaylar ortaya çıktı.
   <br/>
   <br/>
   Amerikan silahlı kuvvetlerinin bu sıkı ‘ısrar’ politikasının kökeninde, Irak’ın kuzeyinde kendilerine tâbi yeni bir oluşum istemeleri bulunuyor. Onlara göre bu oluşum için düşünülen lokomotif güç ise Kürt yapılanması. Dolayısıyla, sözkonusu yapılanmaya en sert muhalefeti yapan ve ‘kırmızı çizgileri’ olduğunu beyan eden yegâne ülke de Türkiye...
   <br/>
   <br/>
   Sonuç olarak, Kuzey Irak’ta çıkarları olduğunu düşünen ABD bugün Türkiye’yi ve Türk Silahlı Kuvvetleri’ni bölgede ciddi bir istikrarsızlık unsuru olarak kabul ettiğini göstermiş bulunuyor. Siyasi öngörüler ve stratejik hesaplar kritik bir noktada yer alıyor. Bölgenin hâkim unsurları tarafından dışlanan Türkiye’nin, bir süre sonra ABD ile iyi ilişkiler geliştiren yerel gruplar tarafından da dikkate alınmayan bir güç merkezi haline sokulması, Ankara’nın yakın bir gelecekte bu bölgede tarihindeki en yalnız günlerini geçirmesine yol açabilir.
   <br/>
   <br/>
   ABD’nin geçmiş dönem bölge politikalarına bakıldığında açık olarak görülen şudur: Daimî dostluğu olmadığı gibi devamlı düşmanlığı da yoktur. Konjonktüre göre değişim gösterir. Türkiye’nin bu gerçekten hareketle çıkarlarını koruyacak politikaları süratle hayata geçirmesi elzem görünüyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2794&yorum_id=1), [web.archive.org (arşiv bağlantısı)](http://web.archive.org/web/20041106200536/http://aksiyon.com.tr:80/detay.php?id=2794&yorum_id=1)
