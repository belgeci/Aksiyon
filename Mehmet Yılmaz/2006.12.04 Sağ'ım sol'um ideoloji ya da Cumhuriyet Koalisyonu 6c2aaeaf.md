# Sağ’ım sol’um ideoloji ya da Cumhuriyet Koalisyonu

*Mehmet Yılmaz 2006.12.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081532im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türkiye hayli heyecanlı giriyor 2007’ye… Cumhurbaşkanlığı seçiminden sonra sonbaharda gerçekleştirilecek genel seçimlere hazırlanıyor hemen her siyasî oluşum.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sadece mevcut partiler değil, partileşme yolunda çalışmalarını sürdüren çeşitli gruplar, kazdıkları mevzilerde bir yandan seçimleri diğer yandan da seçim sonuçlarını bekliyorlar yarı sesli yarı sessiz. Yapılan son anketlerden AK Parti ile Cumhuriyet Halk Partisi’nin (CHP) seçim barajını rahatlıkla aşacağı anlaşılıyor. Şüphesiz sandıktan çıkacak mükerrer bir sonuç, Türkiye’nin bir beş yıl daha AK Parti iktidarı tarafından yönetilmesi, Meclis’in de çoğunluk itibariyle iki partili bir yapı arzetmesi demek.
    <br>
     <br>
      Ancak, Türk siyasî tarihini yakından takip edenler için böyle bir sonucun ikinci kez yaşanması kuvvetle muhtemel değil. Özellikle mayısta Çankaya’ya Başbakan Erdoğan’ın ya da bir başka AK Partilinin çıkmasından sonra seçim denklemi temelden değişebilir. Zira siyasette bir haftanın bile çok uzun süre olarak kabul edildiği ülkemizde, mayıs ile kasım ayları arasında beklenmedik ekonomik, siyasî ve toplumsal gelişmelerin olabileceğini akıldan çıkarmamak lazım. Nitekim terör örgütü PKK’nın tek taraflı ilân ettiği “sözde” ateşkesin süresini mayıs ayıyla sınırlaması ve hükümetin bu tarihe kadar adım atmaması halinde bundan sonra olacaklardan kendilerinin sorumlu olmayacağını deklare etmesi bir tesadüf değil.
      <br>
       <br>
        Bir başka dikkat çekici husus ise iç ve dış konjonktürün genel hatlarıyla seçimlerin yapıldığı 2002 yılıyla bir şekilde örtüşmesi. Irak, Kıbrıs ve Avrupa Birliği dış politikanın öncelikli sacayağı olma özelliğini bugün de sürdürüyor. ABD ile ilişkiler, karşılıklı güven eksikliğinden mütevellit “iyi ile kötü” skalasında salınıp duruyor. Ekonomik durum son 4 yılda önemli ölçüde “iyileşme” emareleri göstermesine rağmen temel meselelerde hükümetin icraatlarına yönelik güvensizlikten dolayı bir türlü istenilen seviyeye çıkamıyor.
        <br/>
        <br/>
        Tüm bu olumsuz atmosferin yanında Türkiye’nin hareket alanını kısıtlayan asıl sorun ise içerde ortaya çıkan “ideolojik” kutuplaşma… Laik-antilaik cepheleşme şeklinde tezahür eden bu kamplaşmanın siyasi arenaya taşınması ise Türkiye adına büyük bir talihsizlik. CHP lideri Deniz Baykal’ın seçim stratejisini “Cumhuriyet Koalisyonu” kavramı üzerine bina etmesi söz konusu kamplaşmayı daha da vahim noktalara götürecek cinsten. Milliyetçi Hareket Partisi’ne (MHP) göz kırparak, sağ ya da sol demeden bütün partileri AK Parti’ye karşı bir blokaj oluşturma şeklindeki bu söylem, bana göre toplumsal dokuda da onulmaz yaralar açabilir.
        <br/>
        <br/>
        Malumunuz cumhuriyet, halk iradesinin yönetimde tecelli ettiği bir rejimin adı. Halkın bir kesimini cumhuriyet yanlısı, diğer bir kesimini cumhuriyet karşıtı gibi göstermenin toplumsal hayatımızda gerilim üretmekten başka ne tür bir faydası olabilir ki? Türk siyasî hayatı “gerilim” üzerinden kısa vadede kazançlı çıkan, ama uzun vadede politika sahnesini terk etmek zorunda kalan partiler ve onların liderleriyle dolu. Bu gerçeği, uzun yıllar “hizipçilik” üzerinden politika yapan Deniz Baykal’ın engin tecrübesiyle hepimizden daha iyi bilmesi gerekmez mi? Bu söylemin Erbakan’ın daha önce ayıplanan ve bir kesimi dışlayıcı “patates dini” söyleminden bir farkı var mı acaba?
        <br/>
        <br/>
        Bu hafta halka hizmet aracı olan siyasetin “sol” partilerini incelemeye aldık. Solun önde gelen aktörlerinin görüşlerini okuduğunuzda, solcu liderlerin halktan neden bu kadar uzak kaldıklarını, ideoloji parantezinden niye kendilerini kurtaramadıklarını, aralarında niçin mutabakat sağlayamadıklarını kendi sözleriyle görme imkânı bulacaksınız.
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26107), [web.archive.org (arşiv bağlantısı)](http://web.archive.org/web/20071123081532/http://www.aksiyon.com.tr:80/detay.php?id=26107)
