# Çetin mi çetin bir görev

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20050218202554im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050218202554im_/http://www.aksiyon.com.tr/resim/474/46.jpg" vspace="5"/>
  </p>
 </font>
 <font class="content">
  Dışişleri eski bakanlarından Hikmet Çetin, NATO adına Afganistan"da üst düzey sivil yönetici olarak bu ayın sonlarına doğru işbaşı yapacak. Bu ülkenin yeniden yapılandırılmasında kritik bir görevi üstlenen Çetin"i, çözülmesi gereken pek çok zor konu bekliyor. Afganistan, 1979 yılının Aralık ayında işgal edilmişti. Sovyet Kızılordusu 10 yıl boyunca Afgan topraklarında kan döktü.
 </font>
 <br/>
 <p>
  <font class="content">
   Pek çok insan öldü ya da sakat kaldı, milyonlarca kişi vatanlarını terk etti. Afgan halkı o tarihten beri gün yüzü görmüyor. Kızılordu 1989"da geri çekildi; ama bu kez, Sovyet işgaline karşı savaşan gruplar arasında iktidar mücadelesi başladı. Savaş, kan ve barut kokusu, iç hesaplaşmalar hiç bitmedi bu topraklarda. 22 yıl sonra bir başka büyük devlet, halkı özgürleştirmek adına Afganistan"a ayak bastı. 2001 yılından beri yeniden yapılandırma çalışmaları sürüyor bu çilekeş topraklarda. 2004, yeni dönemde atılacak adımlar açısından hayati öneme sahip bir yıl olacak. Anayasa hazırlanacak, seçimler yapılacak ve yönetimin "geçici" sıfatı ortadan kalkacak. Bütün bunların yapılabilmesi için güvenlik ve istikrarın sağlanması, halkın ortak bir vatandaşlık çerçevesinde yönetime katılması gerekiyor. Bu koordinasyon işini de NATO"nun en üst düzey sivil yetkilisi olarak Hikmet Çetin yerine getirecek. Bu ayın sonlarına doğru işbaşı yapacak olan Hikmet Çetin"le yeni görevi hakkında konuştuk.
   <br>
    <br>
     -Afganistan"a hiç gitmiş miydiniz?
     <br>
      <br>
       Hayır, gitmek nasip olmadı. Dışişleri Bakanı iken de bu ülkeyi ziyaret etme fırsatı bulamamıştım. İlk defa gideceğim.
       <br/>
       <br/>
       -Bölgeyi ne kadar tanıyorsunuz?
       <br/>
       <br/>
       İyi tanıdığımı düşünüyorum. Afganistan, ülkesi ve halkı ile bana uzak değil. Ben de elektriği, yolu, suyu olmayan bir yerden geldim. Diyarbakır"ın en büyük ilçesi olmasına rağmen Lice"de bir ortaokul yoktu o zamanlar. Dolayısıyla, onların içinde bulunduğu durumu iyi anladığımı düşünüyorum.
       <br/>
       <br/>
       -Uluslararası alanda ilk kez bir Türk diplomata, hem de en üst düzeyde tek yetkili unvanı ile bir temsil görevi veriliyor. Bunun belirlenmesinde Türkiye"nin artan önemi mi yoksa sizin siyasi geçmişiniz mi rol oynadı?
       <br/>
       <br/>
       Önce şunu açıklığa kavuşturalım. Ben bu göreve, "Türkiye"den birisi olsun" diye atanmadım. Doğrudan ülkeye verilen temsil görevinin ismi ben değilim yani. Şahıs olarak veriliyor. Elbette sonradan hükümetin de desteği oldu. Eğer kişi belirlendikten sonra hükümetin desteği olmazsa tereddüt ederlerdi. Hükümete verdiği destekten ötürü teşekkür ediyorum.
       <br/>
       <br/>
       -Peki, sizi tercih etmelerinde hangi özelliğiniz belirleyici olmuştur?
       <br/>
       <br/>
       Dışişleri bakanı olarak zor bir dönemde görev yaptım. O dönemde yaptığım icraatlar, temaslar ve çalışmaların etkili olduğunu düşünüyorum. Türkiye de önemli tabii. İkisi birleşince ortaya böyle bir sonuç çıktı.
       <br/>
       <br/>
       -Görevi kabul edip etmeme konusunda bir tereddüt yaşadınız mı?
       <br/>
       <br/>
       Gündeme geldiğinde pek de hevesli değildim aslında. Güçlüğünden değil de bu aşamadan sonra böyle bir görev aklımdan geçmemişti işin doğrusu. Dışişlerindeki üst düzey yetkililer benim adımla bu işin olabileceğini söylediler. Başka adaylar da vardı. Ülkem açısından önemini de dikkate alarak böyle bir görevi reddetme hakkını kendimde göremedim.
       <br/>
       <br/>
       -Görev alanınız içine neler giriyor?
       <br/>
       <br/>
       Başta geçici devlet başkanı Hamid Karzai olmak üzere Afgan üst yönetimi ile doğrudan temaslar yapmak; Afganistan"ın bütün siyasi ve etnik gruplarıyla diyalog kurmak ve onların bir araya gelmesini temin etmek; orada bulunan AB ve BM gibi kurumların temsilcileri ile görüşerek koordinasyon sağlamak denilebilir. Ayrıca, başta İran ve Pakistan olmak üzere komşu ülkelerle temas kurmak ve NATO"nun önde gelen üyeleriyle fikir teatisinde bulunmak da görevlerim arasında.
       <br/>
       <br/>
       -NATO, ilk kez Avrupa dışında bir görev aldı. Onun amacı ne peki?
       <br/>
       <br/>
       Öncelikle NATO, Afganistan"da güvenlik ve istikrarın bir an önce sağlanmasını istiyor. Amaç ise demokratik seçimle bütün grupların temsil edildiği, toprak bütünlüğü korunmuş, siyasi birliği sağlanmış bir Afganistan ortaya çıkarmak. Yönetimi de seçimle gelmiş Afganlara devretmek.
       <br/>
       <br/>
       -Bahsettiğiniz hususlarda bir mesafe alındı mı?
       <br/>
       <br/>
       Henüz beklenen sonuç alınamadı. Alınsa bile yeterli olmadı. Askerî tedbirler bir noktaya kadar çözüm üretebiliyor. Zira, işin sivil yönü daha fazla. NATO"nun oradaki varlık amacı hem askerî başarıya hem de sivil hedeflerin gerçekleşmesine katkıda bulunmaktır. Şunu da unutmamak lazım. NATO, BM Güvenlik Konseyi kararı ile görev yapıyor. Bir anlamda, kendi başına hareket etmiyor, BM"yi ve dünyayı temsil ediyor. Güvenlik Konseyi, en son 13 Ekim 2003 tarihinde 1510 sayılı bir karar aldı ve NATO"nun görev alanını genişleterek bütün bir Afganistan"a yayılmasını istedi.
       <br/>
       <br/>
       -Bu alan genişlemesi ne anlama geliyor?
       <br/>
       <br/>
       Önceden sadece başkent Kabil ve çevresinde görev yapan Uluslararası Güvenlik Destek Gücü (ISAF) bundan böyle bütün Afganistan"dan sorumlu olacak. İşin doğrusu Afganistan gibi bir ülkede dışarıdan askeri güç getirerek güvenlik ve istikrarı sağlamak mümkün değil. Ülkede 33 il var. Sadece bu merkezleri düşünseniz ve her vilayete ortalama 2 bin asker verseniz toplam 66 bin askere ihtiyacınız var demektir. Kaldı ki bu gücün bile güvenliği tesis edip istikrarı sağlayacağı şüpheli.
       <br/>
       <br/>
       -O halde çözüm noktasında düşünülen bir çalışma hiç mi yok?
       <br/>
       <br/>
       Var tabii. Biliyorsunuz ISAF"ın misyonu 31 Aralık"tan itibaren genişletildi ve Amerikalıların kontrolünde oluşturulan bölgesel güçler (Provincial Reconstruction Teams-PRT) ISAF"la bütünleştirildi. Pilot proje olarak Kunduz"da bulunan ve  Almanların komutasındaki PRT, NATO"nun denetimi altına girerek ISAF komutasıyla bütünleştirildi. Bu çalışma, ISAF"ın genişletilmesi misyonunun devamını amaçlayan bir pilot proje. Halihazırda Afganistan"ın çeşitli bölgelerinde kurulmuş durumda ve her biri 150 ilâ 400 kişiden meydana geliyor. PRT birimleri, sadece askeri tedbirler almıyor, aynı zamanda Afgan hükümetine yeniden inşa alanında destek veriyor.
       <br/>
       <br/>
       -O zaman bunların içinde siviller de var?
       <br/>
       <br/>
       Elbette. Asker-sivil iç içe görev yapıyor. Asker de var, sosyal bilimci de, mühendis de. Bu bir takım oyunu.
       <br/>
       <br/>
       -Bu takım oyununda size düşen asıl görev nedir?
       <br/>
       <br/>
       NATO"nun hedefleri büyüyüp görev alanı genişleyince sadece askeri yönünün yeterli olmayacağı anlaşıldı. Afganistan"da yapılacak işlerin sivil yanı ağır basıyordu çünkü. Benim görevim de belirli ilkeleri ortaya koyarak çalışma koordinasyonlarını belirlemek ve merkezi yönetimin etkinliğini her yerde artırmasına yardımcı olmak.
       <br/>
       <br/>
       -Bu kadar kapsamlı bir görev için verilen altı aylık süre çok kısa değil mi?
       <br/>
       <br/>
       Kısa tabii ki. Fakat, bu altı ay uzatılabilir. Uluslararası görevler genelde 6 ayla başlar, sonra gerekli görülerek uzatılır. ISAF da öyle başlamıştı, sonra görev süresi uzatıldı.
       <br/>
       <br/>
       -Peki, kafanızdaki projeler için bir zaman çizelgesi oluşturdunuz mu?
       <br/>
       <br/>
       Ben de o aşamadayım zaten. Brüksel"e gittim. Orada önemli bilgilendirme oldu. Burada gerek dışişleri bakanlığı gerekse genelkurmay ve ilgili kuruluşlarla görüşme yapıyorum. O görüşmelerde konuya daha açık teşhis koyma imkanı doğuyor.
       <br/>
       <br/>
       -Teşhis koyduğunuz konuların başında ne geliyor mesela?
       <br/>
       <br/>
       Görebildiğim kadarıyla çözülmesi gereken kilit konu "savaş lordları" olarak adlandırılan grupların başlamış olan bu sürece güven duymalarını sağlamak. Bu süreçte güven çok önemli. Bu grupların "Bir gün bunlar çekip gidecek, biz yine geçmişimizle baş başa mı kalacağız" endişesinin giderilmesi lazım.
       <br/>
       <br/>
       -Son iki senede, bahsettiğiniz güven sağlanamamış mı?
       <br/>
       <br/>
       Ben o güvenin tam verildiği kanaatinde değilim. Güven tesisi sadece ülke içi dengelerle ilgili değil. Aynı güven duygusunun komşu ülkelere de verilmesi gerekiyor. İran ya da Pakistan inanmalı ki bu süreç sonuna kadar gidecek ve nihayetinde yeni bir Afganistan ortaya çıkacak. Yeniden yapılandırılmış Afganistan, komşu ülkelerin çıkarlarına da halel getirmeyecek. Bütün dünyanın bunu taahhüt ettiğine inanmaları lazım.
       <br/>
       <br/>
       -Nasıl olacak bu?
       <br/>
       <br/>
       Diyalogla ancak olur tabii ki. Onları bir araya getirerek ve karşılıklı oturup konuşarak olur. Benim açımdan en önemli konuların başında geliyor bu mesele. İkinci bir husus da terör meselesi. Terör tehdidi hâlâ devam ediyor. Sadece orada değil, dünyanın her tarafında devam ediyor. Bu konuyu da bir çözüme kavuşturmak kaçınılmaz görünüyor.
       <br/>
       <br/>
       -Siz güvenden bahsediyorsunuz, fakat son anayasa çalışmalarına bakıldığında Karzai"nin başkanlığını güçlendirecek şekilde bir düzenleme yapıldığı gözleniyor.
       <br/>
       <br/>
       Karzai"yi yakından tanımıyorum. Ancak bahsettiğiniz husus çok önemli. Afganistan"da özellikle krallıktan sonra otoriter merkezi bir yönetim olmadı. Öyle bir gelenek yok yani. "Madem geleneksel olarak merkezi otorite yoktu, şimdi de olmasın" denilemez. Kritik nokta şu: Afganistan, bir federasyona gitmeden ayrı ayrı etnik grupların yönettiği bir ülke olmamalı. Üniter yapı içerisinde güçlü bir merkezi yönetim olmalı ve saygınlığı olan bu merkezle yerel yönetimler arasında bir denge kurulmalı.
       <br/>
       <br/>
       -Denge nasıl sağlanır?
       <br/>
       <br/>
       Bazı yetkiler yerel yönetimlere verilebilir. Ancak, bu yetkinin sınırı asla belirli konularda merkezin otoritesini zayıflatacak düzeyde olmamalı. Aynı şekilde merkeze ağırlık veren bir yapı da çözüm üretmez. İkisi arasında hassas bir denge kurulmalı. Bugün Afganistan"da merkezi bir yapı olmadığından kendi ordusu ve ekonomik geliri olan lordlar türemiş. Bu grupların merkezi otoriteyi tanıyarak kendilerinin orada temsil edildiğini kabullenmelerini sağlamak gerekiyor. Hatta Taliban içinde yer alan fakat teröre bulaşmamış insanları bile kazanmanın yollarını aramak lazım.
       <br/>
       <br/>
       -Milli ordu ya da kolluk kuvvetleri bu konuda yardımcı unsur olabilir mi?
       <br/>
       <br/>
       Zaten oluyorlar. Başlamış olan milli ordu ve milli polis gücü çalışmaları hızlandırılabilir. Ayrıca, yerel lordların silahlarını bırakarak sisteme entegre edilmeleri lazım. Silahlı güçlerini terhis ederek onları milli ordu veya polis gücü içerisinde maaşlı personel haline getirmek çok önemli.
       <br/>
       <br/>
       -ISAF komutanlığı yapmış bir Türkiye bu konuda ne tür katkılarda bulunabilir?
       <br/>
       <br/>
       Atatürk zamanından beri Afganistan"a büyük önem veren bir ülke Türkiye. ISAF"ta ikinci komutanlık görevini başarıyla biçimde yerine getirdi. Şu andaki görev dağılımı içinde polis gücünün sorumluluğu Almanlarda. Silahsızlanma konusunda öncülüğü Japonlar yapıyor. Milli ordu işini de Amerikalılar üstlenmiş durumda.
       <br/>
       <br/>
       -Türkiye nerede peki?
       <br/>
       <br/>
       Zannederim önümüzdeki dönemde bu konularda en fazla katkıyı yapacak ülke olacaktır.
       <br/>
       <br/>
       -Afgan halkının gündelik hayatını iyileştirme adına neler yapılabilir?
       <br/>
       <br/>
       Bu konuda bizim açımızın önemli birkaç başlık var. Bunlardan biri ekonomik kalkınma, diğeri de eğitim. İş adamlarımızın başlattığı çalışmaları ileri noktalara götürmek gerekiyor. Bugün en çok iş yapan müteahhitler Türk. Müteahhitlerimiz yaklaşık 400 milyon dolar tutarında iş yüklenmiş durumda. Afganistan, dünyanın en yoksul ülkelerinden biri. Ayrıca, kadınların yüzde 80"i okuma-yazma bilmiyor. Erkeklerde bu rakam yüzde 50. Afganistan 27-28 milyonluk bir ülke fakat sadece yüzde 6"sı elektrikten faydalanabiliyor. Sağlıklı içme suyuna sahip Afgan nüfusu yüzde 20 civarında. Sağlık sorunları olduğu için ortalama ömür çok kısa. Türkiye, fakirlik ve cehaletle mücadele adına önemli katkılar yapabilir.
       <br/>
       <br/>
       -Bonn süreci başarıya ulaştı mı?
       <br/>
       <br/>
       Başarısız denilemez. Şu andaki yol haritası Bonn"da çizildi ve orada alınan kararlar uygulanıyor. Bu sürecin öngördüğü gibi şimdilerde yeni bir anayasa hazırlanıyor. Sonra seçim yapılacak. Seçimlerin adil ve şeffaf  yapılabilmesi için seçmen kütüklerinin gerçekçi biçimde saptanması gerekiyor. Bir de, seçimin güven ortamında geçmesini sağlayacak düzenlemeler şart.
       <br/>
       <br/>
       -Hazirana kadar yetişir mi bunlar?
       <br/>
       <br/>
       Şimdiden kestirmek zor. Yetiştirmek için uğraşacağız. Yetişmeyebilir de. Ama 2004 içinde bu seçim mutlaka yapılacak.
       <br/>
       <br/>
       -Seçimle birlikte Bonn süreci bitmiş mi olacak?
       <br/>
       <br/>
       Süreç iyi ya da kötü misyonunu tamamladı. Yeni bir hamleye ihtiyaç var. Bu aşamadan sonra kısa, orta ve uzun vadeli stratejilerin devreye girmesi gerekiyor. Askerî başarıların desteklenmesi için siyasi, ekonomik ve sosyal projeleri devreye sokmak şart çünkü.
       <br/>
       <br/>
       -Strateji değişikliği konusunda Batı Avrupa ülkeleri ile ABD arasında bir görüş ayrılığı var mı?
       <br/>
       <br/>
       Ben böyle bir şey görmedim. Kaldı ki yeni dönemde tek bir komuta merkezi ortaya çıkabilir. ABD öncülüğündeki koalisyon güçleri arasında 20"den fazla ülke var. NATO, ISAF"ın yükümlülüklerini üstlenince ve görev alanı genişleyince komuta birliğinin gerekli olduğu anlaşılıyor. Önümüzdeki aylarda NATO"nun emrinde tek bir komuta merkezinin oluşturulması fikri gündeme gelebilir. Bu konudaki karar da İstanbul"da yapılacak NATO zirvesinde alınabilir.
       <br/>
       <br/>
       -Bu görüşmeden Afganistan"da yeni bir modelin tecrübe edildiği izlenimi edindim. Ne dersiniz?
       <br/>
       <br/>
       Evet, yapılanları yeni bir deneme olarak nitelendirmek mümkün. Model olması açısından Afganistan"da sağlanacak başarının evrensel bir etkisi olacağı kanaatindeyim. Çünkü, Afganistan ilk  örnek. Burada uygulamaya konulacak sağlıklı bir çözüm, Irak"a da çok büyük etki yapacaktır.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=10003), [web.archive.org (arşiv bağlantısı)](http://web.archive.org/web/20050218202554/http://www.aksiyon.com.tr:80/detay.php?id=10003)
