# Yine bir düğme hikayesi

*Mehmet Yılmaz 2005.03.21*

<div bgcolor="#FFFEF6">
 <font>
  <img border="0" height="1" src="/web/20060104162137im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Türkiye’de havalar ısınıyor. Bahar yüzünü göstermeye başladı artık. Ancak, siyasi hava tam tersine kapanıyor. AB’den müzakere tarihi almasına aldık. Gel gör ki o tarihten sonra şubat ortasındaki günlük güneşlik hava yerini mevsim normallerine terk etmeye başladı. Hem içeride hem de dışarıda.
   </font>
   <p>
    <font class="content">
     Türkiye 17 Aralık tarihine kilitlendiği sırada dünya, Kasım 2004’te yapılan Amerikan seçimlerinin sonuçlarını bekliyordu. Başkan Bush’un seçimleri kazanmasıyla pek çok şey değişti tabii ki. İlk olarak da Irak savaşı sırasında ABD’nin karşısında yer alanlarda görüldü, söz konusu tavır değişikliği…
     <br>
      <br>
       Başta Atlantik’in Avrupa kanadı olmak üzere dünyanın önde gelen aktörleri önce siyasi, ekonomik ve stratejik durumlarını gözden geçirdiler, sonra da yeni açılımlara kapı aralayacak pozisyonlara göre mevzide beklemeye başladılar. Bu ülkelerin, Irak’ta yapılan seçimlerin sonuçlarını kabullenme, Lübnan’da Başbakan Refik Hariri’nin öldürülmesinden sonra Suriye üzerinde baskı kurma gibi bir dizi gelişme sırasında ABD ile paralel politikalar izleme çabaları gözden kaçmadı.
       <br/>
       <br/>
       Şüphesiz, bu tavır değişikliği için kendi açılarından haklı bir gerekçeleri de vardı. Madem bir dört yıl daha Bush yönetimiyle muhatap olacaklardı. O zaman, ne diye Beyaz Saray’daki yönetimin öfkesini üzerlerine çekselerdi ki…
       <br/>
       <br/>
       Bu süreçte, Büyük Ortadoğu Projesi çerçevesinde demokrasi götürülecek ülkelerde de birtakım yeni açılımlar ortaya çıktı.  Örneğin, Filistin’de genel seçimler yapıldı. Suudi Arabistan’da da ilk kez yerel seçimler… Mısır’da devlet başkanlığı seçimi için aday olmak isteyenlerin önü açıldı. Lübnan’da halk "demokrasi" uğruna sokaklara döküldü.
       <br/>
       <br/>
       Peki, Türkiye’de durum nedir? İşte, havaların neden değiştiği sorusunun cevabı da burada yatıyor. Kimilerine göre Türkiye dünyadaki gidişatı okuyamadı. Kimilerine göre de okudu ama farklı yorumladı. Dolayısıyla, ABD ile yaşanılan sıkıntı politikaların senkronize olmayışından kaynaklanıyor. Kimilerine göre de milli çıkarlarımız için “ulusal” refleks gösteremediği için sıkıntıya girildi. Bu yüzden, siyaset ve iş dünyasının desteğinde yeni bir süreç başladı.
       <br/>
       <br/>
       Hasılı, zihinler karışık. Halk kadar aydınların da… Her kafadan ayrı bir ses çıkıyor.
       <br/>
       <br/>
       Bu durum karşısında insanın aklına, Haçlı Seferleri ve Moğol istilası sonrası Konya merkezli siyasi yapının çökmesinden sonra herkesin kendi meşrebini, inancını, dünya görüşünü dayattığı beylikler dönemi geliyor. O zaman Konya üzerinde hesap yapılıyordu, şimdi de Ankara…
       <br/>
       <br/>
       Tablo karamsar görünebilir. Ama, gelecek adına ye’se düşmemek lazım. Zira, umut Anadolu insanının safvet ve ferasetinde gizli aslında… At izi ile başka izlerin birbirine karıştığı o dönemde nasıl Mevlanalar ve Yunus Emreler ortaya çıktıysa, bugün de onlar gibi toplumsal barışa hizmet eden insanların varlığı gelecek adına ümit veriyor.
       <br/>
       <br/>
       İyi haftalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


## Yorumlar

### Hülya Doğar, 24-Mart-2005
> Bilkent’te Aksiyon’u görmek istiyoruz: 
> Bilkent Üniversitesi’ndeki Meteksan Kitabevi’nde gözlerim Aksiyon’u aradı. Görevliye sordum. “Artık göndermiyorlar. İadeleri pazar günü topluyorlar. Biz de pazar günü açık değiliz. O yüzden artık satamıyoruz.” cevabını aldım. Buradaki öğrenciler olarak Aksiyon’u yine o raflarda görmek istiyoruz.

### Mesut Demirtaş, 21-Mart-2005
> Okura teşvik pirimi: 
> Aksiyon’un sadece habercilikle yetinmesini kabul edemiyorum. Çok önemli dosyaları gündeme getiriyorsunuz, bunu takdirle karşılıyorum; ama kütüphanemde dergi yığınlarının yanında Aksiyon’un verdiği değerli kitaplara da ihtiyaç duyuyorum. Mesela bazı haberleri kitaplaştırsanız ya da 10. yılda olduğu gibi özel sayılar çıkarsanız. Çanakkale zaferinin 90. yılı anısına bir dergi çıkaramaz mıydınız?

### Abdüsselam Büyükbingöl, 19-Mart-2005
> Aksiyon da yenilenmeli: 
> Aksiyon dergisi de tıpkı Zaman Gazetesi gibi hem tasarım yönünden hem içeriğinin zenginleştırilmesi açısından kendini yenilerse geleceği açısından isabetli olur kanaatindeyim.

### Ahmet Avşar, 19-Mart-2005
> Bir kaşık suda koparılan fırtına: 
> Misyonerlikle ilgili haber, bir kaşık suda fırtına koparıldığının en güzel göstergesiydi. Kendisi küçük, sesi büyük bu güruh her hâlde cevabını almıştır. Bunlar inşallah bir şubat soğuğunda bu ülkeyi terk edecekler. Tabii biz dik durursak.

Kaynak: [www.aksiyon.com.tr](http://www.aksiyon.com.tr:80/detay.php?id=20388&yorum_id=3543), [web.archive.org (arşiv bağlantısı)](http://web.archive.org/web/20060104162137/http://www.aksiyon.com.tr:80/detay.php?id=20388&yorum_id=3543)
