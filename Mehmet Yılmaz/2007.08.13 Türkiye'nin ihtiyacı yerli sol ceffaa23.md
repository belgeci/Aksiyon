# Türkiye’nin ihtiyacı yerli sol

*Mehmet Yılmaz 2007.08.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123061404im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türkiye yeni bir döneme girdi 22 Temmuz’da yapılan genel seçimlerden sonra. Kimilerine göre yaşadıklarımız normalleşme sürecinin bir parçası, kimilerine göre de gerilim dolu yeni dönemin başlangıcı...
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Hangi yorumun doğru olduğunu şüphesiz zaman gösterecek. Ama ortaya çıkan şu gerçeği sanırım kimse yadsıyamaz: Siyasette artık hiçbir şey eskisi gibi olmayacak.
    <br>
     <br>
      AK Parti ile başlayan yeni siyasi yaklaşımın diğer partileri de etkileyeceği muhakkak. Nitekim, geçtiğimiz hafta sonu Meclis’te MHP’li ve DTP’li vekillerin tokalaşması, kamuoyuna sıcak mesajlar vermeleri bu durumu gösteren ilk somut gösterge aslında. Ayrıca AK Parti’nin adayı Köksal Toptan’ın 450 milletvekilinin oyunu alarak Meclis başkanı seçilmesini de unutmamak lazım.
      <br>
       <br>
        Görülüyor ki siyasi partiler ve politikacılar sandıktan çıkan sonucu doğru okuma çabası içinde. Benzer bir değerlendirmeyi genelde sol siyasetin, özelde de CHP’nin yapması gerekiyor galiba. Gerilime ve artık demode olmuş ideolojik söylemlere dayalı siyasetin iflas ettiğini görüp esaslı bir özeleştiri yapmaları kaçınılmaz görünüyor çünkü...
        <br/>
        <br/>
        Bugün kendilerini ‘sol’da görenlerin özeleştiri yapacağı iki önemli nokta var. Bunlardan biri Anadolu coğrafyasında yaşayan insanların kültürel değerlerine ayrımcılık yapmadan saygı duymak. Yani dinî değerler denince akla sadece Hacıbektaş’ı değil, Mevlana’yı da Hacıbayram’ı da getirmek. Ecevit’in yıllar önce ortaya attığı ‘inançlara saygılı sol’ retoriğini kalıcı bir politika haline getirip tabana mal etmek. Mehmet Bekaroğlu’nun Aksiyon’un bu sayısında yayımlanan röportajında vurguladığı gibi sol siyaset kısacası ‘din ile barışmak’ mecburiyetinde...
        <br/>
        <br/>
        Millete rağmen devletin yanında yer alma politikası da, sol geleneğin özeleştiri yapacağı ikinci konu bence... Burada vurgulamak istediğimiz husus, devletin ideolojik söylemini halka mal etme konusunda solun ‘aracı’ rolünü oynamaya devam edip etmeyeceğine karar vermesi. Tabii bir de öteden beri Baas tipi azınlığın çoğunluğa tahakküm ettiği bir rejim peşinde olanların siyasal alandaki mümessili olup olmayacağına da...
        <br/>
        <br/>
        Gözden geçirilmesi gereken bir üçüncü husus ise solun devrimci geleneği. Sovyetler Birliği döneminde cari olan ‘devrimci’ geleneğin bu topraklarda ne kadar karşılığının bulunduğunu da hesaplamak zorunda sol. Halkların barışı için sokaklara dökülenlerin ne kadarının milletin değerlerini yaşadığını, ne kadarının ‘barış’ için ‘savaş’ı bir mücadele şekli olarak kabul ettiğini de yorumlaması gerekiyor bugün.
        <br/>
        <br/>
        Solun yüzleşmek zorunda olduğu son bir konu da sosyal demokrasi. Türkiye’de solun hâlâ en büyük handikabı ‘soyut’ kavramsal teoriler peşinde koşması. Halbuki sosyal demokrat bir parti için öncelikli konu halkın dertlerine derman olacak siyasi projeler üretmekten başkası olmamalı aslında. Ama Türkiye’deki tecrübe oldukça farklı bir düzlemde gerçekleşti bugüne kadar.
        <br/>
        <br/>
        Kısacası, Türkiye’deki sol geleneğin dışarıdan ithal yabancı kavramlarla meydana getirdiği söylemini baştan aşağıya değiştirmesi ve ‘devlet’ parantezinden kurtulması gerekiyor.
        <br/>
        <br/>
        Solun en büyük siyasal temsilcisi CHP’nin bugünden yarına söz konusu özeleştirileri yapmasını beklemiyorum  elbette. Seçim sonuçlarını ‘mantık’ ile izah etmenin mümkün olmadığını söyleyen CHP’li Onur Öymen’i unutmuş değilim. Seçim değerlendirmesinde kendilerinden başka hemen herkesi suçlayan CHP genel merkezi de hatırımda. Ama bütün bunlara rağmen sağduyu sahibi solcuların aklıselimle hareket ederek gerçekçi bir analiz yapacaklarını umuyorum. Umuyorum, Türkiye’nin büyüyüp gelişmesinde sağduyusuyla ciddi muhalefet edecek bir sol siyasi geleneğe ihtiyaç olduğunu düşünüyorum çünkü...
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28163), [web.archive.org (arşiv bağlantısı)](http://web.archive.org/web/20071123061404/http://www.aksiyon.com.tr:80/detay.php?id=28163)
