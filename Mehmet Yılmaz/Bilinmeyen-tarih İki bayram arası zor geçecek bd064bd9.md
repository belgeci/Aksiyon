# İki bayram arası zor geçecek

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030801233619im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030801233619im_/http://www.aksiyon.com.tr/resim/33/14.jpg" vspace="5"/>
  </p>
 </font>
 <font class="content">
  İslâm âlemi, mübarek Ramazan bayramını idrak etti geçen hafta... Nefis terbiyesine soyunan yaklaşık 1,5 milyar Müslüman, oruç tutarak, namaz kılarak, infâkta bulunarak ve dua ederek Cenab—ı Hakk’a karşı kulluk vazifesini yapmaya çalıştı yaklaşık bir ay boyunca. Müslümanların, bir tür arınma ameliyesi olarak görülebilecek Ramazan’dan sonra da kulluk vazifelerini aynı yoğunlukta sürdürmeleri gerekiyor.
 </font>
 <p>
  <font class="content">
   Zira, uluslararası güç dengelerinde kendilerine hamilik yapabilecek bir güç temerküzünden mahrum oldukları için zor günler bekliyor İslâm âlemini...
   <br/>
   <br/>
   Irak halkı bunların başında geliyor mesela... Her ne kadar BM Silah Denetçileri Irak’taki kitle imha silahlarını üreten merkezleri kontrol etseler ve haklarında olumlu raporlar verseler de Bağdat’ta rejim değişikliği kaçınılmaz görünüyor. Bir zamanlar İslam medeniyetine beşiklik yapan Bağdat’ın başına bir Amerikan generalinin gelmesi kimseyi şaşırtmayacak nitekim. Ancak, esas mesele, Irak savaşında binlerce insanın ölme ihtimali... Medact adlı bir İngiliz kuruluşunun tahminlerine göre, savaşta çoğu sivil olmak üzere 500 bin civarında Iraklı hayatını kaybedecek. Savaşta ve savaş sonrası geçecek 3 aylık dönem içinde 260 bin civarında Iraklının öleceğini tahmin eden rapora göre, bir sonraki 3 aylık dönemde ise açlık, hastalık gibi sebeplerden ötürü de 200 bin civarında daha Irak vatandaşı yaşamını yitirecek. Irak’ın, Kuveyt ve İsrail gibi ülkelere nükleer bir saldırı düzenlemesi halinde ise bu rakamın 3,4 milyona çıkması kuvvetle muhtemel. Irak halkı ile eş zamanlı olarak Filistinlileri de acı dolu günler bekliyor. ABD’nin Irak harekatına paralel olarak İsrail’in Filistin topraklarında askeri bir operasyon yapması kuvvetle muhtemel; çünkü, Irak savaşı Şaron’a Arafat’tan kurtulmak için iyi bir fırsat veriyor. Geçenlerde, Kenya’da İsrail vatandaşlarına yönelik intihar saldırısı ile Filistin sorununun İsrail dışındaki topraklara yeniden taşındığını; Mossad’ın uyuyan ajanlarının uyandırıldığını hatırlatalım bu arada...
   <br/>
   <br/>
   Kenya saldırısı ile ilgili olarak yazılanlara bakıldığında Sudan ve Somali gibi ülkelerin isimlerinin sık sık geçtiğini görmek mümkün. Sudan’daki El İttihada El İslamiye adlı örgütün El Kaide ile ilişkisi olduğu, İsrail uçağına fırlatılan roketatarın Somali üzerinden gelmiş olabileceği şeklindeki ifadeler, bundan sonra namluların hangi hedeflere doğrultulacağının ipuçlarını veriyor. Tıpkı, Endonezya’nın Bali adasında gerçekleştirilen eylem sonrasında İslam Cemaati örgütünün sorumlu olduğunun iddia edilmesi ve liderinin tutuklanması gibi...
   <br/>
   <br/>
   Bali saldırısında pek çok vatandaşını kaybeden Avustralya, Güneydoğu Asya’daki Müslüman ülkeler üzerinde etkinliğini artırmak için ‘terörizmle savaş’ fırsatını iyi kullanıyor şu günlerde. ABD’nin ‘preemptive strike — önleyici saldırı’ stratejisini benimseyen Avustralya, bundan böyle gerekli gördüğü takdirde başka ülkelerdeki, tehdit oluşturan terör hedeflerine yönelik saldırılar düzenleyebilecek. Bu başta Malezya, Singapur, Endonezya olmak üzere bölge ülkelerine verilen apaçık bir gözdağı aslında... 11 Eylül’den sonra Afganistan ile başlayan, Irak ile devam etme temayülünde olan askeri harekatlar zinciri, Müslümanların yoğun olarak yaşadığı ve zengin kaynakların yer aldığı stratejik coğrafyaları kapsayacak şekilde devam edecek gibi görünüyor. Bugünlerde orada burada patlayan bombalar ise böylesi bir süreç için altyapı hazırlamadan başka bir işe yaramıyor.
   <br/>
   <br/>
   Kısacası, önümüz kış ve başta Türkiye’dekiler olmak üzere Batı medeniyetinden dışlanan Müslümanların, şiddetli geçeceğe benzeyen ‘Şubat’ öncesi Rablerine dönmeleri ve ondan daha fazla yardımda bulunması için dua etmeleri gerekiyor vesselam.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2186), [web.archive.org (arşiv bağlantısı)](http://web.archive.org/web/20030801233619/http://www.aksiyon.com.tr:80/detay.php?id=2186)
