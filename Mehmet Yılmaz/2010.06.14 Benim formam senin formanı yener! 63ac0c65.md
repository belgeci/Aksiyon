# Benim formam senin formanı yener!

*Mehmet Yılmaz 2010.06.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dünyanın en büyük futbol organizasyonunda sadece millî takımlar ya da oyuncular değil, formalar da görücüye çıkıyor. Spor giyim markaları, neredeyse onlar kadar rekabet ediyor!
  </font>
 </div>
 <div id="newsText">
  <font class="detail-text">
   <p>
    <p class="MsoNormal">
     Dünya Kupası'nda sadece futbol takımları ya da futbolcular değil, formalar da görücüye çıkıyor ve hatta firmalar da neredeyse takımlar kadar rekabet ediyor! Çünkü günümüz futbolunda, ürün tedarikçisi firmalar pazarda çok ciddi bir yer tutuyor.
    </p>
    <p class="MsoNormal">
     Dünya spor-futbol giyim piyasası, iki dev firma tarafından kuşatılmış durumda. Almanların Adidas'ı ile Amerikalıların Nike'ı... Bu iki firmanın dışında Puma, Umbro, Hummel, Lotto, Marathon, Reebok, Kappa, Errea, Diadora ve Joma gibi markalar da futbol pazarında etkinlik sağlayanlar arasında.
    </p>
    <p class="MsoNormal">
     Adidas, Avrupa'da Nike'a oranla daha çok tercih ediliyor. Ayrıca dünya futbol piyasasında da Adidas'ın hâlen üstünlüğü var. Nike ise ABD kökenli olmasının da etkisiyle hem Avrupa dışında hem de futbol dışında bir numara.
    </p>
    <p class="MsoNormal">
     Milyarlarca doların dolaştığı bu piyasada tutunabilmek, var olabilmek oldukça meşakkatli bir iş ve firmalarla takımlar arasında sıkı ilişkiler olması gerekiyor. Mesela, Türk Millî Takımı'nın 2004 sonrasında Adidas'ı bırakıp Nike'a geçiş süreci de hayli sancılı olmuş ve bu konuda oyuncu seçimine yapılan müdahalelere kadar pek çok iddia atılmıştı ortaya.
    </p>
    <p class="MsoNormal">
     Fransa'98 Dünya Kupası final maçı da markalar savaşı adına acımasız bir örneğe sahne olmuştu. İddiaya göre, final öncesinde ciddi bir rahatsızlık geçiren dönemin en ünlü yıldızı Luis Nazario Ronaldo, oynayacak durumda olmamasına rağmen sponsor firma Nike ile yapılan anlaşma gereği cebren oynatılmıştı! Öyle ki Nike'ın anlaşması sadece Ronaldo'yu değil, başka bazı oyuncuları da ihtiva ediyordu ve bu yüzden Brezilya'nın kadro seçiminde Zagallo'nun eli kolu bağlanıyordu.
    </p>
    <p class="MsoNormal">
     Tabii bir iddia aşamasında ve ortada ispatlanmış bir şey yok; ama Avrupa futbolunda etkin bir gücü olan Adidas'ın Avrupa kupaları ve millî takımların katıldığı turnuvalardaki kura çekimlerinde dahi etkili olduğu söyleniyor.
    </p>
    <p class="MsoNormal">
     Son üç büyük turnuvaya göz attığımızda marka-takım paylaşımında şöyle bir tablo çıkıyor ortaya: 2004 Avrupa Şampiyonası'nda 5 Adidas, 4'er Nike ve Puma, 2 Umbro ve 1 de Hummel giyilmişti. 2006 Dünya Kupası'nda 12 Puma, 8 Nike, 6 Adidas, 2'şer Umbro ve Lotto ile 1'er Marathon ve Joma vardı. 2008 Avrupa Şampiyonası'nda ise 16 takımdan 5'er tanesi Adidas, Nike ve Puma; 1 tanesi de Umbro giydi.
    </p>
    <p class="MsoNormal">
     2010 Dünya Kupası'nda ise Adidas, geçen kupalara, hele de 2006'ya oranla, çok ciddi bir atılım yapmış görünüyor. Buna göre 32 takımdan 12'si Adidas tercih ederken, 9 Nike, 7 Puma ve 1'er tane de Brooks, Joma, Erke ve Umbro var.
    </p>
    <p class="MsoNormal">
     Otoriteler favori olarak Brezilya (Nike), Arjantin (Adidas), İtalya (Puma) ve İspanya'yı (Adidas) gösteriyorlar. Son kupanın finalinde Fransa (Adidas) ile İtalya (Puma) karşılaşmış ve İtalya, bir başka ifadeyle Puma, kazanmıştı. 2002'de Adidas bu sefer Almanya ile kaybederken, Nike'lı Brezilya şampiyon olmuştu. Aynı Nike ve Brezilya, 1998'de Adidas'ın Fransa'sına kaybetmişlerdi.
    </p>
    <p class="MsoNormal">
     1994 Dünya Kupası'nda yine Brezilya vardı ve kazanan taraftı; Brezilya kazanırken Umbro da kazanıyordu aslında. Rakip İtalya ise formasının üstünde hiçbir amblemi olmayan bir marka giyiyordu o kupada (İnanmayanlar internette ABD'94 yazıp İtalya resimlerini tarayabilirler!).
    </p>
    <p class="MsoNormal">
     1990 finalinde iki Adidas birden vardı. Almanya, Arjantin'i yeniyordu ama finalin daha oynanmadan galibi Adidas olmuştu bile… Aynı Adidas, 1986'da yine Almanya ile çıktığı finalde Le Cog Sportif'li Arjantin'e kaybetmişti. 1982 finalinde ise Adidas'lı Almanya, markasız formalı İtalya'ya kaybetmişti. 1982 öncesinde ise böyle marka çılgınlıkları henüz icat edilmemişti! Özetle, son dönem Dünya Kupalarında iki Adidas, birer tane de Umbro, Le Cog Sportif, Nike ve Puma şampiyonluk yaşamış. Yani dengeli bir dağılım denilebilir!
    </p>
    <p class="MsoNormal">
     2010'nun forma dağılımına baktığımızda, âdeta klasikleşen Almanya, Arjantin, Fransa ve İspanya ile Adidas iş birliğinin aynen devam ettiğini görüyoruz. Danimarka, kendisiyle âdeta özdeşleşen Hummel'den iyice vazgeçmişe benziyor artık! Bu anlamda Adidas, ülkesine de sponsor olmaya devam ediyor (Almanya). Tıpkı Nike'ın ABD'ye sponsorluğunun sürmesi gibi.
    </p>
    <p class="MsoNormal">
     Yerel markasına sahip çıkan bir diğer ülke de İngiltere. Onların tercihi yine Umbro oldu. Burada ilginç olan İtalya aslında; çünkü onlar yerli markaları olan Errea, Legea, Lotto gibi markalar yerine Puma ile çalışıyorlar.
    </p>
    <p class="MsoNormal">
     Her ne kadar İspanyollar tercih etmeseler bile bir İspanyol markası olan Joma'yı Honduras giyecek bu kupada. Geçen kupada ise Kosta Rika giymişti. Bir ABD markası olan Brooks ise Şili tarafından kullanılıyor. Ve en çok merak edilen konulardan biri de aykırı ülke Kuzey Kore'nin hangi markayı giyeceği idi. Kuzey Kore'nin forma sponsoru bir Çin markası olan Erke… Bu arada Çin'in 2002 Dünya Kupası'nda Adidas giydiğini de bir not olarak vermek lazım!
    </p>
    <p class="MsoNormal">
     Bu arada, forma modelleri kendileriyle özdeşleşen bazı ülkelerin bu alışkanlıklarından vazgeçmedikleri de görülüyor. Mesela, Arjantin yine klasik mavi-beyaz çubuklu forması ve siyah şortunu tercih etti. Brezilya, sarı forma, lacivert şort; Almanya, beyaz forma, siyah şort; İtalya, gök mavi forma, beyaz şort; Hollanda, turuncu forma, beyaz şort; İspanya, kırmızı forma, lacivert şort; Paraguay, kırmızı, beyaz kalın çubuklu forma; İngiltere, beyaz forma, siyah şort… Genel görünümler yine aynı lakin sadece tasarımda bazı farklılıklar oluşturulmuş durumda.
    </p>
    <p class="MsoNormal">
    </p>
    <p class="MsoNormal">
     ADİDAS: Fransa, Meksika, Güney Afrika, Arjantin, Nijerya, Yunanistan, Almanya, Japonya, Danimarka, Paraguay, Slovakya, İspanya
    </p>
    <p class="MsoNormal">
     NIKE: Güney Kore, ABD, Slovenya, Sırbistan, Avustralya, Hollanda,
    </p>
    <p class="MsoNormal">
     Yeni Zelanda, Brezilya, Portekiz PUMA: Uruguay, Cezayir, Gana, Kamerun, İtalya, Fildişi, İsviçre UMBRO: İngiltere JOMA: Honduras
    </p>
    <p class="MsoNormal">
     ERKE: Kuzey Kore BROOKS: Şili
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Fatih Güner, 23 June 2010, 00:00
> Sektörden biri olarak bu yazıyı çok güzel ve faydalı buldum. Sadece küçük bir düzeltme yapmak istiyorum. Kuzey Kore bu Dünya Kupası’nda bildiğim kadarıyla Erke markası ile değil, Legea markası ile yola devam ediyor.

Kaynak: [www.aksiyon.com.tr](http://www.aksiyon.com.tr/aksiyon/haber-26978-benim-formam-senin-formani-yener.html), [web.archive.org (arşiv bağlantısı)](http://web.archive.org/web/20140108122622/http://www.aksiyon.com.tr/aksiyon/haber-26978-benim-formam-senin-formani-yener.html)
