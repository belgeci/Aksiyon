# Hayat Bodrum’dan ibaret değil

*Mehmet Yılmaz 2005.06.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527230040im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yaz kapımızı çaldı yine. Havalar ısındı, okullar tatile girdi. İnsanlar serinlemek için ya deniz kenarına iniyor ya da yaylalara çıkıyor şimdi. Medyanın havasına bakılırsa “yaşam” Bodrum’dan ve çılgın eğlencelerden ibaret. Oysa hayatın ritmi farklı atıyor Türkiye’de.
   <br>
    Hem de çok farklı. Nasıl mı?
   </br>
  </font>
  <!--- Baslik, Spot, Resim kutusu ---------->
  <p>
   <font class="content">
    Bugün Türkiye’de derinden ve çok etkili toplumsal bir değişim yaşanıyor. Eğitim seviyesinin artması, şehirleşme, refahın yaygınlaşması çevre ile merkez arasındaki mesafeyi her geçen gün ortadan kaldırıyor.
    <br>
     <br>
      Dün “çarıklı” olarak nitelendirilen insanların çocukları, babalarını küçümseyenlerin evlatlarıyla siyasetten ekonomiye, bilimden sanata her alanda rekabet ediyor bugün. Eskiden kırsal kesimde ve seçimden seçime yaşanan bu çekişme, artık şehirlere taşınmış durumda.
      <br/>
      <br/>
      Geçmişte, örneğin, köyde yaşayan insanların ne giyim kuşamına karışırdı merkez, ne de onların hayat tarzına. Toprakla uğraşan eli nasırlı insanlar çocuklarını Kur’an kursuna gönderir, hatta “hafız” evlat sahibi olmak için çabalar, yavruları adına “hafızlık merasimleri” tertip ederdi. Üstelik kız çocukları da bundan nasibini alır, “hafize” evladı olanlar mutlu kabul ederdi kendini. Onlar için Avrupaî tarz bir hayat, ancak Türk filmlerinde seyredilerek hayal edilebilirdi.
      <br/>
      <br/>
      Türkiye’deki devran 1950’den itibaren farklı bir yönde dönmeye başladı. Çevre, merkeze kaydı. Eğitimden, ekonomiden, siyasetten, sanattan daha fazla istifade etmek istedi. Bunu da kendine ait bir “hak” olarak gördü. Ama, bu niyetini hayata geçirmek isterken sahip olduğu değerlerden vazgeçmedi. Aldığı dinî ve kültürel terbiyeyi şehre de taşımaya başladı. İşte o zaman yeniden nüksetmeye başladı Türkiye’nin Tanzimat’tan beri devam eden “boyun ağrıları.”
      <br/>
      <br/>
      Bugün olur olmaz zamanda başörtüsü, Kur’an kursları, imam hatip liseleri gibi kavramların geçtiği bir konuyu tartışıyor, kimlik problemini hâlâ aşamadığımızı konuşuyor, modernite ile gelenek arasında sıkışan nesillere yol gösteremediğimizden dert yanıyor olmamızın temelinde “çevre-merkez” arasındaki güven bunalımı ve rekabet bulunuyor. Halbuki hayat devam ediyor ve insanlar gündelik hayatın getirdiği sorunları aşmak için derme çatma çözümler buluyor kendince. Yoksa, Ramazan’da oruç tutarken eğlenceyi ihmal etmemesi; cumadan cumaya namaz kılarken otoban kenarında para cezası ödemesi pahasına kurban kesmeye çalışması; Kur’an-ı Kerim okumayı öğrenmesi için çocuğunu yaz kurslarına göndermesi; kız evladının üniversite eğitimi alması için büyük fedakarlıklarda bulunması nasıl izah edilebilir ki…
      <br/>
      <br/>
      * * *
      <br/>
      <br/>
      Bu haftaki kapak konumuzda “insan” merkezli bir haberle karşınıza çıkıyoruz. 10 yıl gazetecilik yapan bir hanımefendinin ABD’deki refahı ve yüksek hayat standardını elinin tersiyle iterek çocuklarının iyi bir dinî eğitim alması için nasıl kendince formüller üretmeye çalıştığını okuyacaksınız. Ayrıca, Osmanlı zamanında 4 yıl, 4 ay, 4 günü dolduran bir çocuk için dönüm noktası anlamına gelen “Amin Alayı” geleneğini küçük kızları için yeniden yaşatan bir ailenin yaptığı fedakârlığı da… Tabii onlarca yıldır uygulanan bazı yanlışların toplumsal hafızada nasıl izler bıraktığını da öğreneceksiniz canlı şahitlerin ağzından…
      <br/>
      <br/>
      Bu hafta başka haberlerimiz de var “insan” merkezli. Ermenistan’a gittik ve orada yaşananları, toplumsal hafızayı insanlarla konuşarak yerinde inceledik. Büyük şehirleri esir alan “kapkaç” olayını, “vicdanıyla cüzdanı” arasına sıkışarak yaptığını iddia eden insanlarla görüşerek irdeledik. Benzer bir incelemeyi işyerinde “üniforma” giymek zorunda kalan “mavi yakalılarla” dertleşerek de yaptık.
      <br/>
      <br/>
      İyi okumalar.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Yusuf Güngör, 24-Haziran-2005
> Aksiyon ailesinden biri olmak: 
> Yaklaşık üç aydır derginizi takip ediyorum. Geç kaldığım için hayıflanıyorum. Magazin içerikli dergilerden bıkmıştık. Çok büyük bir boşluğu dolduruyorsunuz. Aksiyon ailesinden olmak, ortak değerleri paylaşmak çok güzel.

### Aziz Can, 24-Haziran-2005
> Sevmenin zamanı yok: 
> Aynı yerde yaşamaya, aynı yerde ölmeye mahkûm insanlar birbirlerini sevmeye mecburdur. Evet, aynı ülkede yaşıyoruz. Soluduğumuz hava, yediğimiz ekmek, içtiğimiz su aynı. Ama birileri durmadan sorun üretiyor. Bunu da güzel sunuyor. Ambalajları harika. İnsanımız da yutuyor. Seven böyle yapmaz. Bize yakışır şekilde hareket etmeliyiz. Sevgililerin arasına girmeye çalışanlara izin vermeyelim. Neymiş şucu bucu, neymiş açık kapalı… Sevmenin zamanı, zamanın da telafisi yok. Herkesi seviyorum.

### Murat Aksakal, 23-Haziran-2005
> Okunacak dergi: 
> Okurların görüşünü dikkate alan Aksiyon yayın kuruluna teşekkür ederiz. Türkiye’de kitap, dergi, gazete okunmuyor diye yanlış bir kanaat var. Aslında okur sayısı değil, okumaya değer yayın sayısı az. Aksiyon okunacak bir dergi, tirajı da giderek artıyor.

### İsmail Serçe, 22-Haziran-2005
> Cennete giden yol…: 
> Hayat sadece Bodrum'dan ibaret değil elbette... Ebedî hayata kendimizi hazırlamalıyız. Kur’an öğrenmek bu hazırlıklardan biridir. Bazı engellemelere göğüs germek bu ameli daha da kıymetlendirmektedir. Unutulmamalı ki cennete giden yol dikenlerle doludur.

### Kutlay Yazıcı, 22-Haziran-2005
> Rehavete mi kapıldınız?: 
> Son haftalarda magazin ağırlıklı haberlere yöneldiniz. Aksiyon’un en sevdiğim yönü orijinal haberleriydi. İnşallah yaz rehavetine kapılmamışsınızdır.

### Oğuz Dilsizoğlu, 22-Haziran-2005
> Gençlerin ilgisini çeker: 
> Teknoloji sayfalarının genişletilmesi, içeriklerinin zenginleştirilmesi genç kuşağın ilgisini çekecektir.

### Görkem Işık, 21-Haziran-2005
> Bu aşk bitmez: 
> Bu haftaki kapak başlığınız, bizim Aksiyon sevgimize atıfta bulunur bir başlıktı. Aksiyon bitmeyen bir aşktır. İnanıyorum ki dergim bugünkünden daha iyi noktalara gelerek global dünyanın vazgeçilmezleri arasına girecek ve bu aşk günden güne büyüyecek.

### Mürsel Dinlemez, 21-Haziran-2005
> Af yetkisini araştırın: 
> Cumhurbaşkanı Ahmet Necdet Sezer birçok suçluyu affetti. Bunlardan bir kısmı dağa çıktı? Açlıktan ekmek çalanlar dururken neden teröristler affedildi? Cumhurbaşkanının af yetkisini araştırmanızı istiyorum.

### Hamid Aziz, 16-Haziran-2005
> Cemil Meriç'in ölüm yıldönümü: 
> 13 Haziran Cemil Meriç’in ölüm yıldönümü. Bu değerli yazarın anlaşılması ve anlatılması adına ek vermeniz yerinde olur.

Kaynak: [www.aksiyon.com.tr](http://www.aksiyon.com.tr:80/detay.php?id=22020&yorum_id=5062), [web.archive.org (arşiv bağlantısı)](http://web.archive.org/web/20060527230040/http://www.aksiyon.com.tr:80/detay.php?id=22020&yorum_id=5062)
