# Saddam kendi silahı ile vuruldu

*Mehmet Yılmaz 2003.12.22*

<div>
 <p>
  <font>
   Saddam Hüseyin, Irak"ta aşiretlere dayalı bir sistem kurmuştu. Sekiz ay boyunca aşiretlerin şemsiyesi altında saklandı. Ancak, ABD"nin aynı yöntemi kullanması ile yakalanmaktan kurtulamadı.
   <br/>
   <br/>
   "Baylar ve bayanlar. Onu yakaladık." Bu ifadeler, Irak"ta görev yapan Amerikalı sivil yönetici Paul Bremer"e ait. Geçen hafta pazar günü hemen bütün dünya ekranlarında yankılanan sözlerdi bunlar. 9 Nisan"da, Bağdat"ın Amerikan güçlerinin eline geçmesinden itibaren kayıplara karışan Irak"ın devrik lideri Saddam Hüseyin"in ele geçirildiğini haber veriyordu. Yıllardır Amerika"nın peşinden koştuğu bir zamanların kudretli devlet adamı, Tikrit civarındaki bir çiftlik evinde hem de umulmadık bir şekilde ele geçirilmişti. Saçı başı dağılmış, pejmürde kıyafetler içinde şaşkın bir diktatörün yüzüydü ekrana yansıyanlar.
   <br>
    <br>
     Paul Bremer"le birlikte basının karşısına çıkan ABD"nin Irak"taki askeri komutanı General Ricardo Sanchez, Saddam"ın 600 askerin katıldığı bir operasyonla ele geçirildiğini, teslim olduktan sonra işbirlikçi bir tutum sergilediğini anlattı basın mensuplarına. Çiftlik evinin bahçesinde kamufle edilmiş bir delikte yakalanmıştı Babil Aslanı; yanıbaşındaki iki tabanca ve 750 bin Amerikan doları ile birlikte. Devrik lider, herhangi bir direnme girişiminde bulunmamış, kimliğini soran askerlere "Ben Saddam Hüseyin" diye cevap vermişti. Gizlendiği yerde ne bir telefon vardı ne de radyo. "Sünni Üçgen" olarak tabir edilen Irak"ın orta kesimlerinde sekiz ay boyunca devam eden kovalamaca dramatik bir finalle sona ermişti artık.
     <br>
      <br>
       Aileden biri ele verdi
       <br>
        <br>
         Peki Saddam yakayı nasıl ele vermişti? Irak"taki 4. Piyade Tümeni Komutanı Amerikalı Tümgeneral Raymond Odierno"nun açıklamalarına göre Saddam Hüseyin, yakın bir aile üyesinin verdiği bilgi doğrultusunda yakalanmıştı. Yaklaşık on gün önce, on aile bireyinden beşi sorgulanmış; nihayetinde içlerinden biri en hayati bilgiyi vermişti koalisyon güçlerine. Elbette, bu kişinin kimliğini açıklamadı Amerikan güçleri. Ancak, Es Sabah gazetesi isim vermeden ihanet eden kişiyi tanımlayan ipuçlarını duyurdu okurlarına. Gazetenin haberinde bahsedilen adam Saddam"ın yakın koruması ve binbaşı rütbesine sahip amcasının oğluydu. Ürdün"de yayımlanan El Arab El Yevm gazetesi ise ismini de verdi bu kişinin: Kuzen Muhammed İbrahim Ömer El Muslit.
         <br/>
         <br/>
         Basına sızdırılan bilgilerde Saddam"ın da kuzeni gibi konuştuğu ortaya çıktı. Birinci Zırhlı Tümen komutanı Amerikalı Tuğgeneral Mark Hetling, Saddam"ın ilk sorgusunda verdiği bilgiler ışığında kilit adamlarından birini yakaladıklarını, bu kişinin verdiği bilgiler sayesinde de birkaç kişiyi daha tutukladıklarını açıkladı meselâ. Ayrıca, Baas Partisi"nin önde gelen bazı yetkililerinin izi bulundu, Bağdat çevresinde faaliyet gösteren 14 kadar direniş hücresi deşifre edildi, bunları finanse eden ve örgütleyen bir şebeke ortaya çıkarıldı bu operasyonlar sırasında. Amerikan askerlerine yardımcı olan bir diğer unsur ise Saddam"la birlikte ele geçirilen evrak çantasındaki bilgilerdi. Time dergisi, çantadan Bağdat"taki bir direniş liderinin yazdığı notun çıktığını, burada bazı isimlerin geçtiğini yazdı.
         <br/>
         <br/>
         Dönüm noktası olabilir mi?
         <br/>
         <br/>
         Saddam"ın yakalanması, kendisini destekleyenlerin cesaretini kırarken, koalisyon güçlerine moral verdi, Irak halkının zihninde yer alan "Acaba tekrar döner mi?" şeklindeki endişeleri izale etti şüphesiz. Bu açıdan bakıldığında yakalanma hadisesi ABD"nin Irak"ta sürdürdüğü savaş için bir dönüm noktası niteliğinde. Bu durum, hem koalisyon güçlerine hem de onlarla birlikte hareket eden Iraklılara halihazırdaki yapılanma sürecinde yeni bir güvence sağlıyor çünkü. Aynı noktaya temas eden Paul Bremer"in Iraklı direnişçilere silahlarını bırakmalarını ve yeni duruma alışmalarını söylemesi hayli ilginç bir açılım sağlıyor bu bağlamda.
         <br/>
         <br/>
         Saddam"ın yakalanmasını nasıl okumak lazım o halde? ABD açısından bir istihbarat başarısı mı var, yoksa Saddam"ın kurduğu sistemin iflas etmesi mi söz konusu? Aslında cevap her ikisini birden içeriyor. Uluslararası ilişkiler alanında analizler yayınlayan Stratfor"dan Dr. George Friedman, Saddam"ın yakalanmasını ABD"nin istihbarat başarısı olarak görenlerden. "Saddam Hüseyin ve dolar savaşı" başlıklı yorumunda Dr. Friedman, Irak"ta yaşanan istihbarat zafiyetini giderme adına önemli bir aşama olarak kabul ettiği olayın aynı zamanda ABD"nin istihbarat alanında kıvrak ve esnek davranabileceğini gösterdiğini söylüyor.
         <br/>
         <br/>
         Direnişi tanımlamada yaşanan bocalama
         <br/>
         <br/>
         George Friedman"a göre, Irak"taki büyük istihbarat başarısızlığı yalnızca kitle imha silahlarının bulunamaması değildi. Irak savaşının planları hakkında da Amerikan istihbaratının bir anlama zafiyeti vardı. Saddam rejimi, ABD"nin kısa zamanda Irak"ın konvansiyonel güçlerini yenilgiye uğratacağının farkındaydı. Bundan dolayı, Bağdat"ın işgal edilmesinden sonra özünü silahlı mukavemetin oluşturduğu bir plan hazırlandı. Bağdat"ın düşmesinden sonra silahlı direniş başlaması tesadüf değildi.
         <br/>
         <br/>
         Dr. Friedman, Amerikan istihbaratının Irak savaşı hakkındaki bilgisinin haziran ayına kadar oldukça zayıf olduğunu iddia ediyor. Savunma Bakanı Rumsfeld"in bile saldırıların organize bir güç tarafından yapılmadığını söylediği bu bocalama dönemi birkaç ay sürdü ve sonbaharda Amerikan yönetimi organize bir direnişle karşı karşıya olduğunu idrak etti. Friedman, değerlendirmesinde ilginç bir noktaya daha temas ederek, "asıl problemin direnişi örgütleyenlerin Amerikan istihbaratındaki zayıflığı keşfetmeleri" olduğunu belirtiyor. ABD, istihbarat toplamada teknik altyapısı güçlü bir devletti. Ancak, direnişçiler elektronik aletleri kullanmadığından bilgi toplamak zorlaşıyordu.
         <br/>
         <br/>
         İstihbaratta insan unsurunun önemi
         <br/>
         <br/>
         İşte ABD"nin strateji değişikliği ilk olarak burada başladı. Irak"taki istihbarat faaliyetlerinde insan unsuru ön plana çıkarıldı. CIA ajanları sahaya çıktı ve direnişçilerin arasına sızıldı. Anlaşıldı ki direnişçilerin zaaf noktası finans. Baas rejimi elindeki parasal fonları kaybediyordu. Irak toplumunda para ve iktidar bir ideoloji olarak algılanmıştı yıllarca. Ama şimdi durum farklıydı. ABD, Irak"taki bu kültürü kullanmaya başladı. Dr. Friedman"ın bahsettiği kültür Irak"ın askeri yapısına, özellikle de silahlı direnişi örgütleyenlere nüfûz etmişti.
         <br/>
         <br/>
         George Friedman, direnişçilerin kullandığı tekniği bu kez ABD"nin kullandığını öne sürüyor. Yani, para karşılığı bilgi toplama yöntemi. ABD, sisteme para pompaladıkça direnişçilerin elindeki paranın hem değeri hem miktarı azaldı. Saddam yakalanmadan önceki iki hafta içinde iki kez bankalara saldırı düzenlenmesi direnişçilerin finans sıkıntısı çektiğini gösteriyor. Direnişçiler para karşılığı birilerini kullansa da yeşil dolarlar Amerikalıların elinde daha fazla vardı. Böylece, bilgi akışı da doğal olarak ABD"nin eline yönelmeye başladı. Kasım ayına gelindiğinde direnişin doğal yapısı büyük oranda çözülmüştü. Saddam, kısa zamanda yıllar önce inşa ettiği bir kültürün kurbanı olabilirdi artık.
         <br/>
         <br/>
         "Satın alamıyorsan kirala"
         <br/>
         <br/>
         Hayfa Üniversitesi Ortadoğu tarihi profesörlerinden Amatzia Baram, tam da bu konuda hayli ilginç bir makale yayınladı. 28 Ekim 2003 tarihli makalesinde Prof. Baram, direnişlerin Saddam"a sadakat besleyen gruplar tarafından organize edildiğini iddia ediyor ve çözüm yolu olarak da devrik lideri koruyan aşiretlerin satın alınmasını ya da kiralanmasını tavsiye ediyordu. Koalisyon güçlerinin yapması gereken tek şey, bölgede yüzyıllardır devam eden akraba bağı ve aşiret ilişkilerini çözmek ve Saddam"ın yıllardır kullandığı kabile değerlerini aynı şekilde işletmekti.
         <br/>
         <br/>
         "Bir kabileyi satın alamayabilirsin, fakat kesinlikle birisini kiralayabilirsin" şeklindeki bir Irak atasözünü hatırlatan Amatzia Baram, bunun Ortadoğu"da bilinen bir gerçek olduğunu vurguluyor ve belli hizmetler karşılığında aşiretlerin otoritelerini başkalarına devrettiğini hatırlatıyordu. Ona göre, bu konuda Irak bir istisna değildi ve risk almaya değerdi. Irak"ın orta kesiminde 10 kadar büyük aşiret federasyonu bulunduğunu, bunların altında da yüzlerce küçük kabile ve grubun yer aldığını dile getiren Prof. Baram"a göre, aşiret liderleri maaşa bağlanarak ya da halklarına zenginlik dağıtmalarına imkan tanınarak ABD ile işbirliği yapmaları sağlanabilirdi. Eğer bir aşiret reisi işbirliği yapmayı reddederse, kendisine sunulan bütün imkanlar onunla rekabet içinde olan komşu bir aşirete verilirdi. Böylece, ortaya çıkacak rekabetten istifade edilebilirdi.
         <br/>
         <br/>
         Paranın izini takip et, bulursun
         <br/>
         <br/>
         Para konusuna dikkat çeken uzmanlardan biri de Heritage Vakfı"ndan Dr. James Phillips. "Saddam yakalandı: Şimdi parayı izle" başlıklı makalesinde Dr. Phillips, Saddam"ın yakalanmasının yerel düzeyde direnişçilerin yerlerini tespit etmek ve devrik liderin finansal serveti hakkında daha fazla bilgi toplamak açısından önemli olduğunu düşünüyor. Saddam"ın 750 bin dolarla yakalanmasının 24 yıllık iktidarı hakkında ipucu verdiğini hatırlatan James Phillips, silahlı direnişin kırılabilmesi için bankalardan kaçırılan paraların ortaya çıkarılması gerektiğini vurguluyor. Savaş başlamadan kısa bir süre önce, Saddam"ın oğlu Kusay Irak merkez bankasına baskın düzenlemiş ve 900 milyon dolar ile 100 milyon Euro"yu alıp götürmüştü. Dr. James Phillips, bu paraların 8 ay boyunca Saddam"ın saklanmasına yardımcı olduğu kanaatinde. Paranın izini takip ederek Saddam ve çevresindeki insanlar için vazgeçilmez olan finansal kaynak devre dışı bırakılmalı. Böylece, koalisyon askerlerine yönelik saldırıların sayısı ve yoğunluğu azalabilir. Dr. Phillips, paranın izini yalnızca Irak içinde değil, Iraklı Baasçılara ait 3 milyar doları bankalarında tutan Suriye"de de takip etmek gerektiğini belirtiyor.
         <br/>
         <br/>
         Saddam"ın yakalanması kuşkusuz Irak"taki savaşı bitirmedi. ABD"nin, Saddam"ın iktidar yıllarında aşiretlere silah, paye, toprak, iktidar ve para dağıtarak kurduğu sistemden istifade ettiği anlaşılıyor. Saddam"ın kurmak için yıllarını verdiği sistem, kendisini saklamak için ancak 8 ay işe yaradı denilebilir. Aşiret sisteminin çözülmesinden sonra Saddam"ın yakalanması için gerekli olan tek şey zamandı. Temmuz ayında oğulları Uday ve Kusay"ın Musul"da öldürülmesi de bunu göstermişti zaten. Uday ve Kusay"a biçilen ödül 15 milyon dolardı ve birileri bu ödül için kardeşleri ele vermişti. Oğulları için geçerli olan Saddam için de geçerliydi. Onun başına konan ödül ise 25 milyon dolardı ve onu da tıpkı oğulları gibi aynı akıbet bekliyordu: Yakalanmak. Saddam"ınki biraz farklı oldu. Oğulları öldürüldü, o ise hayatta kaldı.
         <br/>
         <br/>
         Saddam, bugün ABD"nin elinde. Akıbeti hakkında şimdiden yorum yapmak çok zor. Suç listesi oldukça kabarık. Irak"ta ya da başka bir yerde yargılanacak ve işlediği suçlardan ötürü muhtemelen mahkum olacak.
         <br/>
         <br/>
         Ancak, Irak"ta kurmaya çalıştığı sistemin kendisini mahkum ettiği ortada. Umulur ki Irak"ta yeni bir yapılanmaya gidenler Saddam"ı yakalamak için kullandıkları "işbirliği"ne dayalı sistemi devam ettirmezler. Saddamlı yıllarda Irak"ta iktidarın bir parçası olan ve şimdilerde yaşadıkları coğrafya "Sünni Üçgen" şeklinde tarif edilen insanlar yeni dönemde dışlanmazlar.
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 1621 kez okunmuştur)</font>
						</p>
---------->
</div>


Kaynak: [www.aksiyon.com.tr](http://aksiyon.com.tr:80/yazdir.php?id=3307), [web.archive.org (arşiv bağlantısı)](http://web.archive.org/web/20060527223456/http://aksiyon.com.tr:80/yazdir.php?id=3307)
