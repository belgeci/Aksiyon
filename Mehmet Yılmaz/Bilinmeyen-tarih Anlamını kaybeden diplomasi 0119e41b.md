# Anlamını kaybeden diplomasi

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030627163436im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030627163436im_/http://www.aksiyon.com.tr/resim/47/16.jpg" vspace="5"/>
  </p>
 </font>
 <font class="content">
  Aylardır mekik diplomasisi uyguluyor Amerika, Irak’a yapacağı saldırının ‘haklı’ olduğunu göstermek için. Savaşı ‘kimin’ için yapacağından ziyade ‘niçin’ yapmak istediğini bir adım öne çıkaran bir yaklaşım sergileyerek. Fakat, ‘niçin’i izah ederken zorlanıyor Washington’da savaşı kotarmaya çalışan şahinler. İkna edici delilleri ortaya koyamıyorlar bir türlü. Onlar, esas niyetlerini maskelemeye çalıştıkça ‘yaşlı Avrupa’ işkilleniyor, yeni dünya huylanıyor bu tutumdan.
 </font>
 <p>
  <font class="content">
   Fasit bir dairede güven bunalımı altında, Türkiye’nin de bir ucundan dahil olduğu ve sonu savaşla biteceği kuvvetle muhtemel bir diplomasi satrancı oynanıyor dünyanın gözü önünde.
   <br/>
   <br/>
   Görünen o ki bu oyun kurallara riayet edilerek oynandıkça bitmeyecek. Atlantik’in öte yakasından gelen sinyaller bunu gösteriyor baksanıza. Washington’daki karar mercilerine sıkıntı bastığı, bu kadar oyalanmanın canlarını bezdirdiği muhakkak. Anlaşılan oyunun kurallarına göre değil, oyun için yeni kurallar ihdas ederek devam edecekler bundan sonra. Bunun için de düğmeye bugün yarın basacaklarmış gibi hareket ediyorlar.
   <br/>
   <br/>
   İlk sinyal, ikinci BM kararından vazgeçmeye meyilli olmalarından anlaşılıyor. Ne İngiltere hariç diğer daimi üyeleri ikna edebildiler ne de geçici üyelerden bazılarını. BM’de diplomatik bir yenilgi yaşamaktansa ‘savaş borusu’nu öttürmek daha ehven—i şer görünüyor Washington için. Hafta sonunda, Portekiz’e bağlı Azor Adaları’nda yapılan üçlü zirvede alınan kararların etkilerini bu hafta boyunca göreceğiz. Ve savaşın ne kadar yakın ne kadar uzak olduğunu anlayacağız. Bir diğer sinyal, Türkiye’den hava sahasını kullanma iznini alamayan ABD’nin 10 savaş gemisini Akdeniz’den Kızıldeniz’e kaydırması. Yüzlerce füze atabilen bu gemilerde uydu güdümlü Cruise füzeleri bulunuyor. ABD’nin niyeti, savaşın başlarında bu füzeleri Doğu Akdeniz’den, Türk hava sahası kullanılarak Irak içindeki hedefleri vurmak için kullanmaktı. Ancak, tezkere konusunda ayak sürüyen Türkiye’nin hava sahasını açmama ihtimali de gündeme gelince, gemiler rotalarını Kızıldeniz’e çevirmek zorunda kaldılar ister istemez.
   <br/>
   <br/>
   ABD Dışişleri Bakanı Powell’ın ‘Türkiye’den istediğimiz desteği alamadık’ sözleri de gösteriyor ki diplomasi oyunu 90+ uzatmaları oynuyor. Hem BM nezdinde hem de Türkiye ile müzakarelerde. Türkiye destek vermediği için de 6 milyar dolarlık yardım paketi geri çekilmiş oluyor.
   <br/>
   <br/>
   ABD, son kozlarını oynuyor artık diplomasi satrancında... Bu hafta boyunca ABD’nin, hem ikinci BM kararı için bir türlü oyunun rengini belli etmeyen geçici üyeler hem de tezkere konusunda Türkiye üzerinde tam saha pres yapacağı gün gibi aşikâr. Diplomasi oyunu anlamını kaybetti nitekim. Bundan sonra onun kuralları değil, bu oyunu ‘reset’leyip yeniden kurgulamaya hazırlanan baş oyuncunun kuralları geçerli olacak gibi görülüyor. Savaş, Walker Bush’un iki dudağı arasında artık...
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2491&yorum_id=1), [web.archive.org (arşiv bağlantısı)](http://web.archive.org/web/20030627163436/http://www.aksiyon.com.tr:80/detay.php?id=2491&yorum_id=1)
