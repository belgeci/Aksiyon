# Her şeye rağmen ümitvarım

*Mehmet Yılmaz 2007.04.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070708122702im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Editör yazısı dediğin nedir ki bir dergide? Birçokları için bakılıp geçilen bir sayfadır aslında. Çokları için de derginin ana temayüllerini gösteren bir pusula. Gerçekten öyle mi acaba?
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Peki, bir editör yazısı kaç defa değiştirilebilir ki? Yazılıp yazılıp silinen bir makale midir yoksa bir çırpıda kaleme alınan bir yazı mıdır? Belki de hiçbiri. Ama bu hafta bambaşka duygular yaşadım okuduğunuz bu metni yazmaya çalışırken.
    <br>
     <br>
      Televizyonlarda yorumlar yapılıyordu, parmaklarım klavyenin üzerinde dolaşırken. Konu, cuma günü gece yarısı Genelkurmay Başkanlığı tarafından yapılan açıklama idi. “Son günlerde, Cumhurbaşkanlığı seçimi sürecinde öne çıkan sorun, laikliğin tartışılması konusuna odaklanmış durumdadır. Bu durum, Türk Silahlı Kuvvetleri tarafından endişe ile izlenmektedir. Unutulmamalıdır ki, Türk Silahlı Kuvvetleri bu tartışmalarda taraftır ve laikliğin kesin savunucusudur. Ayrıca, Türk Silahlı Kuvvetleri yapılmakta olan tartışmaların ve olumsuz yöndeki yorumların kesin olarak karşısındadır, gerektiğinde tavrını ve davranışlarını açık ve net bir şekilde ortaya koyacaktır. Bundan kimsenin şüphesinin olmaması gerekir.” deniliyordu, söz konusu açıklamada. Gündem tepetaklak olmuştu, gecenin gündüze doğru koşar adım gittiği saatlerde.
      <br>
       <br>
        Oysa bu yazının konusu bambaşkaydı ilk başta. Çankaya Köşkü için Dışişleri Bakanı Abdullah Gül’ü aday olarak belirlemişti AK Parti. Herkesin bu makam için bir numaralı isim olarak gördüğü Başbakan Recep Tayyip Erdoğan, bugüne kadar hiçbir siyasi liderden görmeye alışık olmadığımız bir özveride bulunarak kamuoyunu şaşırtmıştı. Yaptığı bu jest, öyle sıradan bir davranış değildi aslında. İnsanlık tarihi kadar eski olan makam hırsının yerine feragati koyan yepyeni bir yaklaşımın ışıltısı vardı bu tercihte. Siyaseti derinden etkileyebilecek bir pırıltı hem de…
        <br/>
        <br/>
        İşin doğrusu ben umutlanmıştım, bu yeni tarz-ı siyasetten. Sebebi ise gayet basitti. Osmanlı’nın son döneminden itibaren içinde bulunduğumuz toplum ikiye bölünmüştü kabaca. Bir tarafta modernizmi savunanlar, diğer yanda da geleneği yüceltenler. İki taraf kendi kapalı dünyalarında mahpus kalmıştı uzun süre. Hem de karşı tarafı “öteki” kabul ederek. İlk sayılabilecek güçlü temaslar, Soğuk Savaş’ın zevale erdiği dönemde kuruldu bu iki kesim arasında. Diyalog kapıları açılmıştı sonuna kadar. İhtilaflar bir kenara bırakılmış, müşterek noktalar ön plana çıkmıştı artık.
        <br/>
        <br/>
        Toplumdaki bu sıcak yaklaşımın siyasal anlamdaki karşılığı idi AK Parti’nin son 4,5 yılda Türkiye’de sağladığı siyasi ve ekonomik istikrar. Gerilimden hoşlanmayan, hukukun üstünlüğüne inanan, Türk kültürünün moral değerlerine saygılı bir anlayışın siyasette tecessüm etmiş haliydi bahsettiğim yeni siyasi anlayış. Ana omurgası, modern hayatın nimetlerinden yararlanmak isteyen, ama moral değerleri de ihmal etmek istemeyen insanlardan oluşuyordu. İşte bu yüzden beni umuda sevk etti Başbakan Erdoğan’ın Çankaya’dan feragat etmesi. Türkiye’nin boyun ağrısı olarak gördüğüm bu “dual-ikili” yapıyı ortadan kaldırabilecek yepyeni bir siyasi iradenin neşvünema bulduğunu düşünmüştüm çünkü…
        <br/>
        <br/>
        Ama aklıma gelmedi hiç, bu yeni kırılma noktasından rahatsız olabileceklerin olduğu ve onların vakit geçirmeden harekete geçebileceği. Oysa İlhan Selçuk’un 25 Nisan tarihli Cumhuriyet’te yazdığı makalenin son bölümünü arşivime almıştım. “AKP ülkede büyük bir mücadelenin kapısını kendi elleriyle açıyor. Yarın çok pişman olsa bile iş işten geçmiş olacak.” diyordu yaşlı kurt, bazı gelişmelerden haberdarmış gibi.
        <br/>
        <br/>
        Tüm bu olanlara rağmen ümidimi kaybetmiş değilim. Türkiye’nin normalleşme sürecine girdiğini düşünüyorum, onca menfi gelişmeye inat. İnanıyorum ki maşeri vicdanın karşısında durmak mümkün değildir.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Mustafa Çolak, 03-Mayıs-2007
> Turgut Özal sayısı: 
> Turgut Özal anısına çıkardığı sayı için Aksiyon dergisine teşekkürlerimi sunuyorum. İnsanlar kimin kim olduğunu daha iyi anlar umarım.

### Mehmet Hancıoğlu, 02-Mayıs-2007
> Puntolar gözlere ziyan: 
> Bembeyaz sayfada inci gibi küçük küçük harfler çok güzel görünüyor ama iş okumaya gelince gözleri yoruyor. Puntonun biraz büyütülmesini rica edeceğim. Değilse derginin üzerine "gözlere zararlıdır" notu düşülmeli.

### Murat Küpeli, 01-Mayıs-2007
> Biz buradayız!: 
> Biz burada hemen yanıbaşınızdayız. Ve görmeseniz de bayağı kalabalığız. Kargasadan nizam doğmayacağına inananıyoruz. Şimdilik susuyoruz ve sanki geliyorum diyen baharı bekliyoruz.

### Alaattin Çankaya, 01-Mayıs-2007
> Demokrasi: 
> Cumhurbaşkanlığı seçimi tam bir "Demokrasi Sınavı" oldu. Artık tamamen bilinçlenmiş, dünyaya açılmış, global bir kafaya sahip halkımızın jüriliğinde tepe ikiye bölünmüş durumda; demokrasiye inananlar ve inanmayanlar diye. Doğrudan çatışmacı, kavgacı bir hale bürünüp sandığı çözüm kabul etmeyen muhalefetin elli sene geriden geldiğine şahit olmak ülkemiz adına üzücü. Necip Türk milletini sadece Ankara kadar bir çapta telakki etmek, binlerce yıllık kültüre sahip halkımızı aşağılamak demektir.  TSK\'yı halkın karşısına silahlı bir korkuluk gibi sunmak gaflettir, abestir. Ordumuzun yapıcı unsuru bu milletin ta kendisidir. Daha dün kızıl bayrak sallayıp ay yıldızlı al bayrağı hakir görenler ellerine bayrağımızı alıp sallamaları "sallamak" gibi geliyor bana. Affedersiniz, milliyetçilik ulusalcılara kadar düştüyse eğer; yazık yani.  Satatükocular, solcular, darbeciler, komünistler değişebilir; fakat demokratların değişme hakkı yoktur(!). Mazideki söylemler ısıtılıp ısıtılıp sunuluyor. Halbuki herkes değişebilir, gelişebilir. En nihayet herkesin mazisi basit bir spermiyogramdır. Seçim sandığına yatırım yapmak yerine belden aşağı vuranlara, sol partileri küçültenlere, ülke gerçeklerini görmezden gelenlere, global dünyadan kopuk katı ulusalcı kesilenlere, silah üzerine el basıp ant içenlere, "Eryamanlar, Atabeyler" gibi, huzura çomak sokan tencerecilere de diyecek pek bir sözümüz yok. İnanıyoruz ki halkımız her "ne" ise onu aynen görecektir. Zira süt kaymak çıkartır üstüne, sirke ise küf, vesselam.

Kaynak: [www.aksiyon.com.tr](http://www.aksiyon.com.tr:80/detay.php?id=27320&yorum_id=19507), [web.archive.org (arşiv bağlantısı)](http://web.archive.org/web/20070708122702/http://www.aksiyon.com.tr:80/detay.php?id=27320&yorum_id=19507)
