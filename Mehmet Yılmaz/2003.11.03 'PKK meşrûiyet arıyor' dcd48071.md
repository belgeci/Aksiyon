# 'PKK meşrûiyet arıyor'

*Mehmet Yılmaz 2003.11.03*

<div>
 <p>
  <font>
   Meşrûiyet arayışlarını sürdüren terör örgütü PKK, ABD"nin yeni Ortadoğu vizyonu çerçevesinde yerel merkezlere daha fazla yetki veren "gevşek bir yapılanma" modeline geçmek istiyor. Irak"a asker gönderme konusu bir kez daha Türk-Amerikan ilişkilerini ipotek altına almış bulunuyor. İki ülke ilişkilerini derinden sarsan en temel âmil, Türkiye"nin öncelikleri ile ABD"nin yapmak istediği tercihler arasındaki ortak noktaların azlığı...
   <br>
    <br/>
    <br/>
    Irak"a demokrasi ve özgürlük getireceği vaadiyle bu ülkeyi işgal eden ABD"nin şimdilerde birincil önceliği güvenlik. Türkiye ise Kuzey Irak"ta bulunan terör örgütü PKK/KADEK"e mensup silahlı militanların tasfiye edilmesini istiyor. Yine Kürt grupların Türkiye"nin güvenliği ve üniter yapısını sıkıntıya sokacak bir yapılanma içine girmemelerini de...
    <br>
     <br>
      Öncelikler çatışması
      <br>
       <br>
        Aslında, her iki ülke güvenlik kaygısı ile hareket ediyor; ancak bir "öncelikler ve tehdit algılamasının çıkış noktasında çatışma" olduğu da ortada. İki müttefik arasındaki bu çatışma en fazla bölgedeki Kürt grupların ve terör örgütü PKK"nın işine geliyor. Bir yandan kendi pozisyonlarını gelişmelerin seyrine göre belirlemeye, bir yandan da küresel oyuncularla bölgesel aktörler arasındaki rekabetten istifade etmeye çalışıyorlar.
        <br>
         <br/>
         Terör örgütü PKK / KADEK"in strateji değişikliklerine dikkat çeken isimlerden biri araştırmacı Dr. Nihat Ali Özcan. Doktorasını "PKK"nın tarihi, ideolojisi ve yöntemi" üzerine yapan Özcan"a göre terör örgütü bugünlerde, denklem içinde yer alabilmek için kendisini meşrû kılacak mekanizmalar üretmekle meşgul...
         <br/>
         <br/>
         PKK"nın stratejinde ABD ön planda
         <br/>
         <br/>
         Uluslararası sistem ve bölgesel dengelerde meydana gelen değişikliklerin PKK"yı etkilediğini dile getiren Nihat Ali Özcan, stratejisini kavrayabilmek için örgütün iç dinamiklerinin ve Türkiye"deki siyasi konjonktürün göz ardı edilmemesini söylüyor. Özcan"a göre, Soğuk Savaş mantığının bir ürünü olan PKK / KADEK, 6 ay öncesine kadar Avrupa Birliği"ni dikkate alan bir çizgideydi. Irak savaşı ile birlikte stratejisinin merkezine ABD"yi almış durumda.
         <br/>
         <br/>
         "Örgüt lideri Abdullah Öcalan, bir yandan askeri zayıflığını perdelemek istiyor bir yandan da ABD"nin ne yapmaya çalıştığını analiz etmeye çalışıyor" diyor Dr. Özcan. Ayrıca, Türkiye"de Avrupa Birliği kriterlerine uygun hale getirilen yeni yasal düzenlemelerden Öcalan"ın "bunlardan nasıl istifade edebilirim"in hesaplarını yaptığını belirtiyor. Bu amaçla örgüt yapısında bir değişikliğe gitme zorunluluğu hissediyor PKK lideri.
         <br/>
         <br/>
         "PKK gevşek bir yapılanmaya gidiyor"
         <br/>
         <br/>
         Nihat Ali Özcan"a göre, PKK Soğuk Savaş mantığı ile kurulmuş bir örgüt. Dolayısıyla var olduğu günden beri örgüte sıkı ve disiplinli bir hiyerarşik yapı hakim olmuş. Her şey emir-komuta zincirine bağlı olarak işliyor. ABD"nin bütün bir Ortadoğu"ya teşmil etmek istediği model ise demokrasi. Öcalan"ın bu gerçeği fark ettiğini dile getiren Dr. Özcan, PKK / KADEK"in yerel merkezlere daha fazla yetki veren "gevşek bir yapılanma"ya gitmeye çalıştığını dile getiriyor.
         <br/>
         <br/>
         "Bunun başarı şansı var mı?" şeklindeki sorumuza Nihat Ali Özcan, "Başarılı olup olamayacağını bilemeyiz. Eski alışkanlıkları bırakmak öyle çok da kolay değil. Ancak, Öcalan açısından bir risk taşıdığını söyleyebiliriz" diye konuşuyor. Dr. Özcan, söz konusu riski ise "Örgüt gevşek bir yapılanmaya gidip yerel güçleri ön plana çıkardığı takdirde, çok sesli bir yapı ortaya çıkabilir. Farklı görüş ve düşünceler dile getirilebilir, politikaların uygulanması sırasında izlenecek yöntem konusunda anlaşmazlıklar çıkabilir" sözleri ile açıklıyor.
         <br/>
         <br/>
         Silahlı gücün örgüt içi sırrı
         <br/>
         <br/>
         Başta Avrupa olmak üzere dünyanın her tarafında örgüt adına çalışan PKK müntesiplerinin olduğunu dile getiren Dr. Özcan, bu kişilerin profesyonel bir tarzda ücret karşılığı mesai yaptıklarını belirterek, "Öcalan, stratejisini belirlerken, medyadan derneklere uzanan ve yüzlerce insanın çalıştığı bu yapıyı da dikkate almak zorunda" diye konuşuyor. "Son dönemde siyasi kanadın ön plana çıktığı bir örgüt yapısında, PKK lideri niçin dağdaki militanların silah bırakmasını emretmiyor" şeklindeki sorumuza Nihat Ali Özcan gayet net bir cevap veriyor: "Öcalan bunu yapamaz. Çünkü silahlı gücü ile bu varlığı ayakta tutuyor. Aksi halde bu siyasi yapının birbirine düşmesi ve parçalanması işten bile değil"
         <br/>
         <br/>
         Öcalan"ın bölgede oluşan otorite boşluklarını iyi değerlendirdiğini savunan Dr. Özcan, 1991 yılında yaşanan mülteci akınını buna örnek olarak gösteriyor. Öcalan"ın 1979 yılında İran"da gerçekleştirilen devrimden de istifade etme yoluna gittiğini, hatta bir temsilcisini ayaklanan Kürtlerin yanına gönderdiğini hatırlatan Özcan, "Ama, gelişmeler istediği gibi seyretmedi. İslam devriminin ardından İran-Irak savaşı başladı. Suriye ile İran ortak savunma işbirliği anlaşması imzalayınca Öcalan anında temsilcisini geri çekti" diye konuşuyor.
         <br/>
         <br/>
         MOSSAD"ın sorguladığı PKK militanları
         <br/>
         <br/>
         İsrail"in 1982 yılında Lübnan"ı işgal ettiğinde 14 PKK militanını yakaladığını, MOSSAD"ın bunları sorguladıktan sonra  Yunanistan"a gönderdiğini belirten Dr. Özcan, "Atina da bu kişilerin İran"a gitmesini sağladı. Onlar da İran üzerinden Kuzey Irak"a geçtiler" diye konuşuyor.
         <br/>
         <br/>
         PKK ve Öcalan"ın gelişimi noktasında dış aktörlerin rolüne dikkat çeken Dr. Nihat Ali Özcan, PKK liderini Türkiye"den Suriye"ye götüren kişilerin Celal Talabani ve Yevgeni Primakov olduğunu savunuyor. Bir ara Rusya"da başbakanlık görevini de üstlenen Primakov"un 1979 yılında Pravda gazetesinin Ortadoğu sorumlusu olduğunu hatırlatan Dr. Özcan, "Ancak bu dönemde Sovyet gizli servisi KGB"nin Ortadoğu sorumlusuydu" diyor. Abdullah Öcalan"ın Suriye"den çıkarılınca Rusya"ya sığınmasının tesadüf olmadığını, çünkü o dönemde Primakov"un Moskova"da başbakan olarak görev yaptığını hatırlatıyor.
         <br/>
         <br/>
         Zamana yayarak çözmek
         <br/>
         <br/>
         Türkiye"nin bu sorunun üstesinden gelebilmesi için kendi işini kendisinin görmesi gerektiğini belirten Nihat Ali Özcan, "ABD"nin kendi işini bırakıp 5 bin silahlı militanla savaşmasını beklemek safdillik olur" şeklinde konuşuyor.
         <br/>
         <br/>
         Uluslararası bir nitelik kazanan Kürt sorununu çözüme kavuşturmak için inisiyatifi başkalarına bırakmamak gerektiğinin altını çizen Dr. Özcan"a göre, Türkiye konuyu zamana yayarak çözebilir. Bu sürecin de kolay olmayacağının altını çizen Nihat Ali Özcan, "Bunun bir bedeli olacaktır. Ancak, bu bedeli şimdi göze alamaz ise Türkiye gelecekte daha büyük bedeller ödemek zorunda kalabilir" diyor.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1484 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=3139), [web.archive.org (arşiv bağlantısı)](http://web.archive.org/web/20051003201600/http://www.aksiyon.com.tr:80/yazdir.php?id=3139)
