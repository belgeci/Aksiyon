# Simültane vaaz dinlediniz mi hiç?

*Mehmet Yılmaz 2005.08.15*

<div bgcolor="#FFFEF6">
 <font>
  <img border="0" height="1" src="/web/20060105181811im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Eminim çoğunuz dinlememiştir. Hatta, böyle bir uygulamanın varlığından bile kimsenin haberi yoktur sanırım. Doğrusu bizim de olmamıştı. Ta ki arkadaşlarımız kadın vaizler konusunu çalışmak için Güneydoğu’ya gidip gelene kadar.
   </font>
   <p>
    <font class="content">
     Gördüğümüz manzara bölge halkı için çok da şaşırtıcı gelmeyebilir. Ancak, bugünlerde Güneydoğu’da halkın gönlünü kazanmak için açılımlar yapmaya çalışan devlet büyükleri için bu manzara önemli ipuçları veriyor bana göre.
     <br>
      <br>
       Bölgedeki acı gerçeği ortaya koyan manzaranın yaşandığı yer Mardin’deki bir cami. Diyanet’te görevli bir hanımefendi, kadınlara vaaz ediyor. Konu, İslam’da kardeşlik. Ancak, cemaatin bir bölümü konuyu anlamıyor; çünkü vaize Türkçe konuşuyor. Dinini öğrenmek isteyen kadınlar azimli mi azimli. Çoktan kendilerince bir çözüm yolu bulmuşlar bile: Simültane çeviri. Türkçeyi ve Kürtçeyi iyi bilen bir hanımefendi, konuşulanları anında çevirerek, Türkçe bilmeyen kadınlara yardımcı oluyor.
       <br/>
       <br/>
       Kadınların iradesi de buldukları yöntem de çok etkileyici. Devletin ya da aydınların çözüm üretemediği bir noktada kendilerince pratik yöntemler geliştirebiliyor halkımız. Bunu gündelik hayatın her safhasında görmek mümkün aslında. Devletin yeterli desteği sağlayamadığı noktalarda sivil inisiyatif devreye giriyor ve boşluğu dolduruyor. Maksat işlerin yürümesi değil mi? El yordamıyla da olsa çözüm üretiliyor işte.
       <br/>
       <br/>
       Bu noktada devletin bölge halkıyla kucaklaşma adına yeni bir strateji geliştirdiği anlaşılıyor. Geçen hafta yapılan Bakanlar Kurulu toplantısından sonra yapılan açıklamalar, bir kısım “aydın” ile Başbakanlık’ta yapılan toplantı, ilk kez devletin en yetkili ağızlarından biri olarak Başbakan Recep Tayyip Erdoğan’ın “Kürt sorunu” ifadesini kullandıktan sonra Diyarbakır’a önemli bir çıkarma yapması, bu yeni politika hakkında yeteri kadar bilgi veriyor.
       <br/>
       <br/>
       Ancak, bu tür açılımların makes bulabilmesinin yolu, halkla yakın “diyalog” kurmaktan geçiyor. Şüphesiz en büyük sorumluluk da bölgede devleti temsil eden mülkî ve idarî amirlerin omuzlarında. Onların, halkın sorunlarına çözüm bulmaya yönelik yapıcı davranışlar sergilemesi, ihtiyaçlarını gidermesi, geleceğe umutla bakmalarını sağlaması bölgedeki “karamsar” havayı kolayca tersine çevirebilir.
       <br/>
       <br/>
       Elbette bu kucaklaşmanın ilk adımı eğitimden geçiyor. Bölgede halkın dertlerine derman olacak, yöre çocuklarının dağa çıkmasını önleyecek yeni bir eğitim anlayışına ihtiyaç var. Kürtçe kurslarının kapanması da gösteriyor ki yeni nesil için Türkçe öğrenmek daha önemli. Çünkü, iyi bir kariyer yapmanın yolu üniversite eğitiminden geçiyor. Bu da ancak Türkçeyi iyi öğrenmekle mümkün.
       <br/>
       <br/>
       Fakat, bölgenin geleneksel yapısı herkesin eğitim almasını zorlaştırıyor. Nitekim, Mardin’de yaşanan hadise bunun en güzel örneği. İlköğretime gidememiş insanlarımız Türkçe bilmiyor. Bu insanları da kucaklayacak sivil teşebbüslere ihtiyaç olduğu, gün gibi aşikar. Diyanet İşleri Başkanlığı’nın bütün Türkiye’de başlattığı ve Güneydoğu Anadolu Bölgesi’ni de ihmal etmediği kadın vaizler projesi bu bakımdan çok önemli.
       <br/>
       <br/>
       <img src="/web/20060105181811im_/http://www.aksiyon.com.tr/resim/558/tiraj.jpg"/>
       <br/>
       Umarım, bölgeye yönelik son açılımlar karşılık bulur da insanlarımız artık daha fazla acı çekmez.
       <br/>
       <br/>
       İyi okumalar.
       <br/>
       <br/>
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22363&yorum=5621), [web.archive.org (arşiv bağlantısı)](http://web.archive.org/web/20060105181811/http://www.aksiyon.com.tr:80/detay.php?id=22363&yorum=5621)
