# Medyanın töre kanunları

*Mehmet Yılmaz 2007.01.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081627im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Pek çok kelime günlük dildeki kullanımından ötürü zihinlerde farklı çağrışımlar yapabiliyor zaman içinde. Örneğin falaka. Ömer Seyfettin’in meşhur hikâye kitabına da başlık olan bu kelimenin zihinlerdeki karşılığı negatif anlamla yüklü.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Özellikle, falakaya yatırılan mektep talebeleri ve onları acımasızca döven hoca tasvirleriyle birlikte.
    <br>
     <br>
      Şüphesiz başka kelimeler de var falaka gibi. ‘Çarşaf’ dendiğinde gözünüzün önüne gelen manzarayı hatırlayın lütfen, benim neyi kastettiğimi daha iyi anlayacaksınız. Bu sözcüğü duyduğunuzda, kadınların giydiği siyah renkli cilbab mı yoksa beyaz yatak örtüsü mü canlanıyor zihninizde? Her gördüğünüzde veya bu kelimeyi duyduğunuzda ya da bu kavramı okuduğunuzda siyah çarşaf giyen hanımlara karşı içinizde ne tür duygular besliyorsunuz? Müspet mi menfi mi?
      <br>
       <br>
        Daha pek çok misal verilebilir bu konuda. Ama meramımızı anlatmak için bunlar kâfi sanırım. Bugün benzer anlam kaymasını yaşayan bir mefhum daha var: töre. Sözlüklerde bu kelimenin anlamı, “Bir toplulukta yerleşmiş olan âdetlerin, görenek ve geleneklerin, ortaklaşa davranış biçimlerinin, kuralların bütünü.” şeklinde veriliyor genellikle. Bir toplumun yazılı olmayan ama nesilden nesile aktarılan yerleşik kuralları denilebilir töre için kısaca.
        <br/>
        <br/>
        Coğrafya, iklim, hayat şartlarına göre değişiklikler gösterebiliyor gelenek ve görenekler. Hâl böyle olunca her yörenin kendine has değer yargıları çıkıyor ortaya. Elbette bu da insanların davranış biçimlerini, hayata bakışlarını, hatta alışkanlıklarını etkiliyor. Bir yerde töre insanlar arasında dayanışma ve yardımlaşmanın remzi olurken, bir başka yerde düzen ve intizamın sembolü haline gelebiliyor.
        <br/>
        <br/>
        Ama günümüzde söz konusu kavram bu şekilde anlaşılmıyor artık. Özellikle medyanın işlenen her namus cinayetini bu kelimeyle tanımlamasından sonra töre, tıpkı falaka gibi bambaşka bir ‘algı’ ile kodlanıyor zihinlerde. Falaka üzerinden dindar insanlar nasıl belli bir kavramsal yafta ile mahkûm ediliyorsa, töreyle de insanların değer yargıları yerle bir ediliyor.
        <br/>
        <br/>
        Halbuki töre konusunda bu kadar hassas olan medyanın da kendine has ‘töre’leri var aslında. Orada da rakip ‘aşiretler’ arasındaki kan davalarının benzerlerini bulmak mümkün. Çıkar çatışmasının, nüfuz mücadelesinin haddi hesabı yok. Hele kız kaçırmaya benzer ‘transferler’ meydana geldiğinde neler hissettikleri eteklerindeki taşları döktüklerinde çıkıyor ortaya.
        <br/>
        <br/>
        Mesela, tarihe ansiklopedi savaşları olarak geçen acımasız rekabetin yaraları kapanmış değil henüz. Taraflardan biri bu savaşta mağlup oldu, aileden miras gazetecilik mesleğini bırakmak zorunda kaldı. Bir diğeri ise ülkeyi terk etti. Şimdi bu kan davası yeniden hortladı ve “vergi kaçakçılığı, kesilen ceza, maliyenin tahsilâtı” başlıkları altında sürüyor. Murat Bardakçı’nın Hürriyet’ten Sabah’a; Ahmet Hakan’ın Sabah’tan Hürriyet’e geçişi sonrası yazılıp çizilenlere bakılınca yakın zamanda bitmesi de çok zor gibi görünüyor.
        <br/>
        <br/>
        Kendilerinden olmayanı ‘yok’ saymak, onların başarılarını ‘görmezden’ gelmek de medyadaki yerleşik törenin en önemli görünmez yasalarından bir diğeri. Çok kaliteli bir gazete ya da dergi neşretmişsin, sonra okur da buna sahip çıkmış ve satışta rakiplerini geride bırakmışsın, yerleşik töreye göre bunun bir karşılığı yok onların nezdinde… İyi bir şâir (N. Fazıl) ya da nâsir (P. Safa) olmanın bir karşılığının olmaması gibi… Dışlamak, ‘dinci, İslamcı’ basın diyerek ayrımcılık yapmak ise törenin en can alıcı yasası sanki. ‘Cemaat’ ve ‘biat’ medyası diyerek küçümsemek ise törenin dolaşıma sokulan hafifletilmiş yeni ‘light’ versiyonu.
        <br/>
        <br/>
        Orhan Pamuk’un, eski bir hesabı kapatmak amacıyla Cumhuriyet gazetesini Radikal’in manşetinden vurması da ‘töre’ kapsamında değerlendirilebilirdi, ama ayrıntısına girmek için yerimiz kalmadı maalesef.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26483), [web.archive.org (arşiv bağlantısı)](http://web.archive.org/web/20071123081627/http://www.aksiyon.com.tr:80/detay.php?id=26483)
