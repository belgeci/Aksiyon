# Dünya Türkçe öğreniyor, ya biz?

*Mehmet Yılmaz 2005.03.07*

<div bgcolor="#FFFEF6">
 <font>
  <img border="0" height="1" src="/web/20051222001118im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Zaman Gazetesi’nin spor ödülleri dağıtıldı geçen hafta. İstanbul’daki tören sırasında sahneye çıkan hemen her yabancı Türkçe konuşmaya çalıştı. Hem de dilimizin kafasını gözünü yara yara...
   </font>
   <p>
    <font class="content">
     Fener’in yıldız oyuncusu Aurelio, Alman Teknik Direktör Christoph Daum, eski Milli Takım Teknik Direktörü Sepp Piontek, F.Bahçe'nin 1990'lı yıllardaki başarılı defans oyuncusu Danimarkalı Jess Högh duygularını Türkçe anlatmayı tercih edenlerden sadece birkaçıydı.
     <br>
      <br>
       Onlar konuşmaya çalıştıkça salondan alkış sesleri yükseldi. Kim bilir belki de bu alkışlar, onları kendimizden bir parça olarak gördüğümüz, onlarla aynı dili konuştuğumuz için gönülden kopup gelmişti...
       <br/>
       <br/>
       Türkçeyi öğrenenler sadece spor camiasıyla sınırlı değil elbette... Akademisyenler, diplomatlar, işadamları da Türkçe öğrenmeye çalışıyor artık. Geçenlerde, Türkiye üzerinde araştırma yapan Alman ve Amerikalı akademisyenlerle görüştük İstanbul’da. Hem de Türkçe... Türkiye’deki siyasî ve toplumsal gelişmeleri dilimizi konuşarak anlamaya çalışıyorlardı.
       <br/>
       <br/>
       Bu kervana, dünyanın dört bir yanında eğitim faaliyeti gösteren okullarda Türkçe öğrenenleri de ilâve etmek lâzım. İstiklâl Marşımızı okuyan, popüler şarkılarımızı seslendiren, fıkralarımızı, atasözlerimizi, vecizelerimizi bizim gibi ifade edebilen insanlar var artık. Bir Nijeryalı ile bir Kamboçyalı ya da bir Moğolla bir Arjantinli Türkçe anlaşabiliyor bugün.
       <br/>
       <br/>
       Peki ya biz... Türkiye’de yaşayan ve Türkçe anlaşmaya çalışan bizler hangi dili konuşuyoruz acaba? Her şeyden önce kısır bir kelime dağarcığı ile derdimizi anlatmaya çalışıyoruz. Türkçe yetmediğinde imdadımıza İngilizce, Almanca ya da Fransızca yetişiyor. Onlar da kâfi gelmez ise internetteki “kuş” dilini kullanıyoruz.
       <br/>
       <br/>
       Bunlar yetmezmiş gibi bir de kelimeleri doğru dürüst telaffuz edemiyoruz. Kısaları uzun, uzunları kısa vurguyla okuyoruz. İmlâ kurallarını tatbik etmek, inceltme işaretini kullanmak ise neredeyse fuzulî bir meşgale hâline geldi.
       <br/>
       <br/>
       Hâl böyle olunca yazarlarımız kendi üslûplarına uygun imlâ kuralları geliştiriyor, yeni yetme yazarlar “Bu benim tarzım, kime ne?” diyebiliyor. Hattâ, eserlerinin başına yayınevi tarafından “Bu kitapta yazarın imlâ kuralları uygulanmıştır.” ibaresi konan yazarlarımız bile var.
       <br/>
       <br/>
       Diyeceksiniz ki, bu durum karşısında Türk Dil Kurumu (TDK) ne yapıyor? Bu konuda elbette en yetkin kurum TDK. Ancak, onun da yapabileceği çok fazla bir şey yok. Zira, devletin başka kurumlarında olmayan “özelleştirme” sanki burada gerçekleştirilmiş gibi. Birçok yayınevi kendi imlâ kılavuzlarını neşrederek TDK’nın “tekel” konumunu çoktan ortadan kaldırmış bulunuyor. Yoksa, bugün onlarca farklı imlâ kılavuzu ne diye ortalıkta dolaşsın ki...
       <br/>
       <br/>
       Dünya Türkçe öğreniyor, biz ise dilimizi ideolojik tartışmalara kurban ediyoruz. Eski Türkçe yeni Türkçe tartışmaları arasında dilimizi sığ bir lisan hâline getiriyoruz. Hem de yerleşik kuralları yıkarak ve yerine yenisini koymayarak...
       <br/>
       <br/>
       Umarım, bir gün Türkçe imlâ kuralını Malavili birinden öğrenmek zorunda kalmayız...
       <br/>
       <br/>
       İyi okumalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


## Yorumlar

### Fatih Avcı, 24-Mart-2005
> Hem almış hem vermişiz: 
> İdeolojik fikirler uğruna Türkçeyi yozlaştıranlara sesleniyorum. Diller arası etkileşim çok doğaldır. “Bu kelime Arapçadır, bu kelime Farsçadır, atıp yerlerine Türkçe kelime uyduralım.” mantığı, dilimizi ideolojik fikirler uğruna kısırlaştırmaktadır. Evet, başka dillerden kelime almışız; ama Türkçe bunlara kendi ruhunu vermiştir. Mesela, Farsça “mardu-bân” kelimesi Türkçeleşerek “merdiven” olmuştur. Biz de başka dillere kelime vermişiz. Rusçada Türkçe kökenli kelime sayısı 2500, Farsçada 3000, Arapçada 2000, Ermenicede 4262, Fince’de 118, Rumence ve Bulgarcada 3500’dür.

### Mustafa Ayhan, 15-Mart-2005
> Çekemiyorlar: 
> Dünyanın her tarafında Türkiye’ye ve Türkçeye ilgi duyulmaya başlandı. Ama bazı dar görüşlüler bunu çekemiyor.

### Mesut Demirtaş, 11-Mart-2005
> Çanakkale'yi de görün: 
> Aksiyon'da Çanakkale'yle ilgili bir haber çıkmamasına üzülüyorum. Aksiyon'un buraya gönderebileceği bir muhabiri yok mu? İbrahim Doğan Hakkari'ye, Siirt'e gidiyor da  Çanakkale'ye gelemiyor mu? Birini gönderin, onu ben misafir edeceğim.

### Hasan Tomakin, 10-Mart-2005
> Vebal altında kalırız: 
> Dilde yozlaşmanın somut örneklerinden biridir, teşekkür ederim yerine mersi demek. Kendini çevresine olduğundan farklı göstermek isteyenlerin başvurduğu bir yol bu. Dilimizin yozlaştırılmasına tepki göstermezsek vebal altında kalırız.

### Erkan Kulakçı, 09-Mart-2005
> Çanakkale dosyası: 
> Sayın Aksiyon çalışanları. Biliyorum isterseniz siz bu dosyayı yaparsınız. Gelecek sayıda (bol resimli) bir Çanakkale dosyası hazırlar mısınız?

### İsa Barış, 09-Mart-2005
> Uyduruk kelimeler Türkçemizi yok ediyor: 
> Türkçe konusundaki hassasiyetinden dolayı Aksiyon'a teşekkür ederim. Toplulukları millet yapan dilleridir. Dili yozlaşan bir milletin dünya nezdinde itibarı kalmaz. Her katını Türkçe konuşan ülkelerin oluşturduğu bir bina düşünün. Birinci kat Türkiye Türkçesinin. Soydaşlarımız diyor ki, birinci katı yıkarsanız üst katta oturan bizler ne yaparız? Birtakım uyduruk kelimelerle Türkçemizi yok ediyoruz maalesef. Ama ümitsiz değiliz. Dünyanın değişik ülkelerinde faaliyet gösteren Türk okullarında dilimizin zorunlu ders olarak okutulduğunu görmek yüreğimize su serpiyor. Yurtdışında görev yapan eğitim gönüllülerine Aksiyon dergisi vasıtasıyla şükranlarımı sunuyorum.

Kaynak: [www.aksiyon.com.tr](http://www.aksiyon.com.tr:80/detay.php?id=20287&yorum_id=3418), [web.archive.org (arşiv bağlantısı)](http://web.archive.org/web/20051222001118/http://www.aksiyon.com.tr:80/detay.php?id=20287&yorum_id=3418)
