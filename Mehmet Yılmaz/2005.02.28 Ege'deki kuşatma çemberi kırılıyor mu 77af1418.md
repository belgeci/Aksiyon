# Ege’deki kuşatma çemberi kırılıyor mu?

*Mehmet Yılmaz 2005.02.28*

<div bgcolor="#FFFEF6">
 <font>
  <img border="0" height="1" src="/web/20051104121151im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Türkiye, ne kadar kaçmaya çalışırsa çalışsın, tarih peşini bırakmıyor. Osmanlı Devleti'nin bıraktığı miras, Türkiye'nin arkasında. Hem de bütün ihtişamıyla…
   </font>
   <p>
    <font class="content">
     Balkanlar, Kafkaslar, Ortadoğu üçgeninin tam ortasındaki Türkiye, kimi zaman Osmanlı'nın tasfiyesi sırasında ortaya çıkan sorunlarla boğuşmak zorunda kalıyor, kimi zaman da Soğuk Savaş sonrası dönemde ortaya çıkan fırsatlar dünyası karşısında şaşkınlık yaşıyor. İşin doğrusu, risklerle fırsatların iç içe geçtiği bir zaman diliminde yaşıyoruz.
     <br>
      <br>
       İşte onlardan biri. Türkiye ile Yunanistan arasında Ege Denizi yıllardır ihtilaf konusu. Özellikle de egemenliği devredilmemiş adalar meselesi. Helsinki Zirvesi'nden sonra iki ülke arasındaki Ege sorunu, taraf ülkelerin çabalarıyla çözülemediği takdirde Lahey Adalet Divanı'na götürülecekti. Ancak, ortaya çıkan yeni gelişmeler bu ihtimali zayıflatabilir.
       <br/>
       <br/>
       Her şeyden önce Yunanistan'ın Adalet Divanı'na gitmek istemediği gündeme getiriliyor artık. Aynı şekilde, Ege konusunda Türkiye'nin yeni tezleri ortaya atması da kuvvetle muhtemel.
       <br/>
       <br/>
       Bunun ilk ipucu da Prof. Dr. Sertaç Hami Başeren ile Ali Kurumahmut'un, "Ege'de Gri Bölgeler Unutul(may)an Türk Adaları" başlığıyla yaptıkları çalışmada görülüyor. Buna göre, Uluslararası Sürekli Hakem Mahkemesi, Kızıl Deniz'deki eski Osmanlı toprağı olan bazı ada, adacık ve kayalıklar üzerindeki egemenlik uyuşmazlığını Lozan Barış Antlaşmasının 16. maddesine atıfla çözüme kavuşturdu.
       <br/>
       <br/>
       Mahkemenin bu kararı, Türkiye'nin feragat ettiği Osmanlı İmparatorluğu'nun eski topraklarını 'egemenliği belirlenmemiş topraklar' statüsüne sokuyor. Böylece, Yunan tezlerinin aksine egemenliği belirlenmemiş toprak statüsü uyuşmazlık konusu ada, adacık ve kayalıkların Yunanistan'a ait olmadığı da ortaya çıkıyor. Bu durumda Atina'nın, Türkiye'nin rızası olmadan Ege'deki adalarda hakimiyet kurması mümkün değil.
       <br/>
       <br/>
       Ankara, adaların kendisine ait olduğu tezini işlemek için güçlü bir argümana sahip. Fakat, Ege'deki tecridin kırılması anlamına gelecek bu yeni gelişmenin hangi yöntemle, yani önce adaların Türkiye'ye ait olduğu tezi işlenerek mi yoksa AB ile yürütülen müzakereler çerçevesinde Ankara ile Atina arasındaki ikili görüşmeler çerçevesinde ele alınarak mı, stratejik kazanıma dönüştürüleceği zaman içinde belli olacak.
       <br/>
       <br/>
       İyi haftalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20226&yorum=3183), [web.archive.org (arşiv bağlantısı)](http://web.archive.org/web/20051104121151/http://www.aksiyon.com.tr:80/detay.php?id=20226&yorum=3183)
