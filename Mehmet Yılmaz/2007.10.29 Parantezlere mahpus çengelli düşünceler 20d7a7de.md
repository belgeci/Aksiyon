# Parantezlere mahpus çengelli düşünceler

*Mehmet Yılmaz 2007.10.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071104110909im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Zor günlerden geçiyoruz milletçe. Yüreklerimiz yangın yerine döndü. Öfkemizi bastırmakta zorlanıyoruz artık. Yumruklarımız sıkılı, bakışlarımız öfke dolu. Bunun acısını çıkarmak için yolumuza birinin çıkmasını bekliyoruz.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Kim olursa olsun, yeter ki çıksın karşımıza! Gölge boksu yapmaktan, havanda su dövmekten yorulduk çünkü. Yıllardır bitmeyen, bitirilmeyen terör belasından kurtulmak istiyoruz. Hem de hemen, hem de ebediyen!..
    <br>
     <br>
      Ancak bu o kadar kolay mı? Özellikle hisler akıl ve mantığı esir aldığında… Aklıselim, basiret ve ferasetin yerini içi boş hamaset dolu vaatler doldurduğunda… Bu mümkün mü peki? Değil elbette… O halde niye hiç durmadan umut pompalanıyor toplumsal hafızamıza? Sahi neden biteviye düşmanlık tohumları ekiliyor gönüllere? Acılarımızı kalbimize gömüp, egolarımızı bir kenara bırakarak hakikatleri, ama yalnızca hakikatleri dile getirmek çok mu zor? Milletimizin istikbali için bir kerecik olsun nefsimizin mırmırlarını dinlemeden gerçekleri konuşamaz mıyız hakikaten?
      <br>
       <br>
        Bence konuşabilir, hatta çok orijinal çözüm önerileri de getirebiliriz. Ama, bu konuda fikir beyan edeceklerin önce zihin dünyalarını esir alan ‘parantez’lerden, yani ‘ayraç’lardan kurtulmaları lazım. Mesela, Kürt kökenli vatandaşlarımız adına siyaset yaptığını iddia edenlerin “ayrı bir devlet” kurma parantezini, başımıza terör belasını saran PKK ile birlikte ruhlarından söküp atması gerekiyor. Bürokratların da Küçük Kaynarca ile başlayan ve Sevr ile pekişen “bölünme” korkusunu… Ayrıca ideolojik devletin kendi yorumundan başka laiklik anlayışını tanımaması da, “Altı Ok” ideolojisi de, dini dışarıda bırakan etnik “milliyetçilik” de terk edilmeli; üzerinde yaşadığımız toprakların geleceği düşünülüyorsa elbette… Dinî hassasiyeti olanlara da vazife düşüyor bu konuda. Onların da İslamî düşünce sistematiği geliştirirken, kendilerini “Filistin ve İran” retoriğinden azat etmeleri gerekiyor evveliyetle..
        <br/>
        <br/>
        Bunlar kadar önemli olan bir başka husus, devleti ve toplumu hukuk dışı davranışlara sevk etmeye niyeti olanların, kendilerini tutsak alan parantezlerden kurtulmalarıdır. Vatan millet için “ulusalcı” cephe oluşturan ve seçmen nezdinde itibarları bindelik dilimlerde dolaşan marjinal partiler mesela. Onların da ajitasyon dozu yüksek politikaları terk etmesi şart… Provokatif söylemlerin tesirinde kalarak, memleketin her karış toprağını savunmak için yurdun dört bir yanında ihdas edilen “vatanperver” derneklerin, üzerine yemin ettikleri “silahları” bırakması da…
        <br/>
        <br/>
        Parantezlerden kurtulma konusunda en önemli görev ise sivil toplum örgütleri ile hür düşüncenin kaleleri olan aydınlara düşüyor bana göre. Kuruluş gayeleri kendi çıkarlarını maksimize etmek olan bazı sivil toplum örgütlerinin, 28 Şubat sürecinde oynadıkları rolün aksine bu kez milletin menfaatlerine öncelik vererek ellerini taşın altına koymaları gerekiyor artık.
        <br/>
        <br/>
        Aynı durum entelektüeller için de geçerli. Askerî müdahale yapmak için dün “cunta” organizasyonlarında “sivil” aktör olarak yer alanların “darbecilik” parantezinden, Marksizm çökünce zihnindeki ideolojik boşluğu “ithal” düşüncelerle dolduranların “bu millet adam olmaz” önyargısından, Batı’nın her şeyini yüceltip ikiyüzlülüğünü görmezden gelenlerin “Avrupa Birliği” muhipliğinden, Türkiye’de yaşanan her sıkıntının kaynağını demokrasi eksikliğine bağlayan liberallerin “siyaset dışı aktör” bukağısından, milletin boyun ağrılarına sebep olan rahatsızlığın sadece rejimin yapısından kaynaklandığını iddia edenlerin “İkinci Cumhuriyet” dayatmasından, Türkiye’nin muasır medeniyet seviyesine çıkamamasına sebep olarak 1950’den sonra iktidara gelen gericileri gösterenlerin statik “cumhuriyet” ve “militan demokrasi” söyleminden ve kendini dördüncü kuvvet kabul eden medyanın da artık 28 Şubat kompleksinden kurtulması lazım. Kısacası bu negatif parantezlerin silinmesi gerekiyor. Hem de tez vakitte.
        <br/>
        <br/>
        Nereden başlamak gerektiğine gelince... İşe bu haftaki kapak dosyamızı okuyarak başlayabilirsiniz mesela. Türkiye’yi kamplara bölen ‘ayraç’ları bırakıp, hepimizi birleştiren ‘ataş’ları görmek için…
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28766), [web.archive.org (arşiv bağlantısı)](http://web.archive.org/web/20071104110909/http://www.aksiyon.com.tr:80/detay.php?id=28766)
