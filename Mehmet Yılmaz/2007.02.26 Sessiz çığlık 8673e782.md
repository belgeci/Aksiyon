# Sessiz çığlık

*Mehmet Yılmaz 2007.02.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070710234251im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Zamanın kısaldığı, hayallerin hedefe daha da yaklaştığı bir rüyada hülyanızı gerçekleştirmeye ramak kala engel üstüne engel çıkar karşınıza. Üzerinize tonlarca ağırlık çöktüğünü hissedersiniz bazen…
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sizi mefluç eden bu yükten kurtulmak için silkinip kalkmak ister, bunu da yapamayınca çareyi haykırmakta bulursunuz. Şefkat sahibi birinin sizi kurtarmasını arzu eder, ‘imdat’ dersiniz… Ama sesinizi de duyuramazsınız kimseciklere; sadece sessiz bir çığlıktır yüreğinizden yükselen… Çünkü kendiniz bile duyamazsınız o sesi.
    <br>
     <br>
      Bir insanın dilinden dökülen cümleleri işitememesi ne garip bir duygu. Sessiz çığlık böyle bir şeydir işte; gönlünden kopup gelen sevgiyi, muhabbeti, şefkati, merhameti ya da acıyı, ıstırabı en yakınındakilere bile duyuramamak... Hatta çoğu zaman kendine bile…
      <br>
       <br>
        Sessiz çığlık sadece rüyalara münhasır bir olgu değildir aslında. Nitekim onun binbir cilvesini görebiliriz hayatımızın hemen her karesinde.  Bazen o, ciğerparesini kaybettiğinde gözyaşlarını içlerine akıtan vakur anne babanın hâl ve tavırlarında çıkar ortaya. Bazen de haklı iken haksız duruma düşen bir insanın gözbebeklerinde… Kimi zaman da paranın, iktidarın, kontrolsüz gücün insanların hayatlarını kararttığı anda arz-ı endam ediverir; ferasetle bakan nazarlar şeklinde. Yokluk içinde varlık cilvesi göstermeye çalışanların say ü gayretleri de bir tür sessiz çığlıktır. Varlıklarını etrafa duyurmak için “gürültü” yapmak yerine, sadece vazifelerine odaklanırlar. Tek endişeleri vardır; acaba yaptığım işin hakkını verebildim mi diye…
        <br/>
        <br/>
        Sessiz çığlığın en dramatik olanı ise kalabalıklar içinde yalnız kalmaktır. Duygu ve düşünce paylaşımı sırasında yok farz edilmektir. Kıyıda köşede bırakılmaktır. Varlığı ile yokluğu arasında herhangi bir fark yokmuş gibi muamele görmektir. Ademe mahkum edilmektir. En zor olanı da anlaşılamamaktır ya da yanlış anlaşılmaktır. Boynuna asılan haksız bir yaftayla anılmaktır. Böyle bir durumda ne önerilebilir ki? Hayatı sorgulamadan yaşayan insanlardan müteşekkil kalabalıklara karışmayı mı? Bunları düşünmemeyi mi? Gerçekleri unutmak için sarhoş olmayı mı? Yoksa başka bir çıkış noktasını mı?
        <br/>
        <br/>
        Aksiyon dergisinin varlığını hatırladığımda son sorunun daha anlamlı olduğunu düşünüyorum. Sebebine gelince…
        <br/>
        <br/>
        Bana göre, haber dergiciliğine farklı bir soluk getiren Aksiyon’un her sayısı bir sessiz çığlık adeta. Bir kere yerleşik kalıpları taklit eden bir dergi değil. Haberleri de yorumları da müspet harekete endeksli. Ortaya koyduğu metinler özü itibariyle yapıcı. Hangi coğrafyada yaşadığının farkında. Bu topraklar üzerinde yaşayanların fikirlerine saygılı. Ortak kültürü meydana getiren farklı renk tonlarının şuurunda. Vatan sevgisinin imandan geldiği inancında…
        <br/>
        <br/>
        Aksiyon, Türkiye’de ve dünyada gelişen hadiselere “hikmet” gözüyle bakmaya çalışıyor her bir dosyasıyla. Hayallerinin büyüklüğü oranında eksiklikleri olduğunun da farkında. Ama niyeti hâlis. 30 kişilik mütevazı kadrosuyla dünyaları kucaklayabileceğine inanıyor. Muhabirinden editörüne, tasarım ekibinden musahhihine kadar herkesin tek bir derdi var; Aksiyon’un kalite çıtasını daha yükseklere çıkarmak.
        <br/>
        <br/>
        Elinizdeki dergi, her sayısıyla sessiz çığlıklar atıyor varlığını duyurabilmek için. Davetine icabet edenlerin sayısı daha şimdiden 30 bini geçti bile. Vefakâr okurlarının da bu “sessiz” koroya katılmasıyla 30 binlerin 300 binlere, 3 milyonlara çıkacağından da emin. Hem de çok ama çok emin. Yaşayanlar görecekler inşaallah bir gün Aksiyon’un dünyanın dört bir yanında milyonlara ulaştığını.
        <br/>
        <br/>
        2007 yılına yüksek tempoda giren ve size daha iyisini sunabilmek için büyük gayret sarf eden tüm mesai arkadaşlarıma kalbî şükranlarımı sunuyorum bir kere daha. İçlerinde sakladıkları “sessiz çığlıkları” duyup hissettiğimi onlara hatırlatmak ve size de duyurmak için… Tabii bu çağrıyı duyan okurlarımıza da…
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Ali Karageçili, 02-Mart-2007
> Maskeleri düşürdünüz: 
> 28 Şubat’ın 10. yıldönümünde hazırladığınız dosyalar maskelerin arkasındaki gerçek yüzlerin daha iyi görünmesini sağlıyor. Ne kadar deşifre eder, gerçek yüzlerini ortaya çıkarırsanız gelecek nesiller o kadar rahat edecektir. Aksi halde bu birtakım hayalet ruhlar yine millete rağmen bildiklerini okuyacaklardır. Hasılı artık Türkiye eski Türkiye değildir. Geçmişten ders aldığımız sürece gelecekten emin olabiliriz.

### Mehmet Gül, 02-Mart-2007
> Hatalarından pişman değiller: 
> Bekir Yıldız, Şevket Kazan… Bu çok çarpıcı röportajlarda dikkatimi çeken, bu zatların, yaptıklarına "hata" derken, pişman olmadıklarını söylemeleridir. Hem, "Yaptıklarım hataydı" hem de "Pişman değilim" demeleri, çok da değişmediklerini gösteriyor.

### Muzaffer Can, 01-Mart-2007
> Gündemi yakalamak için...: 
> Yeni tanıştığım Aksiyon, insana aksiyon hâlinde olmayı öğreten bir dergi. Günü, gündemi yakalamak için gerekli bir dergi.

### Zolmat Bangin, 01-Mart-2007
> Reklama ihtiyacınız var: 
> Aksiyon dergisini çok beğenmekle birlikte ciddi bir eksikliğinin olduğunu da söylemeliyim. Etrafımdaki insanlar okuduğum dergiyi pek tanımıyor. “Aksiyon diye bir dergi mi var?” lafını çok duydum. Aksiyon’un reklama çok ihtiyacı var. Hem de reklamınızı tek bir yayın organında değil, farklı gazete ve televizyonlarda yayınlatmalısınız. Bu sayede Aksiyon’un daha iyi tanınacağına inanıyorum.

### Şahin Demirci, 01-Mart-2007
> Tek kutuplu medyanın sonu: 
> Ülkemiz üzerinde oynanan bazı oyunların deşifre edildiği kapaklar çok aydınlatıcı oldu. 28 Şubat döneminin ülkemize verdiği zararları gözler önüne serdiğiniz için teşekkür ederim. Tek kutuplu medya döneminin sona ermesi ve olaylara farklı açıdan bakabilen sizin gibi medya gruplarının çoğalması demokrasimiz adına ümit verici. Değerli çalışmalarınızın devamını dilerim.

### Musab Çelik, 01-Mart-2007
> Derdiniz derdimizdir: 
> "Sessiz çığlığın en dramatik olanı ise kalabalıklar içinde yalnız kalmaktır. Duygu ve düşünce paylaşımı sırasında yok farz edilmektir. Kıyıda köşede bırakılmaktır. Varlığı ile yokluğu arasında herhangi bir fark yokmuş gibi muamele görmektir. Ademe mahkum edilmektir. En zor olanı da anlaşılamamaktır ya da yanlış anlaşılmaktır. Boynuna asılan haksız bir yaftayla anılmaktır. Böyle bir durumda ne önerilebilir ki? Hayatı sorgulamadan yaşayan insanlardan müteşekkil kalabalıklara karışmayı mı? Bunları düşünmemeyi mi? Gerçekleri unutmak için sarhoş olmayı mı? Yoksa başka bir çıkış noktasını mı?" Normalde her zamanki gibi enfes bir insanlık analizi yapıyorsunuz zannettim. O kanadı var ama sanki bu ifadeler Aksiyon’u anlatıyor Mehmet Bey. His dünyanızı bu sayfalara açtığınızı hissediyorum. Bizimle konuşabildiğiniz, dertleştiğiniz, bize açılabildiğiniz sayfa burası. Derdiniz derdimizdir. Biz bir aileyiz demiştiniz bir yazınızda. Yukarıdaki ifadeleriniz çok buruk, ve zor günler geçirdiğinizin delili sanki. Sessiz çığlık gerçekten Aksiyon. Ne reklam var ve tanıtım. Hayatını birincilikle nasıl devam ettiriyor anlaşılır değil. Sahi neden reklamınız yok? Başka çıkış noktası sözüyle ne demek istiyorsunuz, anlamadım. Tüm alternatifleri yazmışsınız, sadece intihar kalmış derdim bu ruh haletinde sessiz çığlık atan birine. Allahtan inançlı birisiniz.

### M. Bahadır Çevrimli, 28-Şubat-2007
> Aynı konuları okumaktan usandım: 
> Son bir aydır hemen hemen her sayınızda Hrant Dink ve 28 Şubat gündemde. Evet, mühim bilgiler var bu yazılarda ama ben artık bunaldım aynı konuları okumaktan. Eskiden koşa koşa giderdim dergiyi almaya. Şu an o heves kalmadı. Konuların değiştirilmesini diliyorum. Masonluk hakkında güzel bir sayı bekliyorum.

### Mustafa Kenan, 27-Şubat-2007
> Üç sayıdır muhteşemsiniz: 
> Aksiyon son üç sayıdır muhteşem. Yakın tarihimizin gizli tutulan, bilinmeyen tarafları muhataplarınca her yönüyle ortaya kondu. Yalanlar, gerçekler, iftiralar… 28 Şubat’a ait en kapsamlı, en verimli ve en derin analizleri Aksiyon yaptı. Emeği geçen herkese teşekkürler.

### Şerife Kürklü/Ürdün, 27-Şubat-2007
> Sorularıma cevap buldum: 
> Tüp bebek ve taşıyıcı annelik konularını çok beğendim. Kafamdaki soru işaretlerine Aksiyon sayesinde ilmî ve dinî cevaplar buldum. Eminim bütün okuyucularınız faydalanmıştır.

### Ümit Dayıoğlu, 26-Şubat-2007
> Sizi bazen anlayamıyorum: 
> Aksiyon’u anlamakta bazen güçlük çekiyorum. Okur Hattı bu hafta yayımlanmadı; ama tek cümle yok neden yayımlanmadığı hakkında... Keşke bir iki cümle yazılsa...

Kaynak: [www.aksiyon.com.tr](http://www.aksiyon.com.tr:80/detay.php?id=26848&yorum_id=17242), [web.archive.org (arşiv bağlantısı)](http://web.archive.org/web/20070710234251/http://www.aksiyon.com.tr:80/detay.php?id=26848&yorum_id=17242)
