# Uzun yürüyüş

*Mehmet Yılmaz 2007.11.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123061600im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Pakistan’da yaşananları takip ediyorsunuz sanırım. Geçtiğimiz ekim ayında Pervez Müşerref’in, Genelkurmay Başkanlığı görevini bırakmadan ikinci kez Devlet Başkanı seçilmesiyle başladı ülkedeki siyasi kriz.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Olayları tırmandıran gelişme ise Müşerref’in yeniden seçilmesinin yasal olup olmayacağını hükmetmek için Pakistan Yüksek Mahkemesi’nin toplanmak istemesiydi. Halbuki aynı mahkeme, Müşerref’in adaylığına herhangi bir engel olmadığı yönündeki bir kararı eylül ayında vermişti. Devlet Başkanı Müşerref, mahkeme henüz toplanmadan çok âni bir hamle yaptı ve ülkede olağanüstü hal ilan etti. 2008 başlarında yapılacak genel seçimlerin de 9 Ocak’ta gerçekleştirileceğini açıkladı. Bunun üzerine muhalefet partileri ayaklandı, gençler sokaklara döküldü, uluslararası toplum Müşerref’e baskı uygulamaya başladı, aldığı antidemokratik kararlardan ötürü.
    <br>
     <br>
      Hatırlarsanız daha önce bu köşede bahsetmiştim Pakistan ile Türkiye’nin aynı hat üzerinde olduğundan. Türkiye, Irak, İran, Afganistan ve Pakistan aynı kuşakta yer alan beş önemli ülke. Her birindeki herhangi bir gelişme diğerlerini de yakından ilgilendiriyor. Pakistan ile Türkiye’nin ortak özelliği ise her iki ülkenin bu hattın en uç noktalarında yer alması. İki ülkeden birinde meydana gelen her bir gelişme, birkaç sene sonra diğerinde de dalgalanmalara yol açabiliyor.
      <br>
       <br>
        Biliyorsunuz, Zülfikar Ali Butto’nun Sovyetler Birliği yanlısı “sosyalist” politikalarına karşı 1978’de Ziya ül Hak askerî bir darbe gerçekleştirmişti. Şubat 1979’da Ayetullah Humeyni Paris’ten Tahran’a dönmüş, ardından yaptığı devrimle İran İslam Cumhuriyeti’ni ilan etmişti. Aynı yılın haziran ayında bu kez Saddam Hüseyin yaptığı bir darbeyle Irak’ta ipleri eline geçirmişti. 1979’un son ayında ise Sovyet Orduları Afganistan’ı işgal etmişti. Türkiye’de de 12 Eylül 1980’de gerçekleştirilen askerî darbeyle demokrasi askıya alınmıştı.
        <br/>
        <br/>
        Şimdi bu beş ülkeden ikisi, Afganistan ve Irak Amerikan işgali altında. İran ise muhtemel hedef durumunda. Pakistan, Afganistan’daki Taliban’ı desteklemek ve El Kaide militanlarına sahip çıkmakla suçlanıyor. Türkiye’yi meşgul eden gelişme de malum. PKK terörü ve Kuzey Irak’a askerî operasyon. Bu gelişmelere bakıldığında 2007 yılı Pakistan ve Türkiye açısından hayli benzerliklerin yaşandığı bir tarih olarak dikkat çekiyor. Türkiye’de Meclis, bu yılın başlarında 11. cumhurbaşkanını seçmek için harekete geçti. AK Parti Dışişleri Bakanı Abdullah Gül’ü aday gösterdi. Bunun üzerine Genelkurmay Başkanlığı 27 Nisan’da “muhtıra” yayımladı. Ancak Meclis yine de yoluna devam etti. Mayıs ayında 11. cumhurbaşkanını seçmek için harekete geçti, ancak Gül’ün seçilmesi Anayasa Mahkemesi’nin aldığı bir kararla engellendi. Haliyle hükümet erken seçim kararı almak zorunda kaldı ve kasımda yapılacak seçimler 22 Temmuz’da gerçekleştirildi. Sandıktan birinci parti çıkan AK Parti, yeniden Gül’ü aday gösterdi ve onu 11. cumhurbaşkanı olarak Çankaya Köşkü’ne gönderdi. Kısacası Türkiye’de bir yol kazası yaşanmadı ve “tren” raydan çıkmadı.
        <br/>
        <br/>
        Pakistan’da yaşananlar ise tam tersi oldu. Devlet Başkanlığı seçimi yapıldı; ancak meşruiyet tartışmaları ortaya çıktı. Yüksek Mahkeme’nin alacağı karar öncesi asker demokrasiyi askıya aldı. Halk sokaklara döküldü. Eski siyasiler yeniden boy gösterdi. Muhalif liderlerden Benazir Butto, Mao’nun 1934 yılında başlattığı Uzun Yürüyüş benzeri bir halk hareketi için Lahor’a gitti. Belki bir “halk” devrimiyle iktidara gelebilirim ümidiyle.
        <br/>
        <br/>
        Pakistan’da yaşanılanları görünce Türkiye’nin son bir yılda çok ciddi badirelerin üstesinden gelmeyi başardığını söylemek mümkün aslında. Hele Butto gibi Uzun Yürüyüşlerle halkı sokaklara döküp kardeş kavgası çıkarmak isteyenleri “fark” ettikten sonra. Allah, bu memleketi korusun. Bu millete de nefsanî hırslarını yenmek amacıyla ruh dünyasında derunî bir Uzun Yürüyüş yapmayı nasip etsin inşaallah.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28920), [web.archive.org (arşiv bağlantısı)](http://web.archive.org/web/20071123061600/http://www.aksiyon.com.tr:80/detay.php?id=28920)
