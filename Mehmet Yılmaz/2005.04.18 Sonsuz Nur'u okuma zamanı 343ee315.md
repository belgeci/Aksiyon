# Sonsuz Nur’u okuma zamanı

*Mehmet Yılmaz 2005.04.18*

<div bgcolor="#FFFFFF">
 <font class="content">
  <p>
  </p>
 </font>
 <font class="content">
  Hz. Muhammed, insanlığın iflas ettiği bir noktada yeryüzünü şereflendirdi. 23 yıl gibi kısa bir sürede dünyanın çehresini değiştirdi. Bugün bütün kainat O’nun anlayışına muhtaç. Özellikle de Batı medeniyetinin hakim olduğu son üç asrı idrak eden günümüz dünyası.
 </font>
 <p>
  <font class="content">
   Hz. Ömer çok sade yaşayan bir insandı. Ancak, ondan da sade yaşayan biri vardı. Bir gün Hz. Ömer’in ağladığını görünce sordu: “Ya Ömer niçin ağlıyorsun?” Hz. Ömer bu soruya, “Ya Rasûlallah, şu anda krallar, kuş tüyü yataklarda yatarken, sen, hasır üzerinde yatıyor ve üzerinde yattığın hasır teninde izler bırakıyor; halbuki sen, Rasûlallah’sın. Rahat bir hayata herkesten daha layıksın!” sözleriyle cevap verdi. Bunun üzerine Allah Rasûlü’nün ağzından şu sözler döküldü: “Razı değil misin Ya Ömer, dünya onların olsun ahiret bizim?”
   <br>
    <br>
     İsteseydi krallar gibi yaşayabilirdi. Ama, tercihini çileli bir hayattan, kendisi için değil başkaları için yaşamaktan ve yaşatmaktan yana kullandı. Melik bir peygamberliği değil, kul peygamberliği seçti. Kul peygamberliği seçti; çünkü o hem madde hem de mana âleminin sultanıydı. Peygamberlerin sonuncusu, kainatın varlığını borçlu olduğu bir Nebi; şirâzeden çıkan dünyayı tekrar rayına oturtan bir Rasûl idi…
     <br/>
     <br/>
     Devir, insanlığın en karanlık yıllarını yaşadığı bir zaman dilimiydi. Güçlü olanın haklı kabul edildiği, yoksulların köle olduğu, kan davalarının, adam öldürmelerin sıradanlaştığı, insanlar arasında ayrımcılığın zirve yaptığı, kadına hiçbir değerin verilmediği, hatta kız çocuklarının diri diri toprağa gömüldüğü bir dönemdi. İnsanlar bunalmıştı artık, bir hiç uğruna birbirlerini öldürmelerinden, kendilerine reva görülen adaletsizliklerden ve haksızlıklardan, toplumdaki ahlaki zafiyetten... Herkes gözlerini ufka dikmiş, insanı insanlığından utandıran bu kara günleri dağıtacak bir aydınlığın gelmesini bekliyordu dört gözle. Sadece insanlık mı? Yerleri ve gökleriyle bütün bir kainat da hazırlık yapıyordu insanlığı içine düştüğü zulüm çukurundan kurtaracak “Sonsuz Nur” için...
     <br/>
     <br/>
     İşte Hz. Muhammed insanlığın iflas ettiği bir noktada yeryüzünü şereflendirdi. 23 yıl gibi kısa bir sürede dünyanın çehresini değiştirdi. Bugün bütün kainat O’nun anlayışına muhtaç. Özellikle de Batı medeniyetinin hakim olduğu son üç asrı idrak eden günümüz dünyası…
     <br/>
     <br/>
     Dünün problemleri şekil değiştirmiş olsa da özü itibariyle bugün aynen devam ediyor. Çözüm ise Sonsuz Nur’u bir kere daha okumaktan geçiyor. Hem de hayatının her karesini, stratejik bir gözle okuyarak, anlayarak, hissederek ve yaşayarak…
     <br/>
     <br/>
     İyi haftalar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Vedat Ozsullu, 04-Mayıs-2005
> Öz değerlerden zırh kuşanalım: 
> Ey İslam âlimleri, devlet reisleri! Müslüman dünyasının nabzını elinize almak zamanı daha gelmedi mi? Milyonlarca garib, ezilmiş, cahil, yardım ve şifa bekleyen dindaşınız bir fikir koması içinde bulunuyor. Bu gökkubbenin altında, münevver ve uyanık İslam toplulukları olmakla beraber, İslamın müşterek prensiblerini, müşterek hafızasını ve İla-yı kelimetullah aşkını körletmeyi vazife bilen gafil ve kendilerini menfaatlerinin emrine vermiş şer kuvvetleri de vardır. Dolu dizgin at süren bu dalalet erbabına daha ne zamana kadar göz açtıracaksınız? Bu zavallıların çoğu, alakalıların kayıtsızlıkları ve ihmalleri yüzünden gidecekleri yolu ters seçmiş kimsesizler, garib kişilerdir. Şu halde artık Müslüman memleketler, evlatlarının zihinlerine ve ruhlarına sahip çıkıp onlara öz değerlerinden zırh giydirerek düşman oklarının tehlikesinden korumalıdır.

### Taner Dursun, 19-Nisan-2005
> Manevî lezzetlere sevk ediyor: 
> “Sonsuz Nur” çok enteresan bir eserdir. Bu kitabı okuyunca, Peygamber Efendimizi çok farklı bir yönden tanıma imkanını buldum. Muhterem Fethullah Gülen Hocaefendi’nin ayet ve hadis-i şerifleri şerh ediş tarzı insanı hayrete düşürüyor. Müminlerin şüphelerini bertaraf edip onları manevi lezzetlere sevk ediyor. Hele hele şu günlerde o güzelim eseri bir daha okumanın çok faydalı olacağına inanıyorum.

### Hasan Ersöz, 19-Nisan-2005
> Tekrar tekrar okumalıyız: 
> Hz. Muhammed’in rehberliğinden mahrum bir hayat yaşayan, kazanmak  ve kanatlanıp yükselmek şöyle dursun, eksiye düşmüştür. O'na havadaki oksijenden, içtiğimiz sudan daha çok muhtacız. Bu açıdan Sonsuz Nur'u ve Efendimiz’in hayatını konu alan bütün eserleri dikkatle ve tekrar tekrar okumalıyız

Kaynak: [www.aksiyon.com.tr](http://www.aksiyon.com.tr:80/detay.php?id=20928&yorum_id=4294), [web.archive.org (arşiv bağlantısı)](http://web.archive.org/web/20060128115136/http://www.aksiyon.com.tr:80/detay.php?id=20928&yorum_id=4294)
