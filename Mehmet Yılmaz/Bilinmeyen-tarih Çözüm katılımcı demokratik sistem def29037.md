# Çözüm katılımcı demokratik sistem

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20050114195832im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050114195832im_/http://www.aksiyon.com.tr/resim/451/44.jpg" vspace="5"/>
  </p>
 </font>
 <font class="content">
  Tanzimat"tan bu yana her dönemeç başında dillere pelesenk olagelmiş kavramlardır ıslahat, reform, yenilik, transformasyon, iyileştirme vs. Sözkonusu soyut kavramlar gündeme getirilirken hep halkın refaha ve mutluluğa kavuşacağından bahsedilir; ancak her nedense bunlarla hedeflenin bireyler değil de sistemin kendisi olduğu gerçeği daima gizlenir.
 </font>
 <br/>
 <p>
  <font class="content">
   Zaten kamuoyu da sonradan anlar, hedeflenen değişimlerin merkezinde kendisinin olmadığını... Değişim ve dönüşüm seansları başarıya ulaşmadığı zaman da suçlayıcı parmaklar bireylerin üzerine yönelir ve onların asırlardır hamur gibi yoğurduğu kültürel değerler bir engelmiş gibi gösterilmeye çalışılır.
   <br>
    <br>
     Neredeyse iki asırdır süregelen bu kısır döngüden bir türlü çıkamıyor devletimiz, yöneticilerimiz ve insanımız. Ortaya atılan yığınla proje var ama Anadolu insanının dertleri tam anlamı ile teşhis edilemediğinden tedavi yöntemleri de hep akim kalıyor. Kaldı ki hakim medeniyetin şablonlarını yerli düşünce ve değerleri dikkate almadan birebir uygulama taraftarı elitler, "ben yaptım oldu" zihniyetini dayattığı müddetçe bu hastalığın tamamen tedavi edilebileceği de çok zor görünüyor.
     <br>
      <br>
       Fakat, karamsar olmamak lazım. Tam da devletin yeniden yapılandırılması konusunda birtakım görüşlerin ortaya atıldığı dönemde önemli bir kitap neşredildi geçen hafta. "Devletin yeniden yapılandırılması, Türkiye için önerilen model" başlığı ile Zaman Kitap tarafından piyasa sürülen kitap, yukarıda bahsettiğimiz teşhis ve tedavi yanlışlığına düşmüyor. Tam tersine, Tanzimat"tan bu yana yapılan yanlışları işaret ediyor ve devlet baştan aşağıya yeniden dizayn edilirken atılması gereken adımları tek tek gerekçeleriyle birlikte anlatıyor.
       <br/>
       <br/>
       Kitabın yazarı ise çok önemli bir isim: Emekli Tuğgeneral Korkmaz Tağma. 1996 yılında emekli oluncaya kadar Türk Silahlı Kuvvetleri"nde hayati görevler üstlenen Korkmaz Tağma"nın en önemli özelliği, Türkiye"nin terörle mücadelede inisiyatifi eline almasında en önemli rollerden birini oynamış olması. Küçük yaşlardan itibaren "acaba nasıl yararlı olabilirim" şeklindeki bir ızdırabı sinesinde taşıyan Korkmaz Tağma, dünyadaki bütün sorunların üstesinden bilgiye dayalı politikaların üretilmesi ve uygulanması ile gelinebileceğine inanıyor. Nitekim bu özelliğini TSK"da görev yaptığı her birime taşımış kendisi. Dışarıdan bilgi edinerek elde ettiği tecrübeleri, kendi değer sistemi süzgecinden geçirip mevcut şartlara uyarlamasını bilmiş. Böyle olunca da başarıdan başarıya koşmuş, görev yaptığı son dört yılda pekçok ödülle onurlandırılmış.
       <br/>
       <br/>
       Kitabında, karma sistem ve bürokratik yönetim yapısının eksikliklerinden ve zaaflarından bahseden Korkmaz Tağma, devletin bir an önce katılımcı demokratik sistem ve yatay yönetim yapısına geçmesini öneriyor. Altı bölümden oluşan kitabında emekli tuğgeneral Tağma, önce mevcut sistemin tıkandığı noktaların fotoğrafını çekiyor, ardından da önerdiği yeni yapılanmanın çerçevesini detaylı biçimde anlatıyor.
       <br/>
       <br/>
       Bürokratik devlet yapısının halka bir şey vermediğini eski Sovyetler Birliği örneğinden yola çıkarak anlatan Korkmaz Tağma"ya göre, Türkiye"de mevcut karma sistem ve bürokratik yönetim yapısı devam ettiği müddetçe, Avrupa Birliği için öngörülen kriterler teorik olarak yerine getirilse bile ülkenin çağdaş medeniyet seviyesine ulaşması mümkün görünmüyor.
       <br/>
       <br/>
       Devletin içinde önemli görevler ve sorumluluklar yüklenmiş birisinin bireyi merkeze alan bir sistem önerisinde bulunması, bu anlamda çok önemli. Umarım, devletin karar vericileri bu değerli çalışmayı dikkate alırlar.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2820&yorum_id=1), [web.archive.org (arşiv bağlantısı)](http://web.archive.org/web/20050114195832/http://www.aksiyon.com.tr:80/detay.php?id=2820&yorum_id=1)
