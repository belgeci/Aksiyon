# Husumete vaktimiz yok

*Mehmet Yılmaz 2006.02.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060514070656im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Peygamber Efendimize hakaret eden karikatürlerin 30 Eylül 2005 tarihinde yayımlanmasından yaklaşık 4 ay sonra bir anda tırmanan "küresel bunalım" insanların gönüllerinde ve zihinlerinde şüphesiz "derin" yaralar açtı. İnsanlar öfkeli. İnsanlar kırgın. İnsanlar gelecek adına ümitsiz. Tıpkı tarihin değişik dönemlerinde olduğu gibi…
  </font>
  <!--- Baslik, Spot, Resim kutusu ---------->
  <p>
   <font class="content">
    Her kafadan ayrı bir sesin çıktığı böylesi zamanlarda sağduyuya davet eden çağrılar ab-ı hayat gibi can veriyor insanlara. İmam-ı Gazali'nin, İmam-ı Rabbani'nin, Mevlânâ'nın, Yunus Emre'nin yaşadıkları dönemde bunalım içinde kıvranan toplumlara sundukları çözüm önerileri hâlâ dipdiri. Son dönemde sömürgeciliğin tahripkâr gücü karşısında Müslümanları uyaran Bediüzzaman Said Nursi'nin oynadığı rolü unutmak mümkün mü? "Biz muhabbet fedaileriyiz, husumete vaktimiz yok" sözü, içinde bulunduğumuz bu ağır bunalım döneminde daha bir anlamlı geliyor insana. Herkesin öfkesini çıkarmak için bir "düşman" aradığı, kin ve nefretin zirve yaptığı bir zaman diliminde muhabbetten bahsedebilmek ne kadar cesur ve ulvi bir davranış değil mi?
    <br>
     <br>
      Peki ya Fethullah Gülen Hocaefendi'nin karikatür krizini değerlendirirken ifade ettiği şu sözleri aradan kaç yıl geçtikten sonra kavrayacak acaba günümüz insanı: "O dine canımız kurban olsun ki, bizi hiçbir dinden etmiyor, içimizde her dine karşı saygı uyarıyor. Öyle bir din ki, bizi herkesle bütünleştiriyor, kapılarımızı herkese açmamızı emrediyor ve biz de herkese sadrımızı, sinemizi açıyoruz. Onlar, diş gösterip salya attıkları zaman bile biz nezahetimizden, nezaketimizden fedakârlıkta bulunmuyoruz. 'Hayır bu, dişin sıkılıp sabredilmesi gerekli olan bir husustur. Bu mevzuda mukabele-i bi'l-misil (yapılanın aynıyla karşılık verme) kâfir olma demektir. Bir insan küfrü göze almadan onlara mukabelede bulunamaz' diyoruz. İşte bizim böyle zor bir durumumuz var."
      <br>
       <br/>
       Yürekleri burkan acı ifadeler bunlar. Üstelik üzerinde düşünülmesi, imal-i fikir edilmekle kalmayıp zihnen hazmedilmesi, hatta vakit kaybetmeden hayata tatbik edilmesi gereken hususları dile getiriyor ayrıca. Sonra da Müslümanların içinde bulunduğu zor durumu şu sözlerle şerh ediyor Hocaefendi: "Bakın sizin kültürünüz, sizin kültür değerleriniz sizi bağlıyor. Belki hareket alanınızı daraltıyor. Dolayısıyla kuralsız oyun oynayanlara karşı da oyun oynamanız çok rahat ve mümkün değil. Belden aşağıya vurmayacaksınız. Adam vuruyor, ayağınıza da vuruyor. Kaşına vurmayacaksınız, gözüne vurmayacaksınız. Ama adam vuruyor. Dolayısıyla onlarla o türlü oyunlarda ringe çıkmamanız, oyunu oynamaya kalkmamanız lazım. Çünkü siz zarar edersiniz. Kendinize zarar verirsiniz. Başkalarının kutsalına sebbetmeyin, uygunsuz laf söylemeyin. Onlar da kalkar sizin kutsalınıza sebbederler. Dolayısıyla siz kutsalınıza sebbettirmiş olursunuz."
       <br/>
       <br/>
       Evet, başkasının kutsalına uygunsuz laf söyleyen aslında kendi kutsalına kötü ifadelerde bulunuyor demektir. Karikatür krizi dünyanın içinde bulunduğu bunalımın bir bakıma dışa vurumu aslında. Krizin kökleri ise daha da derinlerde.
       <br/>
       <br/>
       Bu haftaki kapak dosyamızla bu kökleri ve onların günümüze kadar intikal eden uzantılarını ele alıyoruz. Bir de karikatür krizinin ortaya çıkardığı asıl tehlikenin bütün dünyada "İslamofobi" denilen "alil" korkunun gönüllere yerleşmesi olduğunu vurguluyoruz. Vurgulamakla kalmıyor, şu aşamadan sonra bu devasa problemi aşmanın yollarını da tarihî tecrübeye dikkat çekerek göstermeye çalışıyoruz.
       <br/>
       <br/>
       Hasılı, muhabbet fedailerinin husumete vakti yok...
       <br/>
       <br/>
       İyi okumalar.
       <br/>
       <br/>
       *  *  *
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Zafer Kırgöl, 23-Şubat-2006
> Boykota çağrı: 
> Danimarka’da başlayan, daha sonra pek çok Batılı ülkenin katıldığı karikatür terbiyesizliğine tepki olarak lütfen yabancı ülke mallarını boykot edelim. Bütün din kardeşlerimizi duyarlı olmaya çağırıyorum.

### Alaattin Çankaya, 16-Şubat-2006
> Karikatürden söz açılmışken...: 
> Karikatür olayları gündeme gelmişken, belki Aksiyon'da da karikatür sayfası gündeme gelebilir! İllüstrasyon veya karikatür olmalı bence bir dergide. Fakat öncelikle illüstrasyon diyorum. Yazısız, yorumu okuyucuya bırakan çizgiler ilgimizi çekebilir.

### Ramazan Gümüş, 16-Şubat-2006
> Bulmacada çok tekrar var: 
> Son sayfada diye Bulmaca köşesini görmezden geliyor gibisiniz. Ancak okurun en sıkı takip ettiği bölümlerden biridir Bulmaca. Bu köşenin ana sorunu tekrar. Kendini çok fazla tekrar ettiği için çözmekten haz duymuyorum. Ayrıca harfi alttan üstten, sağdan soldan tutturmak için bin yıllık kelimelerin aslı değiştiriliyor.

### Osman Reis, 16-Şubat-2006
> Resim Karbekir'in değil, Orbay'ın: 
> Aksiyon abonesiyim. Özel ilgim dolayısıyla tarihle alakalı dosyalarınızı mutlaka okurum. Bu sayıda 46. sayfadaki resmin altına Rauf Orbay yazacağınıza Kâzım Karabekir yazmışsınız. Lütfen daha dikkatli olun.

### Sümeyye Altun, 16-Şubat-2006
> Aksiyon okumak hoşuma gidiyor: 
> Aksiyon’u ortaokuldayken ablam vasıtasıyla tanıdım. Üç boyutlu resimlerine bakardım sadece. Şimdi üniversiteli oldum. Gündemdeki konulardan haberim olsun istiyorum. Aksiyon okumak hoşuma gidiyor.

### Kudret Yılmaz, 14-Şubat-2006
> Gözlerde yaş kalmadı artık: 
> “Garibim dünyada gülmedi yüzüm” diye bir türkü vardır. Ne güzel anlatır garipliği, çaresizliği, ezikliği... Bugünlerde dilimde hep bu türkü, gözümde yaş. Peygamberimiz’e hakaret ediyorlar. Onun dünyalar güzeli yüzü çirkin gösterilmeye çalışılıyor. Hiçbir şey yapamadan, sesimizi kısıp gözyaşlarımızı içimize akıtarak daha ne kadar yaşayacağız? Kıyamete kadar demeyin. Gözlerde yaş kalmadı.

### Serkan Yürekli, 14-Şubat-2006
> Nasıl yazar olacağız anlayamadım: 
> Geçen hafta editörün okurlar arasından yazarlar çıkarmakla alakalı yazısını okudum. Aklıma şöyle bir fikir geldi: Aksiyon’da eskiden yorumsuz fotoğraflar çıkardı. Okurların bu tür fotoğraflarını yayımlasanız nasıl olur? Aslında, okurlar arasından nasıl yazar çıkartılacağını tam olarak anlayamadım ben. Seçim yorumlar arasından mı olacak? Bu bana biraz garip geliyor. Diyelim ki yazarlar seçildi, peki dergi içinde nasıl bir yer teşkil edecekler?

### Muhammed Öz, 14-Şubat-2006
> Yazı–fon ilişkisi: 
> Aksiyon dergisini ilgiyle takip ediyorum. Daha öncede de karşılaştığım bir durumu paylaşmak istiyorum. Yazı-fon ilişkisi. Tuğba Özay haberinin ilk sayfası siyah fon üzerine yazılmış ve okurken gözlerim yoruldu. Buna dikkat edilirse iyi olur.

### Muhammed Aslan, 14-Şubat-2006
> Akıllı ve temkinli olunmalı: 
> Biz Müslümanlar hakaretler karşısında aklımızı iyi kullanmalı, temkinli hareket etmeliyiz. Haklıyken, haksız duruma düşmeden karşılık vermeliyiz. Unutmayalım, Allah’ın insanlara bahşettiği en önemli nimet akıldır.

### Yılmaz Yılmaz, 13-Şubat-2006
> Tasarımlar zayıf: 
> Yaklaşık 7 yıldır takip ediyorum Aksiyon dergisini. Doyurucu dosyalar, özenle hazırlanmış söyleşiler var. Ancak kapak ve sayfa tasarımları için aynı şeyleri söyleyemeyeceğim... Özellikle kapak tasarımı çok itici... Bu hususta yeni birtakım düzenlemeler yapılamaz mı?

### Melike Bostancı, 12-Şubat-2006
> Çok kişi bilmiyor Aksiyon'u: 
> Aksiyon dergisini çok beğeniyorum; diğer bazı dergilere göre tirajının düşük olması beni üzüyor. Zaman gazetesine aboneyim. Tahmin ediyorum ki Aksiyon dergisini almak isteyip de abone olmadığından dolayı alamayan pek çok kişi var. Size önerim şu: Zaman’ın cumartesi günkü Ailem dergisi gibi dergiyi cuma günü gazete ile beraber vermeniz. İstemeyen aboneler dergiyi istemediğini belirtebilirler veya aboneleri arayıp dergiye de abone olmayı isteyip istemediklerini sorabilirsiniz. Tahminim tiraj bir anda en az 300 binlere çıkacaktır. Fiyatı da biraz düşürürseniz faydalı olur. Diğer türlü çok ciddi abone çalışması yapmalısınız; çünkü çoğu kişinin haberi yok Aksiyon’dan.

Kaynak: [www.aksiyon.com.tr](http://www.aksiyon.com.tr:80/detay.php?id=23387&yorum_id=8132), [web.archive.org (arşiv bağlantısı)](http://web.archive.org/web/20060514070656/http://www.aksiyon.com.tr:80/detay.php?id=23387&yorum_id=8132)
