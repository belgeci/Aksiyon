# Okurla hasbihale devam

*Mehmet Yılmaz 2005.08.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527113854im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   “Geçen hafta yayımlanan editör yazısını okuyunca hem üzüldüm hem sevindim. Aksiyon çalışanlarının kaliteyi artırmak, daha çok insana ulaşmak için sarf ettikleri gayret ve bütün okur mektuplarının tek tek okunması sevindirici. Üzülmemin sebebi ise Türkçe konuşulan ülkelere düzenli olarak ulaşma isteğinin yeterli seviyede olmaması.”
  </font>
  <!--- Baslik, Spot, Resim kutusu ---------->
  <p>
   <font class="content">
    Bu ifadeler Japonya’dan bize yazan Nurettin Albay’a ait. Çok önemli tespit ve tekliflerin yer aldığı mektubun tamamını bu yazının sonunda okuyabilirsiniz.
    <br>
     <br>
      Nurettin Albay Bey’in üzerinde durduğu hususu değerlendirmeden önce birkaç noktaya temas etmekte fayda var. Malûmunuz geçen hafta burada dergimizle ilgili birtakım bilgiler vermiş, eksikliklerimizi de peyderpey yazacağız demiştik. Önce buradan başlayalım ve dilimizin döndüğünce bunların neler olduğunu anlatmaya çalışalım.
      <br>
       <br/>
       Her şeyden önce Aksiyon, genç bir dergi. Önümüzdeki 10 Aralık’ta 11 yaşını dolduracak. Hiç aralık vermeden hep belli bir çizgide haber dergiciliği yapmaya çalışan bir yayın organı olarak Aksiyon’un kendi alanında bir marka olduğunu söylemek lâzım. Aksi takdirde vefasızlık yapmış oluruz. Ancak, bu özelliği geniş kitleler tarafından pek bilinmiyor. Hatta denilebilir ki ilk müdavimlerinden kimileri derginin hâlâ yayımlanıp yayımlanmadığını bile unutmuş olabilir. Dolayısıyla, yeni bir pazarlama stratejisiyle onu hatırlatmak, son 10 yılda yüksek öğrenimle tanışmış ve iş hayatına atılmış genç nesillere Aksiyon’u tanıtmak ve anlatmak gerekiyor. Tabii siyaset, ekonomi, diplomasi, kültür-sanat, spor camiasını da ihmal etmeyerek.
       <br/>
       <br/>
       Elbette tanıtmak yeterli değil. Sizi merak eden insanları hem haber ve yorumlarınızla tatmin etmeniz hem de onların dergiye kolayca ulaşmalarını sağlamanız lazım. Birinci kısım habercileri ve yayıncıları, ikincisi de pazarlama yöneticilerini ön plana çıkarıyor.
       <br/>
       <br/>
       Bugün Türkiye’de yazılı basın organları 25 bin 350 noktada satışa sunuluyor. Aksiyon, bu noktalardan 2 bin 300’ünde okurlarla buluşuyor. Hemen yanlış anlamayın sakın. Bu dağılımın temel sebebi, bayi satışından ziyade abonelik sistemine ağırlık vermemizden kaynaklanıyor. Örneğin, “İran siyah yorgunu” başlığı ile yayımladığımız 557. sayı, toplam 19 bin 415 adet sattı. Bunun 15 bin 570’i abone, 3845’i ise bayi satışı. Madem bir fotoğraf çekiyoruz, yukarıdaki rakamların üç büyük ilin merkezdeki dağılımını da vererek bu faslı kapatalım. Dergimiz, 2838’i abone, 1247’si bayi satışı olmak üzere İstanbul’da 4085 adet sattı, bu sayıda... Ankara’daki satış rakamı (Abone: 649, Bayi: 708) toplam 1357 olarak gerçekleşti. İzmir’deki durum ise şöyle: 577’si abone, 253’ü bayi olmak üzere yekûnde 830.
       <br/>
       <br/>
       Bildiğiniz gibi Türkiye’de bayi satışı daha bir önemseniyor. Halbuki dünyada tam tersi. Abonelik sistemi tavsiye ediliyor genellikle. Bizim temel tercihimiz ikincisinden yana. İşin doğrusu, hem bayi satışımızı hem de abonelik sistemimizi daha da güçlendirmek niyetindeyiz. Tabii ki buna uygun bir altyapıyı ihdas ederek…
       <br/>
       <img src="/web/20060527113854im_/http://www.aksiyon.com.tr/resim/560/tiraj560.jpg"/>
       <br/>
       Gelelim Tokyo’dan yazan okurumuzun önerilerine. Onların her birine katılmamak mümkün değil. Şimdilik sadece şunu söyleyebiliriz. Acaba, Meksika’dan Tayland’a, Amerika’dan İsveç’e, Almanya’ya, oradan Gürcistan’a, Azerbayacan’a, Kırgızistan’a uzanan coğrafyadan abonelik talebinde bulunan okurlarımızın ihtiyacını nasıl gidebiliriz diye arkadaşlarla istişare ediyor ve bazı araştırmalar yapıyoruz. Sizlerden gelecek önerilerle ya lokal ya da küllî bir çözüm paketine ulaşacağımızdan kuşkumuz yok. Ancak, biraz zaman alacağa benziyor.
       <br/>
       <br/>
       İyi haftalar.
       <br/>
       <br/>
       <br/>
       <b>
        Aksiyon’u yurtdışında okutmak için Japonya’dan öneriler
       </b>
       <br/>
       <br/>
       Aksiyon’u her hafta takip etmeye, hoşuma giden haberleri çevremdeki insanlarla paylaşmaya çalışıyorum; fakat dergiyi vererek değil, haberi anlatarak. Keşke imkân olsa da onlara birer dergi verebilsem. Aksiyon okumak bir farklılıktır; çünkü Aksiyon ancak aksiyon insanları içindir ve kalitesini artırarak bu şekilde kalmalıdır. Geçen hafta yayımlanan editör yazısını okuyunca hem üzüldüm hem sevindim. Aksiyon çalışanlarının kaliteyi artırmak, daha çok insana ulaşmak için sarf ettikler gayret ve bütün okur mektuplarının tek tek okunması sevindirici. Üzülmemin sebebi ise, Türkçe konuşulan ülkelere düzenli olarak ulaşma isteğinin yeterli seviyede olmaması. Neden?
       <br/>
       <br/>
       1. Yazıda, dönüşümlü olarak çıkan ülke haberlerinin planlı olduğu söylense de... Bu ülkelerde çok güzel Türkiye Türkçesi konuşan birçok insan olmasına rağmen Aksiyon’da yazar/haberci olarak bunlara yer verilmiyor gibi. Kaliteli yazar, ciddî ve sorumluluk sahibi haberci çok önemli; fakat her şey yetiştirmeyle olur. Bu ülkelerden dergi/gazete için yetiştirdiğiniz eleman var mı?
       <br/>
       <br/>
       2. Okuyucu (esnafı, öğrencisi, işvereni vs.) bu ülkeler hakkında pek çok konuyu merak ediyor ve birinci elden haber almak istiyor; çünkü bu ülkeler hakkında henüz yeterli bilgimiz yok ve birbirimizin varlığından, birlikte neler yapabileceğimizden haberimiz yok. Yapılacak haberler, seçilen konular dil, kültür ve her alanda işbirliği yapma açısından eğitici, doyurucu ve kardeşçe/dostça olmalı. Aynı konu bu ülkelerde yaşayan potansiyel okuyucu kitlesi için de geçerli.
       <br/>
       <br/>
       3. Değişik dillerde dergi çıkarmanın zorluğu herkesin malûmu, fakat bu ülkelerde Türkçe konuşan insanların ulaşabildiği Türkiyeli kırtasiyeciler / kitapçılar zaten mevcut veya mevcut olmalı. Bu gibi yerleri bayi olarak kullanabiliriz, kullanıyor muyuz?
       <br/>
       <br/>
       4. Üçüncü maddede söylediğim konunun gerçekçi olması için bu ülkelerin, insanların ekonomik alım gücü çok önemli. Maalesef, editör yazısında bu konuda bir değişiklik düşünülmediği belirtiliyor. Fakat, yazının son paragrafında okurlar, “Bilgi peşinde koşan, içinde bulunduğumuz dünya hakkında fikir yürüten, insanlığın çektiği sıkıntılara çare bulmak adına düşünce üreten kişiler olduğunu baştan kabul ediyoruz. Dolayısıyla, bu özel insanları tatmin edecek haber ve yorumların peşinde koşuyoruz. Şüphesiz, belli bir vakar ve üslupla...” şeklinde tarif ediliyor. Bu ülkelerde yaşayan kardeşlerimizi bu iltifattan mahrum etmeye hakkımız yok. O yüzden:
       <br/>
       <br/>
       a) Bu ülkelerde dergiye ulaşılabilecek yerler olmalı. Bu işi yapan insanların da işin önem ve sorumluluğunu kavramış olmaları önemli. Yani bu işi öylesine bir iş olarak değil, ilk ve en önemli iş olarak düşünen insanlar bulunmalı.
       <br/>
       <br/>
       b) Derginin fiyatı bu ülkelerin / insanların ekonomik durumları göz önüne alınarak ayarlanmalı.
       <br/>
       <br/>
       c) Bunu yapmak için bu ülkelerden potansiyel okuyucu kitlesinin ekonomik durumu bir rapor şeklinde değerlendirilmeli. Çok ciddî ve zaman alacak bir çalışmayı gerektirse de bu dergiyi okuyanların çok aksiyoner ve bu işi elbirliğiyle başaracak donanımda olduğuna inanıyorum. Kaliteyi artırmak en büyük hedefimiz olmalı; fakat sırf derginin değil, insanların yaşama kalitesini de... Aksiyon dergisinin bir amaç değil araç olduğunu unutmayarak bunu başarabiliriz.
       <br/>
       <br/>
       <b>
        Nurettin Albay, Tokyo / Japonya
       </b>
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Fahri Ülkü, 31-Ağustos-2005
> Panolarda reklamınızı görmek istiyoruz: 
> Harekete geçmenin zamanı gelmedi mi? Bu dergi habercilikte bir yerlere geldiyse neden tanıtılmıyor? Koskoca İstanbul’da Aksiyon’un 4085 adet satmasına tahammül edemiyorum. Lütfen bir an önce harekete geçin. Panolarda Aksiyon reklamı görmek istiyoruz.

### Attila Dinçer, 31-Ağustos-2005
> Abone olmak istiyorum: 
> Avusturya’da yaşıyorum. Aksiyon’u internetten takip ediyorum. Burada Aksiyon kalitesinde Türkçe dergi bulmak pek kolay değil. Avusturya’da abonelik hizmeti veriyor musunuz?

### İsmail Hakkı Ayhan, 27-Ağustos-2005
> Tiraj ve internet: 
> Aylık sabit bir ücret karşılığında internete sınırsız olarak bağlananların sayısı her geçen gün büyük bir hızla artıyor. Hâl böyle olunca maddi durumu pek iyi olmayanlar için en kolay yol dergiyi satın almak yerine internetten takip etmek. Bu durumda derginin bayi satışına değil de internette ne kadar ziyaret edildiğine bakmak daha gerçekçi olur.

### Süleyman Kılıç, 27-Ağustos-2005
> Haberlerinizin akislerini de duyurun: 
> Çok seviyeli, kaliteli, ufuk açıcı haberler yapıyorsunuz. Okur mektuplarına iki sayfa ayırıyorsunuz. Bunun bir sayfası haberlerinizin akisleriyle ilgili olsa okuyucuya daha cazip gelebilir. Mesela, şu haberimizden sonra şöyle bir gelişme oldu dense, haberlerin etkili olduğu okurlar tarafından daha iyi anlaşılmaz mı?

Kaynak: [www.aksiyon.com.tr](http://www.aksiyon.com.tr:80/detay.php?id=22433&yorum_id=5700), [web.archive.org (arşiv bağlantısı)](http://web.archive.org/web/20060527113854/http://www.aksiyon.com.tr:80/detay.php?id=22433&yorum_id=5700)
