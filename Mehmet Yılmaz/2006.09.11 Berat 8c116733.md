# Berat

*Mehmet Yılmaz 2006.09.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081316im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Millet olarak takım oyunlarına pek yatkın değiliz. Bireysel sporlarda gösterdiğimiz başarıyı, "kolektif özveri" ve "sorumluluk paylaşımı" gerektiren oyunlara taşıyamıyoruz bir türlü. İstisnai haller olsa da durum üç aşağı beş yukarı hep aynı.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Yıllardır boks, halter, güreş gibi yarışmalarda elde ettiğimiz muvaffakiyetlerin benzerlerini ne futbolda, ne voleybolda ne de basketbolda tekrarlayabiliyoruz. Üstelik finallere kadar getirdiğimiz birçok başarıyı nihai noktada taçlandırma becerisi de gösteremiyoruz. Acaba neden?
    <br>
     <br>
      Bu soruya çeşitli cevaplar vermek elbette mümkün. Nitekim, Türk milletinin hasletlerinden kültürel mirasımıza, insanların hayata dair görüşlerinden aldıkları eğitime kadar bir dizi sosyolojik açılım getirilebilir. Ben bu yazıda basketbol millî takımımızın Japonya'da yapılan dünya şampiyonasında gösterdiği başarı üzerinden bazı değerlendirmeler yapmak istiyorum.
      <br>
       <br>
        Türk Millî Takımı, iki yıl önce düzenlenen Avrupa Şampiyonası'nda kendisinden beklenen başarıyı elde edememişti. Bunun üzerine şampiyona sonrası takımın başına dünyaca ünlü "coach" Bogdan Tanjeviç getirildi. Öncelikle gençlerle tecrübeli oyuncuları kaynaştırmayı hedefledi Sırp teknik adam. Ardından başarıya götürecek oyun sistemini ve felsefesini ortaya koydu ve oyuncularını bunlara inandırdı. Sonra da bu görüşlere itibar etmeyen Mehmet Okur ve Hidayet Türkoğlu gibi NBA patentli "yıldız" oyuncuları takımdan uzaklaştırma cesaretini gösterdi.
        <br/>
        <br/>
        Aslında takımın Mehmet Okur ve Hidayet Türkoğlu'na ihtiyacı vardı. Ama onlarda bu ihtiyacı karşılayacak ne "mefkûre" vardı ne de "ihlâs" ve samimiyet. Bunlar olmayınca da takım ruhunu mayalayan "uhuvvet" onlara çok uzak bir kavram oldu zaman içinde. Takımın başarısından ziyade kendi "bireysel" menfaatlerini ön plana çıkardılar, "kariyer" hesapları yaptılar ve "profesyonel" bir yaklaşım içinde bulundular. Üstüne üstlük başarının ancak kendilerinin de içinde olduğu bir "takım" ile geleceğine inandılar. Kendilerinin "vazgeçilemez" olduğuna o kadar çok inanmış ve çevrelerini inandırmışlardı ki hem hocalarını hem de takımın diğer oyuncularını küçümsediler ve onları kendilerine hizmet edecek "marabalar" gibi gördüler.
        <br/>
        <br/>
        Ama kaybeden kendileri oldu. Onların yerine takıma alınan oyuncular, ortak bir davanın etrafında kenetlenerek bireysel muvaffakiyet yerine takım başarısına odaklandılar. Kritik zamanlarda ciddi sorumluluklar üstlendiler. Şahsî kaprislere girmediler ve her müsabakada değişen taktiklere uygun hareket ettiler. Kimi zaman kenarda kimi zaman sahada maçın heyecanına ortak oldular. Aferin almak için ne koçlarına ne de tribünlere oynadılar.
        <br/>
        <br/>
        Keşke bu takım ruhu toplumun her kesimine sirayet etse. Siyasi partilerimize, devlet kurumlarımıza, sivil toplum kuruluşlarımıza, sendikalarımıza, basın yayın organlarımıza, vakıflarımıza, derneklerimize örnek olsa. Sadece "tüzel" kişiliklere değil, "ego" cenderesi altında inim inim inleyen insanımıza da numune-i imtisal teşkil etse. Hatta tüm insanlık "ben" kelimesini defterden silip onun yerine "biz" sözcüğünü yazabilse. Bugün buna her zamankinden daha fazla muhtacız. Özellikle 11 Eylül saldırılarının beşinci yıldönümünde…
        <br/>
        <br/>
        ***
        <br/>
        <br/>
        İnsanların hem kendilerinin hem de bütün kainatın "beratı" için Cenab-ı Hakk'a yalvardığı perşembe gecesi dua niyetiyle kaleme alındı bu yazı. Tabii bir de Aksiyon'un muhabirleri, yazarları, çizerleri, okurlarıyla birlikte bir dünya dergisi haline gelme yolunda eline "uçuş" beratını aldığı günlerin başlangıcı olması temennisiyle… Bakalım devran neler gösterecek bizlere.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25267), [web.archive.org (arşiv bağlantısı)](http://web.archive.org/web/20071123081316/http://www.aksiyon.com.tr:80/detay.php?id=25267)
