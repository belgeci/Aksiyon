# Türkiye'nin önü açık

*Mehmet Yılmaz 2007.10.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071222044620im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geçtiğimiz haftayı derginin merkezinden uzaklarda geçirdim. Gerçekleştirdiğim çeşitli temaslar sırasında beni en çok heyecanlandıran değerlendirme şuydu: “Türkiye’nin önü açık.” Millet iradesi tecelli etmiş, yeni bir Meclis tesis edilmiş, 11. cumhurbaşkanı seçilmiş, üçüncü AK Parti hükümeti icraat için yola çıkmış, demokratikleşme yolunda umut verici adımlar atılmaya başlanmıştı.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Sadece siyasi ve ekonomik istikrar değildi böyle bir analizin yapılmasında etkili olan gerçek. Aksine milletin onca provokatif senaryoya rağmen aklıselimle hareket etmesi, fitne ateşlerine prim vermemesiydi asıl olan. Tabii bir de dinamik toplum yapısı, genç ve eğitimli nüfusuyla milletimizin istikbale gülümsemesiydi.
    <br>
     <br>
      Stratejik konumu, beşeri özellikleri ve demografik yapısıyla Türkiye, hiçbir güç merkezinin asla bigâne kalamayacağı önemli bir ülke. Osmanlı Devleti’nin siyasi ve kültürel mirasını devralması, onu uluslararası ilişkilerde sözü dikkate alınır bir aktör haline getiriyor ister istemez. Soğuk Savaş yılları sonrası Asya, Afrika ve Ortadoğu’daki gelişmelerin dışında kalamaması da onun bu niteliğinden kaynaklanıyor elbette. Peki Türkiye, aradan geçen zamana rağmen ağırlığını yeteri kadar hissettirebildi mi? Bu soruya çeşitli açılardan çok net “hayır” cevabı verilebilir. Ancak, benim bu konudaki görüşüm biraz daha mutedil: Tarihin, önüne altın tepside sunduğu fırsatları değerlendiremedi; ama hepten de kaybetmedi.
      <br>
       <br>
        Neden kaybetmediğine gelince. Türkiye, son 25 yılda kendi kabuğunu kırmasını bildi her şeyden önce. Anadolu’nun müteşebbis ruhu dünyaya açıldı. Dış dünya ile kurulan her temas ülkemize ekonomik, siyasi ve kültürel açıdan bir yatırım olarak geri döndü. Öteden beri söylenegelen “Bu milletten adam olmaz” safsatası kökten çürütüldü. Dün “çarıklılar” sözüyle aşağılanan insanların ne kadar marifetli olduğu da çıktı ortaya. Muasır medeniyet seviyesine çıkmak için madde ile mananın rekabet etmeden birlikte aynı bedende neşvünema bulabileceği de ispatlandı.
        <br/>
        <br/>
        Şüphesiz tüm bunlar, Mehmet Akif’in veciz ifadesiyle, birkaç asırdır “tegallüpler, esaretler, tahakkümler, mezelletler” yaşamış bir millet için o kadar umut verici gelişmeler ki… Tıpkı şiddetli geçen kıştan sonra baharı müjdeleyen kardelenler gibi. Ancak bu umut çiçeklerinden rahatsız olanlar var. Onlar için Türkiye hep başkalarına muhtaç yaşamalı, asla belini doğrultmamalı, devletlerarası muvazenede bir daha söz sahibi olmamalı. Öyle olduğu için ne zaman derlenip toparlanmaya çalışsa başına “dâhili” bir musibet geliyor Türkiye’nin. Bu bazen bir kardeş kavgası şeklinde oluyor, bazen de şiddet ve terör maskesi altında. Potansiyel enerjisini yıllardır “aile içi” kavgalarda tüketiyor güzel ülkemiz.
        <br/>
        <br/>
        Son dönemde bu konuda da halkımız epey mesafe aldı. Oynanan oyunlara eskisi gibi kanıp kolayca sokağa dökülmüyor artık. Olaylar arasında sebep sonuç ilişkisi kuruyor, yaşananların nedenini niçinini didik didik edip sorguluyor. Bunu büyük güç merkezleri de biliyor ki Türkiye’nin gözünün içine bakıyor, acaba bu önemli ülkenin gönlü hangi tarafa meyleder diye… Her biri kendi safına çekmek istiyor; tabii zimamı onun eline vermeye yanaşmayarak. Peki ya içimizdekiler? Onların durumu bir başka yazı konusu.
        <br/>
        <br/>
        ***
        <br/>
        <br/>
        Bu hafta okuyucularımız yepyeni bir yüzle karşılaşacaklar. Deli Yürek, Yusuf Yüzlü, Mavi Rüya gibi önemli dizilerin başrol oyuncusu olarak kendisini tanıdığımız Melda Bekcan, bundan böyle Aksiyon ailesinin bir ferdi. Her hafta birikimlerini sizlerle paylaşacak. Tabii yüreğini ve gönlünü de ortaya koyarak. Bu hafta ilk yazısıyla sizlere “merhaba” diyen Melda Hanım’ın sımsıcak yazılarını beğeniyle takip edeceğinizden eminim. Bu vesileyle “hoş geldiniz” diyorum kendisine.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28655), [web.archive.org (arşiv bağlantısı)](http://web.archive.org/web/20071222044620/http://www.aksiyon.com.tr:80/detay.php?id=28655)
