# Bilimsel dogmaya bir fiske

*Mehmet Yılmaz 2005.11.07*

<div bgcolor="#FFFFFF">
 <font class="content">
  <p>
  </p>
 </font>
 <font class="content">
  Bugünkü bilim anlayışı tartışma konusu. Bu tartışmaların odağında rasyonalizm üzerine kurulan, sonra da pozitivizm esasına göre gelişen, tamamen fizikî çevreyi esas alıp mânâ âlemine kapalı, sırtını varsayımlara dayayıp elde ettiği neticelere de şüpheyle bakan bilimsel yaklaşım yer alıyor.
 </font>
 <p>
  <font class="content">
   Şüphesiz, uzun bir geçmişe sahip tarihsel süreci burada anlatacak değiliz. Üzerinde durduğumuz asıl nokta, “din” ile “ilmi” birbirine rakip görüp bunu da “bilimsel doğru” olarak kabul eden anlayışa karşı yeni yaklaşımların olduğunu vurgulamaktan ibaret sadece.
   <br>
    <br>
     Materyalist bir zeminde gelişen bilime karşı Batıda ilk tavır alanlardan biri kiliseydi. Tanrı inancını yıkarak yerine tamamen “aklı” yerleştiren bu akıma karşı kilise harekete geçmiş, bazen bilimsel gelişmelere doğrudan karşı çıkmış, bazen de dini ve onun değerlerini korumak adına radikal kararlar almıştı. Yapılanlar, inanca dayalı değerleri korumak adına gerçekleştirilen bir savunma refleksiydi. Zira, bilim adına hareket edenler, sadece duyu organlarıyla görülen, işitilen ve hissedilenlerin varlığını kabul ediyor, gözün görmediği, kulağın duymadığı, elin hissetmediği şeyleri inkâr ediyordu.
     <br/>
     <br/>
     Bu “mânâya kapalı” bilim anlayışı toplumları derinden sarstı. Allah inancını kaybeden insanlar, vahiy kültüründen uzaklaşan toplumlar çıktı ortaya. Kâinatın mevcudiyeti, insanın yaradılışı sorgulanmaya başladı. Hatta kimileri insanın ontolojik olarak varlığını bir hayvana bağladı. Onlara göre, hayat tesadüflerden ibaretti ve yeryüzü de bu tesadüflerin bir eseri olarak kendiliğinden vücuda gelmişti. Aslında Batıdaki bilimin geldiği nokta, özellikle Müslüman ilim adamlarının ortaya koyduğu disiplinleri kendi materyalist düşüncesiyle yoğurup başkalaştırmasından başka bir şey değildi.
     <br/>
     <br/>
     Nitekim bu gelişme karşısında kilise tutunamadı. Dinî değerler bir bir toplumdan uzaklaştırıldı. Böylece din hayatın dışına çıkıp kilisenin içine hapsoldu. İnsanlar, dinî duyguları ancak kiliseye gittiklerinde hissedilebiliyordu. Dışarıya çıktıklarında da o hissiyatı yeniden kalp ve vicdanlarının derinliklerine gömüyorlardı. Manzarada, dinsiz bir hayat ve hayattan uzak bir din vardı.
     <br/>
     <br/>
     Batıdaki bu gelişme Müslüman toplumları da etkiledi. Özellikle de Osmanlı Devleti’ni… Gerileme döneminin bütün faturası neredeyse İslam’a çıkarıldı. İnsanlar, teknolojik gelişmenin önündeki en büyük engelin “din” olduğu kanaatine vardı. Batıdaki muasır medeniyet seviyesine ulaşmanın yolunun da dinî değerlerden kurtulmaktan geçtiği zannedildi. Din ile ilmin birbirini tamamlayan iki mütemmim cüz olduğunu ispatlayan insanların torunları, bir süre sonra bunları -tıpkı Batıda olduğu gibi- birbirinin düşmanı olarak takdim etti. Bu fetret devrinde niceleri iki arada bir derede kaldı.
     <br/>
     <br/>
     İşte bu rekabeti ortadan kaldıracak en önemli adımı attı, Üstad Bediüzzaman Hazretleri… Dinî ve beşerî ilimlerin bir araya gelebileceğini ispatladı. İspatlamakla kalmadı ortaya koyduğu eserlerde bunun nasıl olacağını da bizzat gösterdi. Bugün hem beşerî ilimlerde temayüz etmiş hem de dinini çok iyi bilen bilim adamları var artık. İşte onlardan biri de bu hafta teorisini kapağa taşıdığımız Nevada Üniversitesi Öğretim Üyesi Prof. Dr. Yunus Çengel.
     <br/>
     <br/>
     Prof. Çengel, “Elmas Teorisi” adını verdiği ve geçen eylülde Trabzon’da yapılan bir toplantıda sunduğu çalışmasıyla din ile bilimi barıştırmak istiyor. Bugünkü bilimin her şeyi madde ve enerjiden ibaret öngördüğünü, halbuki tabiattaki her şeyin madde ve mânâ karışımı olduğunu dile getirerek, Einstein gibi gözlem ve muhakemeye dayandırdığı teorisiyle bilimde çığır açmayı hedefliyor.
     <br/>
     <br/>
     İyi okumalar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Şeyma Koyuncu, 11-Kasım-2005
> Eleştirilere çok üzüldüm: 
> Öncelikle Aksiyon'a yapılan eleştirilerden dolayı çok üzüldüğümü belirtmek isterim. Eleştiri yapanların şunu düşünmeleri lazım: Bir dergi tirajına bakılarak satın alınamaz. Aksine içeriğine bakılarak alınıp okunabilir.

### Merve Yargıç, 10-Kasım-2005
> Dergiye ulaşmak neden bu kadar zor?: 
> Aksiyon dergisine ulaşmak niye bu kadar zor? Lise öğrencisiyim. Yurtta kalıyorum ve her hafta dışarı çıkıp almam mümkün değil. Abone olmayı da denedim ama hâlâ dergi elime ulaşmıyor. Lütfen bana bir yol gösterir misiniz?

### Mehmet Torun, 09-Kasım-2005
> Teşekkürnâme: 
> Derginizin yayınından son derece memnunum. Yürüdüğünüz çizgiyi esen herhangi bir rüzgara karşı değiştirmeyeceğinize olan inancım sonsuz. Elbette, güvenilir yayıncılıkta katettiğiniz yol oldukça uzun. Derginizin bir takipçisi ve sempatizanı olarak, yaptığınız ve aynı çizgide yapacağınız yayınlarda başarılar dilerim.

### Mert Damönü, 09-Kasım-2005
> Aksiyon'u bıraktım diyenlere: 
> Aksiyon'da yayınlanan Barzani ailesiyle ilgili haberden sonra dergiyi almayı bırakan insanların mesajlarını üzüntüyle okudum. O arkadaşlar şunu unutmamalıdır ki Aksiyon birilerine şirin görünmeye çalışmaz yahut birilerini şirin göstermeye de çalışmaz. 11 yıldır alıp okuyorum ve haberlerinden memnunum. Bir aksiyon abonesi gider yüz tanesi kazanılır.

### Yunus Bilir, 09-Kasım-2005
> Bana göre yanlış: 
> Bu haftaki sayınızda arka sayfadaki bulmacaya baktığımda açıkcası moralim bozuldu; çünkü orada Fehriye Erdal adlı şahsın ismi sorulurken "Belçika'daki suçlumuz" diye sorulmuş. Bence bu yanlış. Sanki onu sahipleniyormuşuz gibi bir izlenim veriliyor. Böyle küçük ayrıntıların da gözden kaçmaması dileğiyle...

### Anıl Yılmaz, 08-Kasım-2005
> Allah ile bilimin ayrı olması mümkün mü?: 
> Üstünlük prensibi insanların dünyasını şekillendiriyor. İnsanlar; ekonomik sistemlerin, politik partilerin, inandıkları dinlerin, tutukları takımların daha üstün olduğunu savunuyorlar. Ama aslında ne dağlar denizlere göre daha muhteşem, ne laleler güllere göre daha güzel, ne buzullar gökyüzüne göre daha kusursuz. Hiçbir kar tanesi de diğerine göre daha üstün değil ama birlikteliğinin güzelliği var. Yani aslında bir olduğumuzu unutmamalı ve yargılarımızı bir tarafa  bırakmalıyız. Belki o zaman bir fikrin başta uçuk ve saçma gelmeden her zaman bir ümit olduğunu görürüz. Allah ve bilim birbirinden ayrı değil. Yalnızca bizim değer yargılarımız bütünlüğü görmemizi engelliyor.

### İbrahim Yavuz, 08-Kasım-2005
> Eleştirilere tahammül: 
> Aksiyon'un en çok tasvip ettiğim ve beğendiğim yanı size karşı yapılan eleştirilere sonuna kadar açık olmanız. Bazen kendi kendime bu kadar acımasız bir eleştiriyi sayfalarında nasıl oluyor da yayınlıyorlar diye çok merak ediyorum. Ama bunun da size fazlasıyla artı puan kazandırdığından hiç şüphem yok. Çalışmalarınızda başarılar diliyorum.

### Havva Bostan / Tülay Yılmaz, 08-Kasım-2005
> Okur Hattı içimizi burktu: 
> Geçen hafta Okur Hattı'nı okurken içimiz burkuldu. Aksiyon'a yaptığımız vefaızlık nedir diye düşünmeden edemiyor insan... Hemen her şey için abone kampanyaları düzenlenirken, benzer bir çalışma Aksiyon için de yapılmıyor? Buradan özellikle Aksiyon okurlarına sesleniyoruz. Dergimizi hakettiği yere getirmek bize düşüyor. Aksiyon'u haftalık dergi satışlarında dördüncü sırada görmek bizi çok üzüyor.

Kaynak: [www.aksiyon.com.tr](http://www.aksiyon.com.tr:80/detay.php?id=22823&yorum_id=1), [web.archive.org (arşiv bağlantısı)](http://web.archive.org/web/20060117132524/http://www.aksiyon.com.tr:80/detay.php?id=22823&yorum_id=1)
