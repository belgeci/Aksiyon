# Haziran gecesi’nin reytingi

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20050413170234im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Başlığa bakıp, Kanal D’de yayınlanan diziden bahsettiğimi zannetmeyin sakın. Hani, Özcan Deniz’in başrol oyuncusu olduğu filmden. Kapak konumuzdan hareketle dizilerin reyting ölçümlerini anlatacağımı da sanıyorsanız yanılıyorsunuz. Burada, genelde haziranda vizyona giren reytingi yüksek başka dizilerden bahsetmek istiyorum size.
   </font>
   <br/>
   <p>
    <font class="content">
     Malum, Türkiye’deki siyasi hava değişiyor. Hem iktidar hem de ana muhalefet mecliste kan kaybediyor. Birbiri ardına gelen vekil istifaları 1996-1997 yıllarında yaşananları hatırlatıyor. Bir de 19 Haziran 1999’da sahnelenen büyük entrikayı. Nasıl ki her film iyi “iş” yapabilmesi için aylar öncesinden pazarlanır, “haziran dizilerinin” ön çalışmaları da mart ve nisanda başlar, mayısta hızlanır. İşte, bugünü anlamak için dünden birkaç örnek…
     <br>
      <br>
       25 Aralık 1995’te yapılan seçimden Refah Partisi birinci çıkar. Ancak, hükümeti 5 Mart 1996’da ANAP lideri Mesut Yılmaz, DYP ile anlaşarak kurar. 9 Nisan’da Tansu Çiller hakkında verilen meclis soruşturması önergesiyle hükümette kriz başlar. Bu sırada güneydoğuda PKK operasyonları hızlanmış, 1 Mayıs’ta İstanbul’daki mitingde çıkan olaylarda 3 kişi ölmüştür. 9 Mayıs’ta, Çiller hakkında ikinci bir meclis soruşturması açılmasını isteyen önerge kabul edilir.
       <br>
        <br>
         18 Mayıs’ta Cumhurbaşkanı Demirel’e İzmit’te İbrahim Gümrükçüoğlu tarafından silahlı saldırı düzenlenir. 22 Mayıs’ta devlet bakanlarından Ayvaz Gökdemir ile Ünal Erkan istifa eder. İki gün sonra DYP hükümetten çekilir. Başbakan Yılmaz da 6 Haziran’da istifa eder. Cumhurbaşkanı Demirel, ertesi gün, hükümet kurma görevini RP lideri Necmettin Erbakan’a verir.
         <br>
          <br>
           21 Haziran’da Yaşar Dedelek, Şinasi Altıner, Tevfik Diker ve İrfan Köksalan DYP’den istifa ederek ANAP’a geçer. 23 Haziran’da, HADEP Kongresi’nde, salondaki Türk bayrağı indirilerek yerine PKK örgütünün bayrağı ve Abdullah Öcalan’ın posteri asılır. Olay tüm yurtta büyük bir tepkiyle karşılanır ve ertesi günden itibaren her yerde bayrak asma kampanyası başlar. 28 Haziran’da Erbakan’ın başbakanlığında RP-DYP koalisyon hükümeti kurulur.
           <br>
            <br/>
            İki gün sonra Tunceli’de kendisine hamile süsü veren PKK’lı terörist, bayrak töreni sırasında belindeki bombayı patlatır. Olayda 6 asker şehit olur. 4 Temmuz’da vekil transferleri başlar. ANAP Muş Milletvekili Erkan Kemaloğlu DYP’ye, ANAP Van Milletvekili Mustafa Bayram ise RP’ye geçer. 16 Temmuz’da ise Emre Gönensay, İsmet Sezgin, Cavit Çağlar, Köksal Toptan, Rifat Serdaroğlu, Mehmet Köstepen, Mehmet Batallı ve Refaiddin Şahin DYP’den istifa eder.
            <br/>
            <br/>
            28 Şubat 1997’ye kadar Türkiye’de enteresan gelişmeler yaşanır. Kendilerini Aczmendiler olarak tanıtan bir grup ortaya çıkar. Susurluk’ta büyük ses getiren bir kaza olur. İçişleri Bakanı Mehmet Ağar görevinden istifa eder. Müslüm Gündüz’ler, Fadime Şahin’ler, Ali ve Emire Kalkancı’lar ekranlarda boy gösterir.
            <br/>
            <br/>
            28 Şubat 1997 tarihli MGK toplantısında askerler hükümete sert uyarıda bulunur. 4 Nisan’da MHP Genel Başkanı Alparslan Türkeş hayatını kaybeder. 26 Nisan’da Sağlık Bakanı Yıldırım Aktuna ile Sanayi ve Ticaret Bakanı Yalım Erez istifa eder. Bunları 13 Mayıs’ta Bahattin Yücel, 17 Mayıs’ta Işılay Saygın’ın istifaları izler. Brifingler düzenlenir, RP hakkında kapatma davası açılır. Başbakan Erbakan görevi hükümet ortağı Çiller’e devretmek amacıyla 18 Haziran 1997’de istifa eder.
            <br/>
            <br/>
            Bunlardan niçin mi söz ediyoruz? Geleceği öngörmek bazen geçmişe bakmaktan geçtiği için... Dün 28 Şubat’ta korunanlar, bugün sağa sola “mesaj” göndererek, Aczimendilerin dün rol aldığı dizide bugün “figüran” olmak istiyor. Şimdiden söyleyelim; sahneye konmak istenen CD’li yeni dizinin yüksek reyting alması çok zor. Bizden hatırlatması...
            <br/>
            <br/>
            İyi haftalar.
            <br/>
           </br>
          </br>
         </br>
        </br>
       </br>
      </br>
     </br>
    </font>
   </p>
  </p>
 </font>
</div>


## Yorumlar

### Hülya Taş, 08-Nisan-2005
> Ne yapmaya çalışıyorlar?: 
> Herkesin bir dayanak noktası vardır. Türk milleti olarak bizim ise inançlarımız ve değerlerimiz. Kimse bunu zedeleyemez... Biz millet olarak bütün gücümüzü içimizde topluyoruz. Türk'üz, Kürt'üz; ama en önemlisi hürüz vesselam.

### Macit Büyük, 08-Nisan-2005
> Haziran Gecesi'nin reytingi: 
> Geçen sayısınızdaki editör yazısını okuyunca son 10 yılda Türkiye'de yaşanan entrikalar film şeridi gibi hayalimde canlandı. Yıllar değişiyor ama milletçe yaşadıklarımız değişmiyor, sadece filmlerin oyuncuları değişiyor. Eski Türk filmlerinde hep aynı senaryonun başka oyuncularla tekrar tekrar çevrildiği gibi, Türkiye'deki "Haziran Sıcağı" dizileri de oyuncuları değiştirilip aynı senaryo üzerine bina ediliyor. Bahsettiğim eski Türk filmleri nasıl ki izleyiciye cazip gelmiyorsa, bu entrika dizilerinin de halkı bıktırdığı için reyting bulamayacağını düşünüyorum. Cami kapılarında CD dağıtanların cami cemaati tarafından kovulması ve "Siz nasıl Müslümansınız. Müslüman Müslümana böyle iftira atar mı?" diye tepki göstermesi de aynı seviyedeki bir bıkkınlığın göstergesi olsa gerek!

### Adnan İlan, 07-Nisan-2005
> Yavaş bir değişim: 
> Son zamanlarda derginin mizanpajında yaptığınız değişiklikleri ilgiyle takip ediyoruz. Gerçi biraz yavaş bir değişim oluyor; ama olsun... Herhalde okuyucuları alıştırmak istiyorsunuz.

### Çağdaş Önder, 06-Nisan-2005
> Satıcıların işi zor: 
> CD’li yayınlar eskiden vardı, yarın da olacak. Korsan diziler olarak adlandırılan CD’ler gerçekle yakından uzaktan alakası olmayan laf ve görüntü kalabalığından ibarettir. Reytingden anlaşılıyor ki bu diziler hiç izlenmiyor. İçeriğin düzmece olduğu bilindiği için rağbet görmüyor. Satıcıların işi zor.

### Mustafa Usta, 05-Nisan-2005
> İyi ki Aksiyon okuruyum: 
> Aksiyon, doğru ve güvenilir haber alanında büyük bir boşluğu doldurmaktadır. Çalışma hayatınızda başarılar dilerim. İyi ki Aksiyon okuruyum.

### Ümit Bulut, 05-Nisan-2005
> Şubat Soğuğu’nu izlesinler: 
> Montaj CD’lerin dağıtım merkezi Trabzon. 35-40 yaşlarında bir bayan, kapı kapı dolaşıp bunları dağıtıyor. Evinizde CD çalıştırıcı olup olmadığını soruyor, varsa o meşhur CD’leri veriyor. Nasıl inandırmışlar bilmiyorum; ama görenler çok gülüyor. İrticacı demek tutmadı galiba. Tavsiyem, Şubat Soğuğu’nu izlesinler.

Kaynak: [www.aksiyon.com.tr](http://www.aksiyon.com.tr:80/detay.php?id=20754&yorum_id=1), [web.archive.org (arşiv bağlantısı)](http://web.archive.org/web/20050413170234/http://www.aksiyon.com.tr:80/detay.php?id=20754&yorum_id=1)
