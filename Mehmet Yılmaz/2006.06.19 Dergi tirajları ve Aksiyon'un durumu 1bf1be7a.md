# Dergi tirajları ve Aksiyon’un durumu

*Mehmet Yılmaz 2006.06.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081117im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Birkaç haftada bir sizlere, dergimizle ilgili bilgiler vermeye çalışıyorum bu köşede. Bu hafta geçtiğimiz bir yılda genelde haber dergisi piyasasında özelde de Aksiyon'da yaşanan gelişmeleri anlatmak istiyorum. Özellikle tiraj konusunda.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Çoğu okurumuzun da yakından takip ettiği gibi geçen yıl temmuz ayında önemli üç haber dergisi aynı anda fiyatlarını 1 YTL yaparak bir strateji değişikliğine gitti. Yoğun medya kampanyası eşliğinde gerçekleştirilen bu değişim sayesinde haber dergileri çok ciddi satış rakamlarına ulaştı. Daha önce ortalama 6-10 bin arası tiraja sahip bu dergiler, bir anda yüzbinleri de aşan bir okur kitlesine ulaştı. O dönemde yazdıklarımızı okuyanlar hatırlayacaklardır, fiyat indirimi furyasına katılmasak da refiklerimizin yeni okurlara ulaşmasının haber dergisi piyasası açısından çok sevindirici olduğunu belirtmiştik. Tabii ki inşallah bu noktadan geri dönülmez temennimizi ekleyerek…
    <br>
     <br>
      Geçen yılki temmuz sürecinde Aktüel dergisi fiyat düşürmekle kalmadı, habercilik noktasında farklı bir mecraya gireceğini deklare ederek "yeni" bir dergi olduğunu ortaya koydu. Hatta geçmiş sayılarını "sıfırlayarak" bu konuda çok iddialı olduğunu da gösterdi. Nitekim, bugün gelinen noktada kısmen başarılı olduğu söylenebilir. Son birkaç sayıdır en çok satan dergi konumunda olması okurun da bu tercihe destek verdiğini ispatlıyor zaten.
      <br>
       <br>
        Gelelim Aksiyon'a.
        <br/>
        <br/>
        Bu köşeyi düzenli takip edenler bizim tavrımızı biliyorlar aslında. Birinci dergiyken, son bir senede satış sıralamasında dördüncülüğe düşmemizden okurlarımız genelde rahatsız. Bizim de refiklerimiz gibi fiyat indirerek ya da tanıtım yaparak karşı 'taarruz'a geçmemizi ve yeniden birincilik kürsüsüne çıkmamızı istiyorlar. Şüphesiz Aksiyon sevdalıları için haklı talepler bunlar. Ama biz "Türkiye'nin en çok satan, en kaliteli dergisiyiz" gibi beylik sloganlardan uzak, günübirlik heyecanlarla hareket eden bir yayın organı değiliz. En önemli prensibimiz ise "bakılan" değil, "okunan" bir dergi haline gelmek. Çay ve sigara tiryakiliği gibi Aksiyon'u okumadan rahat edemeyen/edemeyecek okurlara ulaşmak amacımız.
        <br/>
        <br/>
        Nitekim rakamlar da bu durumu doğruluyor. Son bir yılda refiklerimiz çok muazzam bir okur kitlesine ulaştı. Ama onların üçte ikisi dergilerini okumayı şimdilik bırakmış durumda. Aksiyon ise 1 Haziran 2005-1 Haziran 2006 tarihleri arasında tam 14 bin yeni okur kazandı. Bayi satışı dışında "abone" olan bu okurların 9 bin 200'ü halen bizi okumayı sürdürüyor. Elbette eskiden abone olup Aksiyon'u bırakan okurlarımız da var. Ancak, genel anlamda dergimizin tedricen kalıcı okurlar kazandığı muhakkak. Son 6 yılın rakamları bu gerçeği gözler önüne seriyor çünkü…
        <br/>
        <br/>
        Aksiyon'un 2000'deki ortalama satışı 14 bin 383. Bir sonraki yıl bu rakam 14 bin 961 olarak gerçekleşiyor. Aksiyon'un büyüme trendi 2002'de hızlanıyor ve ortalama satışımız bu kez 16 bin 331'e, 2003'te de 18 bin 725'e ulaşıyor. 2004 ve 2005 yılları ise Aksiyon'un "yeniden" 20 binli satış rakamlarını aştığı dönem oluyor. 2004'te 21 bin 371 okurla buluşan dergimiz, 2005'te ortalama satışını biraz daha geliştiriyor: 21 bin 574.
        <br/>
        <br/>
        Bu yılın ilk altı ayının verileri de bizim açımızdan sevindirici. 2 Ocak 2006-29 Mayıs 2006 tarihleri arasında yayımladığımız 22 sayının ortalaması daha şimdiden 22 bin 952 oldu. Yaz sezonunda okurlarımız bizi yalnız bırakmaz ise yıl sonuna kadar bu ortalamanın 30 binleri bulacağını ümit ediyoruz.
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24612), [web.archive.org (arşiv bağlantısı)](http://web.archive.org/web/20071123081117/http://www.aksiyon.com.tr:80/detay.php?id=24612)
