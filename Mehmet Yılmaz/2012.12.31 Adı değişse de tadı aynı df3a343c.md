# Adı değişse de tadı aynı

*Mehmet Yılmaz 2012.12.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ağız alışkanlığıyla hâlâ ‘Bank Asya’ dediğimiz PTT 1. Lig, kendine has özelliklerini devam ettiriyor. Puanların birbirine çok yakın olduğu ligde Süper Lig adaylarının sayısı epey fazla. Heyecan ve mücadele en üst düzeyde.
  </font>
 </div>
 <div id="newsText">
  <font class="detail-text">
   <p>
    Süper Lig gibi PTT 1. Lig’de de ilk devre sona erdi. Yaklaşık bir aylık aranın ardından ikinci devre başlayacak. Ligde devreyi geçen sezon Süper Lig’den düşen Manisaspor lider tamamladı. Ne ilginç ki Manisaspor ilk devre boyunca bir hafta bile hiç lider olmamıştı. İlk haftalarda sürekli el değiştiren, son bölümde genelde Erciyesspor’un liderliği ile geçilen lig, Kayseri temsilcisinin son iki haftayı puansız geçmesiyle yeni bir liderle kapatmış oldu perdelerini. Manisaspor son hafta Adanaspor’u misafir etti. Şayet rakibine yenilseydi bu sefer de ilk yarının lideri Adanaspor olacaktı. İşte böyle garip bir lig PTT 1. Lig…
   </p>
   <p>
    Haftalar boyunca liderlikte kalan Erciyes, bir ara puan farkı bile yapacakken fırsatları değerlendiremedi ve 2. sırada bitirdi devreyi. 5 Ocak Stadı’nda çok iyi bir çizgi tutturan Adanaspor zirve ortaklarından biri yine. Bir ara sıkıntılı bir dönem yaşadılar ama geçen sezonun terfi maçları finalisti olarak yeniden toparlanmayı başardılar. 1. Lig’in müdavimleri Mustafa Reşit Akçay ismini çok iyi bilir. Çünkü Akçay, iki sezon önce Tavşanlı Linyit ile bir futbol mucizesinin kapısından dönmüştü. Şimdi ise benzer şeyleri memleketinin takımı 1461 Trabzon’da yapıyor. Üstelik sadece ligin değil, G.Saray’ı eleyerek kupanın da sürpriz takımı oldu 1461 Trabzon.
   </p>
   <p>
    Ligin ikinci devresine, geçmişte yine bu ligde Manisa ile çalışan ama başarısız olan Mustafa Denizli ile başlayacak olan Çaykur Rizespor ise ilk yarıyı 5. tamamladı. Mali açıdan hayli kuvvetli olan Rize’nin yapacağı ara transferler şimdiden merak uyandırıyor. Lige oldukça kötü bir başlangıç yaptıktan sonra Mustafa Uğur’la birlikte yükselişe geçen Adana Demirspor da zirve yarışındaki takımlar arasında. Bilhassa Brezilyalı oyuncusu Juninho’nun performansı dikkat çekici.
   </p>
   <p>
    İlk 6 hedefi içindeki Bucaspor genelde 6 ile 10. sıralar arasında geçtiği ilk yarıyı 7. bitirirken, hemşehrisi Karşıyaka ise bir süre liderliği de ele geçirmesine rağmen çizgisini koruyamadı. Son maçlarında çıkışa geçen G.Antep Büyükşehir 9, her sezon olduğu gibi bu sezona da büyük beklentilerle giren ama bekleneni veremeyen Boluspor 10. sırada yer buldular kendilerine. Son maçlarını kazanan Şanlıurfaspor ve Torku Konyaspor ilk 6 iddialarını sürdürerek girdiler tatile. Denizlispor ise 21 puanla onların ardında yer alıyor ve nispeten iyi bir grafik sergiledi kendi adına.
   </p>
   <p>
    Düşme hattındaki takımlar ise 18’er puanlı Kartalspor ve Göztepe ile 17 puanlı Tavşanlı Linyit ve 15 puanlı Samsunspor. Söz konusu takımların tek hedefi devre arasındaki takviyelerle üst sıralara doğru yelken açabilmek. Ligin dibinde ise maddi olarak büyük bir kaosun içinde yer alan Ankaragücü var. Torku Konyaspor karşısında 3-0 geride götürdükleri ilk devrenin son müsabakasında taraftarlar sahaya inince maç tatil olmuştu. Bunca sorunun içinde genç oyuncularıyla onur mücadelesi veren başkent ekibinin zaten iyice tükenen nefesinin ikinci devrede nereye kadar yetebileceği de merak konusu.
   </p>
   <p>
    PTT 1. Lig’den notlar
   </p>
   <p>
    Geçmiş sezonlarda açık kanallarında neredeyse haftanın bütün maçlarını yayımlayan TRT, bu sezon açık kanalda (genelde TRT Spor) günde bir ya da iki maç verirken diğer bütün maçları TRT Web TV üzerinden yayımlıyor.
   </p>
   <p>
    Ligdeki 18 takımdan 3’ü İzmir, 2’si Adana temsilcisi. Doğu Anadolu’dan hiç takım yer almazken; toplamda 15 farklı vilayetin takımı bulunuyor. Önceki yıllarda birkaç takımla ligde yer alan İstanbul’un tek temsilcisi ise Kartalspor.
   </p>
   <p>
    Lider Manisaspor ile 8. sıradaki Karşıyaka arasındaki puan farkı yalnızca 6.
   </p>
   <p>
    Erciyesspor 33 golle ligin en golcü takımı olurken en az gol atan takım ise rakip ağları yalnızca 9 kez sarsabilen Göztepe. Ankaragücü 30 gol yiyerek en fazla gol yiyen takım durumunda. 11 gol yiyen 1461 Trabzon ise savunması en sağlam takım.
   </p>
   <p>
    Samsunspor çok ilginç bir istatistiğe imza attı. 17 maçta yalnızca 1 kere kazanabildi. 12 maçta ise berabere kaldı.
   </p>
   <p>
    Erciyesspor deplasmanların en başarılı takımı oldu ve tam 17 puan topladı dış sahada. Evinde en çok puan toplayan takım ise 6 galibiyet, 3 beraberlik ve 21 puanla Adanaspor.
   </p>
   <p>
    <strong>
     PTT 1. Lig’de ilk devrenin karması
    </strong>
   </p>
   <p>
    Fatih (1461 Trabzonspor), Hikmet (Manisaspor), Efe (Bucaspor), Göksu (1461 Trabzonspor), Kibong (Adanaspor), Juninho (Adana Demirspor), Emrah (Erciyesspor), Jallow (Ç. Rizespor), Kahe (Manisaspor), M’Billa (Adanaspor), Gohou (Erciyesspor)
   </p>
   <p>
    <strong>
     PTT 1. Lig Gol Krallığı
    </strong>
   </p>
   <p>
    PTT 1. Lig Gol Krallığı
   </p>
   <p>
    <strong>
     12 Gol
    </strong>
   </p>
   <p>
    Gohou Erciyesspor
   </p>
   <p>
    <strong>
     10 Gol
    </strong>
   </p>
   <p>
    Kahe Manisaspor
   </p>
   <p>
    Emrah Erciyesspor
   </p>
   <p>
    Juninho Adana D.Spor
   </p>
   <p>
    M’Billa Adanaspor
   </p>
   <p>
    <strong>
     9 Gol
    </strong>
   </p>
   <p>
    Uche Kalu Çaykur R.Spor
   </p>
   <p>
    <strong>
     7 Gol
    </strong>
   </p>
   <p>
    Gökhan Adana D.Spor
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-34473-adi-degisse-de-tadi-ayni.html), [web.archive.org (arşiv bağlantısı)](http://web.archive.org/web/20130131200510/http://www.aksiyon.com.tr/aksiyon/haber-34473-adi-degisse-de-tadi-ayni.html)
