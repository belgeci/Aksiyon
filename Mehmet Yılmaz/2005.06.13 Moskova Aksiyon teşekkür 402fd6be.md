# Moskova, Aksiyon, teşekkür

*Mehmet Yılmaz 2005.06.13*

<div bgcolor="#FFFEF6">
 <font>
  <img border="0" height="1" src="/web/20060106103516im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Eskiden çok modaydı “Komünistler Moskova’ya” sloganı. Komünizmi savunanların Türkiye’de değil de o çok sevdikleri ülkede hayatlarını sürdürmeleri istenirdi. Bugünkü “Ya sev ya terk et” söyleminin o dönemdeki versiyonuydu söz konusu slogan. Ne eski tüfekler Moskova’ya gitti ne de komünizm Türkiye’ye geldi. Ancak, kapitalizmin Moskova’ya ulaştığı bir gerçek.
   </font>
   <p>
    <font class="content">
     Diyalog Avrasya Platformu’nun düzenlediği bir sempozyumu izlemek için gittiğimiz Moskova, işin doğrusu beni oldukça şaşırttı. Rusların dünyada imparatorluk mirasına sahip sekiz ülkeden biri olduğunu kitaplardan öğrenmiştik. Dahası, imparatorluk mefkuresi olmasa bugünkü mevcut yapıyı da bir arada tutmasının çok zor olacağını biliyorduk. Ancak, komünizm sonrası serbest piyasa ekonomisine bu kadar çabuk intibak edebileceğine pek fazla ihtimal vermiyordum. Meğer yanılmışım.
     <br>
      <br>
       Rusya’nın başkentinde kafanızı nereye çevirseniz küresel bir markayla yüz yüze geliyorsunuz. Lüks eşya satan mağazalar, modern alışveriş merkezleri, son model arabalar doldurmuş her yeri. Yeni yapılan binalar da cabası. İnsanlar markalı eşya satın alabilmek için adeta yarışıyor. Öteden beri bir gözü hep Avrupa’da olan Ruslar, Demirperde’nin kalkmasından sonra gelen refahın sarhoşluğunu yaşıyor sanki.
       <br/>
       <br/>
       Elbette Rusya Moskova’dan ibaret değil. Ülkenin geri kalanında aynı manzarayı görmeniz mümkün olmayabilir. Ancak, başkentte tamamen Batılı birhava hakim. Küreselleşmeyle dünyanın her tarafında görülen ve aynı elbiseyi giyen, aynı filmi seyreden, aynı gıdaları tüketen insan prototipi Moskova sokaklarında da cirit atıyor. Dün Amerikan ve Batı emperyalizmine karşı çıkanlar onlar değil sanki...
       <br/>
       <br/>
       “Komünistler Moskova’ya” sloganı geçmişte makes bulmadı. Fakat, bugün bir defalığına da olsa, Türkiye’de hâlâ komünizmi savunan, sosyalizmin faziletlerinden dem vuranları Moskova’ya göndermek lazım. Yoldaşların nasıl da liberal değerleri kolayca özümsediklerini görmeleri için. Onların yanına refakatçi olarak da ulusalcıları vermek lazım. Eskiden dini afyon olarak gören bir devletin her köşe başındaki kiliseyi nasıl koruduğunu ve şimdi de nasıl restore ettiğini müşehade etmeleri için...
       <br/>
       <br/>
       ***
       <br/>
       <br/>
       Aksiyon, enteresan bir dergi. İlk çıktığı günden bu yana kendine has bir duruşu var. Haberleri verirken kullandığı üslup ve sunum tarzı çok farklı. Uzun zamandır da bundan taviz vermiyor. Hem de “trend” diye diye haber dergiciliğini kısır döngüye sürükleyenlere inat yapıyor bunu. “Peki bu durumda belirleyici olan âmil nedir? Dergiyi hazırlayanlar mı yoksa okur mu?” diye Aksiyon’un söz konusu duruşunu merak edenler olabilir.
       <br/>
       <br/>
       Aslında bana göre hiçbiri. Ama okur hattına gelen yorumları okuyanlar ya da web sayfamıza girerek haberlerin altında yer alan değerlendirmeleri inceleyenler belki oralardan bir ipucu çıkarabilir. Görüşlerini de yazarak bizimle paylaşabilir. Geçen hafta azıcık içimizi döktük, okurdan çok enteresan mektuplar aldık. Uygun görülenleri okumuş olmalısınız zaten. Mesaj ileten iletmeyen herkese gönül dolusu teşekkürler.
       <br/>
       <br/>
       Dergi enteresan olunca okur da öyle oluyor zahir. Yoksa tersi miydi? Sahi sizce hangisi? Yoksa benim gibi üçüncü şıkkı tercih edenlerden misiniz?
       <br/>
       <br/>
       İyi haftalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


## Yorumlar

### Muhammet Sait, 19-Haziran-2005
> Sensiz olmuyor: 
> Sevgili Aksiyon, seninle 1994’te tanıştık ve çok iyi dost olduk. Birbirimizden bir hafta ayrı kalmaya bile tahammülümüz yoktu. Şimdi çok uzaklarda, Arjantin’deyim. İnşallah bir gün sen de gelirsin buralara.

### Habib Yüksel, 16-Haziran-2005
> Potansiyeli açığa çıkaralım: 
> Sürekli takip ettiğim haftalık dergi tirajları borsa indeksi sanki. Promosyon verince artıyor, vermeyince düşüyor. Aksiyon’unki ise sabit: Yirmi bin civarında. Ama yüz binleri geçecek potansiyeli var. Biz okurlara büyük görev düşüyor. Dergimizi çevremizdekilere niye tavsiye etmiyoruz acaba?

### İbrahim Kara, 16-Haziran-2005
> Ahmet Selim kitap tavsiye etse: 
> Din Kültürü ve Ahlâk Bilgisi öğretmeniyim. Ahmet Selim Bey’in yazılarını ilgiyle takip ediyorum. Onları okuduğumda merhum Cemil Meriç’in yazıları aklıma geliyor. Şu şu kitapları mutlaka okumak gerekir diye biz okurlara bir tavsiyede bulunsa ne güzel olur.

### Sultan Katı-Öğretmen, 16-Haziran-2005
> Kitap reklamlarına dikkat: 
> “Bay Matruşka” kapağını çok beğendik. Şubat Soğuğu ile ilgili başka yazılar da bekliyoruz. Strateji kitaplarıyla ilgili reklamlar bazı arkadaşların çok ilgisini çekiyor. Okunması şart temel kitapları göz ardı edip strateji kitapları okuyorlar. Bu kitaplar çok önemli meselelere temas ediyorsa bunu Aksiyon’da haber olarak okumak isteriz. Kitap reklamlarında daha dikkatli olmanızı rica ediyoruz.

### F.Yasin Turinay, 14-Haziran-2005
> Öyle bir dergi ki...: 
> Aksiyon dergisi, tüm makale ve haberlerine  'bila kaydü'ş-şart' imza atabileceğim bir dergi.

### Olgun Atlı, 14-Haziran-2005
> Yolunuz açık olsun: 
> Şunları şunları yaptık diye sayıp dökmeyeceğinizi biliyorum. Çünkü alçakgönüllüsünüz, bunu enaniyet olarak görürsünüz. Bu sebeple, Aksiyon dergisinin yayın dünyamıza kazandırdıklarını ben sayacağım. Daha ilk sayılarınızla medyamızın en kıymetli değerlerinden biri haline geldiniz. Hiç kimseyi karalamadan, sansasyona kaçmadan bu ülkenin en temel problemlerine ışık tuttunuz. Doğru ve ilkeli haberciliğin, halkın değerlerine saygının simgesi oldunuz. Yıllardır çizginizden hiçbir şey kaybetmediniz. Şubat soğuklarında içimizi ısıttınız, ağustos sıcaklarında ruhumuzu serinlettiniz. Sizlere tavsiyede bulunmak aklımın ucundan bile geçmez. Bu milletin dualarını hak etmeye devam edin yeter. Yolunuz açık olsun.

### Mustafa İzmirli, 14-Haziran-2005
> Kıbrıs’ta da çok okunuyorsunuz: 
> Sekiz yıldır Kıbrıs’tayım. Kendimi buradaki en iyi Aksiyon okuru zannediyordum. Bunun yanlış olduğunu daha yeni anladım. Kıbrıs’ta da çok okunuyorsunuz. Aksiyon’u başkalarına hiç methetmedim. Ama elimde gören merak etti, nereden aldığımı sordu. Dergi kendini okutmasını biliyor.

Kaynak: [www.aksiyon.com.tr](http://www.aksiyon.com.tr:80/detay.php?id=21972&yorum_id=5010), [web.archive.org (arşiv bağlantısı)](http://web.archive.org/web/20060106103516/http://www.aksiyon.com.tr:80/detay.php?id=21972&yorum_id=5010)
