# Kktc fıılen bağimsiz oldu

*Mehmet Yılmaz 2003.04.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Rumların AB'ye giriş anlaşmasına İngiltere ve Yunanistan imza attı. Rumların iki garantör devletle bütünleşme sürecine girmesi Türkiye'nin bundan böyle Kıbrıs'ın toprak bütünlüğünü ve egemenliğini garanti etme mecburiyetini ortadan kaldırıyor.  KKTC böylece fiilen bağımsız bir devlet haline gelmiş oluyor.
  </font>
 </div>
 <div id="newsText">
  <font class="detail-text">
   Kıbrıslı Rumlar nihâyet muradlarına erdiler ve AB'ye giriş anlaşmasını imzaladılar geçen hafta. Bir avuç Türk gazetecinin 'hüzünlü' şekilde izlediği Atina'daki tören, Türkiye'nin tarihi genişlemenin dışında kalmasından neşet eden eziklik ve öfkeyi yansıtan ifadelerle sunuldu kamuoyuna. Köşelerde, Kıbrıs uyuşmazlığının bu noktaya gelmesinde AB'nin ve BM'nin oynadığı rolleri dikkate almayan, fakat Ankara'nın ve KKTC'nin yapmış olduğu hataları nazara veren yorumlar sunuldu okurlara. Yazıların hemen tamamında yapılan vurgu Türkiye'nin izlediği politikanın 'iflas' ettiğine dairdi.
   <br/>
   <br/>
   Halbuki, bir hastalığın tedavisinde onun doğru teşhis en önemli husustur. Kıbrıs meselesi bugün kördüğüm haline geldiyse bunun altında Türkiye kadar Yunanistan'ın, İngiltere'nin, AB'nin ve BM'nin yapmış olduğu hataların payı da bulunuyor. Özellikle, uluslararası hukuku önceleyen AB'nin, Garanti Anlaşmaları'nı imzalayan İngiltere ve Yunanistan'ın 1974'ten beri takındıkları 'hazımsız' tutumların 'ustaca' dikkatlerden uzak tutulması oldukça manidar.
   <br/>
   <br/>
   Gerek yazıları gerekse konuşmaları ile uluslararası ilişkilerde diplomatik müzakerelerin nasıl olması gerektiğini bizzat gösteren; kuru eleştiri yerine çözüm önerileri getiren emekli büyükelçilerimizden Gündüz Aktan ile Kıbrıs'taki yeni durumu, geçmişten gelen birikimleri dikkate alarak konuştuk.
   <br/>
   <br/>
    Rumlar AB'ye katılım anlaşmasını imzaladı. Türkiye ve KKTC açısından herşey bitti mi?
   <br/>
   <br/>
   Hayır, bitmedi tabii. Niye bitsin ki? Bir kere sorun çözümlenmedi. BM Güvenlik Konseyi 1475 sayılı kararı aldı. Sorunun Annan paketi temelinde çözümlenmesi gerektiği vurgulandı. 1475 sayılı karar, çözümün BM Genel Sekreteri'nin bugüne kadar devam eden iyi niyet misyonu çerçevesinde gerçekleştirilmesi gerektiğini söylüyor. BM, AB'ye devretmedi konuyu. Kıbrıs Rum Yönetimi'nin beklediği ve talep ettiği gibi sadece kendi içerisinde bir anayasa değişikliği yaparak KKTC'nin devlet olarak feshedilmesi ve Türklerin güneyde zaten mevcut olan bir cumhuriyete entegre edilmeleri şeklindeki talebini de, önerisini de kabul etmedi.
   <br/>
   <br/>
    Bu ne anlama geliyor?
   <br/>
   <br/>
   Bunun anlamı şudur: Güney Kıbrıs, yani Rumlar, Kıbrıs'ın tümünü temsilen AB üyesi olmak üzere birliğe giriş anlaşmasını imzaladı. Ancak, sorun yine eskiden olduğu gibi BM Genel Sekreteri'nin iyi niyet misyonu çerçevesinde, yine toplumlararası müzakerelerle AB dışında çözümlenecek. Annan'ın hazırlamış olduğu paketteki unsurların herbiri müzakere edilecek ve ondan sonra imzalanacak. AB bu çözümü ayrı bir kararla kabul edecek ve Türkler ondan sonra birleşecek. Öngörülen prosedür budur. Rumların AB üyesi olması aslında herhangi bir şeyi değiştirmemiştir.
   <br/>
   <br/>
    Bu durum avantaj kazandırmıyor mu Rumlara?
   <br/>
   <br/>
   Kazandırıyor elbette. Rumlar şimdi AB üyesi olduklarına göre artık Annan paketi çerçevesinde Sayın Denktaş'ın bugüne kadar ısrarla talep ettiği şeyleri verme ihtiyacını hissetmeyecek. O zaman da çözüm olmayacak. Rumlarla birlikte Yunanistan'ın hesabı şu: Türkiye ve Kıbrıs Türkleri AB'ye girmeyi o kadar güçlü biçimde arzu ediyorlar ki sadece Annan paketini değil, artık şimdi bizim Annan paketi ötesindeki taleplerimizi de kabul edeceklerdir. Kabul etmezlerse kendileri bilir. Türkleri üye yapmayız, Kıbrıs Türkleri de şimdi olduğu gibi ambargo altında yaşamaya devam eder.
   <br/>
   <br/>
   Buradaki varsayım, Türkiye'nin ve Kıbrıs Türklerinin olağanüstü bir arzuyla AB'ye girmek istemeleri ve bunun için Annan paketinden ötede tavizleri vermeye hazır olmaları varsayımıdır. Bu varsayım doğru ise, Türkiye'nin eskisinden daha kötü şartlarla karşı karşıya olduğunu söyleyebiliriz.
   <br/>
   <br/>
    Geçen haftaki bir yazınızda AB'nin samimiyetini test etmek için Türkiye'nin Annan planını imzalayabileceğini ifade ettiniz. Revize edilen Annan planı kabul edilebilir mi?
   <br/>
   <br/>
   Hatırlarsanız, şöyle yazdım makalemde. Tek taraflı olarak Türkiye ve Kıbrıs Türkleri çözüm protokolü diyebileceğimiz Annan paketini imzalasınlar, altına da bir şerh koysunlar. Bu şerh de şunu söylesin: Annan paketi Türkiye AB'ye tam üye olduktan sonra uygulanır. Türkiye'nin tam üye olmadığı müddetçe, ki bu kaç yıl sürerse, Annan paketi uygulanmasın. Benim söylediğim buydu kısaca.
   <br/>
   <br/>
   Fakat bu işlerine gelmiyor. Diyorlar ki, biz Türkiye'nin tam üye olacağını bilmiyoruz. Üyeliğini garanti de edemeyiz ki Annan paketine dayalı bir çözümü Türkiye'nin üyeliğinden sonraya bırakalım. Bunun tersi de şu anlama geliyor. Kıbrıs sorununu Annan paketi temelinde hemen çözelim. Bırakalım, Kuzey Kıbrıs Rumlarla birlikte girsin. Peki bu durumda Türkiye giremez ise ne olacak? Yarın öbür gün şöyle derlerse ne olacak: 'Çok teşekkür ederiz, Kıbrıs sorununu iyi ki çözdünüz. Ama kusura bakmayın içimizde sizin üyeliğinize karşı çok büyük bir direnç var.' Siz böylece Kıbrıs'ı çözüp Türklerin kaderini onların eline terk etmiş olursunuz; ancak kendiniz de üye olamazsınız.
   <br/>
   <br/>
    Bu ortamda Türkiye, bir yanda AB hülyasını sona erdirme, diğer yanda da KKTC'yi kaybetme riski ile karşı karşıya. Bu ikisini optimum noktada nasıl buluşturabilir?
   <br/>
   <br/>
   Bakın, optimum nokta ne olabilir? Annan paketi o şekilde hazırlanmış olur ki Türkiye AB üyesi olmasa da Kıbrıslı Türkler, Rumlarla birlikte AB üyesi olduklarında kendi siyasi ve ekonomik varlıklarını muhafaza edebilirler. Annan paketinin üçüncü versiyonu dahi bunu sağlamıyor. Bu şartlar altında eğer Annan paketi Türklerin üye olmayacağı bir AB içinde Kıbrıs Türklerinin varlığını koruma imkanı vermeyecekse, orada yaşamalarını sağlamayacaksa zaten Türkiye kabul edemez bunu. Ya Türkiye beraber üye olmalıdır. O zaman Kıbrıs Türklerini ekonomik bakımdan koruma imkanına sahip olacaktır. Siz de üye olduğunuz için veto imkanı elde etmiş olacaksınız. Ya da böyle bir imkan yoksa o zaman anlaşmanın bizzat kendisi Türkleri koruyacak durumda olmalıdır. Burada, Kıbrıs'a ilişkin optimumlar değil minimumlar bol miktarda.
   <br/>
   <br/>
    O halde AB, sorunlu bir unsuru içine alma konusunda niçin bu kadar ısrar ediyor?
   <br/>
   <br/>
   AB, bu büyük genişlemeden önce aldığı kararda ülkelerin komşuları ile özellikle azınlıklar konusundaki ilişkilerini düzeltmesi, sorunlar varsa bunları çözmesi gerektiğini ön şart olarak koştu. Mesela Macaristan ve Romanya'ya Transilvanya'daki Macar azınlığın sorunlarını çözmesi şartını koydu. Bu sorun tümüyle çözülmedi. Fakat asgari standartları sağladıktan sonra Macaristan üyeliğe kabul edildi. AB, Transilvanya'daki Macar sorununu kendi içine ithal etmedi. Halbuki, Kıbrıs'ta bundan daha ileri bir durum var. Yani bir bölünmüşlük sözkonusu.
   <br/>
   <br/>
    Bu bölünmüşlüğü ortadan kaldırmadan AB niye Rumları tek taraflı olarak üye kabul etti o zaman?
   <br/>
   <br/>
   Şimdi bu durum, Yunanistan'ın AB'nin genişleme sürecini veto tehdidi ile izah edilebilir. Fakat bunun ötesinde bir durum var aslında. Bu konuda Yunanistan, 198687'den itibaren çok kritik bir çalışma yaptı AB içinde. Biz bu çalışmayı engelleyemedik, çünkü o içinde, biz dışındaydık. AB, Yunan tezleri istikametinde adım attıkça biz bunları protesto ettik, bunların başlarına dert açacağını söyledik. Etkimiz sınırlı kaldı. Rumların 1990'da Kıbrıs'ın tümü adına AB'ye yaptığı başvuruyu 1993 tarihinde kabul etmekle AB, Yunan tezleri istikametinde geriye dönülmez bir adımı atmış oldu.
   <br/>
   <br/>
    Yunan tezleri AB tezleri haline geldi...
   <br/>
   <br/>
   Evet, büyük ölçüde bu niteliği kazandı. Böyle AB içinde oluşan politikalara Avrupa Müktesebatı deniyor. Dolayısıyla AB'nin Kıbrıs'a ilişkin politikaları 1993'ten itibaren bir Avrupa Birliği Müktesebatı haline geldi. Şimdi, bunu niye getirdiler? Dediler ki kazanan 1974'te Türklerdi. Çözüm için başlıca tavizi vermesi gereken de Türklerdir. Kıbrıs Rumlarını böyle bir müzakere sürecinde tek taraf olarak kabul ederek Türklerin adadaki üstün konumunu dengelemiş oluruz. Böylece Türkleri müzakereye zorlarız ve taviz koparırız.
   <br/>
   <br/>
   Hesaplardan bir diğeri ise şuydu: Türkler Kıbrıs'a muhtemelen bir daha çıkmamak üzere girdiler. Oysa İkinci Dünya Savaşı sonrası dönemin karakteristik özelliği silahlı kuvvetlerle sınır değişikliği yapılamamasıydı. Bunu Türkler, her ne kadar ortada bir garanti anlaşması olsa da aşmış oldular. Kaldı ki müdahalenin amacı bozulan 1960 düzenini ihya etmekti. Türkler bu düzeni ihya etmek yerine adayı ikiye böldüler. Burada kalmak niyetindeki Türkleri adadan çıkarmak lazım. Muhtemelen bu düşünceden de hareketle AB'nin Kıbrıs'a ilişkin tutumu iyice Yunan çizgisine kaydı.
   <br/>
   <br/>
    Bahsettiğiniz çizgi kaymasında kültürel boyutun etkisi olabilir mi?
   <br/>
   <br/>
   Böyle bir şey olabilir. Fakat bunun olduğunu hiçbir zaman ispat edemeyiz. Hiçkimse de bunu söylemez. Şunu demezler: Biz Hıristiyanız, Rumlar da Hıristiyan. Dolayısıyla Rumları biraz kayıracağız. Fakat biraz zorlarsanız şunu söylemeleri mümkündür. Yunanistan AB'ye üye. Senin üyeliğine yeşil ışık yakmak için Yunanistan bir bedel öder. Bu doğaldır, dış politikada kabul edilen bir şeydir de. Fakat, sen AB'ye üye olmak istiyorsan eğer, Kıbrıs Rumlarına hak ettiğinden daha fazla taviz vermek durumundasın. Ödeyeceğin fiyat artmıştır. Bunu açıkça söylerler, ancak bunda Hıristiyanlık tercihi var mı yok mu ondan bahsetmezler.
   <br/>
   <br/>
    AB uluslararası hukuku önceleyen bir kurum. 19591960 anlaşmalarını dikkate almayan AB, 'Kıbrıs Cumhuriyeti'ni birliğe alıyoruz' diyerek uluslararası hukuk normlarını ihlal etmiş olmuyor mu?
   <br/>
   <br/>
   Gerçekte ihlal ediyor. Fakat şeklî hukuk açısından etmiyor. Rumlar, 1963 yılında iki unsurlu bir toplumun kurduğu anayasal sistemi tek yanlı olarak ve silah zoruyla ortadan kaldırdılar. Fakat 1964'te kabul edilen 186 sayılı BM Güvenlik Konseyi kararı var. Orada Güney Kıbrıs, adanın tümünü temsil ederek Kıbrıs Cumhuriyeti adına muhatap kabul edilmiştir.
   <br/>
   <br/>
    Uluslararası toplum Kıbrıs'ı tanıyoruz derken bu kararı mı esas alıyor?
   <br/>
   <br/>
   Evet. O tarihten bu yana asla değiştiremedik bunu. 186 sayılı kararı kabul etmemizin sebebi de 1963'ün sonlarına doğru başlayan saldırıların 1964'te çok büyük boyutlara ulaşmasıdır. Bu saldırıları ya biz kendimiz silahlı kuvvetlerimizle müdahale ederek durdurabilecektik, ki o dönemde buna imkan yoktu, ya da bunu barış gücü ile engelleyebilecektik. Barış gücünü oraya yollayabilmek için 186 sayılı karar müzakere edildi, fakat o kararın içinde Kıbrıs Rumlarına 'Kıbrıs Cumhuriyeti' şeklinde hitap edilmesini kabul etmek zorunda kaldık. Zaten AB, buradan hareket ederek Rumların üyelik başvurusunu kabul etmiştir.
   <br/>
   <br/>
    Ama Mendelson'un raporunda aksi söyleniyor?
   <br/>
   <br/>
   Hayır o kısmı değil. Onun söylediği Garanti Anlaşması'nın ikinci maddesi. Orada belirtilen husus şöyle: Kıbrıs herhangi bir devletle ekonomik ve siyasi bütünleşme yapamaz. Herhangi bir devlet dediğinizde akla şu geliyor: Rumlar kimle imzaladılar üyelik anlaşmasını? İmzacı ülkeler arasında İngiltere ve Yunanistan da var. Garantör devlet olarak giriş anlaşmasını imzaladılar. Demek ki burada, evet bir AB birimi var ama o AB birimi yeni bir devleti kendi içine alırken kendi devletleri düzeyinde karar veriyor, AB olarak karar vermiyor. Dolayısıyla garantör devletler bizzat yürürlükte olduğunu iddia ettikleri Garanti Anlaşması'nı çiğnemiş oluyorlar imza atarak.
   <br/>
   <br/>
    Garantör ülkelerin taraf olmadıkları bir uluslararası kuruluşa Kıbrıs'taki toplumlardan herhangi birinin üye olamayacağına dair bir anayasa hükmü var. Türkiye AB'ye üye değil, fakat Rumlar artık birlik içinde. Ne diyorsunuz?
   <br/>
   <br/>
   Bu tür eleştirilere karşı söyledikleri tek husus var. 'Biz uluslararası kuruluş değiliz' diyorlar.
   <br/>
   <br/>
    O zaman AB'nin aldığı bu karar adadaki bölünmüşlüğü tescil etmiş olmuyor mu? Hatırlarsanız Ecevit hükümeti, 'AB, Rumları tek başına üye kabul ederse adadaki bölünmüşlüğü kabul etmiş olacaktır' demişti.
   <br/>
   <br/>
   Bakın ben size şunu söyleyeyim. Aslında her iki tarafın da söylediği hukuki açıdan doğru. Garantör ülkelerin Kıbrıs'ın bağımsızlığını, toprak bütünlüğünü ve güvenliğini tanıma ve garanti etme şartı Kıbrıs'ın bir başka ülke ile ekonomik ve siyasi birlik kurmamasına ve o sırada mevcut olan anayasal düzeni muhafaza etmesine bağlı. Yani, ben Türkiye olarak Kıbrıs'ın toprak bütünlüğünü ve bağımsızlığını o şartlarla kabul ediyorum. Şimdi o şartları ihlal ettiğine göre Rumlar, yani devletlerle özellikle iki garantör devletle ekonomik ve siyasi bütünleşme sürecine girdiğine göre Türkiye'nin artık Kıbrıs'ın toprak bütünlüğünü ve bağımsızlığını garanti etme mecburiyeti ortadan kalkıyor. Bunun anlamı, kuzeyi ayrı bir devlet olarak kabul eder ve kesindir artık bu kabul. Bizim bundan önceki kabullerimizin hiçbirisi hukuken tüm şartları doldurmamıştı. Şimdi bu imza töreni ile birlikte tüm şartları doldurmuştur. KKTC fiilen ve her bakımdan bağımsızdır.
   <br/>
   <br/>
    Bundan böyle Türkiye KKTC'nin bağımsızlığını kabul ettirme noktasında yoğunlaşabilir mi? Bu doğru bir tercih midir?
   <br/>
   <br/>
   Hukuken bir birimin devletliği, belli bir toprak parçası üzerinde egemenliğini kurması ve muhafaza etmesine bağlıdır. Tanınmasına değil. Tanınmamış olmasına rağmen KKTC bir devlettir, çünkü sınırları vardır, bayrağı vardır, hükümeti vardır. Hükümet orayı yönetmektedir. TSK'nın orada bulunması KKTC'nin bağımsızlığını ve egemenliğini ortadan kaldırmaz. Hatırlarsanız Doğu Almanya'da bununla mukayese edilmeyecek oranda Sovyet askerleri varken Doğu Almanya BM sisteminde bağımsız bir ülke idi. Yabancı bir gücün bulunması onun bağımsızlık vasfını ortadan kaldırmaz.
   <br/>
   <br/>
   Şimdi biz bunu kabul ettirmeye kalkarsak önüne siyasi engeller çıkacaktır. Başlıca engel böyle bir tanınmanın adadaki çözümü tümüyle ortadan kaldıracağını düşünen ABD ve AB ülkelerinden gelecektir. Bunlar tanınmayı engellemek için öteki ülkeler üzerinde baskı kuracaklardır ve tanınmasını gene engelleyeceklerdir.
   <br/>
   <br/>
    Türkiye'nin önünde 2004'e kadar bir yıl olduğu söyleniyor. Ankara, bu bir yıl içinde ne tür açılımlar yapmalı ki hem AB perspektifini kaybetmemeli hem de Kıbrıs'taki haklarını korumasını bilmeli?
   <br/>
   <br/>
   Kıbrıs müzakereleri ile ilgili olarak sürekli nihai tarihler veriliyor ve bu tarihler bitmiyor. Bu müzakereler BM'nin 1250 sayılı kararına göre yapılıyor. Buna göre müzakerelerin önünde herhangi bir tarih yoktur. 2004'ün sonu olmaz ise hiç kimse 'Madem o güne kadar çözülmedi, o zaman kalsın bu sorun' diyemez. BM süreci 2004'ten sonra da devam edecektir.
   <br/>
   <br/>
   2004 Aralık'ı Türkiye açısından giriş müzakerelerinin verileceği tarih olarak önemli. O zamana kadar öyle bir açılım yapmalıyız ki bu açılımın sonunda Kıbrıs Rum tarafı bize tarih verilmesini veto edemesin. Tartışılan soru bu şimdi. Fakat bu çözüme ilişkin bir soru. Eğer biz bir yıl içinde Kıbrıs Rumlarının kabul edebileceği bir çözümü kabul edecek hale gelirsek, o zaman Rumlar bu vetoyu kaldıracaktır. Ama unutmayalım o zaman Yunanistan ile Ege sorunları ortaya çıkacak bu kez. Orada da Yunanlıların karasularını 6 mil olarak kabul etmeleri lazım. Halbuki buna dair de ortada bir garanti görünmüyor.
   <br/>
   <br/>
    Size göre bu gerçekçi bir beklenti mi?
   <br/>
   <br/>
   Bana göre gerçekçi bir beklenti değil. Ama Türkiye'nin dışında adada gelişmeler olabilir. KKTC'de Aralık ayında bir seçim var. Mehmet Ali Talat ve yanındaki bir iki küçük parti iktidara gelebilir. Hükümet baş müzakereciyi seçtiği için Sn. Denktaş'ı değiştirip yeni bir müzakereci ile Annan paketini kabul edebilir. Bu gerçekleşir ve paket imzalanırsa o zaman sorun, Türkiye devlet olarak böyle bir KKTC'nin imzaladığı paketi imza atıp atmayacağı konusuna kilitlenir. Garantör ülke olarak buna yetkisi var. Hasılı, bu kararın nasıl tecelli edeceğini şimdiden kestirmek oldukça zor görünüyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=EB4F850B6889D04A632803592AB56F0F?newsId=9347), [web.archive.org (arşiv bağlantısı)](http://web.archive.org/web/20120718040549/http://www.aksiyon.com.tr:80/aksiyon/newsDetail_getNewsById.action;jsessionid=EB4F850B6889D04A632803592AB56F0F?newsId=9347)
