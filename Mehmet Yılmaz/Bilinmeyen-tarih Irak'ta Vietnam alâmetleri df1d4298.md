# Irak'ta Vietnam alâmetleri

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20041106194104im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041106194104im_/http://www.aksiyon.com.tr/resim/446/52.jpg" vspace="5"/>
  </p>
 </font>
 <font class="content">
  Irak’ta, Amerikan askerlerine yönelik saldırılar, yeraltından idare edilen bir direnişin yavaş yavaş gün yüzüne çıktığını gösteriyor. Saldırılar  Vietnam’dakine benzer bir  ‘gerilla’ savaşının işareti olarak yorumlanıyor. “Washington, Bağdat büyüklüğünde olsaydı, bir ayda 215 cinayet işlenirdi. Büyük bir şehirde şiddet olacaktır.” Bu sözler, savaşın ardından Irak’ta meydana gelen direnci ve Amerikan askerlerine düzenlenen saldırıları değerlendiren ABD Savunma Bakanı Donald Rumsfeld’e ait.
 </font>
 <p>
  <font class="content">
   Rumsfeld’in ‘Bağdat’ta Washington’dan daha az suç işlendiğine dair’ tezi, Bush’un Irak’taki savaşın sona erdiğini açıkladığı 1 Mayıs 2003’ten bu yana 50’nin üzerinde askerini kaybeden Washington’daki yönetimin karşı karşıya bulunduğu ‘güç’ durumu izah ediyor. Irak’taki saldırıları küçümsediği açıklamasında Rumsfeld, bunları gerçekleştirenlerin 15—20 kişilik küçük gruplar olduğunu, saldırıların belli bir kişi ya da grup tarafından organize edilmediğini söylüyor.
   <br/>
   <br/>
   Rumsfeld, duruma hakim olduklarını göstermek için böyle konuşsa da Irak’tan gelen haberler onu teyid etmiyor. 9 Nisan’da Saddam rejimini deviren ve Irak ordusunu lağveden ABD askerleri, Irak’ta ortaya çıkan iktidar ve güvenlik boşluğunu henüz doldurabilmiş değil. Üstelik, çeşitli pusulara maruz kalan ve hemen hergün bir askerini kaybeden ABD ordusunun psikolojik durumu da iyi sinyaller vermiyor. Nitekim, işsiz olduklarını ve maaşlarını alamadıklarını söyleyen Iraklı askerlerin üzerine rahatlıkla ateş açabiliyorlar. Arama ve denetim operasyonları sırasında ev baskınları yapıyor, gözaltına aldıkları Iraklılara iyi davranmıyor, kadınları ikaz edilmelerine rağmen elle arama ısrarını sürdürüyor. Tabii ki bütün bunlar halk nezdinde antipati toplamalarına sebep oluyor.
   <br/>
   <br/>
   Koalisyon güçlerine yönelik saldırılarda boy hedefi olarak genelde Amerikan askerlerinin seçildiği dikkat çekiyor. İngiliz askerlerinin denetimi altındaki Basra civarında benzer olaylara henüz şahit olunmadı çünkü. Şimdi, son zamanlarda giderek dozajı artan bu saldırıların bilinçli bir yeraltı mukavemetinin parçası olup olmadığı tartışılıyor. Bugüne kadar ellinin üzerinde Amerikan askerinin ve 100’ün üzerinde de Iraklı’nın hayatını kaybettiği saldırılar, yeraltından yönetilen bir mukavemet gücünün yavaş yavaş ortaya çıkması şeklinde değerlendiriliyor. Tam sayısının ne kadar olduğu bilinmeyen bu saldırılar, kimileri tarafından Irak’ta gerilla savaşının kimileri tarafından da asimetrik savaşın başlangıcı olarak da görülüyor.
   <br/>
   <br/>
   ABD, asıl savaş sırasında bir düzinesi dost ateşinde olmak üzere yaklaşık 130 civarında askerini kaybetmişti. Halbuki, son 2,5 ay içinde ‘gerilla’ saldırılarında hayatını kaybeden asker sayısı daha şimdiden 50’yi aşmış durumda. Son bir haftada hemen her 24 saatte en az 6 askerin yaralandığı da dikkate alındığında Irak’ta işlerin hiç de umulduğu gibi gitmediğini gösteriyor.
   <br/>
   <br/>
   ABD Genelkurmay Başkanı General Richard Myers’a göre, saldırıların arkasında Irak’a savaşmak için gelen gönüllüler bulunuyor. Yeni Irak yönetiminde görev alması beklenen Iraklı liderlerden Ahmet Çelebi farklı bir iddiayı dile getiriyor. Saddam’ın hâlâ hayatta olduğunu savunan Çelebi, devrik Irak liderinin saldırıları aktif biçimde koordine ettiğini söylüyor. ABD’nin Irak’ın yönetimi için atadığı sivil yönetici Paul Bremer ise bu görüşe katılmıyor. Saddam Hüseyin’in silahlı direnişi yönettiğine dair bir kanıt olmadığını söyleyen Bremer, saldırıların tek bir merkezden yönetildiğine ve kontrol edildiğine dair bir görüntü olmadığını dile getiriyor.
   <br/>
   <br/>
   Düşük yoğunluklu saldırılar
   <br/>
   <br/>
   Hâlihazırda genişleme temâyülü içinde bulunan bu ‘düşük yoğunluklu’ saldırıların özellikle geleneksel olarak Saddam Hüseyin’e sadakat gösteren ülkenin orta kesimlerinde yoğunlaştığı görülüyor. Askerî kaynaklara göre, saldırılar daha çok Bağdat ve başkentin çevresindeki iki bölgede yoğunlaşıyor. Bağdat’ın kuzeyindeki Balad, Bakuba ve Tikrit ile batıdaki Felluce ve Ramadi bölgeleri, genelde pusuya düşürmek şeklinde gerçekleştirilen saldırıların sıkça yaşandığı bölgeler.
   <br/>
   <br/>
   Beyaz Saray’daki ‘şahinler’e yakınlığı ile bilinen The Weekly Standart dergisinde çıkan bir habere göre sözkonusu bölgelerin en önemli özelliği ‘Sünni’ olmaları. İşgalci güçlere karşı sürdürülen mukavemet şeklindeki saldırıların nasıl farklı bir boyuta taşınmak istediğini göstermesi bakımından hayli ilginç ipuçları veriyor Stephen Schwartz imzalı haber. Yazar, mesela Felluce’de olup bitenleri Suudilerle irtibatlandırıyor ve camileri üs olarak kullanan, Vahhabiliği yaymaya çalışan pek çok vaizin bölgede bulunduğunu iddia ediyor.
   <br/>
   <br/>
   Direnmeyi terörist eylem saymak
   <br/>
   <br/>
   Irak’taki Suudi parmağından Newsweek dergisi de bahsediyor. Derginin muhabiri Scott Johnson’a konuşan Bağdat’taki Amerikan istihbarat yetkilileri, pekçok silahlı kişinin Amerikan askerlerine karşı savaşmak için organize olmaya çalıştığından bahsediyor ve bu kişilerin nereden çıktıklarını sorguluyorlar. Felluce’deki camilerde vaaz eden vaizlerin ‘gerilla’ savaşının bir parçası olarak Amerikan hedeflerine intihar saldırısı düzenlemeleri yönünde cemaate telkinde bulundukları da iddia ediliyor.
   <br/>
   <br/>
   Ayrıca, Irak’ın kuzeyinde nisan ayındaki hava bombardımanı ile imha edildiği iddia edilen Ensar El İslam adlı örgütün toparlanma süreci içine girdiği dile getiriliyor. Bu bilgiyi verenler ise bölgedeki Kürt liderler. Onlara göre, Ensar El İslam, Halepçe ve Dohuk civarında örgütleniyor.
   <br/>
   <br/>
   Bu haberlerin üzerine Irak’taki saldırıları üstlenen bir grubun çıkması da manzarayı tamamlıyor aslında. El Cezire televizyonuna bildiri yollayan Irak Direniş Tugayları adlı bir grup, ABD liderliğindeki işgal güçlerine karşı gerçekleştirilen tüm saldırıların sorumluluğunu üzerine alıyor. Saddam taraftarları olmadığını, onları da düşman kabul ettiğini söyleyen grubun sözkonusu bildirisi, bundan sonra yapılabilecek tanımlamaların nasıl bir kisveye büründürülebileceğini de üç aşağı beş yukarı gösteriyor. Bir süre sonra Irak’ta halk arasında başlayan Amerikan aleyhtarı direniş, ‘terörizm’ kapsamına alınıp değerlendirilirse çok fazla şaşırmamak gerekiyor.
   <br/>
   <br/>
   Saldırılara ABD’nin verdiği karşılığın ‘ölümcül’ olduğu söylenebilir. Önce ‘Yarımada’, daha sonra da ‘Çöl Akrebi’ operasyonlarını başlatan ABD ordusu, Baas rejimine mensup olduğunu iddia ettikleri 100’ün üzerinde Iraklıyı öldürdü. Operasyonlar sırasında 400’ün üzerinde de Iraklı gözaltına alındı. ABD, operasyonların amacının Saddam Hüseyin yanlılarına darbe vurmak ve Baas rejiminin kalıntılarını yok etmek olduğunu belirtiyor. Fakat, gelişmeleri yakından izleyen uzmanlar, işgalci güçlerin Iraklılara acımasız ve sert muamele yaptığını, Amerikan askerlerinin böyle davranmayı sürdürdükleri takdirde, bastırmak için epey çaba sarf ettikleri mukavemet hissini uyandırmalarının kuvvetle muhtemel olduğunu vurguluyorlar.
   <br/>
   <br/>
   Vietnam’daki gibi gerilla savaşı
   <br/>
   <br/>
   Irak halkının işgalci güçlerden hoşnut olmadığı, kendiliğinden başlayan bir direnme duygusunun her geçen gün halk arasında yayıldığının ipuçları gazetelere de yansıyor. Mesela, The Guardian gazetesinde geçen hafta yayınlanan bir haberde, ABD’nin Iraklı ‘militanlara’ karşı en son gerçekleştirdiği operasyonlar sırasında yerel halkın Amerikan askerlerinin yaklaştığı uyarısını vermek için ışıklar ve renkli fişeklerle birbirlerine sinyal gönderdiği belirtiliyordu. Zaten, gazetede bu noktadan hareketle kaleme alınan başyazıda, Irak’ta şahit olunanların gitgide Vietnam’ı hatırlatmaya başladığı vurgulanıyordu. Yazıya göre, askeri saldırılar, belirsiz ölü sayısı ve aldatıcı ‘terörist’ tanımlamaları, ABD’nin 30 yıldan daha uzun bir süre önce Vietnam’da yaptığı ‘bul ve yok et’ operasyonlarına benziyordu.
   <br/>
   <br/>
   Gerçekten, Irak’ta Amerikan askerlerine yapılan saldırılar bir ‘gerilla’ savaşının habercisi olabilir mi? Askeri uzmanlar, şu noktada yoğunluk seviyesi nisbeten düşük olmasına rağmen yaşanan sıcak temas stratejik açıdan pek de önemsiz ve anlamsız görünmüyor. Taktik ve operasyonel anlamda Amerikan askeri varlığını rahatsız etmiş bulunuyor. Saldırıları gerçekleştirenlerin geniş bir coğrafyaya yayılmış olmaları, gizlilik içinde eylem yapmaları ve sürekli yer değiştirmeleri, düzenli kuvvetlere sahip Amerikan ordusunun vuruş gücünü zayıflattığı gibi halihazırdaki stratejik dengeleri de yerinden oynatıyor.
   <br/>
   <br/>
   ‘Gerilla’ savaşında Amerikan askerlerini en fazla zorlayan faktörlerin başında ise saldırıları yapanların halkın arasında gündelik hayatlarını sürdürüyor olmaları. Sinirleri gerilen Amerikan askerlerinin kendilerine saldıranlarla masum sivilleri birbirinden ayırmadan topyekün ‘düşman’ muamelesi yapması bundan kaynaklanıyor. İngiliz askerleri gibi profesyonel ve deneyimli olmayan askerlerin, işgal altında tuttukları ülkenin yabancısı olmaları ve yerel dilleri konuşamamaları da kendileri açısından büyük handikap oluşturuyor.
   <br/>
   <br/>
   ABD askeri yerine çokuluslu güç
   <br/>
   <br/>
   Karşılaşılan bu zorluklar, ABD’nin en kısa zamanda geri hizmetlerde görevlendirilecek pekçok Amerikalının veya koalisyon hizmetlisinin Rumsfeld’in tabiriyle ‘bir avuç dolusu saldırganı’ ele geçirmek için istihdam edilmesi anlamına geliyor. Zaten böyle bir gelişmenin ilk sinyalini geçenlerde New York Times verdi bile. Gazeteye göre, Irak’ı işgal eden Amerikan birliklerinin önemli bir bölümü ağustos ortalarına kadar çekilecek ve bunların yerini 12 ülkeden 20 bin ile 30 bin arasında askerden oluşacak bir barış gücü alacak. Bu güç için Türkiye, 1200 ile 1800 arasında asker göndermeyi önermiş durumda.
   <br/>
   <br/>
   Gazeteye göre, Irak’ta kaç Amerikan askerinin kalacağını ise ülkedeki güvenlik durumu belirleyecek. Irak’ta halen 146 bin Amerikan askeri bulunuyor. ABD, bu askerler için ayda 3 milyar dolar harcama yapıyor. Buna ek olarak İngiltere ve diğer 7 ülkeden gelen 12 bin asker de Irak’ta görev yapıyor. Amerikan yönetimine yakın kaynaklar da, sonbahara kadar Irak’taki Amerikan askeri sayısının 30 bine indirilmesinin planlandığını söylüyorlar.
   <br/>
   <br/>
   İran’ı vurmadan karizmayı çizdirmemek
   <br/>
   <br/>
   Irak’taki Amerikan hedeflerine yönelik ‘gerilla’ saldırıları, elbette Washington yönetiminin bölgedeki imajına da büyük darbe vuruyor. Irak’ı zorlanmadan işgal eden Amerikan askeri gücünün ülkenin denetimini tam olarak sağlayamaması, zihinlerde ABD’nin yapabileceklerinin de bir sınırı olduğu kanaatini uyandırıyor. Fakat, ABD’nin bu noktada aşması çözmesi gereken bir problemi var: Ya, saldırılar daha fazla tahripkâr olmadan tıpkı Vietnam’da olduğu gibi geri çekilecek ya da savaşacak. Yeni Ortadoğu politikası için henüz kolları sıvamış iken Irak’tan askeri varlığını geri çekemeyeceğine göre ABD’nin önünde savaşmaktan başka bir seçenek kalmıyor.
   <br/>
   <br/>
   The Stratfor Weekly için bir analiz yapan Dr. George Friedman, savaş tercihini yapacak olan ABD’nin kaçınması gereken bazı hususlar olduğuna dikkat çekiyor ve bunları şöyle sıralıyor:
   <br/>
   <br/>
   1. ABD, ortalama Irak halkından yeteri miktarda insanın gerilla saflarına gitmesine vesile olacak ve işgale zarar verebilecek bir savaşı gerçekleştirmemeli.
   <br/>
   <br/>
   2. ABD, Irak’ın kırsal kesimi üzerinde sağlamış olduğu denetimi kaybetmemeli. Aksi takdirde bu durum bütün bir işgalin risk altına girmesine yol açabilir.
   <br/>
   <br/>
   3. Saldırıların, Amerikan güçlerinin başka bölgelere intikal edebilme kabiliyetini engellemesine izin verilmemeli.
   <br/>
   <br/>
   4. Çatışmaların uzamasına müsaade edilmemeli. Çünkü, Amerikan kamuoyu Irak’ta artan asker ölümlerinden rahatsız olabilir.
   <br/>
   <br/>
   Dr. George Friedman, Amerikan güçlerinin ne yapması gerektiğini ise kısaca şöyle sıralıyor: Düşman tanımlanmalı, halktan ve destek bulduğu yerden izole edilmeli ve ortadan kaldırılmalı.
   <br/>
   <br/>
   Elbette, Irak’taki gibi ‘düşük yoğunluklu savaş’ta temel unsur olarak istihbarat ön plana çıkıyor. Düşmanın tanımlanması, nerede bulunduğunun tespit edilmesi, hedefinin ne olduğunun önceden öğrenilmesi ve amacına ulaşmadan önce planlarının boşa çıkarılması ancak etkili bir istihbari çalışma ile mümkün. Nitekim, istihbaratın ne kadar önemli olduğu, Irak savaşının yanlış bir bilgi neticesinde erken başlamasıyla anlaşılmıştı. Diğer yandan, ABD’nin saldırıların hangi merkezden ve kimler tarafından sevk ve idare edildiğini ortaya çıkarması kaçınılmaz görünüyor. Saddam’ın ve oğullarının nerede olduğu sorusu bu noktada önem kazanıyor.
   <br/>
   <br/>
   ABD, Irak’ı kolayca işgal etti. Görünen o ki denetim altına alması o kadar da kolay olmayacak.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2704&yorum_id=1), [web.archive.org (arşiv bağlantısı)](http://web.archive.org/web/20041106194104/http://aksiyon.com.tr:80/detay.php?id=2704&yorum_id=1)
