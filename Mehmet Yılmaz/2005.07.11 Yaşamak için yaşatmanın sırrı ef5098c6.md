# Yaşamak için yaşatmanın sırrı

*Mehmet Yılmaz 2005.07.11*

<div bgcolor="#FFFEF6">
 <font>
  <img border="0" height="1" src="/web/20060113120829im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Bugünlerde herkes “öldürmek” için ölüyor. Beline bombayı saranlar sivilleri vuruyor. “Hayalet” terörün insanları nerede ve ne zaman yakalayacağı belli değil. Dünyanın en geri bölgesinde de ortaya çıkabilir, en güvenli zengin şehrinde de... Cephe savaşlarının yerini alan “asimetrik tehdit” bütün dünyayı salgın bir hastalık gibi kasıp kavuruyor bugün. İnsanlar aciz. Peki, hiç mi ilacı yok bu virüsün?
   </font>
   <p>
    <font class="content">
     Var elbette... Ama, insanların tedaviye başlaması için önce hastalığın ne olduğunu teşhis etmesi gerekiyor. Özellikle de uluslararası sistemi kontrol edenlerle bu sisteme küfredip başkaldıranların...
     <br>
      <br>
       İkinci Dünya Savaşı’ndan sonra Avrupa’nın göbeğinde bir soykırımı yaşandı. 11 Temmuz 1995 tarihinde Srebrenitsa’da binlerce silahsız Boşnak Sırplar tarafından katledildi. Hem de onları korumakla görevli Hollandalı askerlerin gözleri önünde... Tam beş gün süren katliamı “hür” dünya sessizce izledi.
       <br/>
       <br/>
       Oysa aynı dönemde, yani Berlin Duvarı’nın yıkılmasından sonra başlayan Sovyetler Birliği’nin dağılmasıyla devam eden süreçte Doğu Avrupa’da esen demokrasi rüzgârının bir benzeri İslam ülkelerinde de esiyordu. Ama, bu paralel gelişmeye şüpheyle bakıldı. Demokrasi adına Polonya’da Lech Walesa’nın önü açıldı, yine demokratik değerler için Cezayir’de İslâmî Selamet Cephesi lideri Abbas Medeni’nin önü tıkandı. Küreselleşen bir dünyada insanlar kavrayamadı, neden iki farklı davranış sergilendiğini...
       <br/>
       <br/>
       Aslında anlaşılmayan pek bir şey yoktu. Nitekim, düz bir mantıkla mevcut durum resmediliyordu zaten. Soğuk Savaş’ın iki cephesinden biri düşmüş, galip zaferini ilân etmişti. Hatta, Samuel Huntington’ın meşhur Medeniyetler Çatışması teziyle gelecek adına vahim bir öngörüde bile bulunulmuştu: Bundan sonra savaşlar medeniyet havzaları arasında olacak.
       <br/>
       <br/>
       İlk şaşkınlık atlatıldıktan sonra tek kutuplu dünyaya karşı kimi yerel direniş kimi bölgesel ittifaklar şeklinde bazı sesler yükseldi tabii ki... Örneğin Çin, Rusya, Kazakistan, Kırgızistan ve Tacikistan Avrasya’da önemli bir örgütün temelini attı Nisan 1996’da. Yaklaşık beş yıl (15 Haziran 2001) sonra da birlik, Özbekistan’ın da katılımıyla ‘Şanghay İşbirliği Örgütü’ne dönüştürüldü. Avrasya topraklarının beşte üçünü, 1,5 milyarı aşan nüfusuyla dünya nüfusunun dörtte birinden fazlasını oluşturan örgütte, BM Güvenlik Konseyi’nin beş daimi üyesinden ikisinin yer alması birliğin önemini artırmıştı. Ancak, 11 Eylül 2001 saldırılarından sonra Afganistan’ın işgali, üye ülkelerde Amerikan üslerinin kurulması örgütü olumsuz yönde etkiledi.
       <br/>
       <br/>
       Mayıs 2004’te ekonomik işbirliği yapma kararı alan, bir ay sonra Orta Asya’nın NATO’sunu tartışan örgüt, 5 Temmuz 2005’te, ABD’den Orta Asya’daki üslerini boşaltmasını istedi; Hindistan, Pakistan ve İran’a gözlemci üye statüsü verdi. İki gün sonra da İngiltere kana bulandı. Tıpkı, altı ülkeyle yola çıktıktan iki ay sonra ABD’de ikiz saldırıların meydana gelmesi gibi...
       <br/>
       <br/>
       Dünya bugün büyük bir kâbusu yaşıyor. Dün Srebrenitsa’da yaşananları görmezden gelenleri bile dehşete düşürecek boyutlarda hem de... Eğer şimdiden tedbir alınıp gönüller sevgi ve “yaşatmak için yaşama” duygusuyla doldurulmaz ise gelecek bir karabasana dönüşebilir. Dünya, büyük bir kapışmaya hazırlanmak için son 15 yılı siper kazıyarak geçirdi çünkü. Küresel terörün dünyayı açık cephe haline getirmesi de cabası. Herkesi yakan bu ateşi durdurmak için ne bölgesel ittifaklar kurtuluş reçetesi olabilir, ne de ülkeler arası paktlar.
       <br/>
       <br/>
       Belki de yapılacak en ciddi iş, vicdan mekanizması sağlam gönüllerin bütün insanlığı şefkatle kucaklaması için daha fazla çalışmak.
       <br/>
       <br/>
       İyi haftalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22120&yorum=5321), [web.archive.org (arşiv bağlantısı)](http://web.archive.org/web/20060113120829/http://www.aksiyon.com.tr:80/detay.php?id=22120&yorum=5321)
