# Eyvah çocuğum internette

*Mehmet Yılmaz 2000.06.03*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Büyükbaba sessizce torunlarının odasına giriyor ve bilgisayar başında olan büyük torunuyla fatura ödemelerinde işbirliği sağlıyor. Diğer torun da bilgisayarın fonksiyonlarının farkında fakat, henüz bilgisayarın büyüsüne kapılacak yaşta değil.
  </font>
 </div>
 <div id="newsText">
  <font class="detail-text">
   İlk etapta okul dersleri için çocuğa alınan bilgisayar, internetin devreye girmesiyle en yaşlısına kadar ailenin fertlerini çekmeye başlamış. Dantel örtüsünü bilgisayarın üzerine örterken çocuğunun başını okşuyormuş gibi sahiplenen ev hanımı tiplemesi de bunun bir başka yansıması değil mi? Hem televizyon izleyip, hem elişi yapılıyor da bilgisayar başındayken aynı şey neden mümkün olmasın? Üstelik bilgisayar, çalışma odasından çıkıp, oturma odasının baş köşesindeki yerini almış. Bazı evlerde, hem çalışma, hem oturma ve hem de çocuk odasında bilgisayar bulunması uç bir örnek değil artık. Anne ve babanın da internet dünyasını iyi bilmesi çocuklar için muhtemel tehlikelerin de farkında olmalarına, bundan dolayı da endişe duymalarına neden oluyor. İnternette çocuklar için zararlı bir çok site mevcut ve çoğu resmi olmadığı için denetlenmesi de söz konusu değil. Televizyonda alt yazılarla ikaz edildiği gibi çocuklardan uzak tutulması istenen yayınlar internet aracılığıyla birkaç kelimeyle çocukların ekranına gelebiliyor. Porno, alkol, sigara, kumar gibi zararlı içerikli siteleri çocuklardan uzak tutmayı amaçlayan programlar deneniyor bir bir. Ancak bir çoğu resmi olmayan ve dolayısıyla da kod numarası bulunmayan sitelerde denetim mümkün değil. Henüz on yaşlarındaki çocuğunun müstehcen siteleri görmesini istemeyen kişi, www.cybersitter.com, ya da www.netnanny.com gibi programları devreye soktuğunda çocuğu bu siteleri açmaya çalışsa da her seferinde ekrana değişik zeka oyunları, matematik oyunları veya çocuklarla ilgili sayfalar açılır. Ayrıca çocukların ve ailelerin internet kullanımı hakkında çeşitli bilgilere de yer verilmiş aynı sitelerde. Çocukların girmesini engelleme yönündeki filtre programları devreye sokulduğunda istenmeyen siteyi açmaya çalışan çocuğun ekranına "bu site açılamıyor ibaresi" yerine daha eğlenceli bir yöntemle ilginç oyunlar ve çocuk siteleri getiriliyor. O sitenin neden açılmadığını düşünmeye fazla vakti kalmadan çocuğun ekranda bulduğu oyunun cazibesine kapılacağı düşünülmüş. Bu tarz web filtreleme programları da tahmin edeceğiniz gibi filtre programlarını kaldırmayı düşünemeyecek kadar küçük olan ya da henüz bir bilgisayar canavarı olmayan çocuklar için geçerli. Oyun programları ve çeşitli siteler oluşturacak kadar bilgisayarı iyi bilen afacanlara sınır koymak mümkün gözükmüyor.
   <br/>
   <br/>
   Yasak merak doğuruyor
   <br/>
   <br/>
   Aslında ailelerin endişeli oldukları kadar çekimser kaldıkları bir başka konu da çocukların filtre programlarıyla sınırlandırılmasının gerekli olup olmadığı. Yasakların merakı getirecek olması ailelerin elini kolunu bağlıyor bu noktada. Bazıları bilgisayardan hangi programlara girilmiş olduğunu çaktırmadan kontrol ederek çocuğun davranışlarını uzaktan kontrol ediyor. Bazısı evdeki bilgisayardan bu tarz sitelere girilmemesinin çocuğun başka ortamlarda da zararlı sitelere girmediği anlamına gelmeyeceğini düşünüyor. Arkadaşlarının bilgisayarlarından ya da internet kafelerden de her türlü adrese ulaşma imkanı var. Özellikle porno içerikli adreslerin okullarda elden ele dolaşması ve defter aralarında küçük kağıtlara not düşülmüş olması velileri daha da kaygılandırıyor. Zararlı olan konular, yasaklamadan doğacak merak, etrafta kol gezen denetimsiz bilgi dolaşımı, bilgisayar tutkunu çocuğu olan ailelerin korkulu rüyası.
   <br/>
   <br/>
   Engellemelerle nereye kadar? Biri beşinci sınıf, diğeri yedinci sınıfa giden iki çocuğunu web sayfası ve oyun programlarına yönlendiren Zaman Gazetesi yazarlarından Fikri Türkel, çocuklarının bilgisayar merakını ve bu konudaki istidatlarını, onları olumlu hedeflere özendirecek şekilde değerlendirmeye çalıştığını belirtiyor. Türkel, şu ana kadar herhangi bir filtre programına başvurmaya gerek duymamış. "Kaygım yok, desem yalan olur" diyor ve ekliyor: "Ben onların kendi kendilerini kontrol etmelerini istiyorum. Neyin yanlış, neyin doğru olduğunu söylüyorum. Bilgisayardan hangi programların açıldığına bakıyorum. Şu ana kadar ters giden bir şey olmadı. Bundan sonra da olmayacak değil. Ben eve gelinceye kadar okul ödevlerinin bitirilmesi kuralını koydum. Sonra internete geçebiliyorlar. Kontrollerle bir yere varılacağını da sanmıyorum. Daha çok merak uyandırmış olmaktan korkuyorum. Aileler açısından internet tehdidi endişe verici bir durum."
   <br/>
   <br/>
   Filtre programlarının çocuğun başında polis gibi durmayla orantılı olacağına inanan bir başka baba Bülent Ayan-oğlu. İnternet üzerinde yayınlanan bir gazetenin yayın yönetmeni olan Ayanoğlu, yasaklamalardan ziyade doğrunun yanlışın çocuğa etraflı bir şekilde izahından yana. Aileler eğitim konusuna daha çok ağırlık vermeliler; sonucun ne olacağını kestirmek oldukça zor Ayanoğlu'na göre. "Dünya acayip bir yere gidiyor,genel bir eğitim verilse bile nereye kadar etkili olur, bilinmez" diyor.
   <br/>
   <br/>
   Filtre programı tercih edilse de sorun bitmiyor. Çoğu ev kullanıcısının web tarayıcısı olarak kullandığı İnternet Explorer programında içerik filtreleme bölümünde Araçlarİnternet Seçenekleriİçerik mönüsünde bulunan content advisor enable edildiğinde çıplaklık, porno içerik ve şiddet konularında uluslararası rating ölçme servisi Rsaci değerlerine göre bir seviye belirlenip bunların dışındaki sitelere giriş engellenebiliyor. Sürat Bilgisayar'da security uzmanı Harun Biniş'e göre bu yöntem de yeterli değil. "Uygunsuz içeriğe sahip siteler ilgili rating servisine kendilerini kaydettirmediği için arada kaçan çok yer olabiliyor. Microsoft İnternet Explorer, "rating"i olmayan sitelere girişi kabul etme" diye bir seçenek de içeriyor. Bunu aktif hale getirince mesela bazı üniversitelere bile rating almadıkları için girilemeyebiliyor. İsterseniz vereceğiniz bir şifre ile siz açabiliyorsunuz. Web sufe adına ev kullanıcılarının yapabilecekleri en kolay sey bu..." Bazı sitelerin engellenememesinden yana tavır alan büyüklerin işi çok da kolay değil. Diyelim ki, şiddet konularıyla ilgili siteleri yasaklamak istiyorsunuz. Güvenlik kipi resmi olan sitelerde kod bulunduğu için bu siteleri engelleyecektir. Ancak resmi olmayan ve kod bulundurmayan yığınla siteyle karşı karşıya olduğunuzdan filtre programları bir yerde tercih edilse de çözüm için yetersiz kalıyor. Nakiboğlu ilköğretim okulu bilgisayar hocası Tarkan Topçuoğlu'na göre resmi sitelerdeki kodlamalar gibi diğer amatör sitelerde de kodlamalar bulunmalı daha köklü bir çözüm için. Nitekim, bu uygulamanın Amerika gibi ülkelerde örnekleri de var. Çocukların merak ettikleri fakat kendileri için sakıncalı olan web sitelerinin yayınlanmasına izin verilmiyor. Yasaklanan konunun çocuğu daha çok meraka sürükleyeceğine katılıyor Topçuoğlu, fakat bilinçli bir denetimden yana olan tavrını da belirtiyor. Özellikle ondört, onbeş ve onaltılı yaşlarda daha zaruri görüyor denetimi. Yedi ve on yaş arası grup için belirli çocuk sitelerine yönlendirmenin yeterli olacağını düşünüyor. Çocuğunu gözü gibi koruyan, yanında konuşurken kelimeleri bile özenle seçmelerini evine gelen misafirlerden bile rica eden anneler vardır. Bir yandan da çocuğun bilgisayar aracılğıyla istenen bilgilere hızlı bir şekilde ulaşmasından da memnundurlar. Filtre programları çocuğu için endişelenen titiz ebeveynlerin bir nebze imdatlarına yetişiyor. Ancak bu da köklü bir çözüm değil. Çocuğa doğru seçim yapma yönünde davranış kazandırmak büyükler için en büyük maharet olmalı. Her insan kendi yazgısını yaşıyor ne de olsa..
   <br/>
   <br/>
   İLHAN KUZEYKherson / UKRAYNA
   <br/>
   <br/>
   "Ebeveyn tetikte olmalı"
   <br/>
   <br/>
   Ukrayna'da bilgisayar öğretmenliği yapıyorum. Buradaki anlayış, felsefe, kültür tamamen farklı olmasına rağmen ebeveyn bu konuda dikkatli davranılmasından değil rahatsız olmak, bizleri teşvik ediyor. Zira çocuklarının kendilerinden uzaklaşıp gitmesinden endişe duyuyorlar ve gerçekten de şu anki gidişat itibariyle buradaki aile ve çocuk arasında genelde ilişkiler kopuk. Bu nedenle mümkün olduğunca çocuklarının ellerinden tutabilme ve en iyi imkanı sağlama çabasındalar. Filtre programlarıyla çocuğu kısıtlamanın yasaklı konulara daha çok merak uyandıracağını kabul ediyorum. Ancak, çocuk okula geldiğinde bilgisayar başında serbest bırakılması ona ortam hazırlamaktır. 710 yaş arası filtre programlarını uygulamak için erken bir dönem.
   <br/>
   <br/>
   Buradaki ortam itibariyle çocuk bu tip olgularla çok küçük yaşlarda tanışıyor. Olay Türkiye açısından da farklı değil. Medyada çocuğa yönelik olumsuzluklara yer veriliyorsa internet mevzuunda hassas davranılmasının zarardan çok fayda getireceğine inanıyorum.
   <br/>
   <br/>
   Çeşitli alternatifler
   <br/>
   <br/>
   Çocukların girmesi istenmeyen siteler için filtre programları www.cybersitter.com, www.cyberpatrol.com, www.netnanny.com, www.surfwatch.com. Bu programlar zararlı siteler yerine her defasında random olarak değişik zeka oyunları, matematik oyunları veya çocuklarla ilgili sayfaları açıyor. Ayrıca çocukların ve ailelerin internet kullanımı hakkında çok güzel bilgiler de içeriyor. Biraz İngilizce bilgisi ile halledebilirsiniz.
   <br/>
   <br/>
   Bunlardan birisi deneme versiyonunu indirip bilgisayarlara kurulabilir, yaklaşık 30 gün sonra bunların satın alınması gerekir. Sadece istenilen sayfalar için bazı programlar:www.download.com
   <br/>
   <br/>
    Crayon Crawler
   <br/>
   <br/>
    Cyber snoop
   <br/>
   <br/>
    Kid safe Explorer
   <br/>
   <br/>
    pagelock2
   <br/>
   <br/>
    planet good
   <br/>
   <br/>
    prudence
   <br/>
   <br/>
    smartserver
   <br/>
   <br/>
    virtual sandbox
   <br/>
   <br/>
    weblock
   <br/>
   <br/>
   İstenilen sayfaların isimlerini programa giriyorsunuz ve çocuklar sadece o sayfalarda çalışabiliyorlar. Bilgisayar da başka programları açmaya izin vermiyor ve isterseniz programdan çıkışı engellemek için 'supervisor password'ü de koyabiliyorsunuz.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6219-eyvah-cocugum-internette.html), [web.archive.org (arşiv bağlantısı)](http://web.archive.org/web/20140714203127/http://www.aksiyon.com.tr:80/aksiyon/haber-6219-eyvah-cocugum-internette.html)
