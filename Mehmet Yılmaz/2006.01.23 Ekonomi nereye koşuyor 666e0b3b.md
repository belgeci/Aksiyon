# Ekonomi nereye koşuyor?

*Mehmet Yılmaz 2006.01.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060513074813im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Rafet el Roman’ın ‘Şu hayatta neler oluyor’ şarkısındaki dizelerden biri şöyle: Berberde konu yine ekonomi. Biz de bu sayıda berberde konuşulan konuyu kapağımıza taşıdık; yani Türkiye ekonomisini.
   <br>
   </br>
  </font>
  <!--- Baslik, Spot, Resim kutusu ---------->
  <p>
   <font class="content">
    Türkiye ekonomik yönden enteresan bir ülke. 2001 şubatında tarihinin en büyük kriziyle boğuşurken, şimdi istikrarlı bir ekonomiye doğru hızlı adımlar atabiliyor. Türk ekonomisi artık kendi ayakları üzerinde durabiliyor.
    <br>
     <br>
      Enflasyon 37 yıldan bu yana ilk defa tek haneli rakamlara indi ve inmeye de devam ediyor. Vatandaşın cebindeki parayı enflasyon canavarı kemirmiyor. 2006 yılı ekonomik projeksiyonu enflasyonu yüzde 5 olarak hedefliyor. Türkiye ekonomisi son 4 yılda, her yıl ortalama yüzde 7 oranında büyüme gerçekleştirdi. Dünyanın bol sıfırlı paraları arasında iken, sıfırlar atılarak Türk parasına itibar ve güven kazandırıldı. Ücretliler artık parasını alır almaz döviz bürosuna koşmuyor. Reel faiz oranları geriledi. Kişi başına düşen millî gelir yaklaşık 2500 dolardan 5000 dolar seviyelerine çıktı. Bütçe açıkları geriledi.
      <br/>
      <br/>
      40 küsur yıldan beri girmeye çalıştığımız Avrupa Birliği için müzakere süreci başladı. Özelleştirmede önemli adımlar atıldı. Kamu kesimi borç stokunun millî gelire oranında Maastricht kriterlerine yaklaşıldı. Bunlar ekonominin olumlu göstergeleri.
      <br/>
      <br/>
      Bu başarıların elde edilmesinde, AK Parti hükümetinin gayretlerini ve tek parti iktidarı olmasının getirdiği siyasi istikrarı da göz ardı edemeyiz.
      <br/>
      <br/>
      Türk ekonomisinde halen sürmekte olan olumsuz yönler de var, tabii. İşsizliğe bir türlü çözüm bulunamıyor. Türkiye’nin giderek artan genç nüfusu göz önüne alındığında işsizlik kronik bir sorun haline geliyor. Çünkü ekonomide istihdam maliyetleri çok yüksek. SSK primleri hâlâ uluslararası standartların çok üzerinde. İstihdam üzerindeki bu kısıtlayıcı faktörlerin iyileştirilmesi gerekiyor.
      <br/>
      <br/>
      Cari açık büyümeye devam ediyor. Mevcut cari açık, ürettiğimizden daha fazla tükettiğimizi gösteriyor. Bir de son yılda petrol fiyatlarındaki artışlar ekonomiyi olumsuz yönde etkiliyor. 2006 yılında ekonomik ibreler neyi gösterecek? Verileri ortaya koyduk; yorum uzmanların, iş dünyasının ve elbette ki okurların...
      <br/>
      <br/>
      Yugoslavya’nın lideri Josip Broz Tito’nun 10 yıl tercümanlığını yapmış İlhami Emin’in anlattıklarının ilginizi çekeceğini düşünüyorum. Tito’nun Birinci Dünya Savaşı’nda öldürülmeyip bir Tatar tarafından esir alındığı, bu şekilde tanıdığı Türklere sempati duyduğu anlatılıyor röportajda.
      <br/>
      <br/>
      Hayvanseverlere de önemli bir haberimiz var bu sayıda. Hayvanları öldüğünde ne yapacağız diye kara kara düşünmesinler. İstanbul’da artık hayvanların da gömüleceği bir mezarlık var. Dergimizin sayfalarında detayları bulabilirsiniz.
      <br/>
      <br/>
      Okumak alışkanlıkların en asilidir. Hep okumada kalmak dileğiyle
      <br/>
      <br/>
      İyi okumalar...
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Hayri Çağır, 27-Ocak-2006
> Aksiyon elimize geç ulaşıyor: 
> Pazartesi masamızda görmek istediğimiz dergimizin geç elimize ulaşmasından,  bazen de iki derginin üst üste gelmesinden dolayı, Aksiyon’u şöyle rahat rahat,  sindire sindire okuyamamaktan sıkıldığımı sizlere aktarma ihtiyacı duydum. Oysaki biz bu dergiyi entelektüel gelişim sürecimize katkıda bulunur umuduyla alıyoruz. Ayrıca derginin yeterince reklamı yapılmadığı kanaatini taşıyor ve üzülüyorum.

### Merdan Ata, 26-Ocak-2006
> Aksiyon markadır: 
> Tiraj önemli değil. Fiyatınızı ucuzlatmamanız, marka olduğunuzu gösterir.

### Zakir Arslan, 25-Ocak-2006
> Biz Kürtleri üzüyorsunuz: 
> Bu gecikmiş bir mesajdır. Ama fikrimi belirtmiş olayım. Aksiyon’u ilk sayısından beri takip eden bir okurum. Bazen biz Kürt okuyucuları üzüyorsunuz. Mesela Suriye’de Türklerden başka Kürtler de var ve daha çok zulüm görmekteler. Kuzey Irak ve Kerkük hakkında da çok yanlı haber yapıyorsunuz. Aksiyon sadece Türk kardeşlerimizin değil, hepimizindir. Bu zor süreçte birleştirici, bütünleştirici bir görev üstlenmeniz lâzım.

### Osman Sanal, 25-Ocak-2006
> Fiyat indirimi yapsanız...: 
> Ben Aksiyon’un daimi okuyucusuyum. Ancak bazen almakta zorlanıyorum. Fiyatı biraz indirseniz ya da üniversite öğrencilerine özel bir indirim uygulasanız tirajınız artar eminim...

### Hikmet Çetin, 21-Ocak-2006
> Ahıska Türkleri...: 
> Ahıska Türklerindenim. Üç yıldır Aksiyon okuyorum. Derginiz gerçekten çok güzel konuları ele alıyor. Sizden Ahıskalı Türkler ile ilgili bir yazı dizisi hazırlamanızı rica ediyorum.

Kaynak: [www.aksiyon.com.tr](http://www.aksiyon.com.tr:80/detay.php?id=23258&yorum_id=7614), [web.archive.org (arşiv bağlantısı)](http://web.archive.org/web/20060513074813/http://www.aksiyon.com.tr:80/detay.php?id=23258&yorum_id=7614)
