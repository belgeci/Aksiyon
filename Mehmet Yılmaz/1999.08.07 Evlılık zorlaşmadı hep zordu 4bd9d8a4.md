# Evlılık zorlaşmadı, hep zordu

*Mehmet Yılmaz 1999.08.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yirmibirinci yüzyıla girerken evlilik kurumunun geldiği nokta en çok sorugulanan konulardan biri haline geldi.
  </font>
 </div>
 <div id="newsText">
  <font class="detail-text">
   Eşler arası rollerin tartışılmasında kesin saptamalarda bulunmanın kolay olmadığı kadar, varılan sonucu belirli bir tasnife tabi tutmak da oldukça zor.
   <br/>
   <br/>
   Dünyanın global bir köy haline gelmesi ve nihayetinde her evin oturma odasındaki televizyonla gelişmelerin izlenmesi; erkeklerde olduğu kadar artık evde oturan kadınlar tarafından da evlilikte taleplerin artmasını kaçınılmazlaştırıyor.
   <br/>
   <br/>
   Kadınların çalışma hayatına daha çok katılması, evlilikteki konumlarının sorgulamasını hızlandıran önemli bir etken. Daha özenli davranış ve dolayısıyla daha fazla rahat hareket alanı talep etme haklarının olması gerektiğine inanıyorlar kendilerinde.
   <br/>
   <br/>
   Eskiye oranla evlilik anlayışlarındaki değişim ve evlilik kurumunda bugünkü gelinen noktanın tablosu, kadın açısından çok da parlak değil gazeteci  yazar Yazgülü Aldoğan'ın tespitlerine göre. Eskilerde kadın, baba evinden koca evine giderken kocasını geçimini sağlayacak bir başka erkek olarak görüyordu, şimdi ise daha çok talepkâr oldu. Kadın çalışma hayatına daha çok girdi ve emeğine de sahip çıkmaya başladı. Bu onu daha da talepkâr yapıyor. Daha bir sevgi, ilgi, şefkat bekliyor.
   <br/>
   <br/>
   Bir de şu ortaya çıktı Aldoğan'a göre: Evlilik çok zor bir kurum. Birbirini az tanıyan iki insan aynı evde bir hayat paylaşıyor. Anlaşmak, her şeyde belli bir denge tutturmak gerekiyor. Bu denge kafa yapısı bakımından, mali, kültürel, cinsel yönden olacak. O kadar zor bir şey ki bu, bir yerden bir yere bir şey tutmuyor. Ve onu istemeye istemeye zorlanarak ne kadar götürebilirsiniz.
   <br/>
   <br/>
   Eskisi kadar zorluklara katlanma zorunluluğu da kalmadı Aldoğan'a göre. Toplum baskısı hafifledi. Eskiden boşanan kadına kötü gözle bakılır, bir daha hayat hakkı tanınmazdı. Şimdi baskı daha az. İkinci, üçüncü evlilikler daha sık görülüyor. Evliliğe hazırlık dönemlerinde gençlerin çoğunlukla duygusal davrandıklarını belirtiyor, Aldoğan. İleriki dönemlerde en önemli sorun maddi koşulların yetersizliğinde yaşandığını gözlemlemiş. İstekleriniz var, yerine getirilmiyor; talep etmeye başlıyorsunuz. Mesela, koca çalıştırmıyor, ama kadın talep ediyor; şunu da isterim, bunu da isterim diye. Bu durumlarda erkeğin yükü de çok ağır. Hem evi götürecek, hem de o baskıyı yüklenecek. Kendisinden sürekli bir şeyler isteyen kadın ve çocuklar var. Bu müthiş bir stres meydana getiriyor. O müthiş stres, müthiş bir gerilim ve müthiş bir şiddete dönüşebiliyor.
   <br/>
   <br/>
   Geleneksel yaşantı ile farklılaşan
   <br/>
   <br/>
   şartlar arasında
   <br/>
   <br/>
   Evli ve bir çocuk annesi olan gazeteci Ebru Nida Bilici ise, evlilik yapılarında zamandan daha çok eşlerin anne ve babalarıyla geçirdikleri bir önceki aile modellerinin geniş ölçüde belirleyici olduğu görüşünde. Dünyanın köy haline gelmesiyle modernleşen hayatlarda kadın ve erkek prototipinde farklılaşmaların meydana gelişinin evlilikteki etkisini, yüzde yüz aynılaşma ya da değişme şeklinde olmasa da büyük oranda kırılmalar olduğu şeklinde yorumluyor. Yeni kurulan evliliklerde çalışan kadının daha çok olduğunu belirten Bilici, erkeğin anne ve babasından gördükleriyle içinde bulunduğu durum arasında ikilem yaşadığına dikkat çekiyor. Çocuğuna gösterilmesi gereken ilgi ve bakım da dahil olmak üzere her konuda eşine yardımcı olmak istiyor. Bir taraftan da alışkın olduğu şeyler var. Eşi yemeğini önüne getirecek, çamaşırlarını yıkamış, ütülemiş olacak, ev düzenli olacak... Eğer eşi çalışıyorsa ondan bu kadar fazlasını beklemenin yanlış olduğunun da farkında. Kadın da doğal olarak bunlara karşı çıkıyor ama o da geleneksel görevlerini aşmış değil. Eşiyle birlikte dışarıdan gelmiş olsalar dahi eşi oturup televizyon izlerken o hemen mutfağa giriyor. Daha fazla fedakarlık ve efor sarfediyor. Kadın o fedakarlığı sürdürmekten vazgeçip eşine de bazı sorumluluklar yüklemeyi öğrense ikisi de daha mutlu olacak belki de. Kadın fazladan fedakarlık yaparken çok mutlu değildir aslında.
   <br/>
   <br/>
   Bir sonraki jenerasyonda hem kadın hem de erkeklerde bu tür ikilemin ortadan kalkacağını düşünen Bilici'ye göre şu anda bir geçiş dönemi yaşanıyor. Kadın için birinci derecede gelen evi ve çocuğuyla daha sonraki sıralamaya koyduğu işi arasında tutarlı bir denge sağlanmalıdır herşeye rağmen.
   <br/>
   <br/>
   Bilinç düzeyinin yükselmesiyle orantılı olarak sorgulanan evlilik ilişkilerinde duygusal tatmin yok olmuşsa, bunları bulabileceği kanallara yönelişler çoğu kez düşünce dünyasında da olsa engellenemeyebiliyor. İşte bu noktada daha öncesinden hep tartışılan erkeğin eşini aldatması kadar kadının duygusal olarak başkalarına yönelmesi de gündeme geliyor. Alanında uzman bir isim olan Psikiyatrist Julide Sevim'in tespitlerine göre, kadının başka birine yönelmesi duygusal boşluktan kaynaklanıyor. Üstelik bu aldatmada din duygusu engelleyici bir faktör olmaktan öte daha çok sorgulamanın şiddetini artırıyor. Yapmak değil, düşünmek dahi rahatsız ediyor.
   <br/>
   <br/>
   Başka bir erkek neden çıkıyor? Psk. Julide Sevim bir kaç grupta değerlendiriyor kadınların bu konudaki ruh halini. Duygusal tatmin ve sevgi eksikliğinin başı çektiği bu nedenler arasında eşlerin birbirlerine özen göstermemesi ve saygısızlıkların başgöstermesi de kadını farklı birini bulduğunda ona yöneltiyor. İkinci ilişkisi olan herkesin farklı hastalıklarla kendisine müracaat ettiğini belirtiyor Sevim. Hastalığın özüne inildiğinde sorun çıkıyor ortaya.
   <br/>
   <br/>
   "Benim o insanlara olan tavrım ve temel sorum şu", diyor Psk. Sevim, "O insanı bir yana bırakın. Eşimin şu özellikleri değişir ya da şöyle olursa o insandan kurtulurum, eşime dönerim diyebilir misiniz? Evet deniyor çoğu kez. Var olan iyilikleri yeni güzel düzenlemelerle uyumlu hale getirmeye öncelik veriyorum. Kadının özgüvenini yükseltmeye, evliliğe bakış açısını düzeltmeye ve kadın aracılığıyla evliliği güzel hale getirmeye çalışıyorum."
   <br/>
   <br/>
   Eğer bu tür tavırlar aksi sonuçlar verirse boşanmalarının daha olumlu olacağını düşünüyor Sevim, ancak kendi ayakları üzerinde duramayacak durumda olan kadınlara kesinlikle tavsiye edilmiyor hemen boşanmak. Önce alt yapısının oluşturulması ön plana çıkarılıyor.
   <br/>
   <br/>
   Tam da bu noktada karikatürlerindeki sevgili kahramanlarıyla "Ademler ve Havvalar" dünyasını yansıtan Piyale Madra'nın Aksiyon'a verdiği en az çizimleri kadar nükteli ifadesine de yer vermek istiyorum:
   <br/>
   <br/>
   "Evlilik üzerine çeşitlemeler yapıyoruz, çeşitli alternatifler sunuyoruz. Evli kadınlar, bekarlar, dullar hepimiz aynı düşünüyoruz: Evlilik saçma bir kurum. Ama sonuçta hepimiz evleniyoruz. hem de iki kere, üç kere. Evliliğe ihtiyacımız var. Ne onsuz ne onunla..."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=106C978E43DB33AF801EF47D60FABA6E?newsId=4662), [web.archive.org (arşiv bağlantısı)](http://web.archive.org/web/20130204065153/http://www.aksiyon.com.tr:80/aksiyon/newsDetail_getNewsById.action;jsessionid=106C978E43DB33AF801EF47D60FABA6E?newsId=4662)
