# Yürek sızlatan kürtaj hikâyeleri

*Mehmet Yılmaz 2005.12.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060528135914im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   ‘Annelik önemli bir kalem kadın için. Bir kadının anne olmadan bazı şeyleri kavrayamayacağını düşünüyorum. Dinî açıdan baktığınızda kadın için de erkek için de aslında bizim en büyük rolümüz insanlığın devamını sağlıyor olmamız.
  </font>
  <!--- Baslik, Spot, Resim kutusu ---------->
  <p>
   <font class="content">
    Dinî olarak en büyük eksikliğimin çocuk yapmamak olduğunu düşünürüm. Namaz kılmamayı, rahat bir hayat yaşamayı filan eksiklik olarak görmeyebilirim. Fakat çocuk yapmamış olmayı büyük bir günah değilse bile, büyük bir başkaldırı olarak görüyorum.’
    <br>
     <br>
      Bu ifadeler siyaset bilimci Nuray Mert'e ait. Geçen yıl bu vakitlerde Zaman'a verdiği röportajda dile getirmişti bu sözleri. Çocuk yapmamayı dinen en büyük eksiklik görmesi, modern hayat tarzına getirilmiş önemli bir eleştiri aslında. Bugünkü hâkim anlayışta kadın vurgusu annenin önünde çünkü. Evlilik dışı birliktelikler teşvik edilirken de çocuk yerine kariyer önerilirken de daima kadın ve kadının dişiliği öne çıkarılıyor. Hâl böyle olunca da giyimden kuşama, yemeden içmeye kadar kadına dair hemen her konu belli şablonlar çerçevesinde değerlendiriliyor.
      <br>
       <br/>
       Bu tabloda sırıtacağından, gözden çıkarılan ilk unsur "anne ya da annelik" oluyor şüphesiz. Nitekim kadının letafetine, zarafetine, hissiyatına yapılan vurgunun onda biri kadar annelik vasfına atıfta bulunulmuyor. Aksine, kadının bu yönü ustalıkla gizleniyor. Gizlenmekle kalmıyor, her kadının fıtratında olan bu duyguyu kökünden kazımak için ona çocuk doğurmak yerine evlatlık edinmesinin daha faziletli olacağı tavsiye ediliyor. Hatta bu propaganda öyle boyutlara ulaşıyor ki anne olmakla kadının vücudunun bozulacağı, güzelliğinin gideceği bilinçaltına zerk ediliyor.
       <br/>
       <br/>
       Elbette bütün bunlar kadının sevilme ve beğenilme duygularıyla bütünleşince ortaya korkunç bir manzara çıkıyor. Neslin devamı hususunda kutsal bir görev üstlenen kadın gidiyor, onun yerine geçici heveslerin kurbanı bir başkası geliyor. Öyle ya da böyle rahm-ı madere düşmüş yavrusunun ölümü için gittiği doktora izin verebiliyor, onun rahminde parçalanıp dışarı çıkarılmasına göz yumabiliyor, ondan kurtulmak için binbir zahmete girebiliyor.
       <br/>
       <br/>
       Bugün dünyada her yıl 50 milyon kadın kürtaj oluyor. Her gün 200'ün üzerinde kadın karnındaki çocuğu aldırmak isterken hayatını kaybediyor. Korkunç rakamlar bunlar. Üstelik fotoğrafın tamamını bilmiyoruz. Sadece Dünya Sağlık Örgütü'nün 2005 raporundan öğrendiğimiz kadarıyla aktarabiliyoruz. Türkiye'de durum çok farklı değil. Türkiye Nüfus ve Sağlık Araştırması'nın 2003 raporuna göre, Türkiye'deki her 100 gebelikten 15'i istenmediği için sonlandırılıyor. Ülkemizde kürtaj oranının diğer ülkelere nazaran hızla arttığı belirtilen raporda yaş gruplarına göre kürtaj olma oranları da veriliyor. Buna göre, kürtaj oranı 15-19 yaş grubunda yüzde 6, 20-24 yaş grubunda yüzde 7, 25-29 yaş grubunda yüzde 20, 30-34 yaş grubunda yüzde 27, 35-44 yaş grubunda yüzde 38 ve 45-49 yaş grubunda yüzde 42.
       <br/>
       <br/>
       Daha vahimi ise küçük yaşta hamile kalarak bebeğinden kurtulmak isteyen, ebeveynlerinden saklayarak bir saat içinde kürtaj olup sonra evinin yolunu tutan genç kızların durumu. Türkiye'de yasalara göre 18 yaşından küçüklerin kürtaj olması yasak. Ancak, doktorlar 14-15 yaşındaki kızların muayenehanelerde kürtaj yaptırdığını söylüyorlar. Ne kadar mı? Sayısı belli değil. Kayıtları tutulmuyor çünkü. Hayat Vakfı'nın 34 ilde yaptığı araştırma ise kürtajın bir başka boyutunu gözler önüne seriyor: Kürtaj yaptıran kadınların yüzde 47,3'ü çok pişmanken yüzde 36'sı değil. Geri kalan kısmı da duygularını tanımlayamıyor.
       <br/>
       <br/>
       Durum böyle. Kapak dosyamızdaki kürtaj hikâyeleri ise tam yürek dağlayacak cinsten.
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Fatma Banu Elmas, 12-Aralık-2005
> Eğitim şart: 
> Anne baba seminerleri çok önemli. Okullarımızda rehber öğretmenlere yeterince yer vermiyoruz. Öğrenciyle ilgilenen, ahlaklı, dürüst öğretmenler yetiştirmeliyiz. Bu amaçla eğitim fakültelerine önem vermeliyiz.

### Mehmet Yaşar, 11-Aralık-2005
> Maneviyatımız tükeniyor: 
> Çocuğu veren Allah elbette rızkını da verecektir. İnsanlar bu konuda çok gaddar davranıyor. Bu bizim maneviyatımızın giderek tükendiğinin göstergesidir. Allah yar ve yardımcımız olsun.

### Erdem Mutlu, 09-Aralık-2005
> Anneler makamlarının yüceliğini fark etse...: 
> Aksiyon farklı duruşu, hayata olumlu bakan penceresiyle takdiri her zaman hak ediyor. Bana göre de insanın, hassaten kadının azizliği-vakarı, sevgi soluklayan dünyamızda saygınlığı, ten'e verdiği önemle değil neslin devamı ve sağlıklı aile hayatının sürdürülmesi konusunda kendisine tevdi edilen yüce makamını fark etmesi ve ona muvafık davranmasıyla mümkün olabilir. Yazık ki, insanı özüne yabancılaştıran, tene mahpus bu sarhoş zamanın reklamları bugün çok revaçta. Umut öze dönük aksiyoner bakışta... Allah pencerenizin ışığını arttırsın.

### Selahattin Keleş, 09-Aralık-2005
> Kişisel gelişim: 
> Aksiyon’da kişisel gelişim ve ekonomi alanlarıyla ilgili haberler de olmalı. Bu eksik giderilirse Aksiyon mükemmel bir dergi olur.

### Dilek Ünal, 07-Aralık-2005
> Bazı kapak resimleriniz itici: 
> Aksiyon abonesiyim. Bir anketinize katılmıştım. Orada da belirttiğim gibi, kapak tasarımlarınızdan şikâyetçiyim. İtici, ürkütücü, rahatsız edici resimler kullanıyorsunuz. Bunlar derginin içeriğine de yakışmıyor. Niyetiniz dikkat çekmekse, iticilikle değil çekicilikle bunu yapmaya çalışsanız daha iyi olur.

### Sami Volkan Korkmaz, 07-Aralık-2005
> Teknoloji, 3 boyutlu resim, reklam...: 
> Bu haftaki sayınızda teknolojiyle alakalı hiçbir haber göremedim. Haftalık bir dergide böyle bir sayfa hazırlamak hiç de zor değil. Ahmet Turan Alkan’ın ara sıra yaptığı gibi, faydalı internet siteleri tanıtılabilir. Üç boyutlu resim isteklerine kulak tıkadığınıza inanmak istemiyoruz. Başka dergilerin gazete ve televizyonlardaki reklamlarını gördükçe, Aksiyon’un bu konuda gayret göstermemesi beni üzüyor.

### Ferhat Akgün, 07-Aralık-2005
> Türk Okullarını anlatsanız...: 
> Her hafta birbirinden harika konularla karşımıza çıkan Aksiyon’u beğenerek okuyoruz. Aksiyon’dan bir isteğimiz olacak. Editörlüğünü İlber Ortaylı, Toktamış Ateş ve Eser Karakaş’ın yaptığı ‘Barış Köprüleri Dünyaya Açılan Türk Okulları’ kitabının bir kez daha gündeme getirdiği Türk Okulları hakkında dosya hazırlamanızı rica ediyoruz. Daha önce başka bir dergide sığ bir şekilde anlatılan dünyada Gülen okulları dosyasını Aksiyon’un daha kapsamlı ve daha güzel anlatacağına eminim.

### Yunus Faruk, 07-Aralık-2005
> Teşekkür ve istek: 
> Yozlaşmanın had safhada olduğu günümüzde kültürel değerlerimizi ön plana alan programların –Burç FM’deki "Mavi Düşünceler", TRT’deki "Gezelim Görelim", "Bengi" gibi– yapımcılarına teşekkür ediyorum. Milli Eğitim camiasının bir çalışanı olarak onlardan bir isteğim var: Mani, ninni, ağıt, destan, düğün, bayram gibi milli geleneklerimizi görsel öğelerle süsleyerek tanıtan VCD’ler hazırlansa öğrencilerimize daha faydalı olacağımıza inanıyorum. Bu konuda yapımcıların ve yetkililerin desteğini bekliyoruz. Böylelikle televizyonların yıktığı birçok değeri tamir etmemize yine onlar yardım etmiş olurlar.

### Ahmet Halat, 06-Aralık-2005
> Konuyu gündemde tutun: 
> 5 Aralık 2005 tarihli Aksiyon’da PKK'nın çocuklar üzerinden dağda ve şehirde propaganda yaptığını okudum. Bu bilinen bir gerçek. Yıllardır özellikle doğu ve güneydoğuda küçük çocukları ailelerinin rızasıyla veya zorla alan yasadışı örgütler bu insanları istediği gibi kullanıyor. Önceden sadece dağda bulunan bu gruplar şimdi şehirleri mesken tuttu. Vatandaşın canına ve malına kasteden bu kişilerin cezaevinde veya dağda özel eğitimden geçtiği söyleniyor. Televizyonda ve gazetede bunlar üzerine bilgiler yer alıyor. Fakat yetkili kişiler yüksek sesle bu konuyu  dile getirmiyor. Bu sorun üzerine daha fazla gidilmeli ve çözüm yolları değişik platformlarda dile getirilmeli. Aksiyon dergisinin de bu konuyu sürekli gündemde tutmasını istiyorum...

### Ali Özdemir, 05-Aralık-2005
> Üslubunuz bazen iğneleyici ve dışlayıcı: 
> Aksiyon dergisini bayiden alarak ya da internet üzerinden izlemeye çalışıyorum. Diğer yayınların yanında ulu bir çınar gibisiniz. Ama eksikleriniz de var: Cumhuriyet, demokrasi, Atatürk, insan hakları, sendikal faaliyetler gibi konuları "iğneleyici", "dışlayıcı" bir üslupla yazıyorsunuz. Sömürünün alabildiğine arttığı dünyada ülkemizin dik durabilmesi yönünde haber ve yorumlara pek yer bırakılmıyor. Aynı basit/klasik konuların etrafında dönüp durulmasından epey rahatsızım. Toplumun bilinçlenmesi, demokrasinin gelişmesi yönünde bilgiler görmek istiyorum.

### Mehmet Turmuş, 05-Aralık-2005
> Emeğinizin karşılığını alırsınız inşallah: 
> Aksiyon’u piyasaya çıktığı günden beri okumaya çalışıyorum. Her yazının büyük emek harcanarak ortaya çıktığı belli. Aksiyon dopdolu bir dergi. Allah emeklerinizin karşılığını versin.

### Erhan Öner, 03-Aralık-2005
> Ekonomiye daha fazla yer verin: 
> Daha fazla ekonomi haberi istiyoruz. Aksiyon’u çıkaran grup neden bir ekonomi dergisi çıkarmıyor? Böyle bir dergiye ihtiyacımız var. Bakın The Forbes bile Türkçe ekonomi dergisi çıkarıyor.

### Mustafa İzmirli, 03-Aralık-2005
> Kıbrıs’ta Aksiyon bulamıyorum: 
> Kıbrıs’tayım. Aksiyon dergisi adaya gelmiyor galiba. Bu konuda beni bilgilendirmenizi istiyorum. Birçok yere baktım; ama bulamadım.

Kaynak: [www.aksiyon.com.tr](http://www.aksiyon.com.tr:80/detay.php?id=22978&yorum_id=6820), [web.archive.org (arşiv bağlantısı)](http://web.archive.org/web/20060528135914/http://www.aksiyon.com.tr:80/detay.php?id=22978&yorum_id=6820)
