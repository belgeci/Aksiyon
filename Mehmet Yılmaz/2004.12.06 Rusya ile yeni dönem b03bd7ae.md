# Rusya ile yeni dönem

*Mehmet Yılmaz 2004.12.06*

<div bgcolor="#FFFFFF">
 <font class="content">
  <p>
  </p>
 </font>
 <font class="content">
  Rus lider Putin, Türkiye’ye tarihi bir ziyaret gerçekleştirdi. Uzun yıllar birbiri ile mücadele eden iki halkın temsilcileri asırlar sonra ilk kez kucaklaşma fırsatı yakaladı bu gezi ile… Hem de en üst düzeyde. 17 Aralık’taki AB zirvesi öncesi gerçekleşen bu ziyaret şüphesiz hem Moskova hem de Ankara açısından büyük önem arz ediyordu.
 </font>
 <p>
  <font class="content">
   Zira, Avrasya ana karası üzerinde nüfuz mücadelesi yapan iki milletin bu kez ortak çıkarlar çerçevesinde bir araya gelmesinin sembolik değeri vardı. Türkiye, sahip olduğu jeostratejik, jeoekonomik ve jeokültürel derinliği hem ABD’ye hem de Avrupa’ya bir kez daha gösterme fırsatı buldu bu gezi ile… Rusya da toparlanma sürecini tamamladığını ve çevresi ile yakın ilişki içine girme arzusunda olduğunu gösterdi.
   <br>
    <br>
     Burada bir parantezi Rus lider Vladimir Putin için açmakta yarar var.
     <br/>
     <br/>
     Son dört yılda Rusya’nın makas değiştirmesinde önemli bir rol oynadı Putin. Merkezi idareyi güçlendirecek reformlara imza attı. Ülkesini içine düştüğü ekonomik bunalımdan çıkardı. Dağılma sinyalleri veren Rusya Federasyonu’nu tatlı sert politikalar izleyerek toparlamasını bildi. Hem ABD hem de Avrupa ülkeleri ile iyi ilişkiler geliştirmesini bildi. “Devlet eksenli milliyetçilik ve ılımlı devletçilik” şeklinde özetlenebilecek bir politikayı hayata geçirerek Rusya’nın yeniden uluslararası sistemde öne çıkmasını sağladı.
     <br/>
     <br/>
     Kapak dosyamızda Rusya’daki değişimi ve Türk-Rus ilişkilerini irdeliyor, iki ülkenin gelecekte oynayacağı rol açısından Putin’in ziyaretinin bir şans olabileceğini vurguluyoruz.
     <br/>
     <br/>
     ***
     <br/>
     <br/>
     Bu sayımızda ayrıca birbirinden ilginç dosyalarımız var. Yerimiz sınırlı olduğundan burada hepsinden bahsetmek mümkün değil. Belki şu hususu vurgulamakta fayda var. Elinizdeki dergi, her hafta ortalama on beş civarında dosya ile huzurunuza çıkıyor. Arkadaşlarımız, haber dergiciliğinin hakkını vermek için canla başla çalışıyor. Kendilerine buradan teşekkür ediyorum.
     <br/>
     <br/>
     ***
     <br/>
     <br/>
     Aksiyon dergisi, “Habere yolculuk devam ediyor” sloganını bayraklaştırmış bir dergi. Bu bayrağı göndere ilk çekenleri bir kez daha şükranla anıyoruz. Elbette, bu dergiyi “okuyarak” bizlere destek veren kadirşinas okurlarımıza da…
     <br/>
     <br/>
     İyi haftalar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=18898), [web.archive.org (arşiv bağlantısı)](http://web.archive.org/web/20060118233259/http://aksiyon.com.tr:80/detay.php?id=18898)
