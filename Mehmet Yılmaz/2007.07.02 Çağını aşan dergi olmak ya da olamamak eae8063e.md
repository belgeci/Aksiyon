# Çağını aşan dergi olmak ya da olamamak

*Mehmet Yılmaz 2007.07.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123082214im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bir süre boş kaldı bu sütunlar. Sebeb-i hikmetini merak edenler oldu, editör neden yazmıyor diye… Elbette burada uzun uzun sebep ve sonuçlarını izah edecek değilim. Sadece şunu söyleyebilirim.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Yoğun tempoda geçen son üç yılın muhasebesini yapmak ve gelecek döneme hazırlanmak için bir nevi dinlendi editör, yazmadığı haftalarda. Hemen önyargıya kapılıp, nerede bulunur böyle bir lüks, hem de gündem bu kadar yoğun iken demeyin sakın. Bu, bedenî değil zihnî bir dinlenme idi; çalışırken dinlenmek, düşünürken kendini toplamak şeklinde… Yazmayarak, kendi iç dünyamızın dışarıyla temasını kesmiş olduk böylece. Bu yazıyla birlikte Aksiyon için yeni bir dönem başlıyor denebilir artık. Semerelerini ise yakın zamanda okurlarımız da görmeye başlar inşallah.
    <br>
     <br>
      Şüphesiz, üzerinde fikir yürüttüğümüz en önemli husus haftalık haber dergilerinin mevcut durumu ve sektörün geleceği hakkında. Dergilerle hemhâl olanlar geçtiğimiz mayıs ayında Haftalık'ın da kapandığını biliyorlar sanırım. Nokta dergisi de nisanda kapanmak zorunda kalmıştı, art arda patlattığı kapak dosyalarından sonra. Neresinden bakılırsa bakılsın, haber dergileri ciddi bir kan kaybı yaşıyor son bir buçuk senedir.
      <br>
       <br>
        Elbette bu kayıplar sadece dergilerin ellerini eteklerini piyasadan çekmesiyle alakalı değil. Geneli itibariyle de bir kayıp söz konusu. Hem itibar hem de okur açısından. Önce Yeni Aktüel'in, sonra Nokta'nın ciddi habere dayalı yayıncılığı, haftalık haber dergiciliği piyasasına bir hareket getirmişti bundan iki yıl önce. Fiyat dampingi de etkili olmuş, kamuoyunda nazarlar bir anda haber dergilerinin üzerine çevrilmişti. Nitekim okur da buna bigane kalmamış, toplam satışlar 300 binin üzerine çıkmıştı. Bugün gelinen nokta ise gerçekten üzücü. Aksiyon fiyat indirimi furyasına katılmamış ve bunun geçici olduğunu söylemişti o dönemde. Nitekim öyle de oldu. Geçici okurlar kalıcı hale gelmedi ve dergilerin satış rakamları hızla aşağı indi. Bugün üç dergiyi satın alan okur sayısı sadece 70 bin. Bu rakamın yarısı da Aksiyon'a ait. Varın artık gerisini siz düşünün.
        <br/>
        <br/>
        Tabii ki bu noktada dergilerin özeleştiri yapması kaçınılmaz görünüyor. Refiklerimizin ne düşündüğünü, izledikleri yayın politikasından üç aşağı beş yukarı çıkarmak mümkün. Bu konuda asıl görevin Aksiyon'a ve okurlarına düştüğü kanaatindeyim. Üzerinde durmak istediğim husus çok satmak, üst sınıf okurlara ulaşmak, reklâm yapmak, devlet nezdinde muteber olmak ya da rejim muhalifliği yapmak gibi klasik yaklaşımlar olmadığı gibi geçmişin başarılı dergi örneklerini göklere çıkarmak ya da okurlarını sukut-u hayale uğratan dergileri yerin dibine batırmak da değil. Cevaplarını aradığım ve bundan sonra tartışmak istediğim sadece iki sorum var benim: Halkımızın umum teveccühünü kazanan bir dergi yapmayı neden başaramadık? Ve niçin mevcut dergilerimizden herhangi birini çağını aşacak şekilde cihanşümul bir markaya dönüştüremedik?
        <br/>
        <br/>
        Türkiye yeni bir dönemin eşiğinde. Dünya da… Bu kavşak noktasında şapkamızı önümüze koyup düşünmemiz lazım. Değişen nüfus dinamiklerini, kültür atmosferini dikkate alarak ter ü taze bir dergicilik anlayışı geliştirme zamanı geldi sanırım. Yani, bugünün değil, yarının dergisi için kolları sıvamanın tam vakti olduğunu düşünüyorum. Demir tavında dövülür atasözünden yola çıkarak milyonlara ulaşan "etkili" dergilerin altyapısını şimdiden hazırlamamız gerektiğini de… Bunun için neler yapılması gerektiğini, burada zaman zaman tartışmak niyetindeyim. Bakalım devran neler gösterecek bize…
        <br/>
        <br/>
        ***
        <br/>
        <br/>
        Burada bir hususu hatırlatmadan edemeyeceğim. Bahsettiğim sürece okurların birinci dereceden dâhil olmasını istiyor gönlüm. Yazarak, fikirlerini paylaşarak ve en önemlisi Aksiyon'u "kesintisiz" okuyarak. Eğer bu temennim gerçekleşirse Aksiyon'un, çağını aşan bir dergi olma yolunda hızla ilerleyeceğinden adım gibi eminim.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27829), [web.archive.org (arşiv bağlantısı)](http://web.archive.org/web/20071123082214/http://www.aksiyon.com.tr:80/detay.php?id=27829)
