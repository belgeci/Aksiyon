# Maruniler

*Mehmet Yılmaz 2006.07.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081202im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Seksenli yıllarda geçti bizim çocukluğumuz. İhtilal atmosferinde büyümüş ilk delikanlılık çağının çocukları için 'musibetin tamimi' türünden bir etki yapardı dış politika haberleri. Hayal meyal hatırlarım, demokrasimizin yediği darbenin yıkıcılığını Lübnan iç savaşının acı haberleriyle bastırmaya çalıştığımız günleri. Bir de Irak'la savaşa tutuşmuş İran'ın kısa dalgadan yayılan propaganda haberlerini…
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Kimin hali iyiydi ki bizimki iyi olsun? Evimize giren gazetelerde Lübnan iç savaşının isimleri uçuşur, biz de onları kafalarımızda Türkçeleştirerek mutlu olurduk. Velid Canbolat ne kadar da bizden bir isimdi? Sahi Dürziler de kimdi? Halbuki, "dürzü" diye de küfrederlerdi adama. Falanjistleri 'filancı-falancı' ikileminin kötü ucunda görürdük. Filistinlilerden bahsedilirdi. Arada Marunilerden, Melkitlerden, Süryanilerden de. Bunların Lübnan'la irtibatını bir türlü kuramazdık o yıllarda. Ama daha o yaşta bildiğimiz bir şey vardı: Karmakarışık bir yerdi Lübnan. Kimse kimseyi sevmiyor, herkes herkesin kuyusunu kazıyordu. Bir de İsrail gelmiş, nasıl olmuşsa onunla birlikte Hizbullah peydahlanmıştı. Arada El Emel dedikleri de olurdu.
    <br>
     <br>
      İsrail bir müddettir Güney Lübnan'ı bombalıyor. 500 bin insan evsiz kaldı; ölü sayısı 250'nin üzerine çıktıktan sonra anlamını kaybetmeye başladı. İlginçtir ne Marunilerden bahsediliyor, ne ülkedeki yarım milyon Filistinliden, ne Dürzilerden ne de Sünnilerden… Güya Lübnan Hizbullah'tan başka kimsenin yaşamadığı bir toprak; İsrail de sadece Yahudilerden müteşekkil bir orduyla Güney Lübnan'ı harap ediyor. Oysa işgali tetikleyen Hizbullah operasyonunda rehin alınan iki askerden biri Dürzi idi. İsrail Ordusu'nda da 2000 yılında İsraillilerle birlikte Güney Lübnan'ı terk eden Güney Lübnan Ordusu'nun 'emekli' askerleri yer alıyordur herhalde. Çoğunluğu Marunilerden oluşan bu ordu yirmi yıl boyunca İsrail’in yanında savaşmış, Şaron'un askerlerinin en pis işlerini havale ettikleri 'işbirlikçiler' olmuşlardı. Güney Lübnan'ı sokak sokak bilen bu adamların cepheye gönderilmemiş olması mümkün mü? Burada garip olan, nüfusunun yüzde 70'i Sünni ve Şii Müslümanlardan, kendilerini Müslüman bilen Dürzilerden oluşan Lübnan'ın teamüller gereği Maruni olan Cumhurbaşkanı'nın ülkesinin dramını dünyaya anlatırken işgalci ordunun içinde de Marunilerin yer almasıdır.
      <br>
       <br>
        Yalçın Küçük "Gizli Tarih" adlı bir kitap yazmış. Bir bölümünde Birinci Dünya Savaşı sırasında Osmanlı Ordusu saflarında savaşmak üzere bir gönüllü Yahudi lejyonu kuran Musevi vatandaşlarımıza karşılık Osmanlı'ya karşı bir başka gönüllü Yahudi lejyonu kuran Jabotinski'yi anlatıyor. Belki de savaş, Yahudileri bile cephenin iki tarafında bırakan cilveler göstermişti. Jabotinski bugün İsrail'i yöneten 'Likud' geleneğinin kurucusudur. Onun fikri tabanından yetişen Netanyahular, Şaronlar, Şamirler, Olmertler getirdi Ortadoğu'yu bugüne.
        <br/>
        <br/>
        Temmuz ayı çok sıcak geçti. Türk Silahlı Kuvvetleri'nin Güneydoğu sınırında yığınak yaptığı iddiaları doğruysa daha da ısınacak. Gireriz, girmeyiz bilinmez. Ama girersek öğreneceğiz ki Irak da en az Lübnan kadar karmakarışık bir nüfus yapısına sahip. Kürtlerin yanında Türkmenler, Süryaniler, onların yanında Sabiiler, Ateşgedeler, Yahudiler, Yezidiler, Ermeniler var. En büyük sürprizimiz de Amerikan Ordusu saflarında savaşan 'Yeşil Kart Askeri' Türklerle cephede karşılaşmak olurdu herhalde…
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24891), [web.archive.org (arşiv bağlantısı)](http://web.archive.org/web/20071123081202/http://www.aksiyon.com.tr:80/detay.php?id=24891)
