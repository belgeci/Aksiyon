# Baharla birlikte yenilenen Aksiyon

*Mehmet Yılmaz 2006.03.13*

<div bgcolor="#FFFFFF">
 <font class="content">
  <p>
  </p>
 </font>
 <font class="content">
  Yayın mutfağında çalışmayanlar bilemez bir derginin veya gazetenin nasıl binbir emek ve heyecanla hazırlandığını. Evine gelecek misafirler için en güzel yemekleri pişirmeye, en tatlı kurabiyeleri servise koymaya çalışan bir hanımefendinin mutfaktaki koşuşturmasından bir farkı yoktur yayıncıların da.
 </font>
 <p>
  <font class="content">
   Bir yandan haberler okunur bir yandan en iyi görsel malzeme seçilir; diğer yandan da maketler üzerinde son kontroller yapılır. En ateşli fasıl ise konu başlıklarını atarken yaşanır. Saatlerce tartışılır, okurların şöyle bir göz atıp geçtiği üç kelimelik başlıkları atmak için…
   <br>
    <br>
     Örneğin elinizdeki dergi, cumayı cumartesiye bağlayan gece yarısı tamamlanıyor. Sabaha karşı da son kontroller yapıldıktan sonra matbaaya gönderiliyor. Biliyor musunuz en huzurlu dakikalar da bu saatlerde yaşanıyor. Herkesin uyuduğu dakikalarda evin yolunu tutarken yüreğinizi tatlı bir huzur kaplıyor; "Çok şükür bu hafta da kazasız belasız dergiyi bitirmek nasip oldu." diye… Birkaç dakika süren bu coşkulu huzurun yerini, kafanızı yastığa koyduğunuz andan itibaren "Gelecek hafta okurun karşısına hangi haberlerle çıkabiliriz acaba?" şeklinde kaygılı bir soru alıyor. Bir kıymık gibi zihninizi kanatan bu sorunun cevabını düşünürken kendinizden geçiyor ve uykunun dayanılmaz ağırlığına yenik düşerek seyr ü sülûkunuzu başka bir âlemde sürdürüyorsunuz.
     <br/>
     <br/>
     Rüyalarınızı süsleyen yine Aksiyon dergisi oluyor tabii ki... Çıktığı ilk günden beri haber ve yorumlarıyla her sayısında ses getiren bir derginin serüvenini izliyorsunuz hayal âleminde. Bir film şeridi gibi geçiyor her bir sayısı gözünüzün önünden. Sonra derginin geleceğe doğru uzanan sayılarını seyretmeye hazırlanırken acı bir zil sesiyle uyanıyorsunuz. Hayıflanıyor ve kızgın bir bakış fırlatıyorsunuz hülyalarınızı bölen saate… Ama yapacak da başka bir şeyin olmadığını fark etmeniz pek uzun sürmüyor. Sabah olduğunu, yeni dergiyi konuşmak için toplantı yapma vaktinin geldiğini anlıyorsunuz çünkü… Bu yoğun temponun sonu nereye varacak diye üzülen bir çift hüzünlü gözü geride bırakıp, sizi bekleyen onlarca ışıltılı gözün olduğu dergiye koşuyorsunuz alelacele…
     <br/>
     <br/>
     Her hafta mütemadiyen tekrarlanıyor bu sahneler, üç aşağı beş yukarı benzer görüntülerle. Benim burada asıl vurgulamak istediğim elbette bu değil. Amacım, söz konusu heyecanların bazen belli dönemlerde zirveye çıktığını hatırlatmak sadece. Bir de bu heyecanı sizinle paylaşmak.
     <br/>
     <br/>
     İşin doğrusu biz ekip olarak yeni bir yayın döneminin heyecanı içindeyiz. Yeni yazarların yazmaya başladığı, derginin iç dizaynında minik farklılıkların gerçekleştirildiği, mizanpajında ufak rötuşların yapıldığı hazırlık demlerinin yayın mutfağındaki her bir ferdin yüreğini nasıl kıpır kıpır ettiğini bir bilseniz. Bu öylesine safi bir mutluluk, ivazsız ve garazsız bir sevgi ki. Ben sevginin karşılıksız kalmadığını düşünüyorum. Yazarlarımızın yorumlarına sindiğini, arkadaşlarımın haberlerine yansıdığını düşünüyorum. Sonra da okurun kalbinde bir dergi aşkı olarak kendine yer bulduğunu, çıra gibi onların yüreklerini tutuşturduğunu…
     <br/>
     <br/>
     Aksiyon dergisi baharla birlikte kendini yeniliyor. Rengârenk çiçeklerin, narin kelebeklerin gün yüzüne çıkmaya hazırlandığı şu günlerde Aksiyon da genç ve dinamik ekibiyle yeni heyecanlara kulaç atmaya niyetleniyor. Hem de iki güzide yazarı bünyesine katarak.
     <br/>
     <br/>
     Ahmet Taşgetiren ve Ali Bayramoğlu gelecek hafta ilk yazılarıyla karşınıza çıkıyor nasipse... Biz de küçük değişikliklerle arz-ı endam edeceğiz inşaallah. Bakalım bu heyecanı eski ve yeni okurlarımız nasıl karşılayacak. Bekleyelim ve hep birlikte görelim.
     <br/>
     <br/>
     İyi okumalar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Sinan Kadıoğlu, 15-Mart-2006
> 96 sayfanın hepsini ilgiyle okuyorum: 
> Aksiyon dergisini çok beğeniyorum. Birinci sayfasından doksan altıncı sayfasına kadar derginin tümünü merakla okuyorum.

### Murat Güroğlu, 15-Mart-2006
> Aksiyon elimden düşmüyor: 
> Aksiyon’u ilk çıktığı günden itibaren takip eden bir öğretmenim. Bundan önceki sayılarda da ilgimi çeken, dergiyi iştahla okumamı sağlayan dosyalar, konular bulabiliyordum. Ancak son birkaç aydır dergiyi hafta boyunca elimden düşüremiyorum, hatta özel vakit ayırma ihtiyacı hissediyorum. Görsel değişikliklerin yanında içerikte yapılan değişikliklerinizin takipçisi ve destekçisiyiz.

### Fatih Çakırca, 14-Mart-2006
> İndirim yapmalısınız: 
> Dört aydır okuyucunuz, bir aydır da abonenizim. Aksiyon’u her hafta sabırsızlıkla bekliyorum. Diğer haftalık dergilere göre fiyatınız yüksek. Bunun değişmesi lâzım. Birçok dergiye aboneyim. Fiyatınızda indirim yapmazsanız Aksiyon aboneliğimi iptal ettireceğim.

Kaynak: [www.aksiyon.com.tr](http://www.aksiyon.com.tr:80/detay.php?id=23599&yorum_id=1), [web.archive.org (arşiv bağlantısı)](http://web.archive.org/web/20060317115737/http://www.aksiyon.com.tr:80/detay.php?id=23599&yorum_id=1)
