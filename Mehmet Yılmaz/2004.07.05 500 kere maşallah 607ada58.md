# 500 kere maşallah

*Mehmet Yılmaz 2004.07.05*

<div bgcolor="#FFFEF6">
 <font>
  <img border="0" height="1" src="/web/20060105181307im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060105181307im_/http://www.aksiyon.com.tr/resim/500/74.jpg" vspace="5"/>
  </p>
 </font>
 <font class="content">
  Çay ve kahve tiryakiliğinden bahsedilir hep. Bir de sigara. Halbuki, tiryakilik derecesinde alışkanlık yapan başka şeyler de vardır insanda. Örneğin, okuma alışkanlığı gibi.
 </font>
 <p>
  <font class="content">
   Kimi kitap kurdudur, kimi de dergi... Çeşit çeşit kitaplara, haftalık ve aylık dergilere sevdalıdır bu tür insanlar. Çıktığı ilk gün sahaflara ya da bayiye gidip satın alırlar.
   <br>
    <br>
     Sevgilisine kavuşmanın sevinci ile sayfalarını çevirirler hızlı hızlı. Kendilerini şaşırtacak bir sürprizi ararlar meraklı gözlerle. Sonra, başa döner, bu kez sindire sindire okurlar onları. Tıpkı sigara tiryakisinin dumanı içine çekişi gibi... Zevkle...
     <br/>
     <br/>
     İnsanın ‘tiryaki’ haline gelmesi kadar, bir şeyin alışkanlık yapma özelliğine sahip olması da önemlidir aslında. Geçici heveslere hitap eden şeylerin izi kalmaz insanda. Baki olanı arar hep. Bekayı arzulayan eserler de uzun soluklu olur doğal olarak. Aksiyon dergisi, elinizdeki sayı ile beka yolunda 500. sayısını çıkarmış bulunuyor. Ekonomik krizlere, siyasi istikrarsızlığa pabuç bırakmadan her hafta okurla randevusunu aksatmayarak.
     <br/>
     <br/>
     Aksiyon’un her sayısına sahip kahramanlar
     <br/>
     <br/>
     Aradan geçen 10 koca yılda büyüdü, serpildi ve olgunlaştı Aksiyon dergisi; okurları ile bütünleşip, onların gönlünde taht kurarak. İçinde bulunduğu camianın yüz akı olmaya çalıştı her zaman. Kadirşinas okurları da yoğun bir ilgi gösterdi kendisine. Vefalı okurlara sahip, Aksiyon dergisi. Hem de öyle vefalı okurlara ki. Kimisi her hafta telefonla, mektupla ya da faksla dergisine ulaşıyor, sesini duyurmak için... Bir yandan güzel olanları teşvik ediyor, diğer yandan da eksik gördüklerini ikaz... Kimisi de çevresine, bıkmadan usanmadan tavsiyede bulunuyor, Aksiyon’u satın almaları için... Bazıları da dergisinin sağda solda heba olmasına kıyamıyor. Çıktığı ilk günden beri saklıyor onu evinde, ofisinde...
     <br/>
     <br/>
     Bunlardan Yusuf Subaşı, tam bir Aksiyon sevdalısı. Fikret Fidan da... Derginin bütün sayılarını biriktirmeyi başarmış bu iki vefalı okurla İstanbul’da buluştuk. Aksiyon’u konuştuk. Yusuf Subaşı küçük yaşlardan itibaren dergilerle haşır neşir olmuş biri. Fikret Fidan ise gençlik yıllarında fikir ve düşünce dergileri ile ilgilenmiş. Her ikisi de, cemaziyel evvelini bilecek kadar dergimizin ‘kurdu’ olmuşlar. Geçilen darboğazları da biliyorlar, yapılan hamleleri de...
     <br/>
     <br/>
     İki müthiş Aksiyoner
     <br/>
     <br/>
     Yusuf Subaşı’ya, Konya’dan İstanbul’a taşınma telaşı sırasında ulaştık. Kiralık ev arıyordu. Aksiyon’u, çıktığı yıl İzmir’de tanıyan bu vefalı okur, derginin bütün sayılarına sahip. Dergicilikte başarılı bulduğu Aksiyon’u hayatının bir parçası olarak görüyor. “İnsanlar, Türkiye ve dünya gündemini televizyon ve gazete haberciliğinden farklı olarak okumak istiyor” yorumunu yaparak, derinlikli haber ve analizleri ile Aksiyon’un büyük bir boşluğu doldurduğuna inanıyor. Ona göre; dergisi, ihtiyaç duyduğu her şeyi kendisine veriyor.
     <br/>
     <br/>
     Fikret Fidan, 32 yıldır İstanbul’da yaşayan bir okur. Serbest muhasebeci olarak çalışıyor. O da dergiyi baştan itibaren takip edip saklayanlardan... Derginin beşte üçü ofisinde, geri kalanı da evinde. “Hemen her konuya ilgi duyan biriyim” diyerek konuşmaya başlıyor. Derginin hadiseler karşısında takındığı soğukkanlı tutumunu, akl—ı selimi öne çıkaran yaklaşımını beğendiğini söylüyor. Ağzından Aksiyon kelimesi dökülürken gözlerinin içi gülen Fikret Fidan’a göre, dergi kendisinde tiryakilik yapmış durumda. Her şart altında, ofiste, evde, piknikte, yolculukta dergiyi okumayı ihmal etmiyor. Hatta, yoğun iş günlerinde gündüz ilgilenemediği dergiyi gece yatarken okuduğunu itiraf ediyor.
     <br/>
     <br/>
     Özenle dergi ciltlenir
     <br/>
     <br/>
     Konuşmamız sırasında Yusuf Subaşı’nın ‘titiz’ bir insan olduğu ortaya çıkıyor. Dergi kapağının kıvrık olmasına, sayfaların buruşturulmasına tahammülü yok. Dergisinin üzerine çay bardağı koyanlara çok kızıyor. Çalıştığı ofiste birileri okumak için dergisini aldığında hemen peşine düşüyor, bir hafiye gibi. Dergisini asla bir başkasına hediye etmiyor. Zaten, etmiş olsaydı elinde 500 dergilik kocaman bir koleksiyon olmazdı.
     <br/>
     <br/>
     Dergi konusunda bu kadar titiz olunca insanın aklına, onları acaba nasıl muhafaza etti sorusu takılıyor, ister istemez. Keyifle anlatıyor, dergileri nasıl düzenli biçimde bugüne kadar saklayabildiğini. İlk zamanlar Aksiyon’u sağda solda biriktiriyormuş. Bakmış ki, hem yıpranıyor hem de kayboluyor. Ciltleme fikri buradan çıkmış. Önce gazete bayiine gitmiş Yusuf Subaşı. “Bundan sonra benim için ayıracağın dergiyi, paketin ne altından ne de üstünden ayıracaksın” demiş. Sonra da eklemiş: “Tam ortadaki dergiyi istiyorum, her hafta... Kırışmamış, buruşmamış olmalı benimki.”
     <br/>
     <br/>
     Uzun yıllar sürecek bir uğraşın temelleri atılır böylece. Özel bir kapak tasarlanır. Baskılar için yine özel bir klişe hazırlanır. 12—15 dergiden oluşan ciltler özenle baskıya verilir, sırtlarına dergilerin sayılarını belirten rakamlar standart ve orijinal biçimde yazılır. Hangi şehre gidilirse gidilsin, cilt kapakları için kullanılacak standartlar bellidir artık. Elbette, üzerindeki harflerin karakteri ve büyüklüğü de... Kütüphane rafında düzgün ve orijinal duran Aksiyon ciltleri çıkar ortaya böylece. Konya’da, kendisi gibi Aksiyoner bir arkadaşı kütüphanedeki ciltleri görünce, aynısından ister. Ama, aynı ciltlerden onun dergileri için yapmak nasip olmaz.
     <br/>
     <br/>
     Aman dikkat! İçinde dergi var
     <br/>
     <br/>
     Son 10 yılda yedi şehir değiştiren Yusuf Subaşı, her taşınma sırasında, dergi ciltlerini koyacağı sağlam koliler alır, ciltler özenle yerleştirilir içlerine. Her bir kutunun üzerine hangi ciltlerin olduğu yazılır, sonra da uyarılır herkes: “Aman dikkat! Bu koliler özeldir. İçinde kıymetli dergiler vardır. Başlarına bir şey gelmesin.” İnsan bu kadar hassas olunca, dergilerin üzerinde bir çizgi bile olmayacağını sanıyor. Halbuki öyle değil. Dergilerin kırışması, buruşması konusundaki hassasiyet, iş okumaya gelince ortadan kalkıyor. Bir elde fosforlu kalem, diğer elde not defteri, haberler, yazılar satır satır okunuyor, üzerleri çiziliyor, notlar çıkarılıyor. “Her derginin üzeri karalanmıştır” diyor Yusuf Subaşı, şaşkın şaşkın bakan gözlerimize gözlerini dikerek.
     <br/>
     <br/>
     Fikret Fidan da en az Yusuf Subaşı kadar dergisinin üzerinde titriyor. Aksiyon’un yerlerde sürünmesine gönlü asla razı değil. “Dergiyi çıktığı ilk gün okurum” diyor heyecanla. Bir de bulmacasını önce kendisinin çözdüğünü söylüyor. Başkası ondan önce çözerse kızarmış Fikret Fidan. Hasılı, Aksiyon’un ofiste dokunulmazlığı var. Kimse ona Fikret Fidan’dan önce dokunamıyor, sayfalarını çeviremiyor, yazılarını okuyamıyor. Dergiyi biriktirme alışkanlığı geçmişteki birikiminden geliyor Fikret Fidan’ın. Gençliğinde okuduğu dergileri de hâlâ saklıyormuş. “İçinde fikir olan şeyleri atmaya kıyamıyor insan” diyor, usul usul konuşarak.
     <br/>
     <br/>
     Koleksiyonum satılık değil
     <br/>
     <br/>
     “Bu kadar dergiyi evde saklamak zor olmuyor mu?” diye ‘imalı’ bir soru soruyoruz kendisine. Cevap da bir o kadar manidar geri dönüyor: “Ne münasebet. Evde dergileri saklama diye bir sorunumuz yok. Olmaz da zaten...” Altta kalmamak ve lafı değiştirmek için bu kez başka bir soru soruyoruz kendisine: “Bu haber dergide yayınlandıktan sonra biri gelse ve reddedemeyeceğiniz bir meblağ teklif ederek dergilerin hepsini satın almak istese, ne yapardınız?” İlk önce bu soru da nereden çıktı diye bakıyor yüzümüze. Sonra da gevrek gevrek gülerek tek kelimelik bir cevap veriyor: “Satmam”.
     <br/>
     <br/>
     Aksiyon dergisine gerek gazete bayileri vasıtasıyla gerekse abone olmak suretiyle ulaşmak mümkün. İş icabı sık sık şehir değiştiren Yusuf Subaşı, taşındığı kentte yaptığı ilk işlerden birinin gazete bayisine gidip, her hafta bir Aksiyon dergisini kendisi için ayırmasını söylemek olduğunu dile getiriyor. Abone olmadan önce dergisini bu şekilde garanti altına alarak uzun yıllar Aksiyon’u kesinti olmadan takip etmeyi başarmış.
     <br/>
     <br/>
     Bu konuda başına gelen enteresan bir hatırası da var Yusuf Subaşı’nın. Erzurum’da iken bir gün anlaştığı gazete bayii, yerini bir başkasına bırakır. Giderken, dükkanı emanet bıraktığı kişiye Aksiyon dergisini ayırmasını söylemeyi unutur. Olan olur, Aksiyon dergisi kalmaz dükkanda. Gazete bayisi ile ciddi ciddi tartışır, neden bana ait bir dergiyi bir başkasına satarsın diye. Sonra ayrılır oradan, başlar kent merkezinde Aksiyon satan bir bayi bulmak için dolaşmaya.
     <br/>
     <br/>
     Askerde bile dergiyi ihmal etmemiş
     <br/>
     <br/>
     Hatıralar canlanınca Yusuf Subaşı, içinde Aksiyon’un olduğu anıları art arda anlatıyor. “Malatya’da kısa dönem askerlik yaparken bile dergiyi satın alıyordum” sözleri dökülüyor önce. O zamanlar cumartesi günleri yayınlanan dergiyi, her çarşı iznine çıktığında alırmış. Dışarı çıkamadığı zamanlarda da arkadaşlarına sipariş verirmiş. Bir okurun dergisi için katlandığı fedakarlığın boyutu diye düşünürken, bu kez bir başkasını anlatıyor. Meğer, birkaç eksik sayı için kalkıp İstanbul’a gelmiş. Matbaadaki depoya giderek dergi yığınları arasında toza toprağa aldırmadan sabahtan akşama kadar eksik sayıları bulmaya çalışmış. Emeğinin karşılığını almış sonunda. Eksik sayıları tamamlamayı başarmış.
     <br/>
     <br/>
     Tozdan topraktan bahsedince zihnimizde bu kadar cildin temiz tutulması da geliyor elbette. “Dergilerin tozlarını kim alıyor?” dediğimizde, “Sağolsun, hanım kahrımızı çekiyor. Bazen birlikte alıyoruz tozları” diyor... Dergiye ilgisi o kadar fazla ki, zaman zaman İstanbul’a geldiğinde, derginin merkezine uğrayıp, bu hafta dergide hangi yazılar yayınlanacak diye hafiyelik yaptığı bile olmuş. Dergiyi hazırlayan arkadaşların ruhu bile duymamış bu operasyonları. Bu sırrı da ilk defa Aksiyon okurları için anlattığını söylüyor kıs kıs gülerek. Dergimizin yayın danışmanı Hamdullah Öztürk’ün odasına gelip yayın öncesi sevgili dergisinin maketlerini inceler, ne var ne yok diye dosyalara bakar, ilgisini çeken bir yazı olursa fotokopisini alırmış.
     <br/>
     <br/>
     10 yıllık geçmişe sahip Aksiyon dergisinin Yusuf Subaşı ve Fikret Fidan gibi daha nice vefakar okurlara sahip olduğunu biliyoruz. Biz şimdilik ikisi ile tanışma imkanı bulduk. Diğerleri ile de kısa zamanda tanışacağımızı umuyoruz.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11972&yorum_id=1), [web.archive.org (arşiv bağlantısı)](http://web.archive.org/web/20060105181307/http://www.aksiyon.com.tr:80/detay.php?id=11972&yorum_id=1)
