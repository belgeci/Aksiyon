# Eksen politikaları ve huzur adacıkları

*Mehmet Yılmaz 2006.08.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081306im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Amerikan dış politikasına yön verdiği bilinen araştırma kurumu Council on Foreign Relations’ın (CFR - Dış İlişkiler Konseyi) yayınladığı Foreign Affairs diye bir dergi var. Bu dergide yayınlanan makaleler genellikle dipnotsuz, kaynaksız yayınlanır ve güvenilirlikleri ‘yazarın ismine’ dayanan makalelerdir. Editörlerin benimsediği sunum tarzı da konu hakkında bilgilenmek isteyen ‘meraklıları’ değil, karar verecek ‘sorumluları’ ikna etmeye yönelik bir amiranelik kokar. Her makale Amerika’nın millî menfaatleri açısından konunun risklerini ve imkânlar uzayını sıralayan ‘tavsiyelerle’ sonuçlanır. Amerikan Dış İşleri Bakanlığı personelinin esaslı bir kısmını yetiştiren CFR’ın bu yayın organında çıkan makaleler gayr-i resmi de olsa ‘öncelikli dikkate alınması gereken tavsiye kararları’ niteliği taşırlar.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Foreign Affairs’in son sayıları Amerikan dış politikasının dört alan üzerine yoğunlaştığını gösteren makaleler içeriyor: Çin, Hindistan, Rusya ve Şii Eksen… Derginin son sayısında yayınlanan Vali Nasr imzalı ‘Şiiler Yükseldiğinde’ başlıklı makale, Irak işgalinin ‘özgürleştirdiği’ Necef ve Kerbela havzalarının Şii dünyasının çehresini değiştirdiği, Irak’ta yaşanan seçimlerin Pakistan’dan Bahreyn’e kadar bütün Şii nüfuslarının siyasal katılım davranışlarını şekillendirdiği, dolayısıyla 170 milyonluk Şii dünyasının yeni bir eksen olarak Sünni dünyasının ortasında boy gösterdiği iddiasını seslendiriyor.
    <br>
     <br>
      Vali Nasr, Irak Şiiliğinin ruhani lideri Ali Sistani’nin aslen İranlı, İran’da etkin ayetullahlardan Muhammed Ali Tashîrî ve Mahmud Şahrûdî gibi isimlerin de Iraklı olduğunu hatırlatıyor ve İran-Irak savaşının iki ülke arasında hiç de sanıldığı gibi bir düşmanlık oluşturmadığını kaydediyor. Nasr’a göre İran Şiiliği ile Irak Şiiliği arasındaki yakın temas potansiyel risk açısından da, fayda açısından da zengin. İran’ın Irak’ta kontrollü bir kaos ortamını hayatta tuttuğundan bahseden Nasr, bütün çevre valilerini asker kökenli kişilerden atayan Tahran’ın bu kaosun kendi ülkesini vurmasına yönelik hazırlıklarının gözlemlendiğini de kaydediyor. Nasr, Irak’ta iktidara yükselen Şiiliğin çevre ülkelerde azınlıkta bulunan, veya çoğunlukta oldukları halde iktidarda bulunmayan Şiileri de harekete geçireceğini, bu hareketliliğin de yeni bir Sünni-Şii gerilimine yol açacağını tahmin ediyor. Prof. Nasr’ın tahminleri, makalesinin İsrail’in Güney Lübnan’ı işgali ve Hizbullah’ı Ortadoğu’nun anti-emperyalist kahramanına dönüştürmesinden önce yazıldığı hesaba katılırsa, ayrı bir önem arz ediyor. Nasr makalesini bugün yazsaydı Şii Eksen’in önemli bir unsuru olarak Hizbullah’tan da bahsederdi muhakkak. Muhtemel bir Sünni-Şii geriliminden bahsederken de iki defa düşünürdü sanırım.
      <br>
       <br>
        Şii Ekseni ifadesi 11 Eylül sonrasının Şer Ekseni ifadesinin yanına konulduğunda ufuk açıcı sorular getiriyor akla. Şer Ekseni son beş yılın Amerikan dış politikasının coğrafi çizgisini belirledi: Kuzey Kore pasifleştirildi, Afganistan ve Irak da işgal edilerek eksen çökertildi. Şii Ekseni Washington’un yıkarak, bölerek veya anlaşarak şekillendireceği ikinci eksen. İran, Irak, Lübnan yıkılacaklar listesinde; Pakistan, Bahreyn, Azerbaycan ve Suudi Arabistan kendiliğinden dönüşecekler. Şii Ekseni’nin Amerikan planına uygun olarak ‘çizilmesiyle’ tabi olarak bir de Sünni Eksen çıkacak ortaya. Amerikalılar pek tuttukları ‘eksen politikalarını’ devam ettirirlerse bir gün bu eksen de masaya yatırılacaktır elbet. Kissinger gibi isimlerin, ‘Bırakalım İslam kendi radikallerini kendi temizlesin.’ çağrısıyla öngördüğü İslam-içi bir savaş bu masadaki en ‘büyük’ pastalardan biri olacak sanırım.
        <br/>
        <br/>
        Amerikalılar eksen politikalarını sürdürürken bir dizi hata da yapıyorlar. Eksen üyesi ülkeleri monolitik, tek kültürlü yapılar olarak görüyor ve politikayı bireyle devlet arasındaki bir ilişkiler ağı olarak hesaba katıyorlar. Oysa başta şimdilik şekillendirilen ‘iki eksen’ olmak üzere çoğu Asya ve hatta Avrupa ülkesinde siyaset, cemaatler, gruplar, aşiretler ve hizipler arası ilişkiyi içeren bir boyuta da sahiptir. Bu boyut ancak tabandan, ancak içerden, ancak eğitimle ve ancak zamana yayılarak şekillendirilebilir. Ortadoğu’ya model olma arayışındakiler eksen politikalarını bırakıp, tabana yaygın ‘huzur adacıkları’ kurma stratejisine sarılmalıdır.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25158), [web.archive.org (arşiv bağlantısı)](http://web.archive.org/web/20071123081306/http://www.aksiyon.com.tr:80/detay.php?id=25158)
