# Evlenmek iran'da da kolay değıl

*Mehmet Yılmaz 1998.06.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yıllarca savaşa maruz kalmış, bir devrim yaşamış İran'ın aynı zamanda anaerkil bir toplum olduğunu öğrenmek oldukça şaşırtıcı.
  </font>
 </div>
 <div id="newsText">
  <font class="detail-text">
   Restoranlarda gördüğümüz aile tablolarında kadınlar rahat rahat yemeğe devam ederken erkeklerin çocuklarla ilgilenişi, özellikle de masanın üzerine oturtarak yemek yedirmeleri dikkatimizi çekmişti. Ayrıca ev işlerinde de eşlerine fazlasıyla yardımcı olduklarını duyuyorduk. Dışarıdan kapalı bir kutu gibi görünen İran kadınları ve ev hayatlarıyla ilgili merakımız giderek artıyordu ama bir evin zilini çalıp içeri girmek İran'da o kadar da kolay değil. Günlerce uğraştıktan sonra ancak bir randevu ayarlama imkanımız olabildi.
   <br>
    <br>
     Aslen Hint kökenli olan yirmi üç yıllık evli, Şii bir aileye misafir olduk. Sınır kapısından girdiğimiz andan itibaren her yerde gördüğümüz siyah bayraklar Hindi ailesinin evinin duvarlarını da süslüyordu. Muharrem ayı dolayısıyla kırk gün boyunca yas tutulduğunun en belirgin işaretleriydi bunlar. İngiltere, Fransa gibi ülkelere gidip bir müddet kalmış halalar ve anneanne de tesadüfen evdeydi. Neredeyse onüç günlük gezimiz boyunca görüştüğümüz bütün yetkililerin hiçbirinin söz açmadığı Kerbela ve aşure hakkında anneanne merakını gizleyemeyip neler düşündüğümüzü sordu. Şii oluşlarıyla övünüyorlardı. Memleket meseleleriyle yakından ilgilenmeleri, bizim ülkemizin de siyasi şekli hakkında fikir edinmek istemeleri Humeyni'nin torunu olan milletvekili Feraştai Ağrabi'nin ülkesinin kadınlarıyla ilgili yorumunu hatırlatıyor ve doğruluyordu. İranlı kadınların toplumsal meselelere duyarsız kalmayacak kadar siyasi bilince sahip olduklarını söylemişti görüşmelerimiz esnasında Ağrabi.
     <br>
      <br>
       Evlilik kuralları erkeğin aleyhine
       <br>
        <br>
         İran aile yapısında zamanla şeffaflık kazansa da henüz ailenin kuruluş aşamasında evin ve eşyanın alımının paylaştırılmasıyla kendisini göstermeye başlayan bugüne kadar bozulmamış bazı katı kurallar mevcut. Evlilik öncesinde ev alımı ve eşya düzeni de bunlardan biri. Beyaz eşyadan mobilyaya kadar ev içindeki her eşya kızın çeyizinde bulunmak zorunda. Karşılığında erkeğin de ev alması veya kirayla birlikte evin geçimini temin etmesi gerekiyor. Ev alma problemi gençlerin evliliklerinin önündeki ciddi engelllerden biri konumunda.
         <br/>
         <br/>
         Hatta gençler, dini lider Ayetullah Hamaney'e Tahran Üniversitesi'ne yaptığı bir ziyaretinde bu tür sıkıntılarını iletmişler. Ancak gençlerin belirli kuralların kaldırılmasını değil de Hamaney'den maddi destek sağlanmasını talep etmeleri bu konuya ilişkin geleneklerin bir süre daha devam edeceğini gösteriyor. Görünürde genç kızların durumu daha avantajlı gibi. Çünkü yeni jenerasyon erkeklerin bazıları ev eşyalarının hepsini tamamlama şartını aramayabiliyor. Hindi ailesinin de biri nişanlı iki kızı var. Nişanlı olan Gülruh çeyiz geleneklerinin değişmezliğini doğruluyor.
         <br/>
         <br/>
         İkram bol ama...
         <br/>
         <br/>
         Resim ve minyatür kültürü İran geleneğiyle kemikleşmiş bir halde. Dükkanlarda sık sık rastladığımız daha çok Hintli kadınları andıran Doğulu kadın portrelerini evlerde de görmek mümkün. Bir de nazara karşı iyi geldiğine inanılan renkli iplerden yapılmış bir çeşit süs eşyası geleneksel olarak hemen her evde bulunduruluyor. Hindi ailesi nazar duasını yaldızlı harflerle süsleyip evin giriş kapısının hemen yanındaki duvara asmışlar.
         <br/>
         <br/>
         Büyük anneanneden kalan el işlemesi çeyiz bohçası çerçeveli bir şekilde yerini alıyordu diğerlerinin yanında.
         <br/>
         <br/>
         Misafire bol ikram geleneği de oldukça yaygın. Ancak İranlılar'ca yiyeceklerin sadece tadına bakan misafirlerin daha makbul olduğuna dair aldığımız duyumlar da pek yabana atılır gibi değildi.
         <br/>
         <br/>
         Misafir olduğumuz evin hanımı Mahbube Hanım'ın, daha biz eve ulaşmadan önce oturacağımız odadaki koltukların önündeki sehpaları pasta ve kurabiyelerle donattığını görünce ister istemez o altın kuralı hatırladım. Mahbube Hanım neden daha birşeyler almıyorsunuz diye sürekli ısrar ediyordu. "Kendi ellerimle yaptım" diyordu neden yemediğimize anlam veremeyerek. Sanırım bu altın kural her aile için geçerli değildi ama hangisi olduğunu tahmin etmek biraz zordu.
         <br/>
         <br/>
         İran'da kadın olmak nasıl bir duygu?
         <br/>
         <br/>
         Aslında sadece evine misafir olduğumuz Hindi ailesinin fertlerine değil, İran'da bulunduğumuz süre boyunca görüşmelerimiz esnasında ve sokakta konuşma fırsatı bulduğumuz kadınlardan öğrenmeye çalıştığımız bilgilerin en başında yer alıyordu İran'da kadın olmanın nasıl bir duygu olduğu.
         <br/>
         <br/>
         Tahran'da bulunan Zeneruz (günün kadını) dergisinde çalışan Azeri bir hanım kendine özgü şivesiyle "İyi duygularım vardır, iftihar ediyem" diyerek cevaplıyordu soruyu. Muhalif açıklamalar çok olmasa da İsfahan'da tanıştığım Güzel Sanatlar Akademisi resim bölümü öğrencisi Parastoo'nun daha radikal söylemleri vardı bu hususta. Kendisine çalışma mekanı olarak duvarlarında Yavuz Selim ve Şah İsmail'in resimleriyle Çaldıran Savaşı'nın canlı tutulduğu tarihi Kırk Sütun Sarayı'nın bahçesini seçmişti. Ağaçların arasında, çimler üzerine oturmuş resim yapıyordu. Giyim tarzı ve özenli makyajıyla Hindi ailesinin kızlarından daha farklı bir çizgiye sahip olduğu belli oluyordu. Kadına henüz hukukî anlamda ülkesinde hak ettiği statünün kazandırıldığına inanmıyordu. Erkek ve kadın arasında diyette, boşanma ve çocukların velayeti gibi konularda farklılığın olduğuna dikkat çekerek son sözün hakimin yorumuna bırakılmasını eleştiriyordu. Ülkesini de çok seviyordu aynı zamanda. Farklı tarihi mekanları görmek adına diğer ülkelerde bulunmayı çok istiyordu ama uzun vadede kendi ülkesinde yaşamayı tercih ediyordu.
         <br/>
         <br/>
         Hindi ailesinin fertleri İngiltere ve Fransa gibi bazı Avrupa ülkelerini gezip görmüş olduklarından İran'da yaşayan kadınlarla diğer ülkelerdekileri kolaylıkla kıyaslayabilecek düzeye sahiptiler. İngiltere'deki kadın hareketlerinden örnekler vererek İran kadınının örtüsüyle daha özgür olduğuna dair tespitlerini anlatıyorlardı.
         <br/>
         <br/>
         Anneanne ise ısrarla bizim ülkemizi merak ederek mütercim arkadaşıma sürekli bir şeyler soruyordu: Nasıl yönetiliyorlar? Kerbela ve aşure hakkında ne düşünüyorlar?
         <br/>
         <br/>
         Benim cevabıma hacet bırakmadan arkadaşım laik sistemimizden bahsetti. Anneanneye laikliği anlatmak oldukça uzun süreceğe benziyordu. Ben susup onları izlemeye başladım. İyice kafası karışan anneanne bir soru yöneltince vaziyetin iyice karıştığı anlaşılıyordu.
         <br/>
         <br/>
         Ülkeleri adına duydukları en büyük endişenin ne olduğunu sorduğumda, ailenin Tahran Üniversitesi'nde okuyan iki kızının verdiği cevap bizim ülkemiz düşünüldüğünde oldukça ilginçti. Gülruh ve kızkardeşi üniversitelerde örtüsüzlüğün giderek çoğaldığından bahsediyorlar ve böyle devam ederse huzursuzluğun çıkacağından endişe ediyorlardı.
         <br/>
         <br/>
         Hindi ailesinin hanım fertleri dini liderlerini destekliyorlar ve Hatemi'yi büyük insan olarak niteliyorlar. Politik ve ekonomik arenada gençlere yönelik yeni fikirlerinin olması, aktif siyasete davet ettiği kadınlar kadar gençlerin nezdinde de popülerlik kazandırıyor Hatemi'ye.
         <br/>
         <br/>
         Eski Cumhurbaşkanı Haşimi Rafsancani'nin milletvekili ve sporcu kızı Faize Haşimi'yi aktivite dolu buluyorlar ve feminist oluşunu takdir ediyorlar. Ancak İran'daki feminizm yaklaşımıyla Batı feminizmi arasında ciddi anlamda bir benzerlik söz konusu değil.
         <br/>
        </br>
       </br>
      </br>
     </br>
    </br>
   </br>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr/aksiyon/haber-3854-evlenmek-iranda-da-kolay-degil.html), [web.archive.org (arşiv bağlantısı)](http://web.archive.org/web/20141021145218/http://www.aksiyon.com.tr/aksiyon/haber-3854-evlenmek-iranda-da-kolay-degil.html)
