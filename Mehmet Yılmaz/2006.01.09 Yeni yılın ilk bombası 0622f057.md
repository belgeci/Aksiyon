# Yeni yılın ilk bombası

*Mehmet Yılmaz 2006.01.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060513054449im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İnsanların büyük umutlar beklediği 2006 hem uluslararası toplum hem de Türkiye açısından önemli gelişmelere gebe. En çok merak edilen konuların başında ABD'nin Irak'tan çekilip çekilmeyeceği, İran'ın nükleer tesislerine askerî operasyon düzenlenip düzenlenmeyeceği geliyor.
  </font>
  <!--- Baslik, Spot, Resim kutusu ---------->
  <p>
   <font class="content">
    Bir de Suriye'deki Baas rejiminin akıbeti…
    <br>
     <br>
      Şüphesiz dünyanın başka bölgelerindeki gelişmeler, örneğin Çin'in büyüyen ekonomisi, İsrail-Filistin çatışması, Rusya'nın yeniden başat ülke haline gelmesi gibi konular da dikkatle takip edilecek. Ancak, Türkiye'yi yakından ilgilendiren en önemli gelişmeler yanı başında patlaması muhtemel krizler; Irak'taki istikrarsızlık, İran ve Suriye'ye yönelik askerî operasyonlar.
      <br>
       <br/>
       Geçtiğimiz hafta Rusya ile Ukrayna arasında patlak veren doğalgaz krizi gösterdi ki ülkelerin enerji kaynakları üzerindeki kavgaları da en az diğerleri kadar gündemimizde önemli bir yer tutacak. Türkiye de bu gerçeğin farkında. Enerji ve Tabii Kaynaklar Bakanı Mehmet Hilmi Güler'in Başbakan Erdoğan'a ve Bakanlar Kurulu'na Ekim 2005'te sunduğu enerji projeksiyonu rakamları çarpıcı bilgiler içeriyor.
       <br/>
       <br/>
       Dünya enerji ihtiyacı bugüne göre 2020'de yüzde 40, 2030'da ise yüzde 60 daha fazla olacak. 2020'de Türkiye'nin birincil enerji ihtiyacı bugüne göre yüzde 160 artacak. Dünya enerji ihtiyacı büyümesine göre dört kat artış anlamına gelen bu talebin karşılanması için enerji kaynaklarının mutlaka çeşitlendirilmesi lazım. Elektrik tüketimi günümüz rakamlarının 2,5 katına ulaşacak. Bu yüzden hangi kaynaklardan nasıl üretileceği tartışılmalı.
       <br/>
       <br/>
       İşte bu noktada nükleer enerji ön plana çıkıyor. Zira, nükleer santrallerden elektrik üretiminin kaynak çeşitlendirilerek artırılması, sistem güvenliği, ithalat bağımlılığı ve teknoloji açısından oldukça önemli. Türkiye'nin yıllara göre elektrik talebi artışı 2020 için 400 ila 430 milyar kilowat/saat (kWh) olarak rakamlara yansıyacağı tahmin ediliyor. AK Parti hükümetine göre, enerji talebinin büyümesi ya da enerji krizi, bir anlamda yatırım yapılması için büyük bir fırsat.
       <br/>
       <br/>
       Gelecekte Türkiye'yi ne bekliyor peki? Yine bakanlığın tahminlerine göre Türkiye'nin enerji alanında ithal kaynaklara bağımlılık oranı 2020'de yüzde 80'lere dayanacak, eğer tedbir alınmazsa. Yüksek enerji fiyatları ve ülke üretiminin rekabet gücünün zayıflamasını da beraberinde getirebilecek bu bağımlılığın bir an evvel azaltılması gerekiyor. Hükümetin bulduğu çıkış noktası ise nükleer enerji.
       <br/>
       <br/>
       Peki, neden nükleer enerji? Elektrik enerjisi üretim maliyetleri açısından kıyaslandığında son 20 yılda kilowat/saat maliyetleri nükleer enerji için 2-3 sent ortalamasında gerçekleşmiş. 1980’li yılların başında 4 sentlik maliyetle başlayan kömürden enerji üretimi, maliyetler açısından nükleere yaklaşan tek kaynak. Ancak o da atmosfere salınan karbondioksit emisyonları (kirlilik-küresel ısınma) açısından ciddi riskler barındırıyor. Doğalgaz 6 sent, petrol 10 sent ortalamalarından 5-6 sentlere ancak gerileyebildi. Hem gaz hem petrol maliyetlerinin artması bu kaynaklar kullanılarak elektrik enerjisi üretiminde işlerin giderek pahalı hale gelmesi anlamına geliyor.
       <br/>
       <br/>
       Dünya enerji piyasalarının son durumu şu gerçeği de açığa çıkarıyor. Nükleer enerjide ilk yatırım maliyeti yüksek olmakla birlikte istikrarlı ve korunan bir seyirle enerji maliyetleri 2-3 sent ortalamasında tutulabiliyor.
       <br/>
       <br/>
       Kısacası, hükümet nükleer enerji üretimi için kararını verdi. Şimdi sıra geldi bunu açıklamaya. Bu hafta kapak dosyamızda hükümetin nükleer enerji stratejisini masaya yatırdık.
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Habib Yüksel, 16-Ocak-2006
> Nur içinde yat “gurban”: 
> Ömer Erturgut Beyefendi Aksiyon’da önce redaktörlük, sonra haber müdürlüğü görevlerini üstlenmişti. 16 Ocak 1997’de Ramazan Bayramı'nı memleketi Burdur'da geçirmek üzere yola çıktı. Bu, onun son yolculuğu oldu. Arkadaşlarının ifadesine göre yüzünden tebessüm, dilinden "gurban olduğum" hitabı düşmezmiş. Onu rahmetle anıyorum.

### Mehmet Karabağ, 16-Ocak-2006
> Dünyaya açılın: 
> Evvela derginizi beğeniyle okuduğumu, hatta vazgeçilmezlerim arasına aldığımı söylemek isterim. Son zamanlarda derginizde değişiklikler yapmak istediğiniz editör yazılarından anlaşılıyor. Değişime belki benim de katkım olur düşüncesiyle bu mesajı gönderdim. Son zamanlarda, tiraj konusunda Aksiyon liderlikten düştü maalesef. Aslına bakarsanız bu okuru fazla ilgilendirmiyor, zaten diğer dergilerin okurlarıyla Aksiyon okurları arasında büyük fark var. Tabii bu fark Aksiyon’dan kaynaklanıyor. Eğer bu farklılığı devam ettirmek istiyorsanız dünyadaki gelişim sürecini takip etmek zorundasınız. Türkiye, dünyaya açılan bir ülke konumunda artık. Bu sebeple, dünyada olup bitenlerden haberdar olmak zorunda. Bu ayrıcalığı okurlara sizin vermenizi istiyorum. Bunu yapabileceğinize de inanıyorum; çünkü yurtdışında bu işte size yardımcı olacak gönüllü elçiler var. Aksiyon, Times gibi dünyayı takip eden bir dergi olabilir.

### A. Kemal Ardıç, 13-Ocak-2006
> Eğitim şart...: 
> Derginizi uzun zamandan beri ilgiyle takip ediyorum. Bir öğretmen olarak eğitimle ilgili haberlere yeteri kadar yer vermediğinizi düşünüyorum. Eğitimle alakalı her hafta bir konu hazırlamanızın gerekli olduğu kanaatindeyim. İnşallah biz eğitimcileri de unutmazsınız.

### Yavuz Bahadır, 09-Ocak-2006
> Abone formu...: 
> Verdiğiniz abone formu içerik olarak yetersiz. Fiyatlar yazmıyor. Abonelik çalışmalarınızı kampanya şeklinde yaparsanız daha başarılı olacağınız kanaatindeyim. Bazı abone merkezleri belirlenirse insanlar daha rahat abone olur. NT mağazaları bu konuda tercih edilebilir. Diğer türlü zor oluyor ve bu sebeple insanlar abone olamıyor.

Kaynak: [www.aksiyon.com.tr](http://www.aksiyon.com.tr:80/detay.php?id=23182&yorum_id=7508), [web.archive.org (arşiv bağlantısı)](http://web.archive.org/web/20060513054449/http://www.aksiyon.com.tr:80/detay.php?id=23182&yorum_id=7508)
