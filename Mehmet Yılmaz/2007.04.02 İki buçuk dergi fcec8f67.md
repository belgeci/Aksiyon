# İki buçuk dergi

*Mehmet Yılmaz 2007.04.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070708123103im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Rahmetli Turgut Özal, “Türkiye’de iki buçuk gazete kalacak” demişti yıllar önce. Bu ifadeler çok tartışılmıştı o zamanlar. 50 civarında günlük gazete ulusal yayın yapıyor bugün ülkemizde.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Fakat bu sözün ihtiva ettiği mana yine de önemini koruyor bana göre. Özellikle de haftalık haber dergiciliğini düşündüğümde…
    <br>
     <br>
      Türkiye’de, Batı’daki gibi köklü haber dergileri yok maalesef. Dönem dönem siyasi atmosferin ortaya çıkardığı rüzgârla yayın hayatına atılan, sonra da konjonktürün değişmesiyle sahneden çekilen dergiler görüyoruz genellikle. Şimdi yayın hayatında olanlar ise Aksiyon, Aktüel, Tempo, Nokta, Haftalık, Aydınlık ve Gerçek Hayat… Bir süre önce bayilerde satılan Haftalık, Vatan gazetesiyle birlikte pazar günleri okurlara hediye ediliyor artık.
      <br>
       <br>
        Medya dünyasında haftalık haber dergileri denilince ya da tirajlardan bahsedilince genelde Aksiyon’un ismi zikredilmiyor nedense… Reklâm verenler açısından da durum pek farklı değil. Nitekim erişim rakamlarını dikkate aldıklarını vurgulayarak, mecra olarak haftalık haber dergilerinden Aktüel ve Tempo’yu tercih ettiklerini gösteriyorlar çoğu zaman. Dergilerin, reklâm pastasının sadece yüzde 3,5-4’ünden pay kapabildiği düşünüldüğünde bu aşırı yadırganacak bir şey değil belki.
        <br/>
        <br/>
        Fakat ortada enteresan bir durum var. Aksiyon dışındaki dergiler gerek muhteva gerek mizanpaj olarak birbirine benziyor. Hatta yayın politikalarında yaşanan büyük kırılmalar bile benzeşiyor. Biri fiyatını indirince diğerleri onu takip ediyor; ya da zam yaptığında… Hâl böyle olunca Aksiyon dışında üç derginin kendi arasında rekabet ettiği gerçeği çıkıyor ortaya.
        <br/>
        <br/>
        Asıl şaşırtıcı olan ise bu üçlü zincire dördüncü dergi eklendiğinde yaşananlar. Haftalık, bundan 4 yıl önce, 17 Nisan 2003’te yayın hayatına atılmadan önce Aktüel, Tempo ve Nokta arasında yaşanıyordu haber rekabeti. Nokta, gerek yayın tarzı gerekse haberci kadrosuyla üçlü zincirin en zayıf halkasıydı. Haftalık’ın eklemlenmesiyle Nokta ciddi haber yapma konusunda yalnız kaldı. Diğerleri ise kapak tercihleri dâhil pek çok konuyu “cinsel” temalar çerçevesinde haberleştirdi. Bu rekabette en “zayıf halka” arenayı terk etmek zorunda kaldı bir süre sonra.
        <br/>
        <br/>
        90 hafta önce Aktüel, Yeni Aktüel olarak piyasaya çıkınca zincirin halkaları yine hareketlendi. “1 YTL’ye dergi” kampanyasıyla Tempo, Aktüel ve Haftalık 300 bin civarında okura ulaştı her hafta. Aktüel’in haber tarzındaki değişim sinyalleri kalıcı okura dönüşmeye başlayınca zincirin önemli halkasından Tempo da buna ayak uydurmaya çalıştı. Haftalık ise mevcut politikasında ısrar etti. Dengeler 22 hafta önce Nokta’nın tekrar arz-ı endam etmesiyle yeniden değişti. Habere ciddiyet kazandırma konusunda başlayan yarışta bu kez Haftalık en zayıf halka durumuna düştü. Tiraj kaybıyla birlikte dergi, Vatan gazetesinin ücretsiz dağıttığı bir yayın organı hâline geldi.
        <br/>
        <br/>
        Ufukta yeni bir dalgalanma görünüyor. Medyaya yansıyan bilgilere göre Ciner grubu yeni bir dergi çıkarmak niyetinde. Dünyaca ünlü Amerikan dergisi Newsweek’in Türkçe yayımlanması hususunda anlaşma sağlanmış durumda. “Dünyanın en önemli ve saygın haber dergisini Türkiye’ye getirme çabasının içinde yer alıyorum.” diyen gazeteci Ergun Babahan’a göre, Ciner grubunun çıkaracağı yeni dergi çeviri ağırlıklı olmayacak. Evrensel ilkeleri olan Türkiyeli bir dergi olacak. Kısacası, üçlü zincire yeni bir halka ekleniyor.
        <br/>
        <br/>
        Haber dergiciliğine ayrı bir ivme kazandırabilir mi bu yeni yayın onu şimdiden kestirmek zor. Ancak, isminin ağırlığından da güç alarak haber dergiciliğine bir ciddiyet getirebilir Türkçe Newsweek. Bu durumda aklıma şu soru geliyor hemen: “Bu kez zincirin en zayıf halkası kim olacak?”
        <br/>
        <br/>
        Sahi sizce hangi dergi olabilir? Yoksa zincirin halkaları dörde çıkabilir mi?
        <br/>
        <br/>
        Bu arada Aksiyon tabiri caizse “zincir bozan” değil; zincir dışında da olsa istikrarlı yürüyüşünü sürdürüyor, haberiniz olsun.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Veysel Ağaçhan, 05-Nisan-2007
> Küresel ısınma: 
> Küresel iklim değişikliğiyle ilgili konular hâlâ gündemdeki yerini korurken, bu konuyla alakalı kapsamlı ve bol resimli bir dosya hazırlamanızı rica ederim.

### Alaattin Çankaya, 04-Nisan-2007
> Aksiyon'un tanıtım kampanyasına ihtiyacı var: 
> Sabah-Atv grubuna devlete olan borçları dolayısıyla el konması ile Türkçe Newsveek’in içeriği TMSF'nin profesyonel tecrübesiyle ekonomi ağırlı şekillenebilir. Zincirin zayıf mı kavi mi olacağı o zaman belli olur. Reklamverenlerin hitap etmek istediği çevre seviyeli okur kitlesi ise zaten Aksiyon tercih ediliyordur. Aksiyon'u sadece bayilere veya abonelik sistemine havale edip tiraj beklemek çağdaş yöntemlere uymayabilir. Bence en az bir sene içeriği ön plana çıkarılarak yoğun bir tanıtım kampanyasına ihtiyaç var. Aksiyon yöneticileri otağı saraydan çıkartıp değişik platformlarda nabız tutmalılar. Eğer ülkemizin ulusal ve uluslararası menfaatleri gözetiliyorsa, halkımıza dünyadan katma "değer" devşirilen; dünyaya ülkemizden katma "değer" katkısı sunma kaygısı güdülen yapılanmaların aksettirilmesi lâzım. "Neden her hafta dergi edinmeliyim?" sorusuna tatminkâr cevap arayan okur kitlesine; diğer tarafta gazete, tv, radyo, internet ve diğer emsal mecmua dikkate alınarak sürekli sıcaklık sağlanmalıdır.

Kaynak: [www.aksiyon.com.tr](http://www.aksiyon.com.tr:80/detay.php?id=27113&yorum_id=18630), [web.archive.org (arşiv bağlantısı)](http://web.archive.org/web/20070708123103/http://www.aksiyon.com.tr:80/detay.php?id=27113&yorum_id=18630)
