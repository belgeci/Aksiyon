# Üç dönem, üç dergi, üç insan

*Mehmet Yılmaz 2006.08.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081226im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geçenlerde bir kitap neşredildi, “Üç Dergi Üç İnsan” adıyla. Serhat Hürkan’ın yazdığı kitabın konusu, üç farklı döneme damgasını vurmuş üç dergi.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bir de bunları çıkaran yayın yönetmenlerinin siyasî fikirleri ve duruşları… Metin Toker’in Akis’i, Doğan Avcıoğlu’nun Devrim’i (Bundan önce yayınlanan Yön Dergisi’nden de bahsediliyor) ve Mehmet Ali Kışlalı’nın Yankı’sı ele alınıyor bu kitapta.
    <br>
     <br>
      Kitabın giriş bölümünde hem bu dergilerin hem de onları yayınlayan gazetecilerin “sıradan” olmadığı vurgulanarak Toker, Avcıoğlu ve Kışlalı için “Türkiye’deki yönetici sınıfın mensupları olarak iktidar mücadelesinde etki ve güç sahibiydiler.” deniliyor. Yani yazara göre her üç gazeteci de Türkiye’yi yönetmeye talip aydınlardı. Yine ona göre “Türkiye’deki esas mücadele, Cumhuriyet öncesinde ve sonrasında devlet iktidarını ele geçirip gücü kullanma noktasında cereyan ediyordu. İleri sürülen fikirler, sloganlar, kurulan örgütler, yapılan suçlama ve savunmalar; yalnızca iktidara gelme ve iktidardan uzaklaşmama amaçlarına yönelik.” idi.
      <br>
       <br>
        Bu gerçeği dergilerin sadece “çıkış” tarihlerine bakarak görmek mümkün. Akis, 14 Mayıs 1954’te yapılan seçimlerden bir gün sonra (15 Mayıs 1954) yayın hayatına atılıyor. Yön Dergisi’nin çıkış tarihi ise 20 Aralık 1961. Devrim Dergisi ise 17 Ekim 1969’da yapılan seçimlerden bir hafta sonra (21 Ekim 1969) ilk sayısını yayınlıyor. Yankı Dergisi de 1 Mart 1971’de okurların karşısına çıkıyor. Bu tarihlere dikkatlice bakıldığında görülecek ki ismi geçen dergiler hep “olağanüstü” dönemlerde atılmışlar yayın hayatlarına. Sonra da içinde bulundukları süreçleri etkilemeye çalışmışlar. Ve kısmen başarmışlar da.
        <br/>
        <br/>
        Her derginin “siyasî” bir dava peşinde olması, iktidarların yanında veya karşısında yer alması, sürekli iç politik mücadele üzerine odaklanması, onların yabancı refikleri gibi uzun soluklu olmalarını engellemiş bir bakıma. Şüphesiz bunda Türkiye’nin 1945-1983 yılları arasında içine kapanık bir ülke olmasının etkisi büyük. Ama asıl faktör dergilerin siyasî angajmana girmesi ve bütün varlığı ile “iktidar mücadelesi” içinde yer alması bana göre.
        <br/>
        <br/>
        Nitekim bunun ipuçları, Metin Toker’in Akis’in veda sayısında yer alan yazısında açıkça görülüyor. Türkiye’nin 1954-1960 tarihleri arasında demokratik rejim açısından dar bir kapıdan geçtiğini söyleyen Toker, Adnan Menderes’in bu dönemde bir “deneme” yaparak ülkeyi 1925’lere geri götürmeye çalıştığını, ancak onun Türkiye’nin 1925 şartlarını çoktan geride bıraktığı gerçeğini göremediğini belirtiyor: “Bu hatayı Menderes hayatıyla, Celal Bayar da klasik bir siyasî mevta olmakla ödemiştir.”
        <br/>
        <br/>
        Metin Toker, Türkiye’nin artık 1960’tan başka şartlar içinde olduğunu belirterek, bu kez iktidardaki Süleyman Demirel’e yükleniyor: “Benim neslimden, Cumhuriyet’e gözlerini açmış nesilden bir grup insan, belki de manevi bir boşluğun aksülameli olarak tuhaf bir din ve dindarlık anlayışı taşımaktadırlar. Bunların başını, bizzat Demirel çekmektedir ve o anlayıştaki kimseleri devletin kilit noktalarına yerleştirmektedir. Günaydın denmesini kabul etmeyip esselamüaleyküm diye selamlanmayı bekleyen müsteşarlardan bahsedilmektedir. Dairelerine mescit yaptırtan genel sekreterler anlatılmaktadır. Beş vakit namaz kılan, namaz zamanlarında işini bırakan, ortalıkta takunyayla dolaşıp abdest alan genel müdürler söylenmektedir.”
        <br/>
        <br/>
        Bu cümleler çok da yabancı değil. AK Parti iktidara geldikten sonra da benzer ifadelerin dile getirildiğini hatırlatalım sadece. Türkiye’nin yeni bir sürece girdiği şu günlerde amacım, pek dikkate alınmayan dergilerin yaşadıkları dönemde ne kadar etkili olabildiğini göstermekti. Umarım derdimi anlatabilmişimdir.
        <br/>
        <br/>
        İyi haftalar.
        <br/>
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25006), [web.archive.org (arşiv bağlantısı)](http://web.archive.org/web/20071123081226/http://www.aksiyon.com.tr:80/detay.php?id=25006)
