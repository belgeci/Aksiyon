# Böl, birleştir, yönet

*Mehmet Yılmaz Bilinmeyen-tarih*

<div>
 <p>
  <font>
   İngiliz sömürge imparatorluğunun uzun yıllar kullandığı bir stratejiydi, “böl, parçala, yönet” kuralı. Özellikle, üzerinde güneşin doğup batmadığı devasa toprakları tasfiye ederken başvurdu bu kurala; hem doğuda hem de batıda.
   <br/>
   <br/>
   Bugün başı sonu gelmez sorunlarla boğuşan hangi bölgeye göz atsak, altından İngilizlerin “böl, parçala, yönet” kuralından muzdarip yerler çıkıyor karşımıza.
   <br>
    <br>
     Şimdi devran değişti. Bu kuralın yerini “böl, birleştir, yönet” düstûru aldı. Özellikle de Soğuk Savaş’ın bitiminden itibaren... Ulus devletler egemenliklerini, ekonomik kaynaklarını bir üst kurumla paylaşıyor, bölgesel ittifaklar ön plana çıkıyor artık.
     <br>
      <br>
       Şüphesiz bu süreci hızlandıran gelişme Sovyetler Birliği’nin çözülmesiydi. Varşova Paktı’nın nüfuz alanındaki bölgelerde ortaya çıkan ulus devletler, bir süre sonra koruyucu şemsiyelerin altına girmeye başladı teker teker. Kimi NATO’nun ya da AB’nin, kimi de Bağımsız Devletler Topluluğu’nun veya Şanghay İşbirliği Örgütü’nün himayesine sığındı.
       <br>
        <br>
         Bugün ulus devletler beka sorunuyla karşı karşıya... Çünkü, mikro milliyetçilik onları tehdit ediyor. Tıpkı Fransız ihtilalinden sonra ortaya çıkan milliyetçilik akımı gibi. Onlarca etnik grubu, dini ve mezhebi bünyesinde barındıran imparatorluklar, milliyetçilik virüsüyle darmadağın olmuştu vakti zamanında.
         <br/>
         <br/>
         *  *  *
         <br/>
         <br/>
         Dünyada yaşanan değişim çok hızlı. Birkaç sene öncesinde hayal bile edilemeyen gelişmeleri yaşıyoruz hep birlikte. Türkiye, son iki senede yaptığı reformlar sayesinde alabileceği sonucun en iyisini elde etti Brüksel’deki AB zirvesinden. Şimdi artık geleceğe bakıyor... Geleceği kucaklamak ise bugünü çok iyi anlamaktan geçiyor.
         <br/>
         <br/>
         Biz de bu gerçekten yola çıkarak Euro Kürtleri kapağımıza taşıyoruz bu hafta. Türkiye’den Avrupa’ya gitmiş Kürtlerin yaşadığı değişimi yerinde gözlemleyerek,  Kürtçe bilen dede ile ana dilini konuşamayan torun arasındaki kuşak çatışmasına şahit olarak hazırladığımız dosyayı keyifle okuyacağınızı umuyorum.
         <br/>
         <br/>
         *  *  *
         <br/>
         <br/>
         Bu sayımız da yine dopdolu. Arkadaşlarımız yurt içi ve dışında yaptıkları araştırmaları ve görüşmeleri sizinle paylaşıyorlar her zaman olduğu gibi. Aksiyon, haber dergisi olduğunun farkında ve bunun için de elinden geleni yapmaya çalışıyor. Bundan sonra da yapmaya devam edecek...
         <br/>
         <br/>
         Okurlarımıza vereceğim müjdeli haberi ise sona bıraktım bilerek. Ahmet Selim artık Aksiyon’da da yazıyor. İşin doğrusu usta bir kalemi daha aramızda görmek bizlere ayrı bir heyecan ve güven veriyor. “Keyfiyet” kavramının hakkını veren büyüğümüze Aksiyon ailesi adına “hoş geldiniz” diyorum.
         <br/>
         <br/>
         Nice müjde dolu yeni haberlerde buluşmak dileği ile...
         <br/>
         <br/>
         İyi haftalar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1591 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19280), [web.archive.org (arşiv bağlantısı)](http://web.archive.org/web/20050216182211/http://www.aksiyon.com.tr:80/yazdir.php?id=19280)
