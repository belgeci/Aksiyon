# Sen çok yaşa egemen güçlerin egemenliği!

*Mehmet Yılmaz 2006.04.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123080940im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hâkimiyet kayıtsız şartsız milletindir sözü ne kadar da anlamlı. Bu ifadenin önemini artıran ise onu İstiklal Mücadelesi'nden çıkmış bir askerin, Gazi Mustafa Kemal Atatürk'ün söylemesi. Devlet-i Aliye'nin küllerinden ter ü taze bir devlet çıkaran ve Türkiye Cumhuriyeti'ni kuran kadronun, daha harp bitmeden "millet iradesini" esas alan bir yapıyı ihdas etmesi, sonra bunun sürekli hatırlanması için bir bayram olarak kutlanmasını arzu etmesi bana manidar gelir hep. Hemen "Ne var bunda, bu kadar şaşırılacak" demeyin sakın. Sadece düşünün. İsterseniz birlikte düşünelim.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Malumunuz, Türkiye Büyük Millet Meclisi'nin kuruluşunun 86. yıldönümünü kutladık geçen hafta. Millet iradesine saygının bir gereği olarak ülkemizin dört bir yanında şenlik içinde bayram yaptık. Demokrasinin öneminden, meclisin kudsiyetinden bahsettik. Parlamenter rejiminin ne kadar önemli olduğunu vurguladık. Çoğulcu siyasete ne kadar muhtaç olduğumuzu anlattık. Gelecek nesillere millet iradesinin ne kadar mühim olduğunu hatırlatmak amacıyla Cumhurbaşkanlığından Meclis Başkanlığına, Başbakanlıktan Bakanlıklara kadar ne kadar makam varsa geçici de olsa çocuklara bıraktık. Miniklere hayallerini ve yapmak istediklerini sorduk. Onlar da heyecanla anlattı, yarın bu makamlara gelirlerse ilk önce neler yapacaklarını…
    <br>
     <br>
      Bu sembolik enstantaneyi de bir kenara not ederek yine düşünelim. Sahi, bugünün makam sahipleri dünün çocukları değil miydi? Onlardan niceleri de bir 23 Nisan günü çocuk saflığıyla o makamlara oturup hayallerini anlatmamış mıydı? O halde değişen ne oldu ki şimdi ellerinde imkân ve güç varken farklı davranıyorlar? Niçin oturdukları koltukların hakkını millet iradesinin tecelli etmesi adına vermiyorlar?
      <br>
       <br>
        Bu kadar da acımasız olma dediğinizi duyar gibiyim. Haklısınız. Milletin oylarıyla o makamlara gelenlerin ya da atananların çoğu oturdukları koltukların hakkını vermeye çalışıyordur. Ama bir gariplik olduğu da ortada. Sizce de öyle değil mi? Nereden mi çıkarıyorum bu hükmü? Tabii ki Türkiye'nin kuruluşundan bu yana yaşadığı demokrasi tecrübesinden…
        <br/>
        <br/>
        Sanki ülkemizde her 23 Nisan'da mütemadiyen oynanan müsamere gibi bir "demokrasi tiyatrosu" sahneye konuluyor yıllardır. Millet iradesinin asıl olduğuna iman ediliyor, meclisin üzerinde başka bir gücün olmadığına ve olamayacağına vurgu yapılıyor, sandık kuruluyor, birinci çıkan siyasi parti veya partilere görev veriliyor; ama yine de halkın seçtiği isimlere şüpheyle bakılıyor, onların söylediklerine inanılmıyor, yapmak istediklerine engeller çıkarılıyor. Milletin verdiği görevde biraz daha kalmak istediğini gösterir birkaç hareket yaptığında da tıpkı 23 Nisan'da muvakkaten makam koltuğuna oturan minikler gibi oradan aşağı indiriliyor. Direnen olursa anında kolluk kuvvetleri göreve çağrılıyor.
        <br/>
        <br/>
        İşte bu noktada, Mustafa Kemal Atatürk'ün, "Hâkimiyet kayıtsız şartsız milletindir." sözünü bir kere daha hatırlamakta fayda olduğunu düşünüyorum. Kendisi iyi bir komutan olan Atatürk'ün Türkiye Cumhuriyeti'nin temellerini niçin bu ifadeyle attığını, atmakla kalmayıp "kayıtsız ve şartsız" vurgusunu neden yaptığını yeniden irdelemek lazım. Hem de derin derin tefekkür ederek…
        <br/>
        <br/>
        Elbette, Türkiye'de son zamanlarda yaşanan gelişmeleri dikkate alarak şu sorunun cevabını da bulmak lazım: "Acaba egemenlik, sadece egemen güçlere mahsus özel bir imtiyaz mı yoksa millet iradesinin tecelli ettiği bir kavram mı?"
        <br/>
        <br/>
        Sahi sizce hangisi?
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24053), [web.archive.org (arşiv bağlantısı)](http://web.archive.org/web/20071123080940/http://www.aksiyon.com.tr:80/detay.php?id=24053)
