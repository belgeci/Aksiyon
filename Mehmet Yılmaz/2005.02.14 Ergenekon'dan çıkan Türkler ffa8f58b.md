# Ergenekon’dan çıkan Türkler

*Mehmet Yılmaz 2005.02.14*

<div>
 <p>
  <font>
   Geçen gün bir arkadaşımız Mısır’a gidecekti. Ne Türk ne de Mısır havayollarında yer bulabildi. Halbuki, iki ülke arasında karşılıklı olarak her gün uçaklar inip kalkıyor.
   <br/>
   <br/>
   Buna rağmen boş koltuk yoktu. Aynı durum, diğer ülkeler için de geçerli. Bugün, dünyanın dört bir yanında iş adamlarımız, öğretmenlerimiz, mühendislerimiz cirit atıyor.
   <br>
    <br>
     Şüphesiz, insanımızın yurtdışına açılmasında kilit rolü oynayan isimli ya da isimsiz pek çok kahraman var. Siyasiler, iş adamları, kanaat önderleri... Bunlardan biri merhum Cumhurbaşkanı Turgut Özal mesela. “Transformasyon” kavramını kullanarak Türkiye’de büyük bir kalkınma hamlesi başlattı ve Türk halkının ufkunu Misak-ı Milli sınırlarının ötesine taşıdı. Yurtdışı ziyaretlerine giderken yanında yüzlerce iş adamını da götürmesi henüz unutulmuş değil.
     <br>
      <br>
       1980’lerde başlayan, 1990’ların başlarında ivme kazanan Türklerin dünyaya açılma süreci, 2000’li yıllarda hızını artırmış görünüyor. Bu durum, aslında, İkinci Dünya Savaşı’ndan sonra başta Almanya olmak üzere Avrupa ülkelerine giden işçi dalgasının yerini, bugün nitelikli iş gücünün aldığı anlamına geliyor.
       <br>
        <br>
         Bu hafta kapak dosyamızda, küresel ekonominin Türk oyuncularını inceliyoruz. Güney Amerika’dan Japonya’ya dünyanın dört bir yanında iş kuran Türklerin yatırımları her geçen gün büyüyor. 1990’larda küçük işletmelerin yoğun olduğu yurtdışı yatırımlarında şimdi büyük sanayicilerin de devreye girdiği görülüyor. Bir yanda eğitimciler, diğer yanda müteşebbisler Türkiye’nin yaban ellerdeki gururları olmayı sürdürüyor.
         <br/>
         <br/>
         ***
         <br/>
         <br/>
         Haftalık dergi piyasası gerek okur gerekse reklam pastası açısından hayli dar bir alana hapsolmuş durumda. Haftalık dergiler, tirajlarını artırmak için zaman zaman promosyonu çözüm olarak görüyor ve okurlarına çeşitli hediyeler veriyor. Ancak, neticenin çok da parlak olduğunu söylemek mümkün değil. Haberin dışındaki her ekstra ürün, geçici bir tiraj getirse de kalıcı okur sayısını artırmaya pek katkı yapmıyor. Refiklerimizin dalgalı seyreden tirajları da bu acı gerçeği ortaya koyuyor zaten.
         <br/>
         <br/>
         ***
         <br/>
         <br/>
         Aksiyon, piyasaya çıktığı ilk günden beri habere ve haberciye yatırım yapan bir dergi. Bunun karşılığını da yıllardır en fazla satan ve en çok okunan dergi olarak alıyor. Yeterli mi? Elbette değil. Bu yüzden kendisiyle yarışıyor yıllardır.
         <br/>
         <br/>
         Ne demek istediğimizi bu haftaki sayımızda yer alan çeşitli dosyalara bakarak anlayabilirsiniz.
         <br/>
         <br/>
         İyi okumalar…
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 3678 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=19549), [web.archive.org (arşiv bağlantısı)](http://web.archive.org/web/20060106053311/http://www.aksiyon.com.tr:80/yazdir.php?id=19549)
