# Çok boyutlu dış politika

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20050120113845im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050120113845im_/http://www.aksiyon.com.tr/resim/467/48.jpg" vspace="5"/>
  </p>
 </font>
 <font class="content">
  Türkiye, son bir yılda hem belli bir yere sıkışmamak hem de alternatif politika üretebilme kabiliyetini kaybetmemek için çaba harcıyor. 3 Kasım 2002 tarihinde yapılan genel seçimler sonrası iktidara gelen AK Parti hükûmeti, birinci yılını doldurdu. Türkiye açısından son bir yıl, özellikle dış politika alanında hayli zorlu geçti. Irak Savaşı, Avrupa Birliği"ne üyelik süreci ve Kıbrıs meselesine çözüm arayışları Türk dış politikasını meşgul eden temel konu başlıklarıydı.
 </font>
 <br/>
 <p>
  <font class="content">
   Türkiye"nin karşılaştığı sorunlar, sadece yanı başında cereyan eden problem alanları değildi elbette. Soğuk Savaş"ın sona erdiği 1989 yılından itibaren uluslararası sistemde süregelen parçalanma,  Türkiye"nin dış politikada pozisyon almasını derinden etkiledi. Birinci Körfez Savaşı (1991) sırasında ABD liderliğinde oluşan koalisyon, 11 Eylül saldırıları sonrası yerini bir ayrışmaya bıraktı. Irak savaşı ise bu parçalanmayı hızlandırdı.
   <br>
    <br>
     Çok parçalı uluslararası sistem
     <br>
      <br>
       Bugün, uluslararası ilişkilerde bir parçalanma yaşanıyor. Sistemin başaktörleri arasında "güç dengesi" arayışı ve bölgesel rekabet söz konusu. ABD"nin "tek taraflılık" politikasına karşı Avrupa"da önce siyasi şimdi de ekonomik manada bir karşı duruş ortaya çıkmış durumda. Rusya"da da, jeopolitik anlamda Amerika Birleşik Devletleri"ne karşı denge oluşturabilecek birtakım birikimler meydana gelmiş bulunuyor. Çin"le uzun süredir devam eden ekonomik rekâbet ise derinden derine sürüyor.
       <br/>
       <br/>
       Değişik güç merkezlerinin yeni etki alanları kazanma çabalarını yoğunlaştırdığı böylesi bir ortamda Türkiye, hem belli bir  yere sıkışmamak hem de alternatif politika üretebilme kabiliyetini kaybetmemek için çok boyutlu bir dış politika anlayışı sergilemeye çalışıyor. Bu politikanın ana hedefi ise büyük güç merkezleri ile belli yakınlık veya uzaklıkta bir ilişki tarzı geliştirmek.
       <br/>
       <br/>
       Altı kulvarda birbirine yakın ölçekte ilişki
       <br/>
       <br/>
       Türkiye"nin son bir yıldır izlediği dış politikanın mimarlarından bir yetkili, AK Parti hükûmetinin dış politika anlayışını dergimize anlattı. İsminin yazılmasını istemeyen yetkili, "değişik aktörlerin yeni etki alanları kazanma çabaları genellikle bölgesel güçlere hem risk getirir hem de alan açar" diyerek, Türkiye"nin başından beri bilinçli bir dış politika izlediğini söylüyor. Buna göre, Türkiye, özellikle Irak konusunda kendisine altı ana kulvar belirledi: ABD, Avrupa Birliği, Rusya, Birleşmiş Milletler platformu, bölge ülkeleri ve Irak içindeki gruplar.
       <br/>
       <br/>
       Irak"a müdahale gündeme geldiğinde Türkiye, bir yandan Amerika Birleşik Devletleri ile olan geleneksel ittifak ilişkisini sürdürmeye çalışırken bir yandan da AB ile üyelik perspektifini ortadan kaldırmayacak ve bölge ülkeleri ile kopukluğa yol açmayacak bir politika izledi. Dış politikada belirleyici bir konumda bulunan yetkilinin verdiği bilgilere göre Türkiye, baştan belirlenen söz konusu altı kulvarla ilişkileri her ne olursa olsun birbirine yakın ölçekte götürmeye karar verdi ve bu yönde gayret sarf etti. Alınan kararlar ne yönde seyrederse seyretsin telafi mekanizmaları ile bu kanalların kapanmasına fırsat verilmedi.
       <br/>
       <br/>
       Mesela, 1 Mart"ta Irak"a asker gönderme  tezkeresi geçmeyince ABD ile ilişkiler telafi edilmeye çalışıldı. Gerçi, tezkerenin geçmemesi, Türkiye"nin AB, Rusya ve bölge ülkeleri ile ilişkilerinin güçlenmesini sağladı. Ancak, ABD ile ilişkilerde bir zafiyet doğurdu. Bu zafiyet, 7 Ekim tezkeresi ile giderildi. 1 Mart tezkeresi Meclis"te kabul edilmiş olsaydı telafi mekanizmaları bu kez AB, Rusya ve bölge ülkeleri için uygulanacaktı. Aralık 2002 tarihinden bu yana geçen süreye bakıldığında Türkiye"nin söz konusu altı kulvarda mevzi kaybettiği görülmedi.
       <br/>
       <br/>
       Dış politikada yeni bir zihniyet
       <br/>
       <br/>
       Türkiye"nin yeni bir zihinsel dış politika anlayışına sahip olduğunu dile getiren aynı yetkiliye göre, karşımızda bekle-gör politikası izleyen bir Türkiye yok artık. Eskiye nazaran daha aktif; bölge toplantıları yapan, ABD"ye teklif götüren, teklif alan, müzakere yapan, gerçekleştirdiği yasal reformlarla AB"nin üstüne üstüne giden, İslam Konferansı Örgütü Genel Sekreterliği"ne aday olan, İKÖ zirvesini alan, NATO zirvesine ev sahipliği yapmaya hazırlanan, 2009-10 yılları için BM Güvenlik Konseyi"ne aday olan bir ülke var.
       <br/>
       <br/>
       Türkiye"nin gerçekleştirmeye çalıştığı önemli dış politika prensiplerinden birinin çevre ülkelerle ilişkilerde ihtilafları sıfır noktasına getirmek olduğunu söyleyen aynı yetkili, uygulamaya koydukları yeni yaklaşımı "komşu ülkelerle sıfır problemli bir ilişki, güç merkezleri ile yakın ilişki, uluslararası örgütlerde aktif temsiliyet, diplomasiyi etkin bir şekilde kullanmak" şeklinde özetliyor.
       <br/>
       <br/>
       Farklı çıkarlara ve siyasi duruşa sahip yedi Ortadoğu ülkesinin son bir yılda dört kez bir araya gelmelerinin oldukça dikkat çekici olduğunu söyleyen aynı yetkili, kasım ayının başlarında Şam"da yapılan zirvenin "bunalım çözücü bir mekanizma" olarak önemli bir işlev gördüğünü belirtiyor. Zira, çok farklı çıkarlara sahip Türkiye, İran, Suriye, Mısır, Kuveyt, Suudi Arabistan ve Ürdün gibi ülkelerin bir araya gelip de tek bir problemi çözmeye odaklandıkları şimdiye kadar görülmüş bir şey değil.
       <br/>
       <br/>
       Türkiye"yi kınamaktan vazgeçen Araplar
       <br/>
       <br/>
       İstanbul"la başlayan, Şam"la devam eden bu toplantılar zincirine pozitif ya da negatif yönden bakıldığında ortaya şöyle bir manzara çıkıyor. Pozitif açıdan bakıldığında katılımcı ülkeler, bu toplantılar sayesinde yüz yüze temas sağlıyor ve bunalım çözücü bir platform oluşturuyor. Yine, her toplantıda Irak"ın toprak bütünlüğüne dair bir irade beyanında bulunuluyor. AB kararları ile karşılaştırıldığında bölge ülkelerinin aldığı kararlar çok daha somut. Bugün Irak politikasında İtalya ile Almanya, İspanya ile Fransa arasında büyük farklılıklar varken, aynı konuda Türkiye, Suriye, İran, özellikle de Mısır ve Suudi Arabistan birbirine daha yakın duruyor.
       <br/>
       <br/>
       Negatif yönden bakıldığında ise bu platform sayesinde söz konusu yedi ülke, Irak"taki birçok problemden dolayı bir sürü provokasyona alet olmaktan kurtuldu; çünkü yüz yüze gelerek aralarındaki ihtilafları görüşme fırsatı yakaladı. Ayrıca, Arapların Türkiye"ye olan bakış açıları değişti. Hiçbir Arap ülkesi ile ciddi bir sıkıntısı olmamasına rağmen Türkiye, sık sık Arap Birliği"nin kınama kararları ile karşılaşıyordu. Halbuki, 7 Ekim"de Türkiye ilk defa bir Arap Birliği ülkesine asker gönderme kararı aldığı halde hiçbir Arap ülkesi -sadece Ürdün Kralı Abdullah hafiften tepki gösterdi- bu kez kınama yoluna tevessül etmedi.
       <br/>
       <br/>
       Irak toplumu ile yakın temas
       <br/>
       <br/>
       Türkiye"nin Birinci Dünya Savaşı"ndan bu yana ilk kez devlet-devlet ilişkisinden çıkıp devlet-toplum ilişkisine geçtiğini belirten aynı yetkili, başından itibaren Irak toplumu içerisinde bir politika izlemeye başlandığını, aşiret liderleri ile görüşmeler yapıldığını, hatta Irak savaşı öncesi Taha Yasin Ramazan"ın Ankara"ya geldiğini hatırlatıyor. Türkiye"nin problemleri çözerken askerî gücünü değil, diplomasi yönünü öne çıkardığını belirtiyor ve askerî kuvveti her zaman diplomasinin bir aracı olarak gördüklerini aktarıyor.
       <br/>
       <br/>
       Türkiye ile AB arasındaki ilişkilerin iyi durumda olduğunu belirten söz konusu yetkili, birliğin sırf Kıbrıs meselesi yüzünden Türkiye"yi dışlamayacağını düşünüyor. Irak"ta takip ettiği politikalardan ötürü AB, Ankara"nın önemini daha iyi kavramış durumda. Kıbrıs"ta muhtemel bir çözümü, müzakere metni üzerinde anlaştıktan sonra, uygulamasını ise Türkiye-AB ilişkileri ile senkronize hale getirmek gerekiyor.
       <br/>
       <br/>
       Siyasi başarı, uygulama sonucuna bağlı
       <br/>
       <br/>
       Dış politikada tesadüfe yer olmadığının altını çizen aynı yetkili, belli bir zihni planlama ile hareket ettiklerini söylüyor. Kıbrıs"la Irak"ın yükünü aynı anda taşımak istemediklerini belirterek, "Kıbrıs"ta Annan planı çerçevesinde taviz verir durumda olsaydık ve Irak"ta savaşa girseydik bunu kimseye anlatamazdık. Irak"ta önümüzü gördükten sonra Kıbrıs"ta açılıma girdik. Irak"ta önümüzü görmeden Kıbrıs"ta bir şey yapmamızı kimse bizden bekleyemez" diye konuşuyor.
       <br/>
       <br/>
       Konuyla ilgili olarak görüşlerine başvurduğumuz emekli büyükelçilerden Gündüz Aktan, dış politikada hiçbir zaman düz bir çizginin takip edilmediğini, AK Parti"nin uygulamaya koyduğu politikaların, örneğin AB üyeliğini istemenin, Kıbrıs"ı çözmeye çalışmanın, Türkiye"nin her zamanki geleneksel dış politikası olduğunu hatırlatıyor. Türk dış politikasında herhangi bir kırılmanın olmadığını dile getiren Aktan, uygulamaya konan politikalardan hiçbirinin henüz bir sonuca ulaşmadığını belirterek, "Siyasi başarı ancak uygulama sonucuna ulaştığında değerlendirilebilir. Şu anda ne Irak, ne AB, ne de Kıbrıs politikaları sonuçlandı. Dolayısıyla, dış politikada kırılma var mı yok mu şeklinde bir değerlendirme yapmak için henüz erken" diyor.
       <br/>
       <br/>
       Uygulamada bazı hatalar olduğunu, ancak bunların hiçbir zaman telafi edilemez olmadığını kaydeden Aktan, zihniyet değişikliği olarak söylenebilecek tek hususu, AK Parti hükûmetinin AB üyeliği için gerekli uyum paketlerini diğer hükûmetlerle mukayese edilemeyecek kadar süratli biçimde çıkarmasını gösteriyor. Irak konusunda, 1 Mart tarihli tezkerenin öncesinde ve sonrasında ciddi biçimde bir karışıklık olduğunu dile getiren Aktan"a göre, Türkiye"nin Irak politikası hâlâ bu "darbe"nin etkisinde. "Türk-Amerikan ilişkilerinin 7 Ekim tezkeresi ile kısmen telafi edildiğini düşünüyorum" diyen eski Büyükelçi Aktan, "Ancak, Türkiye"nin Irak"a ilişkin çıkarları bu şartlar altında tam olarak korunamıyor" şeklinde konuşuyor.
       <br/>
       <br/>
       Çöz de gel anlayışı geçerli değil artık
       <br/>
       <br/>
       Gündüz Aktan, Kıbrıs konusunda "1 Mayıs 2004 tarihine kadar Kıbrıs sorununu çöz, ondan sonra giriş müzakeresi için tarih verip vermeyeceğim konusunda şimdiden bir şey söyleyemem,  ama sen yine de çöz" türü yaklaşımın bir çözüm olmadığının görüldüğünü ifade ediyor. Aynı şekilde, "Hayır biz bu sorunu hiçbir şekilde çözmeyiz. 1 Mayıs 2004"e kadar da ondan sonra da" şeklindeki yaklaşım da geçerli bir yol değil ona göre. "Neyin çözüm olmayacağını biliyoruz artık. Geriye neler kalıyor, onlara bakmamız lâzım" diyen Aktan"a göre, meselinin hal yolu Kıbrıs"ın Türkiye ile birlikte AB"ye üye olmasından geçiyor.
       <br/>
       <br/>
       AB, Türkiye"yi "öteki" olarak görüyor
       <br/>
       <br/>
       ODTÜ Uluslararası İlişkiler Bölümü öğretim üyesi Prof. Dr. Hüseyin Bağcı da dış politikada herhangi bir kırılma ve zihniyet değişikliği olmadığını düşünüyor. Türk dış politikasında, Irak savaşı ile birlikte dalgalanmalar yaşandığına dikkat çeken Bağcı, "Türkiye, 1 Mart"ta prestij kazandı, 7 Ekim"de o prestij kaybedildi. Şimdi, ABD"nin asker istememesi ile birlikte durum dengelenmeye başladı. Asker gitmiş olsaydı Türkiye için zor günler başlayacaktı" şeklinde konuşuyor.
       <br/>
       <br/>
       Kıbrıs meselesinin çözümsüz olduğunu ve mevcut hükûmetin bu konuda yapabileceği fazla bir şey bulunmadığını söyleyen Prof. Bağcı, "AB, Kıbrıs"ın güney tarafını tanıyor. Kuzeyi tanımak istemiyor. Bu, AB"nin Türkiye"yi öteki olarak görmesinden kaynaklanıyor. AB ülkeleri Türkiye"yi hâlâ Anadolu"da kiracı olarak görüyor. Kıbrıs"ta da kuzeydeki Türkleri ev sahibi olarak görmüyorlar. O nedenle bu yaklaşımı değiştirmek mümkün değil" diyor. AB"nin Türkiye raporunu hazırlayan kişinin kendisine Osmanlı ile Venedikliler arasındaki ilişkiyi mukayese ederek şöyle bir değerlendirme yaptığını belirtiyor: "Türkiye, Avrupa"ya ne kadar yaklaşır ve onlar gibi centilmen olmaya başlarsa, Avrupa giderek Hıristiyanlaşıyor."
       <br/>
       <br/>
       AB"deki önyargıları yıkmanın yolu
       <br/>
       <br/>
       "AB"nin bütün kararları siyasidir" diyen Hüseyin Bağcı"ya göre, Türkiye"de bir zihniyet devrimi yaşandı. Ama Avrupa"da benzer bir değişiklik yaşanmadı. Yeni katılımlarla birlikte bu dönüşümü yapması daha da zor AB"nin. Türkiye"de son bir yılda yapılan reformların karşı tarafta bir makes bulacağını zannetmiyor. AK Parti hükûmetinin izlediği politikaların Ortadoğu ağırlıklı olduğunu vurgulayan Bağcı, Türkiye"nin Balkanlar, Kafkaslar ve Orta Asya politikalarının ihmal edildiğini düşünüyor.
       <br/>
       <br/>
       Kültür Üniversitesi öğretim üyesi Yrd. Doç. Dr. Mensur Akgün ise, AK Parti iktidarının AB konusunda geçmiş hükûmetlerden daha samimi davrandığını söylüyor. "Sadece samimiyet yeterli mi?" şeklindeki sorumuza Akgün, "Biz samimi olalım. AB"nin tarihten gelen ve bizim yanlış uygulamalarımızdan kaynaklanan ön yargıları var. Aksini söylemek imkansız. Ama bu ön yargılar her zaman kalacak varsayımından hareket etmememiz gerekiyor. Sivil toplumuyla, hükûmetiyle, parlamentosuyla, şirketleriyle Türkiye"nin korkulacak bir ülke olmadığını anlatmamız ve muhataplarımızı ikna etmemiz lâzım. Ben bu konuda iyimserim" şeklinde cevap veriyor.
       <br/>
       <br/>
       Üretken ve orijinal politikaya ihtiyaç var
       <br/>
       <br/>
       Irak ve Kıbrıs konularında hükûmetin yapabileceklerinin sınırlı olduğunu hatırlatan Akgün"e göre, bu şartlar altında hangi hükûmet iktidarda olursa olsun üç aşağı beş yukarı aynı şekilde hareket edecekti. Türkiye"nin "büyük güçlerle denge; bölge ülkeleri ile yakın işbirliği" şeklinde özetlenebilecek siyasetini Mensur Akgün, el yordamıyla yapılan ve bilinçli olmayan politika olarak nitelendiriyor.
       <br/>
       <br/>
       Zaman gazetesinin dış politika yazarı Fikret Ertan"a göre Türkiye"nin dış politika alanında çizmiş olduğu zikzaklar tamamen hükûmetin sorunu değil. Türkiye, bütün kurum ve kuruluşlarıyla birlikte orijinal ve üretken bir politika sergileyemedi. Yazar Ertan, geçmişten kaynaklanan hatalı politikaların bunda önemli bir rol oynadığını belirterek, "Kuzey Irak konusunda zamanında aktif ve etkili bir politika sergilenmiş olsaydı şimdiki durum çok daha farklı olurdu" şeklinde konuşuyor. "İhmalin faturası ağır oldu" diyen Fikret Ertan"a göre aynı ihmal bugün Balkanlar"da, Kafkaslar"da ve Orta Asya"da da sergileniyor.
       <br/>
       <br/>
       Türkiye ölçeğindeki bir ülkenin hiçbir zaman belli bir güç merkezine bağlı, diğerlerini göz ardı eden bir politika izlemesi mümkün değil. Dinamik şartların hüküm sürdüğü uluslararası sistemde Türkiye"nin çok boyutlu politikaları hayata geçirmesi kaçınılmaz görünüyor. Geçen bir yılı Irak, Kıbrıs, AB gibi kronik problemlere müdahale ve telafi yılı olarak gördüklerini belirten yetkili kişiden aldığımız izlenim, Türkiye"nin gelecek yıldan itibaren ihmal edilen bölgelere, açılacağını gösteriyor.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3185&yorum_id=1), [web.archive.org (arşiv bağlantısı)](http://web.archive.org/web/20050120113845/http://www.aksiyon.com.tr:80/detay.php?id=3185&yorum_id=1)
