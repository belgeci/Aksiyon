# 14. yaşında Aksiyon ve düşünce

*Mehmet Yılmaz 2007.12.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071212083057im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bir yaşına daha bastı Aksiyon, okuduğunuz bu sayıyla birlikte… Dile kolay, tam 679 haftadır okuruyla buluşuyor elinizdeki dergi. Neşredildiği ilk günden beri Türkiye’deki refiklerinden farklı bir yayıncılık çizgisi izliyor Aksiyon. Haberlere yaklaşımı, kapak seçimleri, tasarımı kendine has…
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Aklıselimi öne çıkaran mutedil bir üsluba sahip. Gelip geçici hevâ ve heveslerin peşinde koşan bir dergi değil. Aksine “düşünce” ile “aksiyon” kavramları arasındaki ilişkinin hayata bakan anlamları üzerine fikir üretmekle meşgul. Hâl böyle olunca asparagas kapaklar, bomba haberler, sansasyonel başlıklar, çarpıcı fotoğraflar kendine yer bulamıyor bu derginin sayfalarında… Neden acaba? Bu sorunun cevabı, aksiyon kavramının özünde gizli bana göre. Bu yıldönümünde bunun üzerinde biraz durmak istiyorum.
    <br>
     <br>
      İnsanı, kâinattaki diğer varlıklardan ayıran en önemli özelliktir düşünmek ve düşüncelerini hayata geçirmek. Bu yönüyle düşünce ve aksiyon, aslen birbirinin mütemmim cüzüdür. Nitekim düşünülmeden gerçekleştirilen her fiil, yeryüzünde kurulmuş nizamın ortaya koyduğu kurallara aykırı düşmek sonucunu doğurur. Hassas bir “denge” üzerine yaratılmış kâinatın işleyişine müdahale hevesi, onunla ahenkli olma bilincinin kazandıracağı değişim ve gelişme şansını da yok eder. Düşünmenin en temel vasfı ise hakikati arama cehdi sırasında yapılan zihnî egzersizdir. Kısacası, varlık sebebini keşfetmektir. Düşünen bir insanın, varlık sebebini sorgulamadan hayatını idame ettirmesi mümkün olamaz. Hele, içinde yaşadığı dünyada her an yeni bir “düşünce ve aksiyon” cilvesini idrak edebilme bahtiyarlığının ve sorumluluğunun müşahede menzilinde bulunuyor ise…
      <br>
       <br>
        Muhterem Fethullah Gülen Hocaefendi bir makalesinde hakikî var oluş yolunun aksiyon ve düşüncenin iç içe geçmiş beraberliğiyle aşılabileceğini vurguluyor. Aksiyon dergisi yayın hayatına atılmadan 4 ay önce neşredilen söz konusu yazısında Hocaefendi, bir insanın hayatında en önemli ve zarurî hadisenin düşünce ve aksiyon olduğunu dile getiriyor: “Daha enfes bir yaklaşımla aksiyon; insanın, en samimi ve içten kararlarla bütün varlığı kucaklaması, onu tahlile alması ve onun içindeki koridorlardan sonsuza yürümesi, sonra da Nâmütenâhi’den aldığı bir sır ve kuvvetle zekâ ve iradesinin bütün gücünü kullanarak, kendi âlemini, hilkatle hedeflenen gerçek yörüngesine yerleştirmesidir. Düşünceye gelince o da bir iç aksiyondur. Sistemli ve hedefli düşünce, varoluş vetiresinde (süreç) karşımıza çıkan bütün muammaları yine kâinattan sorarak, her şeyin cevabını ondan almaktır. Diğer bir ifadeyle, topyekûn varlıkla kendi arasında bir akrabalık tesis ederek, her yanda her şeyin diliyle hakikati arayan şuurun faaliyette olması demektir.”
        <br/>
        <br/>
        Şüphesiz bu yaklaşım çok önemli. Buhranlar anaforunda yaşayan günümüz insanına yol gösteriyor çünkü… Evet bugün modern dünyanın nimetleriyle yaşayan bizlerin ihmal ettiği en önemli husus bu; âlemle hemhâl olamamak.. yeryüzünde cereyan eden hadiselere fikrî bir tecessüsle yaklaşıp ondaki harikulade sırları keşfedememek.. karşılaştığımız sorunların çözümünü yaşadığımız dünyadaki muazzam sentez tecellilerine dercedilmiş tefekkür işaretlerinde aramamak ve onların insanlıkla ilgili somut çözümlere uzanan delaletlerini kavrayamamak… Bunlar yapılmış olsaydı bugün karşımıza çıkan binbir problemi (savaş, terör, çevre vb.) kolayca teşhis ve tedavi edebilirdik. Bu fırsat hâlen kaçırılmış da değil. Yeter ki o irade gösterilebilsin.
        <br/>
        <br/>
        Bu konuda rehberlik vazifesi ilk olarak, dünyada olup biten hadiseleri haber yapan ve gelişmeleri yorumlayan gazetecilere, yazarlara düşüyor. Onlar bu görevin hakkını verdikleri takdirde hayatın bozulan ritmi yeniden rayına oturacaktır. Hem de kimsenin farkına bile varmayacağı suhulette… Sayılamayacak kadar çok eksiğine rağmen, Aksiyon’un yıllardır yapmaya çalıştığı da bu değil mi zaten…
        <br/>
        <br/>
        Daha başarılı, daha tatminkâr Aksiyon’larla nice yıldönümlerine erişmek idealinin hiçbir zaman tam ifade edemediğim heyecanları içinde iyi haftalar diliyorum efendim.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29073), [web.archive.org (arşiv bağlantısı)](http://web.archive.org/web/20071212083057/http://www.aksiyon.com.tr:80/detay.php?id=29073)
