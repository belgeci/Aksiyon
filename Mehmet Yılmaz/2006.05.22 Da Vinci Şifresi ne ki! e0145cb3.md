# Da Vinci Şifresi ne ki!

*Mehmet Yılmaz 2006.05.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081032im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Hemen umutlanmayın. Geçen hafta vizyona giren Da Vinci Şifresi adlı filmden bahsetmeyeceğim. Sinema konusunda engin bir bilgiye sahip yazarımız M. Nedim Hazar'ın filmle ilgili değerlendirmesi sayfalarımızda yer alırken, benim gibi "filmi sinemada seyretme özürlü" birinin "karmakarışık" ilişkiler ağını anlatan bu sinema eserini yorumlaması doğru olmazdı zaten.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    "Opus Dei" de "Kutsal Kase" de "Gül Kardeşliği" de ilgi alanımın dışında. Dan Brown'ın 44 ayrı dilde 25 milyondan fazla satan kitabını okumuş biri olarak bu filmi seyretmesem de olur.
    <br>
     <br>
      Neden mi?
      <br>
       <br>
        Çünkü kendimi bildim bileli bu topraklarda biteviye vizyona giren daha esaslı bir filmi yıllardır seyrediyorum da ondan. Yaklaşık dört kuşak, kısaca "siyasi cinayetler" olarak adlandırabileceğimiz bu filmi seyretmekten bıktık artık. Ama senaryo yazarları yazmaktan, rol alanlar oynamaktan, "yapımcılar" da her dönemde farklı şekilde vatandaşın gündemine söz konusu filmi bir şekilde sokmaktan bıkmadı. İlginç olan ise İkinci Abdülhamit'in "hal" edilmesinden bu yana sahneye konan filmin senaryosunda çok fazla bir değişiklik olmaması.
        <br/>
        <br/>
        O zaman, mürtecilik yaptıkları gerekçesiyle "Derviş Vahdeti" ile "Volkan" gazetesi hedefti. Bugün de hükümet ve "Vakit" gazetesi. Hem de benzer iddialarla. Hareket Ordusu'nun Selanik'ten İstanbul'a doğru "harekete geçmesi" ile İstanbul'da dengeler değişti. 31 Mart Vakası olarak tarihe geçen bu olaydan sonra Osmanlı Hanedanlığı, "hükmetme" inisiyatifini kaybetti. Kaybedilen sadece iktidar koltuğu olsaydı keşke. Bir anda devasa büyüklükteki topraklarımız da avucumuzdan kayıp gitti. İttihat ve Terakki iktidarının büyük "Turan" hayalleri kuran üç paşasının (Enver, Talat ve Cemal) iktidar hırsı, koca devleti darmadağın etti.
        <br/>
        <br/>
        O karanlık dönemden kötü bir "virüs" miras kaldı bu topraklara. "Çetecilik" olarak adlandırabileceğimiz bu hastalık, sahnelenen her filmin heyecan dozunu artıran bir figür olarak kullanıldı daima. Bir de her iktidar yarışında rakipleri devre dışı bırakmak için. Zaman içinde bu kavramın yerini bir başkası aldı: Suikast. Son Karakol Anadolu'da kurulan ter ü taze Türkiye Cumhuriyeti de bu illetten kurtulamadı. Nice insan faili meçhul cinayetlere kurban gitti zaman içinde.
        <br/>
        <br/>
        Bir dönem geldi insanlarımız bu ölümcül virüsün etkisiyle halkçı-demokrat mücadelesi içinde buldu kendini. Sonra sağ-sol çatışmasının orta yerinde. Kardeş, kardeşe silah çeker oldu. Kurtarılmış bölgeler çıktı ortaya. Gün geldi insanlar karşısındakini neden öldürdüğünü bile unuttu. Ardından devran döndü, Soğuk Savaş'ın bitmesiyle ülkenin ufuklarında bahar çiçekleri açtı. Dünün "düşman" kardeşleri bu kez birbirini kucaklamaya başladı.
        <br/>
        <br/>
        Ama meş’um bir el yine girdi devreye. Art arda işlenen "siyasi cinayetler" ile bir kez daha insanlar birbirine düşürülmek istendi. Yetmedi, mezhep kavgası çıkarmak için sinsi planlar yapıldı. Gazi Mahallesi'nde bir kahvehane tarandı, Sivas'ta bir otel içindeki aydınlarla birlikte yakıldı. Bunlar da istenilen etkiyi sağlamamış olmalı ki bu sefer kamuoyunda kimliği ve kişiliği ile temayüz etmiş aydınlar suikasta kurban edildi.
        <br/>
        <br/>
        Şimdi insanlar endişeli yine. Danıştay'a yönelik menfur saldırıdan sonra yürekler kaygı dolu, yeni bir "suikast" dalgasının eşiğinde miyiz diye.
        <br/>
        <br/>
        Da Vinci Şifresi filmini seyredenler mutlu olmalı, sinemadaki gizli kodları çözdükleri için. Acaba bu topraklarda oynanan filmin şifrelerini de çözebilirler mi onlar? "Opus Dei" ne demektir, "Kutsal Kase" neyi sembolize eder, "Gül Kardeşliği" ile kastedilen nedir bilirler mi sahiden?
        <br/>
        <br/>
        Ben bilmiyorum da…
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24348), [web.archive.org (arşiv bağlantısı)](http://web.archive.org/web/20071123081032/http://www.aksiyon.com.tr:80/detay.php?id=24348)
