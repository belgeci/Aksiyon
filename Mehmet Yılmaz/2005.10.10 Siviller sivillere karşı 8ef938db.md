# Siviller sivillere karşı

*Mehmet Yılmaz 2005.10.10*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527063304im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türkiye, geçen hafta muasır medeniyet yolunda önemli bir dönemeci daha geride bıraktı. İlk anda pek fark edilmese de 3 Ekim 2005, Türk siyaseti ve toplumu açısından önemli bir kırılma noktası olarak tarihe çoktan geçti bile. Şimdi herkesin zihnindeki asıl soru şu: Bundan sonra ne olacak?
  </font>
  <!--- Baslik, Spot, Resim kutusu ---------->
  <p>
   <font class="content">
    Demokratikleşme süreci “kesintisiz” devam edecek mi, yoksa daha önce olduğu gibi bir “ara dönem” arızası mı meydana gelecek? Şüphesiz bu sorulara cevap verebilmenin ve geleceği öngörmenin en kestirme yolu geçmişe bakmaktan geçiyor. Tabii, mevcut gidişatı tersine çevirmek isteyenleri ciddi analiz ederek.
    <br>
     <br>
      Öncelikle şunu vurgulamak lâzım. Türkiye’nin modernleşme macerası Avrupa’da yaşanan süreçten oldukça farklı. Batıda değişim ve dönüşüm tabandan gelirken, Osmanlı ve Türkiye tecrübesinde tavandan geldi. Avrupa’da merkezî elit değişime direnirken, bizde ise halk tepeden dikte edilen değişime başta karşı çıktı, sonra da ayak uydurmasını bildi.
      <br>
       <br/>
       Bizim tecrübemizi farklı kılan bir başka husus, değişimin öncülüğünü askerlerin yapması. 1699 Karlofça Anlaşması ile ilk kez toprak kaybeden Osmanlı yöneticileri, bunun sebeplerini araştırdığında askerî alandaki yetersizliği fark etti ve bu alanda ciddi reformlar yaptı. Askerî okullar yenilendi, yabancı eğitmenler getirildi, hatta yepyeni ordular kuruldu. Osmanlı’nın dışa açık ilk zümresinin askerî kesim olması, bundan sonraki reform süreçlerini de etkiledi. Özellikle, Yeniçeriliğin kaldırılmasıyla değişim ve dönüşümün önü açıldı, reformlar ilmiye sınıfına, kadılık sistemine sirâyet etti. Modern ve geleneksel olmak üzere ikili bir yapı çıktı ortaya. Söz konusu “dualite” cumhuriyetle birlikte ortadan kaldırılmaya çalışıldı.
       <br/>
       <br/>
       Ancak, gelenekle moderniteyi temsil eden kesimler arasındaki gerilim hiç bitmedi, aksine aralarındaki mücadele günümüze kadar varlığını sürdürdü. Osmanlı’nın son döneminde başlayıp cumhuriyetle devam eden bu süreçte değişimin motor gücü her zaman askerler oldu. Soğuk Savaş döneminde Latin Amerika ülkelerinde sık sık görülen askerî darbelerin Türkiye’de üç kez tekrarlanması bir tesadüf değildi. Yapılan müdahaleler, dünyadaki değişen dengelere göre ülkemizdeki siyasî ve toplumsal hayatı fırça darbeleriyle belli bir şekle sokmaktan ibaretti.
       <br/>
       <br/>
       Ne olduysa 1990’lardan sonra oldu. Demokrasi, insan hakları, hukukun üstünlüğü gibi kavramlar ön plana çıktı. Türkiye, elbette bu yeni kavramlara bigâne kalamazdı. Kalmadı da. Sivil inisiyatif topraklarımızda makes buldu. Değişim konusunda roller değişti. Düne kadar reformların “nesnesi” olan ve “mürteci” olarak adlandırılan insanlar, bu kez değişim konusunda “özne” olmaya, diğerleri de bunun karşısında yer almaya başladı.
       <br/>
       <br/>
       Bugün Türkiye’de yaşanan, yarın da yaşanılması muhtemel gerilimlerin ve çatışmaların altında yatan temel sebep bana göre budur. Kuvva-i Milliye adı altında ülkenin dört bir yanında örgütlenen “sivil” yapılara bu gözle bakmakta fayda var. Sivillere karşı yine sivillerle karşı cephe oluşturarak siyasetin sıklet merkezi değiştirilmek isteniyor. Ama ortada bir gariplik var. Ulusal cephe, gücünü gerçek sivillerden almıyor. Peki kimden alıyor?
       <br/>
       <br/>
       Bu sorunun cevabını, bu haftaki kapak dosyamızı detaylı biçimde okuyarak öğrenebilirsiniz. Tabii ki tarihsel süreci idrak ederek...
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Erdal Selçuk, 13-Ekim-2005
> Tanıtılan kitaplara dikkat!: 
> Kitaplık bölümünde tanıtılan kitaplar konusunda Aksiyon’un daha hassas olmasını istiyorum. Gençlere farklı inançları aşılamaya çalışan kitapların (Harry Potter gibi) reklamı, tanıtımı Aksiyon’a yakışmıyor.

### Lütfullah Caştur, 12-Ekim-2005
> Sultan Hamid devrindeki gibi...: 
> Böyle güzel bir dergi çıkardığınız için teşekkür ederim. 566. sayıda birkaç şey gözüme çarptı, sizlerle paylaşmak istiyorum. Türkiye’nin küçültülecekler listesinde olduğunu pek sanmıyorum. Böyle bir liste varsa, oraya bizi Amerika koymamıştır. Avrupa Birliği yolunda Türkiye’ye engel çıkarmaması için Güney Kıbrıs Rum Kesimi’ni tehdit eden Amerika’dır çünkü. Şu anki hükümetin, Amerika’yla dostane ilişkileri ayakta tuttuğuna, Rusya ile Amerika arasında dengeyi koruduğuna inanıyorum. Tıpkı Sultan Abdülhamid devrindeki gibi...

### Faruk Bidak, 12-Ekim-2005
> Dergi tashihten geçmiyor mu?: 
> Kitap eki çok güzeldi, devamını diliyorum. Bir de, baskıya girmeden önce derginin tashihten geçip geçmediğini öğrenmek istiyorum; çünkü her sayfada en az 5-10 yazım hatası buluyorum ve bu durum beni çok rahatsız ediyor.

Kaynak: [www.aksiyon.com.tr](http://www.aksiyon.com.tr:80/detay.php?id=22671&yorum_id=6026), [web.archive.org (arşiv bağlantısı)](http://web.archive.org/web/20060527063304/http://www.aksiyon.com.tr:80/detay.php?id=22671&yorum_id=6026)
