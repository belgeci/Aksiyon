# Aile kurmak veya aile olmak ya da...

*Mehmet Yılmaz 2007.02.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070710234121im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yaklaşık 25 yıl önceydi yanılmıyorsam. Dedemlerin üzüm bağındaydık. Rahmetli babaannem, "Ariiiifffff, oğlum Ariiiifffff" diyerek sesleniyordu tarlanın bir köşesinden. Arif, en küçük çocuklarının ismiydi.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İlginç olan, o gün orada değildi amcam. Neden büyükbabamın öyle çağrıldığını daha sonra kavradım. Meğer babaannem, eşini hayatı boyunca asla ismiyle çağırmamıştı nezaketinden. "Arif" diyerek hem kendi yerini belli ediyor hem de ona ihtiyacı olduğunu dile getiriyordu. Aralarında kullandıkları bir "gizli şifre" idi sanki "Arif" ismi…
    <br>
     <br>
      Bu inceliği öğrendikçe onlara olan hayranlığım artmaya başladı 13-14 yaşlarındayken… Sonra diğer hasletlerini de gözlemledim zaman içinde. Birbirlerine karşı duydukları sevgi ve saygı da tarladaki nezahetten aşağı değildi gündelik hayatlarında. Sobaya babaannem sık sık odun atardı mesela; bünyesi zayıf eşini üşütmemek için… Sonra üzerindeki yelekleri çıkarır, odanın serin köşesinde görürdü işlerini. Hayatı kendine göre değil, sevdiğine göre ayarlamıştı her hareketi ve davranışıyla. Hakeza dedem de öyle… Birbirlerini kollamaktan yorgun düşen iki sevgili vardı karşımda. Sessiz ama vakarlı bir dayanışma içinde idame ettiriyorlardı hayatlarını, kimseye muhtaç olmadan…
      <br>
       <br>
        Geliştirdikleri terminoloji de çok hoştu. Kötü ifadeler yoktu hayatlarında. Bırakın onları, insanların söylerken utandıkları bazı kavramları bile sevimli hale getirmişlerdi. Bir kere bile "tuvalete gidiyorum" lafı çıkmadı ağızlarından, ben de duymadım onlarla beraber olduğum yıllar içinde. Genelde "abdest bozmak" tabirini kullanırlardı. Def-i hacetin yapıldığı yerin adı ise "ayak yolu" idi. Sürekli abdestli gezen insanlar için ne kadar yerinde bir ifade abdest bozmak…
        <br/>
        <br/>
        Bu kareler, mutlu bir hayat süren dedemlerin yaşadıklarından minik bir kesit. Yaklaşık 70 yıl birlikte geçirilen bir aile hayatıydı onlarınki… Saadet dolu koca bir ömür aynı zamanda…
        <br/>
        <br/>
        Bugün tahribata uğrayan kavramların başında geliyor aile… Fedakârlık ve özveri üzerine inşa edilen sıcacık yuvalar yerine, bireysel özgürlük ve bireysel yaşam öneriliyor alternatif olarak… Batıdan ithal modern hayat tarzı, aile mefhumunun altını oyuyor sinsice. Popüler kültürün sivrilttiği insanların demeçleriyle evliliğin aşkı öldürdüğü kanaati nakış nakış işleniyor genç zihinlere. Sonra, aynı yastığa aynı kişiyle 50-60 yıl baş koymanın ne kadar dayanılmaz bir iş olduğu işleniyor alttan alta. Bir de bunların üzerine çocuk bakmanın, ev geçindirmenin zorlukları ekleniyor; aile kurmanın ağır bir sorumluluk olduğu vurgusu ihmal edilmeden.
        <br/>
        <br/>
        Çözüm olarak, "seviyeli birliktelik" öneriliyor aile kurmak isteyenlere… Yuvayı dişi kuş yaptığına göre, genç kızlar ve hanımlar hedefleniyor öncelikle… Mesela onların kulağına çocuk doğurdukları takdirde vücutlarının bozulacağı fısıldanıyor satır aralarında. Artık çocuk yapacak yaşı aşmış olanlara da evlat edinmeleri tavsiye ediliyor, aynı yöntemi deneyen yerli ve yabancı sanatçılar örnek gösterilerek… Çalışan hanımların işi ise daha zor. Onlara keskin bir yol ayrımı sunuluyor, biraz da duyguları ajite edilerek… Eş, çocuk ve yuva mı yoksa kariyer mi sorusu atılıyor ortaya… Zihinler çatallaşınca da kariyer yapmanın faziletleri anlatılıyor vakit geçirilmeden.
        <br/>
        <br/>
        Şimdi gelinen nokta ise tam bir facia. 30 yaşındaki Leyla Kömürcü adlı mankenin ABD'deki bir sperm bankasından satın aldığı erkek üreme hücresiyle hamile kalması, büyük gazetelerin birinci sayfasından "güzel haber" olarak sunuluyor insanlara. Amerikalı film yıldızı Sharon Stone'nun çocuk sahibi olmak isteyen bekâr kadınlara yaptığı tavsiye, "Bir erkeğin gelip sizi anne yapmasını beklemeyin. Bunun yerine evlat edinerek annelik duygusunu yaşayabilirsiniz." sözleriyle manşetlere çıkarılabiliyor.
        <br/>
        <br/>
        Hasılı, hayatın sadece kendi etrafında döndüğünü zanneden bencil insanların marjinal tercihleri yalancı cennet olarak sunuluyor insanlığa. Elbette soy, sop, aile, ar, haya, iffet gibi kavramlar yerle bir edilerek…
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Hamza Karahan Kırkpınar, 13-Şubat-2007
> Aile: 
> Yazınız, sizinle aynı fikirdeki insanların hislerine tercüman oluyor ama aksi düşüncede olan ya da içerikteki gibi yaşayanlara bir anlam ifade ettiğini zannetmiyorum. Rahmeti bol olan Allah’a zıngır zıngır titrer gibi dua etmek lazım aynı zamanda. Aile, kültür, eğitim, inanç gibi konularda hangi fikirlerin enjekte edildiği malum. Peki ya çözüm. Hapsız esrarsız uyuşturucusuz, uyarıcısız bir Türkiye duasıyla...

### Salih Zeki Şahin, 08-Şubat-2007
> Gerisini getirmediniz: 
> Neden Hrant Dink başlığı ile verdiğiniz kapak dosyanızda Trabzon şehri de masaya yatırılıyordu. Şehir için bizim bile bilmediğimiz önemli bilgiler sunuluyordu. Sayın Muhsin Öztürk'e teşekkür borçluyuz. Devamının geleceğini sanıyordum, bekliyordum aslında; fakat olmadı. Trabzon'a yapılabilecekler hakkında bir reçete, yeni bir açılım olsun istiyorduk. İnsanımızı iyi tanıdığımı düşünüyorum; çünkü ben bir Trabzonluyum. Eğitimden spora sağlıktan sosyal hayata kadar bir dizi yenilik ve gayret içinde olunmas gerektiğini düşünüyorum. Bu sadece Trabzon için değil diğer iller için de lüzumlu bana göre.

### Metin Aydın, 08-Şubat-2007
> Toplum nasıl bu hale geldi?: 
> Bu hafta kapakta değindiğiniz konu çok önemli. Toplumun bir yarasına daha parmak bastığınız için  teşekkür ederim. Aile yapısının temel taşlarının tehdit edildiği ve toplumun dejenere edildiği tüm çalışmalara rağmen Aksiyon ailesinin olumlu yayınları ve toplumu aydınlatması çok önemli. Bundan sonra da bu tür yayınlarınızı bekliyoruz.

### Ali Dursun, 08-Şubat-2007
> Teşekkür ederiz: 
> Türkiye'nin çok büyük yaralarından biri olan uygunsuz ilişkiler ve gayr-i meşru birliktelikler yetmiyormuş gibi şimdi de insanlara nesepsizlik aşılanıyor. Umarım bu dosyayı okuyarak konunun önemini insanlarımız bir an evvel kavramış olur. Böylesi uyarıcı yayınlarınız için Aksiyon ailesine teşekkür ediyoruz.

### Veysel Bürkek, 07-Şubat-2007
> Batılılaşmak: 
> Toplum olarak Osmanlı'dan bu yana hep Batı'yı örnek alarak daha iyi bir hayat süreceğimizi zannettik. Batı'yı örnek aldıkça kendi kültürümüzün yozlaştığını bir türlü göremedik. Bir zaman sonra öyle bir hale geldik ki Batı hayranlığı neredeyse hayatımızı kuşattı. Umarım yeni nesil bu kısır döngüyü tersine çevirir. Bu hafta kapağa taşıdığınız dosya ile önemli bir konuya temas ettiniz.

### Halil Nohut, 07-Şubat-2007
> Birşeyler eksik sanki: 
> Derginizi elime aldığımda genelde hep eksikliğini hissettiğim iki konu var: Eğitim ve teknoloji. Bu iki kavramla alakalı haberleri göremiyorum açıkcası. Nedense sporu unutmuyorsunuz hatta bazen aynı sayıda iki konu birden verebiliyorsunuz ama iş eğitim ve teknolojiye gelince hiçbir dosya yayınlamıyorsunuz. Keşke ihmal edilmese...

### İlker soner, 06-Şubat-2007
> Aile kavramı: 
> Tek kelimeyle muhteşem bir yazı... Aile kavramının önemini bizlere hatırlattığınız için teşekkür ederim.

### Eyüp İsa, 06-Şubat-2007
> Editörü şikayet ediyorum: 
> Gelişmek için olumlu yönde değişmek gerektiğini savunanlardanım. Fakat Aksiyon'un son sayısının (Nesepsizlik aşılanıyor) kapak resmi derginin hangi  yönde değiştiği noktasında bende kuşkular uyandırdı. Sahip olduğu misyona uygun vizyon oluşturmak dergi yönetiminin en büyük amaçlarından biri olması gerektiği inancındayım.

Kaynak: [www.aksiyon.com.tr](http://www.aksiyon.com.tr:80/detay.php?id=26665&yorum_id=16428), [web.archive.org (arşiv bağlantısı)](http://web.archive.org/web/20070710234121/http://www.aksiyon.com.tr:80/detay.php?id=26665&yorum_id=16428)
