# Amerikan askerine keşif izni

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20031024084019im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024084019im_/http://www.aksiyon.com.tr/resim/38/14.jpg" vspace="5"/>
  </p>
 </font>
 <font class="content">
  Irak’a askeri harekat için Türkiye’deki üsleri ve limanları kullanmak istiyor Amerikan yönetimi. Harekatın kapsamına uygun düşmesi için de buralarda keşif yapıp gerekli iyileştirmeleri gerçekleştirmeyi planlıyor. Neredeyse üç haftadır üslerle ilgili olarak bir pazarlık sözkonusu Washington ile Ankara arasında.
 </font>
 <p>
  <font class="content">
   Sonunda, anlaşma sağlandı ve ABD ile Türkiye arasında üs ve limanlarda keşif çalışması yapacak 150 Amerikan askerinin uyacağı kuralları düzenleyen mutabakat zaptı (Modüs Operendi) hazırlandı.
   <br/>
   ABD ve Genelkurmay Başkanlığı arasında Ankara’da sağlanan anlaşma çerçevesinde, Türkiye’nin yargı yetkisini kaldıran hükümler bulunmayacak. Pazarlıklar sırasında en tartışmalı husus, Türk topraklarında keşif yapacak Amerikan askerlerinin hangi hukuka tabi olacaklarıydı. Bu konuda bir orta yol bulunduğu anlaşılıyor.
   <br/>
   Buna göre, anlaşma sadece üs incelemesi için gelecek 150 kişiyi kapsayacak. Anlaşma metninde, Türk topraklarına ayak basan askerlerin Türkiye’ye ait üs ve limanlarda inceleme yaparken üçüncü taraflara verecekleri zararların karşılanması öngörülüyor. Amerikan askerlerinin Türk hukukuna tabi tutulması Amerikan yasalarına aykırı olduğundan, görevlerin icrası sırasında işleyecek suçların yargılanmasında NATO anlaşmalarından yararlanılacak. Ancak, askerlerin anlaşmada tanımlanan faaliyetin dışına çıkıp Türk yasalarını ihlali halinde Türk hukuk sistemi devreye girecek. Amerikalı askerler, Türkiye’de yargılansalar da cezalarını ABD’de çekecekler.
   <br/>
   150 Amerikan askerinin hafta başında Türkiye’ye gelmesi ve hemen incelemelere başlaması bekleniyor. Mutabakat zaptı, inceleme yapılan üs ve limanların otomatik olarak ABD’nin kullanımına açılması anlamına gelmiyor. Bu nedenle, keşfin ardından üs ve limanların iyileştirilmesi talebi çıktığı takdirde bunun uygulanabilmesi için de yine TBMM’nin karar alması gerekecek. TBMM kararının ardından inşaat çalışmaları başlayacak ve bu amaçla yeni ABD askerlerinin Türkiye’ye gelmesi söz konusu olacak.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2298), [web.archive.org (arşiv bağlantısı)](http://web.archive.org/web/20031024084019/http://www.aksiyon.com.tr:80/detay.php?id=2298)
