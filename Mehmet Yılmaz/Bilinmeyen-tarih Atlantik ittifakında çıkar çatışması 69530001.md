# Atlantik ittifakında çıkar çatışması

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20031024084248im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024084248im_/http://www.aksiyon.com.tr/resim/40/14.jpg" vspace="5"/>
  </p>
 </font>
 <font class="content">
  11 Eylül saldırılarından sonra bütün dünya Amerika’nın arkasında saf tutmuş ve uluslararası terörizmle mücadele konusunda Washington’ın liderliğini gür sesle haykırmıştı. Şunun şurasında yaklaşık bir buçuk yıl geçti; fakat gel gör ki terörizmle mücadele için destek verenler dağılmaya başladı son zamanlarda.
 </font>
 <p>
  <font class="content">
   En stratejik müttefiklerden Türkiye, Irak’a komşu ülkelerle Osmanlı’nın payitahtı İstanbul’da Saddam meselesine barışçıl bir çözüm bulmak için zirve düzenlerken, Avrupa yakasının müttefikleri Almanya ve Fransa ise ‘yaşlı’ kıtada yeni bir eksen oluşturmakla kalmadılar, aynı zamanda ABD’ye karşı ‘Irak’ta savaşa hayır’ kampanyası başlattılar.
   <br/>
   <br/>
   Çin’in ve Kuzey Kore’nin malum tavırları biliniyor. Rusya’nın da pragmatik kararlar alabildiğini düşünürsek Amerika’nın giderek sadece halklar nezdinde değil, devletler seviyesinde de yalnızlaştığını gösteriyor tüm bunlar. Galiba, Amerika da bütün bunların farkında ki gelişmelere seyirci kalmayacağını gösterdi geçen hafta. Fakat buradaki ince çizgiye vurgu yapmakta fayda var. ABD, Avrupa’daki eksen ile Türkiye’yi birbirinden ayırdı. Ankara’ya, iki ülke askeri yetkilileri arasında görüşmeler başlatılmasına izin verdiği için teşekkür eden Washington, Berlin—Paris hattını ise adeta topa tuttu.
   <br/>
   <br/>
   Avrupa—Atlantik arasındaki düelloyu başlatan gelişme, 1963’te imzalanan Elysee Dostluk Anlaşması’nın 40. yıldönümü dolayısıyla Versaille Sarayı’nda biraraya gelen Fransa Cumhurbaşkanı Chirac ile Almanya Başbakanı Schröder’in muhtemel Irak harekatında ABD’nin yanında yer almayacaklarını kesin dille ifade etmeleri oldu. Bu gelişmeden rahatsız olan ABD, Savunma Bakanı Donald Rumsfeld’in ağzından Almanya ve Fransa’yı ‘yaşlı Avrupa’ olarak niteledi. Rumsfeld’in ‘Evet Almanya bir sorundu, tıpkı Fransa gibi. Ama başka Avrupa ülkelerine bakarsanız, onların Fransa ve Almanya’nın değil, ABD’nin yanında yer aldıklarını göreceksiniz’ şeklindeki sözlerine Avrupa’nın cevabı gecikmedi.
   <br/>
   <br/>
   Almanya Dışişleri Bakanı Joschka Fischer, ‘Gerçekten de Avrupa’nın kültür ve devletleşme süreci ABD’den eskidir’ şeklinde bir istihza ile cevap verirken, Fransa Dışişleri Bakanı Dominique de Villepin, ‘Avrupa, geleceğe bakıyor’ ve Fransa Ekonomi Bakanı Francis Mer de ‘Yaşlı Avrupa çelik gibidir’ şeklinde tepki gösterdiler. Alman iktidar partisi SPD’nin dış politika sözcüsü Hans Ulrich Klose ise, işi daha ileri götürüp Rumsfeld’in sözlerini ‘terbiyesizlik’ olarak niteledi.
   <br/>
   <br/>
   Rumsfeld, Almanya ve Fransa’yı kızdıran sözlerinde, sonbaharda NATO’ya katılan 7 Doğu Avrupa ülkesine atıfta bulunmuş ve ‘Avrupa, Fransa ve Almanya’dan oluşur diye bir şey yok. Bunlar yaşlı Avrupa’dır. Eğer Avrupa’nın bütününe bakarsanız, etki alanının doğuya kaydığını görürsünüz’ şeklinde konuşmuştu. İngiltere ve İtalya gibi ülkelerin ABD’ye verdikleri destek sebebiyle AB, Irak konusunda ortak bir tutum sergileyemiyor.
   <br/>
   <br/>
   Rumsfeld’in, Irak için destek vermeyen Almanya ve Fransa’yı ‘eski kafalılıkla’ suçlaması ABD ile AB arasındaki çıkar çatışmasının bir göstergesi. Bundan böyle Bush yönetimi, Almanya—Fransa ikilisini köşeye sıkıştırmak için elinden geleni yapacaktır. Fakat, şubatta BM Güvenlik Konseyi başkanlığını devralacak Almanya’nın, 27 Ocak’ta kritik Irak raporunu sunacak silah denetçilerinden 14 Şubat’ta ikinci bir rapor isteyebileceğini de bir kenara not etmekte fayda var. Hasılı, bu çekişme bir süre daha devam edecek gibi görünüyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2345), [web.archive.org (arşiv bağlantısı)](http://web.archive.org/web/20031024084248/http://www.aksiyon.com.tr:80/detay.php?id=2345)
