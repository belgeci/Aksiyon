# İyi geceler deprem!.. Günaydın deprem...

*Mehmet Yılmaz 1999.12.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Cep telefonuma, 'dostluk ise sıcak ekmek, taze tereyağı, köy peyniri ve reçel...' diye düşülen liseli yıllardaki arkadaşlardan mesajlar da gelmiyor artık. Herkeste deprem telaşı.
  </font>
 </div>
 <div id="newsText">
  <font class="detail-text">
   Eski mesajlar soft kaçıyor. Nasılsın iyi misin'den sonra üçüncü cümlenin deprem muhabbetleriyle devam ettiği bir dönemi yaşıyoruz.
   <br/>
   <br/>
   Korkun diyor uzmanlar, korktuğunuz için kendinizi aşağılamayın. Korkunun ne kadar insani bir duygu olduğunu söyleyin kendinize.
   <br/>
   <br/>
   En son sallantının üzerinden üç ay geçtiği halde travmalar devam ediyorsa ancak o zaman normal olmayan bir şeylerin olduğuna dikkat çekiliyor. Yani çok kişide görülen uykusuzluk, stres, iştah düzensizliği şimdilik çok olağan. Özellikle İstanbulluların ruh hali travma sonrası stres bozuklukları teşhisiyle tanımlanıyor. Bu tanının en genel belirtileri ise, uykusuzluk, iştahın artması ya da kesilmesi, gece üçlere kadar sallantı olacak diye bekleme, dikkatin dağılması, günlük işlere kendini verememe, huzursuzluk, ani öfke patlamaları. Normal düzeyde giden aile hayatında ve iş yerinde sıklaşan kavgalar, geçmeyen ağrılar...
   <br/>
   <br/>
   Merkezi Kadıköy'de bulunan İnsanbilim Enstitüsü'nün 17 Ağustos depreminden bu yana deprem bölgelerinde yaptığı araştırmalarla ulaştığı bulgular muhtemel deprem tehlikesi içinde bulunan bölgeler için kayda değer ipuçları veriyor.
   <br/>
   <br/>
   İki farklı karakter
   <br/>
   <br/>
   İki tip insan karakterine dikkat çekiyor enstitü çalışanlarından Psikolog Nur Dinçer. İlk gruba girenler, ben hiç korkmuyorum, ne olacaksa olsun düşüncesinde olanlar. İkinci grup ise aşırı korkanlardan oluşuyor. Ama bunlara korkak denmemeli. Çünkü korktuğunu ifade edenler hiç korkmuyorum diyenlerden daha iyi durumdalar. Çok korkanların korkmalarına yol açan en büyük neden de deprem hakkında yeterli bilgiye sahip bulunmamaları. Zira şu ana kadar televizyon ve gazetelerde depremle ilgili olarak nelerin yapılabileceği hakkında yeterli bilgi verilmedi. İnsanlar evlerindeki güvenli yerleri ya da iş yerlerinde nerelerin tehlikeli olduğunu tam olarak kavrayamadılar henüz. Tüm bunları bir kenara bırakın, yaşadığımız evlerimize ne kadar güvenebileceğimizden bile hiç emin değiliz. Evlerin çoğunda ev sahipleri tarafından ısrarla üstüne basa basa tanımlanan "sıva çatlakları" bulunuyor. Bazıları binbir güçlükle zorlamalardan sonra ancak yetkililere gösterilebilmiş. Nasıl tamir edileceğinin söylenmesi dahi en az 10 gün sürüyor. Zemin ve bina ilişkisi kişilerin kabusu olmuş durumda. Dolayısıyla çok sakin olması, kesinlikle panik yapmamasının bilincinde olan bir kişinin dahi bu kargaşa içinde davranışlarını kontrolde tutmayı başarması uzak bir ideal.
   <br/>
   <br/>
   Neyse ki İnsanbilim Enstitüsü'nün araştırmalarından çıkan sonuçlar deprem bölgesinde travma yaşayan insanların sadece yüzde 1012'sinin hayatlarını sürdüremez hale gelecek kadar ağır etkilendiğini belirtmesi geride kalan çoğunluğa göre biraz daha rahatlatıcı. Güçlü bir millet olduğumuzu düşündürüyor. Yüzde 70'i ise ilk şoktan sonra nasıl yiyecek bulabilirim, sevdiklerime nasıl ulaşabilirim, eşyamı nasıl kurtarabilirim gibi temel ihtiyaçlarına bakıyor. Etrafındakilerden ziyade kendisi için ne yapabileceği yönünde kanalize oluyor. Hayatta kalma içgüdüsü de deniyor bu grubun gösterdiği davranışlara. Yüzde 2528'lik grup ise olayın şokunu çok çabuk atlatmayı başarıyor. Bunlar bir nevi deprem kahramanları. İçlerindeki liderlik vasıfları bu tür şok vakıalarında kendisini gösteriyor. Kendilerini kurtardıktan sonra yardım çalışmalarından, sağ kalanların tespitine ve yiyecek teminine kadar o anda nelerin yapılabileceğini düşünüp etrafını örgütleyebilen kişiler de bu gruba dahil olanlar.
   <br/>
   <br/>
   İşyerlerinde deprem hazırlığı için lider tespiti
   <br/>
   <br/>
   İnsanbilim Enstitüsü bu tespitten sonra merceğini iş yerleri ve çeşitli kuruluşlara çevirmiş. Grup çalışmaları esnasında ön plana çıkan, çevresini örgütleyebilen, organizasyon kabiliyetine sahip kişileri tespit edip olası bir deprem tehlikesi karşısında görev verilebilecek kişiler olarak yetkililere öneriyorlar. Ayrıca çeşitli kurslar da veriliyor yardımlaşma ve organizasyon eğitimi olarak ilgi duyanlara.
   <br/>
   <br/>
   Travma sonrası 3 ana duygu beliriyor genel olarak. Kaybedilenlere yönelik üzüntü, aynı olayın tekrar yaşanması korkusu ve kin. Kin duygusu büyük ölçüde yetkililere karşı. Zaman zaman öfke patlamaları yaşanıyor. Depremzedenin yapması gereken en önemli şey, birbirini yargılamamak bu bağlamda. Eskiden hiç öfkeli olmayan biri çok öfkeli olabilir ya da sevgi dolu bir insan hırçın davranıyor olabilir. Hiç kimseyle kolay iletişim kuramayanlar daha yumuşak davranabiliyor. Ne kadar birbirlerini tolere edebilirlerse travmayı atlatmaları daha kolay olacak elde edilen verilere göre.
   <br/>
   <br/>
   Bir tane battaniyeye ihtiyacı var, 5 tane alıyor. Bundan sonra hayatın ne olacağını bilmediğinden. Hem işini hem yakınlarını kaybetmiş. Geleceğe güvenle bakmıyor. İntihar oranları düşük bu bölgelerde. Aksine hayatta nasıl var olabilirim arayışları başlıyor.
   <br/>
   <br/>
   Gelinen bu noktaya rağmen, asıl büyük psikolojik travmaların 6 ay sonra başlayacağı görüşünde Bakırköy Ruh ve Sinir Hastalıkları Hastanesi Başhekimi Arif Verimli. Şu anda deprem bölgesinde yaşananları sadece hayatta kalabilme savaşı olarak tanımlıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5592-iyi-geceler-deprem-gunaydin-deprem.html), [web.archive.org (arşiv bağlantısı)](http://web.archive.org/web/20130513085227/http://www.aksiyon.com.tr:80/aksiyon/haber-5592-iyi-geceler-deprem-gunaydin-deprem.html)
