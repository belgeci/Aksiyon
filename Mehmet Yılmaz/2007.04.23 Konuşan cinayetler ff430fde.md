# Konuşan cinayetler

*Mehmet Yılmaz 2007.04.23*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070708122937im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Son aylarda hep beylik cümleler kurmak, bildik sorular sormak düştü bize. “Geliyorum diyen bu cinayetler niye önlenemedi sahiden?” sorusu gibi... “İki seçim yapacak Türkiye’de 2007 yılı çok zor geçecek.” gibi...
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    “Provokasyonlar olabilir.” gibi... “Halkı Kürt-Türk, Sünni-Alevi, laik-İslamcı gibi çeşitli kategorilere ayırmak isteyenler var.” gibi... Bütün bunları konuştuk, yazdık… Tarihten alınabilecek dersleri çıkardık ama olmadı işte. Yine birileri ortalığı kana buladı. Hem de şimdiye kadar bu topraklarda hiç görülmemiş bir gaddarlıkla.
    <br>
     <br>
      Cinayetler bir türlü gündemden düşmüyor. Malatya’da yaşanan vahşet, özü itibariyle konuşan bir suikast aslında. Tıpkı, bu yılın başlarında gazeteci Hrant Dink’in öldürülmesi gibi. Tıpkı Şubat 2006’da Trabzon’da gerçekleştirilen Rahip Santoro cinayeti gibi… Bu üç menfur olayın arka arkaya gelmesi pek de tesadüf görünmüyor. Özellikle seçildikleri çok belli. Santoro Katolik bir rahipti. Hrant Dink’in Ortadoks olduğu yazılıp çizildi. Malatya’da öldürülen Alman ise bir Protestan. Sahi, bu açıdan bakıldığında bu üç cinayeti nasıl okumak lazım?
      <br>
       <br>
        Bu köşeyi okuyanlar hatırlayacaklardır, Türkiye’deki olaylar ne tek başına iç dinamiklerle izah edilebilir ne de sadece dışarıdaki gelişmelerle. Her ikisi arasındaki ilişkiyi dikkate almadan meydana gelen olayları analiz etmek, birçok olguyu gözden kaçırmamıza sebep olabilir çünkü. Hatırlarsanız, rahibin öldürülmesinden önce Trabzon’da ortaya atılan iki büyük iddia vardı. Trabzon’da Pontusçuluk faaliyetleri artmıştı. Şehirde misyonerler cirit atıyordu; hatta Trabzon’da 20 kadar kilise açılmıştı.
        <br/>
        <br/>
        Dink katledilmeden önce Türkiye, Kerkük meselesine odaklanmıştı. Meclis “gizli” oturum kararı almıştı konuyu görüşmek için. 23 Ocak Salı günü yapılacak bu oturumdan dört gün önce Ermeni vatandaşımız Dink öldürüldü. Türkiye bir anda Kerkük’ü unuttu, kendi iç meselelerini konuşmaya başladı. Aynı süreç Malatya’daki olaydan önce de yaşandı. Barzani’nin, “Türkiye Kerkük’e karışırsa, biz de Diyarbakır’a karışırız.” sözlerinden sonra ayağa kalktı kamuoyu. Devlet, en üst düzeyde Barzani’yi uyaran açıklamalar yaptı. Kuzey Irak’a askerî operasyon düzenlenmesi gündeme geldi. Genelkurmay Başkanı Orgeneral Yaşar Büyükanıt, “Konuşana değil, konuşturana bakmak lazım.” diyerek açık adres gösterdi.
        <br/>
        <br/>
        Bu sırada Ankara’nın asıl gündem maddesi ise cumhurbaşkanlığı seçimiydi. Meclis Başkanı Bülent Arınç, “Türk halkı dindar cumhurbaşkanı istiyor. Cumhurbaşkanı dindar olacak.” açıklaması yaptı. 14 Nisan’da Ankara’da yapılan mitinge öğrencilerin katılabilmesi için Malatya’daki İnönü Üniversitesi rektörünün sınavları ileri bir tarihe ertelediği ortaya çıktı. Merhum Turgut Özal’ın doğduğu şehir, ölüm yıldönümünden bir gün sonra farklı bir vesileyle gündeme gelmiş oldu böylece. Elbette Ankara’daki mitingde, “Erdoğan’ı Köşk’e göndermeyin.” diyenlerin satır aralarında, misyonerler aleyhine sloganlar atmasını da unutmamak lazım. Vatan elden gidiyor psikolojisi oluşturulmasını da…
        <br/>
        <br/>
        AK Parti’nin nihai karar mercii Merkez Karar ve Yürütme Kurulu’nun köşk adayını konuşmak için toplandığı gün Malatya’daki vahşet meydana geldi. Halk dindar cumhurbaşkanı istiyor söylemine, sessiz bir konuşmayla cevap verilmiş oldu belki de. Bir de tabii ki, geçen haftanın başında Dışişleri Bakanı Abdullah Gül ile Devlet Bakanı Ali Babacan’ın birlikte açıkladığı Avrupa Birliği ile ilgili yol haritası da gözden kaçırılmamalı. Türkiye’nin rotasının hâlâ AB yörüngeli olduğunu gösteren ve Ankara’nın 2013’e kadar yapacağı yasal düzenlemeleri anlatan bu açıklamalar da çok önemliydi çünkü.
        <br/>
        <br/>
        Hasılı Türkiye yeni bir sürece girmiş durumda. Benzeri, Soğuk Savaş’ın bittiği 1990’ların başında da yaşanmıştı hatırlarsanız. Arka arkaya gelen cinayetler ve provokatif eylemlerle sarsılmıştı Türkiye. Bu badireyi o zaman hoşgörünün, birlikte yaşamanın önemini kavrayarak atlatmıştı. Şimdi de sanırım bunlara eskisinden daha fazla muhtacız.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Alaattin Çankaya, 28-Nisan-2007
> 1.Tur: 
> Sivil, demokrat ve dindar cumhurbaşkanımız merhum Turgut Özal’ın devamı olduğunu iddia eden şimdiki yeşil arılı ANAP’ın lideri çözüm için yüce Meclis’i uygun görmedi. Yüce Meclis’in dışında medet arayanların dümen suyuna gitti. Ana muhalefetin sunduğu el bombası elinde patladı. İlk turdan itibaren hem sağda birleşme senaryoları, hem de “Özal’ın ANAPı” darmaduman oldu. Adeta bir turnusol edasıyla bu ilk tur Mumcu’nun demokrasiden, yüce Meclis’ten, sivillikten, yüce milletimizin aziz atisinden ne anladığını ortaya apaçık çıkarıverdi. Mumcu’lu ANAP’ın eriyişinin başlangıcı sayılabilecek “Meclisdışılı” bu manevraya seçmenin sandıkta elbet bir cevabı olacak. “Söz milletindir” sözünün sahibi, halkın demokrasisi uğruna hazin bir şekilde öldürülen rahmetli Adnan Menderes’in devamı olduğunu iddia eden, demokrasi havarisi Mehmet Ağar da aynı şekilde yüce Meclis’in dışında çözüm(süzlük) aradı. Yüce Meclis’in çözüm yeri olduğunu hafife alanlarla halkın seçim sandığında elbette bir hesabı olacaktır. Yüce dinimizin rükun, ritüel veya kutsallarını makam gönderlerine bayrak yaparak dini siyasileştiren; dinimizi tekellerinde gören geçmiş (sabıkalı) ve şimdiki oluşumları da aslında unutmamak gerekir. Milletin kalbi olan yüce Meclis’in içini siyasi sembollerle doldurup kovanlarca arıyı sağduyulu yönetimlerin üzerine boşaltıp sahneyi terk edenlere de en az ana muhalefete diyeceğimiz kadar “diyeceğimiz” var. Demirel, Özal gibi yapmayıp ayağına kadar gelmiş en üst makamı, hizmet için, millet için başkasına devredene ne mutlu. Muhalefetin tahriklerine gelmeyip halkın çoğunluğunun tercih ettiği partiye, milletin himmetine, Türkiye’nin istikrarlı yükselişine saygısını tavır ve davranışlarıyla açıkça gösterene ne mutlu. Tencereci, derin ulusalcıların kıyamet senaryolarının seslerinin çokluğu; içinin boş olduğunu gösteriyor. Onların öldürme yemin merasimleri, yok etme antları, kandan ve kaostan medet umma niyetleri sağduyulu yüce halkımız tarafın asla iltifat göremeyecektir.

### İsmail Safyürek, 26-Nisan-2007
> Fark çok açık: 
> Hem Sezer hem de sayın Turgut Özal sayılarını çok iyi takip ettim. Aradaki fark çok açık.

### Ali Beyru, 26-Nisan-2007
> Geleceği gördünüz: 
> Aksiyon’la gurur duydum. İşte geleceğe bakabilen yayın anlayışı bu. Abdullah Gül’ün adaylığını yaptığınız röportajlarla belirtmiş ve en uygun olanın bu olduğunu Ahmet Taşgetiren açıklamıştı. Tebrikler. Bence habercilik bu.

### Ahmet Kılıç, 23-Nisan-2007
> Farklı bir yorum: 
> Bu yazıyı dikkatle okudum. Olaylara farklı bir pencereden bakmamı sağladı. Olayları karşılaştırmanız çok anlamlı. Allah yar ve yardımcınız olsun.

Kaynak: [www.aksiyon.com.tr](http://www.aksiyon.com.tr:80/detay.php?id=27289&yorum_id=19224), [web.archive.org (arşiv bağlantısı)](http://web.archive.org/web/20070708122937/http://www.aksiyon.com.tr:80/detay.php?id=27289&yorum_id=19224)
