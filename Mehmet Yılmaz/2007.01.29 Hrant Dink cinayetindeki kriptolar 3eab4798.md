# Hrant Dink cinayetindeki kriptolar

*Mehmet Yılmaz 2007.01.29*

<div>
 <p>
  <font>
   Sloganlarla büyüyen bir nesiliz biz. Önce “Komünistler Moskova’ya” diyerek yolları arşınladık; sonra da “Türkiye laiktir laik kalacak” sloganını atarak. Şimdi kendimizi oyalayacak yeni birini daha bulduk: “Hepimiz Ermeni’yiz”.
   <br/>
   <br/>
   Agos Gazetesi Genel Yayın Yönetmeni Hrant Dink’in menfur bir suikast sonucu öldürülmesinden sonra ortaya atıldı bu slogan. İstanbul’daki cenaze törenine katılanlar, çeşitli dillerde bu sloganı ifade eden dövizler taşıdı ellerinde. Amaç Türkiye’nin çok kültürlü yapısına vurgu yapmaktı. Fakat psikolojik harbin dozajı biraz ileri gitti sanırım. Bir anda herkes kendini “Hrant ve Ermeni” olarak gördüğünü ilân etmeye başladı. Şüphesiz buna karşı bir reaksiyon olacağı belliydi. Bugün seslendirilen yeni slogan ise şöyle: “Hepimiz Türk’üz”.
   <br>
    <br>
     “Hepimiz Ermeni’yiz” diyenler, cinayetin amacı toplumu kamplara bölmekti fikrinden yola çıkarak attı bu sloganı. Niyetleri de yıllardır sahnelenen ‘siyasi cinayetler’ tiyatrosuna karşı çıktıklarını göstermekti. Ama niyet beklenen sonucu vermedi bana göre. Çünkü seçilen slogan özünde ‘birleştirme’ iması olsa da ihtiva ettiği mana ile ciddi bir ‘ayrışma’ fikrini hâsıl etti zihinlerde.
     <br>
      <br>
       Cinayetin ardından şuuraltı patlamalarına da şahit oldu kamuoyu. Kimi meseleyi ‘Türkler’e hakaret etmeye kadar vardırdı. Kimi de birilerine ‘kripto’ gönderdi yazdığı köşe yazısından, erkek çocuğu olursa ismini ‘Hrant’ koyacağına dair söz vererek. “Ne var bunda abartılacak, sol aydınların klasik davranışı bunlar. Oluşan duygusal atmosferle bunları yazmışlardır.” şeklinde itiraz edenler olabilir. Acaba gerçekten öyle mi?
       <br>
        <br>
         Mevcut hissî havanın dışına çıkıp bakıldığında ilginç ayrıntılar göze çarpıyor aslında. Dink’in cenazesi kaldırılırken TBMM kapalı oturum yaparak Irak’ı konuştu. Öncesinde Başbakan Erdoğan Irak, Kerkük ve PKK hakkında ciddi açıklamalar yaptı. MİT Müsteşarı, değişen uluslararası dengeler açısından artık Türkiye’nin, kendini olayların akışına bırakma ya da ‘bekle-gör-tavır al’ taktiği ile sınırlama lüksüne sahip olmadığını belirtti. ABD Başkanı Bush, Irak’a 20 binin üzerinde ilave asker gönderme kararı aldı, Kürt peşmergeler Sünni Araplarla savaşmak için Bağdat’a gitti. Saddam’ın asılmasıyla birlikte Irak’ın ‘mezhep savaşı’ ile parçalanma sürecinin hızlanacağından korkan herkesin gözü kulağı Irak’taki gelişmelerdeydi.
         <br/>
         <br/>
         Dink cinayetiyle dikkatler dışarıdan içeriye çevrildi bir anda. Halbuki tarihî tecrübe, adeta bir fay hattı üzerinde bulunan Türkiye, İran, Irak, Afganistan ve Pakistan’daki herhangi bir gelişmenin diğerlerine etki yaptığını gösteriyor bize. 5 Temmuz 1977’de Ziya ül Hak darbeyle iktidara geldi Pakistan’da. Türkiye’de sağ sol çatışması, 1978’in sonlarına doğru Maraş’taki olaylarla Alevi-Sünni çatışmasına dönüştü. 1 Şubat 1979’da Humeyni Tahran’a dönüp Şah rejimini devirirken, aynı gün Türkiye’de Abdi İpekçi öldürüldü. Temmuz 1979’da Saddam Hüseyin Irak’ta iktidarı eline geçirdi. 24 Aralık 1979’da da Afganistan Sovyet işgaline uğradı.
         <br/>
         <br/>
         Şartlar olgunlaşınca Türk halkı 12 Eylül 1980 sabahı askerî darbeyle uyandı. 10 gün sonra Saddam’ın askerleri İran’a saldırdı. İran-Irak savaşının kızıştığı bir dönemde İsrail jetleri, 7 Haziran 1981’de Irak’ın nükleer santrali Osirak’ı yerle bir etti. Sahi şimdiki hedef hangi ülkenin nükleer santrali acaba?
         <br/>
         <br/>
         Şartlar değişti, fay hattında yeni hareketlenmeler oldu. 18 Haziran 1988’de Özal’a suikast düzenlendi. İki ay sonra (17 Ağustos) Ziya ül Hak uçağının havada infilak etmesi sonucu hayatını kaybetti. 29 Ağustos’ta İran ile Irak arasında ateşkes imzalandı. Sovyet ordusu, 15 Şubat 1989’da Afganistan’dan çekildi. Türkiye’de hepimizin ezbere bildiği siyasi cinayetler dönemi başladı. Alevi-Sünni çatışması bu kez Sivas’ta Madımak Oteli’nin yakılmasıyla tezgâhlandı.
         <br/>
         <br/>
         Sözün özü şu: Rahip Santaro geçen yıl şubatta misyonerlik tartışmaları yaşanırken öldürüldü. Hrank Dink de bir yıl sonra Irak’ta mezhep savaşı endişesi taşıyan Türkiye, “Irak artık öncelikli politikamız” dedikten sonra suikasta uğradı. “Hepimiz Ermeni’yiz” diyenler biraz da bu noktalarda kripto araştırması yapsa iyi olur sanırım.
         <br/>
         <br/>
         İyi haftalar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 5674 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=26611), [web.archive.org (arşiv bağlantısı)](http://web.archive.org/web/20070711081713/http://www.aksiyon.com.tr:80/yazdir.php?id=26611)
