# Asıl hesaplar mayıstan sonrasına

*Mehmet Yılmaz 2007.04.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20070710234903im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Sancılı bir dönemden geçiyor Türkiye. Kamuoyu, Çankaya Köşkü’ne çıkacak yeni sakinin kim olacağını merak edip durdu son bir yıldır. Şimdi son dönemeçteyiz.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Önümüzdeki haftadan itibaren süreç başlıyor resmen. 2002’den bu yana ülkeyi yöneten AK Parti iktidarının yeni cumhurbaşkanını belirleyecek olması, kimi çevrelerde rejim krizine dönüştürüldü adeta. Başbakan Recep Tayip Erdoğan’ın veya onun gibi düşünen birinin cumhurbaşkanı olmasının Türkiye’yi karıştıracağı söylendi. Hatta eski Genelkurmay Başkanı Doğan Güreş, ülkenin kaosa sürüklenebileceğini iddia etti.
    <br>
     <br>
      Şüphesiz tartışmaların odağında Meclis’te ezici bir çoğunluğa sahip AK Parti’nin cumhurbaşkanını tek başına belirleyecek olması var. Ama asıl endişe kaynağı, bana göre, kasım ayında yapılması kuvvetle muhtemel genel seçimlerde sandıktan ikinci kez tek başına AK Parti iktidarının çıkma ihtimali. Siyasi, ekonomik ve toplumsal istikrarla ömrü uzayan hükümet, 1980 darbesinden sonra işbaşı yapan iktidarların hiçbirinin yapamadığını hayata geçirmeyi başararak 5 yıllık görev süresini sonuna kadar kullanmasını bildi. Şimdi de ikinci beş yıllık görev için seçmenin tercih ettiği en büyük aday durumunda.
      <br>
       <br>
        Tartışmaların seyri de bu gerçeğin kabullenilmesiyle birlikte son birkaç haftada değişti sanırım. Daha önce Çankaya’ya AK Parti patentli birinin çıkarılmaması üzerine kurgulanan tartışmalar yerini, yeni siyasi oluşumlara, Meclis’te daha fazla partinin temsil edilmesi gerektiği gibi konulara bırakmaya başladı. Cumhuriyet gazetesinin ve bazı sivil toplum örgütlerinin başlattığı “Tehlikenin farkında mısınız?” başlığı altında özetlenebilecek “sıklet merkezi oluşturma” çabalarının somut bir neticeye ulaşmaması, bu strateji değişikliğine etki yapmış olabilir. Hatta CHP lideri Deniz Baykal’ın giderek dozunu artırdığı eleştirilere de bu gözle bakmakta fayda var.
        <br/>
        <br/>
        Bu analizi yaparken Türkiye’deki mevcut durumu anlatmak lâzım. Malumunuz Türkiye’de sistem üçlü sacayağı üzerine kurulu: Yasama, yürütme ve yargı. Son beş yılda yaşananlara bakıldığında sistem yasama-yargı dengesi üzerine kuruldu. Başbakanlık ve Meclis bir yanda, cumhurbaşkanı ve yargı da diğer yanda. Meclis’in ve hükümetin aldığı her karar, cumhurbaşkanı ve yüksek yargı tarafından engellenmek istendi, yeri geldiğinde yasalar veto edildi, bürokratların atamaları yapılmadı. Cumhurbaşkanlığı seçimini önemli kılan ve tartışmalı hâle getiren ince çizgi burada çıkıyor ortaya.
        <br/>
        <br/>
        Eğer yeni cumhurbaşkanı AK Parti kökenli biri olur, genel seçimlerde de AK Parti ikinci kez tek başına sandıktan çıkarsa, dengeler ciddi biçimde değişir kaygısı dile getiriliyor. Kimilerine göre bu rejim krizi demek. Elbette bu endişelerin altında şöyle bir önyargı var: “Devletin en önemli kurumlarına atama yetkisine sahip bir cumhurbaşkanı 7 yıl, AK Parti de 5 yıl tek başına iktidarda kalırsa, cumhuriyetin temel nitelikleri dâhil pek çok şey önümüzdeki yıllarda kökünden değiştirilebilir.”
        <br/>
        <br/>
        Bu ön kabulden hareketle şimdi tartışmalar, çok partili bir Meclis ve AK Parti’nin yer almadığı bir koalisyon hükümeti çerçevesinde yapılıyor. Bu alternatif arayışı Türkiye’nin çok da yabancısı olduğu bir şey değil. Rahmetli Turgut Özal, 31 Ekim 1989’da TBMM tarafından sekizinci cumhurbaşkanı olarak seçildiğinde, hükümeti de partisi Anavatan’ı da yönetebileceğini düşünmüştü. Ama bunu başaramadı. Hem hükümet hem de partisi kısa sürede avucunun içinden kayıp gitti. Bir süre sonra Çankaya’da yalnız kaldı, bir diğer tabirle yalnızlığa terk edildi. Bunu fark ettiğinde yeni bir parti kurmaya karar verdi. Ama ömrü vefa etmedi, Çankaya’da 7 yılı dolduramadan 17 Nisan 1993’te hayatını kaybetti.
        <br/>
        <br/>
        Herkes Özal ile Erdoğan’ın cumhurbaşkanlığı sürecini karşılaştırıyor. Bence asıl karşılaştırılması gereken nokta, Özal cumhurbaşkanı olduktan sonra yaşanan gelişmelerde gizli. Sanırım o süreç de şimdiden başladı bile…
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Gazi Dağlı, 22-Nisan-2007
> Başarılı çalışmalarınızın devamını diliyorum: 
> Geçen hafta Fethullah Gülen Hocaefendi'nin görüşlerinin ek olarak verilmesi çok iyi bir düşünce. Devamını da bekliyoruz.

### Mustafa Çakmak, 11-Nisan-2007
> Beşiktaş'ı desteklerseniz sevinirim: 
> Bugünlerde özellikle BJK’nin üzerinde durduğu bir konu var: Yabancı kelimelerin yerine Türkçelerinin kullanılması. BJK; stroe yerine Kartal Yuvası diyor. Yeni çalışması ise fair play kelimesini değiştirmek. Bu konuya Aksiyon’da da yer verirseniz sevinirim.

### Ayhan Uyar, 11-Nisan-2007
> Puslu havadan medet umanlar: 
> Ülkede hava puslansın da kargaşadan pay kapalım diye bekleyen insanlara ne demeli! Yaklaşan cumhurbaşkanlığı seçimleriyle birlikte ortamı bulandırmak için elinden geleni ardına koymayanlar gün gelecek yaptıklarına pişman olmayacak mı?

### Mehmet Demirel, 10-Nisan-2007
> Reklam kampanyası başlatmalısınız: 
> Aksiyon dergisini ülkemizde belli bir kesim biliyor. Onu daha geniş kitlelere duyurmak için reklam kampanyası başlatmak gerekiyor. Televizyon ve gazetelere aynı anda verilecek reklamlar çok ses getirebilir.

### Muhammet Elçiçeği, 10-Nisan-2007
> 5 yıl önce, 10 yıl önce...: 
> 5 yıl önce Aksiyon 10 yıl önce Aksiyon bölümü çok hoşuma gidiyor. Geçmişi hatırlatıyor bizlere, teşekkürler Aksiyon.

### Hüseyin Türkan, 10-Nisan-2007
> Güzel ülkemizin güzel köşeleri: 
> Bir gemide 3. kaptanım. Aksiyon’u baştan sona bir solukta okuyorum. Dergimize güzel ülkemizin güzel köşeleriyle ilgili sayfalar eklerseniz çok sevinirim.

### Kürşat Ataç, 09-Nisan-2007
> Karikatürler çok güzel: 
> Alperen Köseoğlu'nun dergiye ayrı bir hava getirdiğini düşünüyorum. Haber ve yorumlarıyla olaylara farklı açılardan bakabilmemizi sağlayan Aksiyon gibi bir dergiye de, her çizgisiyle bizi düşündüren Alperen Köseoğlu gibi birisinin yakışacağını düşünüyorum. Başarılarınızın devamını diliyor, Alperen Köseoğlu'nu çizgilerinin gücünden dolayı tebrik ediyorum.

### Fatih Mehmet Durcan, 08-Nisan-2007
> Aksiyon: 
> "Aksiyon" üstün fikir, sadece şuurlu hareket, teşebbüs, hamle, tesir... Bir işin mücerret manası, kıymet hükmü, aksiyon... Böyle tanımlıyor Üstad Necip Fazıl. Gerçekten de doğru, bu mânâların hiçbir zıddını göremiyorum dergimizde. Ülkemiz için okunması en gerekli dergi...

Kaynak: [www.aksiyon.com.tr](http://www.aksiyon.com.tr:80/detay.php?id=27176&yorum_id=18710), [web.archive.org (arşiv bağlantısı)](http://web.archive.org/web/20070710234903/http://www.aksiyon.com.tr:80/detay.php?id=27176&yorum_id=18710)
