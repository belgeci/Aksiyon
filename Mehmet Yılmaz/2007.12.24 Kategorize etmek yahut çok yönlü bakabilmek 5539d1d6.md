# Kategorize etmek yahut çok yönlü bakabilmek

*Mehmet Yılmaz 2007.12.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071228190911im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İkinci Dünya Savaşı'nın Avrupa'yı kasıp kavurduğu yıllardır. İsmet İnönü hükümeti, ülkedeki ekonomik sıkıntıyı atlatabilmek için 11 Kasım 1942 tarihinde servet ve kazanç sahiplerinden bir defaya mahsus vergi toplama kararı alır.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Tarihe “Varlık Vergisi” olarak geçen bu karara muhatap olanlardan biri de Vitali Hakko'dur. Musevi cemaatine mensup iş adamı, tüm varlığının yarısı kadar vergi tahakkuk ettirilince Anadolu'daki müşterilerinden borç istemek için yollara düşer. Hemen herkes yokluk içindedir; ama kimse Hakko'nun elini boş çevirmez o zor dönemde. Hakko’yu en fazla memnun eden ise Ankara’da şapka ticareti yapan “Hacı Baba” lakaplı bir tüccar olur. “Olanları duydum. Üzülme, Allah büyüktür.” sözleriyle teselli eder onu. Çıkarken de cebine bir zarf sıkıştırır. İçinden, kendisine biçilen verginin beşte biri tutarında banknot çıkınca Hakko gözyaşlarını tutamaz.
    <br>
     <br>
      Geçtiğimiz günlerde hayatını kaybeden Vitali Hakko, Cumhuriyet’in kurulmasından sonra ticari hayatta öne çıkan isimlerden biriydi. 1925’te hayata geçirilen Şapka Devrimi’nden hayli kazançlı çıkmıştı. 1934’te kurduğu Şen Şapka mağazası ile büyük atılım yapmış, aile şirketi Vakko’yu bir dünya markası haline getirmişti. Kendisi de hatıralarını anlattığı otobiyografi kitabında buna değiniyor zaten: “Şapka devrimi, kıyafet devrimi olmasaydı, kuşkusuz bugün Vakko olmazdı. Vakko, tüm varlığını Kemalist devrimlere ve Türkiye’nin Batılılaşma çabalarına borçludur.”
      <br>
       <br>
        Hakko içimizden biriydi ve bu topraklarda asırlardır yaşayan renkli kültürün bir parçasıydı. Aklını kullanmış, eline geçen fırsatları iyi değerlendirmişti. Zamanla şapkadan kazanılan kâr azalınca eşarp üretimine geçmişti. Bunlarda yadırganacak çok fazla bir şey yok aslında. Beni bu yazıyı yazmaya sevk eden amil ise Milliyet gazetesinde “İslamcı basında Vakko kırılması” başlığıyla verilen haber. Gazete, medyayı kategorize etmekle kalmıyor, Vakko’nun ölümü üzerinden muhafazakar kesime göndermeler yapıyor. Üzücü bir durum. Özellikle de merkez medyanın öteden beri takındığı tavır dikkate alındığında…
        <br/>
        <br/>
        Vitali Hakko zor zamanda kendisine uzanan yardım elini unutmuyor. Ama merkez medya bugün Anadolu’nun dört bir yanında ticaret yapan “Hacı Baba”ları “yeşil sermaye” olarak nitelendirebiliyor. Kız çocuklarının okuması için kampanyalar düzenleyip çeşitli şehirlerde yurtlar yuvalar açanları, okullarda namaz kılan öğrenciler var diye manşete çekebiliyorlar. Milletin dertlerine ilgi duymuyorlar, sandıktan bekledikleri sonuç bir türlü çıkmayınca da bu halk nereye gidiyor diye anket çalışması yaptırıyorlar. Ardından da çekiyorlar dokuz sütuna manşeti: “Türbanlı sayısı 4’e katlandı.”
        <br/>
        <br/>
        Hep vurguluyoruz burada, milletimizi iyi tanımak gerekiyor diye. Piyanist Fazıl Say, “Ülkeyi terk etmeyi düşünüyor insan” dediğinde ortalığı ayağa kaldıranlar aynı hassasiyeti Anadolu’nun kavruk yüzlü çilekeş insanlarından esirgiyorlar. Mesela İskilipli Atıf Efendi’nin neden idam edildiğini dile getirmiyorlar. Bırakın onu, geçenlerde Çetin Altan’ın yaptığı tarihî itirafı bile görmezden geliyorlar. Ne demişti Çetin Altan? “Hasan Paşa’nın torunuyum. Dedem Erzurum’da ilk kadını, Şal Hatun’u, idam etmiştir maalesef. Orada 15 kişi şapkaya karşıyız diye yürüyor. O kadın da idam edilirken, ben zaten hatun kişiyim, nereden şapka giyeyim diyor. Bu üzücü bir şey.”
        <br/>
        <br/>
        Evet gerçekten üzücü. Medyanın bazı gerçekleri tersyüz ederek anlatması ise hepten kahredici. Kategorize etmek, meselelere çok yönlü bakabilmeyi beceremeyenlerin harcıdır. Kategorize etmek, saplantılara yenik düşmenin metodudur. Doğru ve demokratik olan, meselelere çok yönlü bir itidal bilinciyle yaklaşabilmek, çağdaş ihtiyaçlara cevap verici sentezlere ulaşmanın yolunu açabilmektir. Medyanın varoluş sebebi aslen budur. Vitali Hakko üzerinden bazı göndermeler yapanlar, Erzurum’da yaşananları merak ediyorlarsa eğer, araştırmaya M. Çetin Baydar’ın yazdığı belgesel roman ‘Şapka’yı okuyarak başlayabilirler.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29167), [web.archive.org (arşiv bağlantısı)](http://web.archive.org/web/20071228190911/http://www.aksiyon.com.tr:80/detay.php?id=29167)
