# Ortadoğu'da devran tersine mi dönüyor?

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20041027030623im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041027030623im_/http://www.aksiyon.com.tr/resim/447/18.jpg" vspace="5"/>
  </p>
 </font>
 <font class="content">
  Daha düne kadar intikam yeminleri ediliyordu. Caddeler ve sokaklar kana bulanıyor, hemen hergün iki tarafta da hüzünlü cenaze törenleri düzenleniyordu. Ne olduysa birden, önce taraflar arasında bir ateşkes sözü ortalıkta dolaşmaya başladı.
 </font>
 <p>
  <font class="content">
   Ardından da İsrail hedeflerine en ‘ölümcül’ hamleleri gerçekleştiren gruplardan Hamas, İslami Cihad ve El Fetih, saldırıları üç aylığına durdurmayı öngören ateşkesi kabul ettiklerini açıkladılar.
   <br/>
   <br/>
   Hamas’ın kurucularından Şeyh Ahmed Yasin, ‘örgütün, tüm gelişmeleri incelediğini ve ateşkes çağrısı ya da çatışmaların askıya alınması kararına vardığını’ söylerken, örgütün üst düzeydeki yetkililerinden Abdülaziz Rantisi ise müşterek tutumlarını yansıtan ortak bir metni kabul ettiklerini duyurdu. Rantisi’ye göre, belge Hamas tarafından hazırlandı.
   <br/>
   <br/>
   Şeyh Yasin’in, saldırıları askıya alma kararlarını şartlı olarak uygulayabileceklerini söylemesi dikkat çekiyor. Yasin, Hamas’ın aldığı ateşkes kararının ‘belirli şartlar ve zaman çizelgesi içerdiğini’ söyledi, fakat sözkonusu şartlar ve ateşkesi ne zaman ilân edecekleriyle ilgili ayrıntı vermedi.
   <br/>
   <br/>
   Üç örgütün hazırladığı ortak metinde, İsrail’e yönelik saldırıların üç ay durdurulmasının yanısıra, İsrail’in de Filistinlilere yönelik tüm askeri operasyonlarına son vermesi isteniyor.
   <br/>
   <br/>
   Bir yandan bu gelişmeler yaşanırken diğer tarafta da İsrail ile Filistinli yetkililer arasında yapılan güvenlik görüşmelerinde önemli ilerlemeler sağlandı. Taraflar, İsrail askerlerinin Gazze Şeridi ve Beytüllahim’den çekilmesi konusunda ilke bazında anlaşmaya vardılar. Anlaşma, İsrail’in Gazze’nin kuzeyinden ve Batı Şeria’daki Beytüllahim’den çekilmesini içeriyor.
   <br/>
   <br/>
   ABD, AB, BM ve Rusya tarafından hazırlanan ve geçtiğimiz nisan ayında taraflara sunulan üç aşamalı ‘yol haritası’, İsrail’in 2000 yılının Eylül ayından beri işgal ettiği yerlerden çekilmesini öngörüyor. Üç aşamadan oluşan plan, öncelikle şiddetin durdurulmasını, daha sonra geçici sınırlara sahip bir Filistin Devleti kurulmasını, son olarak da Kudüs ve Filistinli mültecilerin geri dönüşü gibi kilit sorunlara çözüm getirilerek nihai bir anlaşmaya varılmasını hedefliyor.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2721), [web.archive.org (arşiv bağlantısı)](http://web.archive.org/web/20041027030623/http://aksiyon.com.tr:80/detay.php?id=2721)
