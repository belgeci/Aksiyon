# En 'şahin' İsrail kabinesi

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20031024072947im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031024072947im_/http://www.aksiyon.com.tr/resim/45/16.jpg" vspace="5"/>
  </p>
 </font>
 <font class="content">
  “Bugün 75 yaşıma girerken, pekçok acı ve zorluklara katlanmış, pekçok şeyi hak eden bu milleti sükûnet, zenginlik ve barış yoluna taşımaktan başka bir arzum yok.” İsrail’in ‘eskimeyen başbakanı’ Ariel Şaron’un 30. hükümetin kuruluşu ile ilgili olarak yaptığı konuşmanın son cümlesiydi bu. Şaron, bir ay süren koalisyon pazarlıklarından sonra İşçi Partisi’ni ve ultra—Ortodoks din eksenli partileri dışarıda bırakan ‘laik—sağ’ ağırlıklı hükümet kurmuş, İsrail’in en laik başbakanı Ehud Barak’ın bile telaffuz edemediği sözler veriyordu.
 </font>
 <p>
  <font class="content">
   ‘Laikçi’ Shinui Partisi ile yaptığı koalisyon anlaşması gereği Yahudi Şeriatı’na göre evlenemeyen İsrail vatandaşları ile alâkalı laik bir düzenleme sözü veriyor. Ülkenin sivil haklar üzerine dayalı bir anayasaya kavuşturulması zamanının geldiğinden bahsediyor. Ülke kuruldu kurulalı dindar—laik statükosunun ögesi olmuş dini eğitim müesseselerinde ders gören öğrencilerin askerlikten muaf olacağı hükmünün alanının daraltılacağını belirtiyor.
   <br/>
   <br/>
   Şaron kendisine oy verenleri mutlu etmiş ancak parti içinde başını Netanyahu ve Ehud Olmert’in çektiği bir gayr—ı memnunlar grubu da oluşturmuştu. Bir önceki dönemde ekonomiyi altüst eden Silvan Shalom’u dışişleri bakanlığına getiren Şaron, daha önce bu makamda bulunan Netanyahu’ya ‘kabul etmeyeceği ümidiyle’ maliye bakanlığını teklif etti. Netanyahu kabul edince, bu kez onu dengelemek için bekletilen Olmert’e sanayi ve ticaret bakanlığı, yanısıra da başbakan yardımcılığı verildi.
   <br/>
   <br/>
   Olmert, aynı zamanda İsrail Toprağı Otoritesi’nden de mesul olacak ki bu artan yerleşimcilik ve Doğu Kudüs’te yeni istimlaklar demek. Kamu Güvenliği Bakanlığı’na getirilen Tzahi Hanegbi ise gerek İsrail—Filistin barışı, gerekse İsrail’in kendi iç barışı hususunda ‘ümitsiz’ olmak için başka bir sebep. Bakanlık sayısı artırılıp Dan Meridor gibi ılımlı isimler hükümete katılmazsa İsrail tarihinin en ‘şahin’ hükümetiyle karşı karşıyayız demektir. Ancak hiç belli olmaz. 1979 yılında İsrail’in tarihi boyunca gerçekleştirdiği ilk başarılı barış anlaşması Camp David’i de bir şahin Likud hükümeti imzalamıştı.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2445), [web.archive.org (arşiv bağlantısı)](http://web.archive.org/web/20031024072947/http://www.aksiyon.com.tr:80/detay.php?id=2445)
