# Annan planı Kıbrıs satrancında sonun başlangıcı

*Mehmet Yılmaz 2004.04.19*

<div>
 <p>
  <font>
   Kıbrıs, 24 Nisan"da tarihi bir gün yaşayacak. Ada"nın kuzey ve güneyinde yaşayan Türkler ve Rumlar, Birleşmiş Milletler Genel Sekreteri Kofi Annan"ın sunduğu plan için "evet" ya da "hayır" diyecek. Yıllardır kalıcı bir çözüme kavuşturulamayan Ada"daki uyuşmazlık, referandumdan çıkacak sonuca göre yeni bir safhaya girecek.
   <br/>
   <br/>
   Kıbrıs"ta, referandum için geri sayım başladı. 24 Nisan"da sandık başına gidecek Türk ve Rum seçmenler, Birleşmiş Milletler Genel Sekreteri Kofi Annan"ın sunduğu planı kabul veya reddederek geleceklerini oylayacak. İki toplumun nabzını tutan anketler, son haftada ciddi bir siyasi gelişme olmaz ise, Rumların plana "hayır", Türklerin ise "evet" diyeceğini gösteriyor. Bu gerçeği kabullenmekte zorlanan uluslararası toplum, anlaşmanın 1 Mayıs 2004 tarihinden önce yürürlüğe girmesi için Rumlar üzerinde "evet" baskısı yapıyor.
   <br>
    <br>
     Bu güç merkezlerinin başında Amerika Birleşik Devletleri ve Avrupa Birliği geliyor. Washington yönetimi, Rumların "hayır" tercihi yapması halinde, Ada"nın kuzeyine yönelik sürdürülen ambargonun kalkmasından Tayvan modeli gibi Kuzey Kıbrıs Türk Cumhuriyeti"nin tanınmasına yeşil ışık yakılmasına kadar bir dizi "temenni"yi dile getiriyor. Amerika Birleşik Devletleri Dışişleri Bakanı Colin Powell"ın "Eğer Kıbrıslı Rumlar referandumda hayır oyu verirse, Amerika Birleşik Devletleri Kıbrıslı Türkleri, referandumda evet oyu verdikleri için resmen tanımakla ödüllendirebilir mi?" şeklindeki bir soruya verdiği cevap oldukça diplomatik: "Şimdilik her iki tarafı da referandumda "evet" oyu vermenin kendi çıkarlarına olduğuna ikna etmeye odaklanıyoruz."
     <br>
      <br>
       Fakat, Amerika Birleşik Devletleri bir yandan diplomatik lisan kullanırken diğer yandan da Dışişleri Bakan Yardımcısı Marc Grossman vasıtasıyla Ada"nın Türk kesimi ile ilişkilerini Avrupa Birliği ile birlikte geliştirme yolunda ciddi adım atmayı planladığı mesajı veriyor. Kuzey Kıbrıs Türk Cumhuriyeti Dışişleri Bakanı Serdar Denktaş"ı telefonla arayan Marc Grossman"ın "Referandumda Rum tarafından olumlu sonuç çıkmadığı takdirde sizinle ilişkilerimiz değişecek" demesi, Ada"da 1 Mayıs sonrası yaşanacaklar hakkında ipuçları veriyor.
       <br>
        <br>
         Basına yansıyan "muhtemel planlar" arasında, çözüm olmazsa Kıbrıs Türk topraklarının Avrupa Birliği tarafından "nihai katılımı bekleyen özel bölge" olarak tanımlanması düşünülüyor. Böylece Washington için, Kıbrıs Türk tarafıyla ilişki kurma zemini hazırlanmış oluyor. Bu muhtemel düzenlemede, Kıbrıs Türk tarafına ambargonun hafifletilmesi, Uluslararası Para Fonu (IMF) ve Dünya Bankası gibi uluslararası finans kuruluşlarından Türk tarafına dış finansman sağlanması, Amerika ve diğer ülkelerden ticari uçakların Kıbrıs Türk tarafındaki havaalanını kullanmaya başlamaları, Amerika Birleşik Devletleri"nin Kıbrıs Türk tarafında bir temsilcilik açması, Amerikan sermayesinin Kıbrıs Türk tarafına girmesi, Kıbrıs Türk seyahat belgelerinin tanınması gibi bir dizi önlem bulunuyor. Bu süreçte, Tayvan modelinde olduğu gibi, Washington"ın Kıbrıs Türk tarafında Güney Kıbrıs"ın egemenliğinde olmayan bir temsilcilik açması da öngörülüyor.
         <br/>
         <br/>
         Referandumda Rumların olumsuz oy kullanması halinde kuzeye yönelik ekonomik ambargonun kaldırılacağının ilk işareti ise, Avrupa Birliği Komisyonu"nun Genişlemeden Sorumlu Temsilcisi Günter Verheugen"den geldi. "Kıbrıslı Türklerin cezalandırılmaması bizim sorumluluğumuzdur" diyen Günter Verheugen, kuzeyin ekonomik ambargosuna son vermek için yeni bir inisiyatif alacağını ve komisyona yeni bir öneri sunacağını söyledi. Rumların referandumda "hayır" oyu vermesi halinde iki toplumu birbirinden ayıran yeşil hattın Avrupa Birliği sınırı haline dönüşeceğini belirten Avrupa Birliği Komisyonu"nun Genişlemeden Sorumlu Temsilcisi Günter Verheugen, çözüme karşı çıkıp 1 Mayıs sonrasına atma planı içinde olan Rumlara gönderme yaparak, "Bazıları taktiklerin işe yarayacağı düşüncesine kapılmasın" diye konuşuyor.
         <br/>
         <br/>
         Uluslararası baskılar daha çok Rumların üzerinde yoğunlaşıyor. Eskiden baskıların hep Türkler üzerinde yoğunlaşması Rumları fikir beyan etme konusunda özgür bırakıyordu. Gerek Atina gerekse Ada"nın kuzeyinden gelen sesler, Rumların ilk kez yoğun bir dış baskı altında olduğunu gösteriyor. Referandum konusunda renk vermeyen Yunanistan Başbakanı Kostas Karamanlis, Annan Planı"na ilişkin yaptığı açıklamada, "Kıbrıs Rum halkının kararı ne olursa olsun sonuna kadar destek vereceklerini" söylüyor. Buna karşın, Kıbrıs Rum Kesimi lideri Tasos Papadopulos"un kararı ise çok net: Hayır.
         <br/>
         <br/>
         Aynı tercihi adanın kuzeyinde yapan bir başka isim de Kuzey Kıbrıs Türk Cumhuriyeti Cumhurbaşkanı Rauf Denktaş. Annan Planı ile Kıbrıs"ın kaybedildiğini savunan Denktaş"a göre, ABD ile AB, Rumlar"a "evet" dedirtmek için oyun oynuyor. Türkiye"de ise Cumhurbaşkanı Sezer, planın hukuki güvenceleri üzerinde dururken, hükümet yürütülen müzakerelerin "kazan-kazan" mantığı ile yürütüldüğünü savunarak, alınabilecek en iyi sonucun elde edildiği görüşünde.
         <br/>
         <br/>
         Annan Planı ile ilgili en çarpıcı açıklama ise Genelkurmay Başkanı Orgeneral Hilmi Özkök"ten geldi. Uluslararası alanda "askerin plana karşı" olduğu şeklindeki önyargıyı kıran Özkök, hem planın olumlu ve olumsuz yanlarını anlatarak hem de başında bulunduğu kurumun pozisyonunu belirleyen kırmızı çizgileri kalınca çizerek, benzer örnekleri ancak Batılı ülkelerde görülen "demokrat asker" portresini gözler önüne serdi. Kıbrıs"ta son kararı verecek olanın halk ve TBMM olduğunu söylemesi, oldukça anlamlıydı.
         <br/>
         <br/>
         Taraflar son kozlarını oynamış durumda. Son sözü sandıkta iki toplum söyleyecek. 24 Nisan"da yapılacak tercihle bir dönemin sonuna gelinecek ve Ada"da yeni bir safhaya geçilecek. Bu yeni dönemde asıl yükü çekecek olan da Türk tarafı. Rumlar, sandıkta nasıl bir tercihte bulunursa bulunsun 1 Mayıs tarihinde Avrupa Birliği üyesi olacak. Türk kesiminin var olma çabası ise yeni bir zemine kayacak. Tabii, Türkiye"nin de Avrupa Birliği üyeliği yolunda harcayacağı çaba da. Hasılı, Ada"nın kuzeyinden "evet" çıkması, yeni bir dönemin başlangıcına işaret ediyor. Elbette, Türk toplumu ile Ankara"yı çetin günlerin beklediğine de...
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 2404 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=11387), [web.archive.org (arşiv bağlantısı)](http://web.archive.org/web/20060118235313/http://aksiyon.com.tr:80/yazdir.php?id=11387)
