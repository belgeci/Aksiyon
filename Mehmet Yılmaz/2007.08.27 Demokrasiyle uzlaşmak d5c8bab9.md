# Demokrasiyle uzlaşmak

*Mehmet Yılmaz 2007.08.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123061414im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türkiye öyle ya da böyle 60 yıldır demokrasi ile iç içe. Milletimiz demokrasinin nimetlerinden istifade etmeye çalışıyor, çok partili siyasi hayata geçtiğimiz 1946’dan beri… Önüne konulan sandığa büyük önem veriyor mesela. Hangi şartlarda olursa olsun, yazın sıcağında kışın ayazında, oy kullanmayı kendisine verilmiş “kutsal” bir vazife olarak görüyor daima.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Ama bildiğinden de şaşmıyor. Kendisini temsil edecek milletvekillerini, belediye başkanlarını seçerken vicdanının sesini dinliyor genellikle. Ne propaganda bombardımanları ne de psikolojik harp teknikleri değiştirebiliyor onun tercihlerini. Ankara’ya gönderdiği politikacılar “vefasız” çıkarsa, bir sonraki seçimde sandığa gömüyor onları. Derdine derman olmak için çırpınanları ise bağrına basıyor. Kendine yakın duran siyaset adamlarının önünü kesenleri de “gönül” dünyasında mahkûm ediyor sessiz sedasız…
    <br>
     <br>
      Milli irade, bir kez daha tecelli etti 22 Temmuz’da yapılan seçimde… Hem de çok açık biçimde. Onca “yönlendirme” gayretine rağmen seçmen yine bildiğini okudu, sandık başına gidince. Ancak çıkan sonuçlar bazılarını pek memnun etmedi. Özellikle demokrasiyi sürekli yokuşa sürenleri. Bunu anlamak için cumhurbaşkanlığı seçim sürecinde yaşananlara bakmak yeterli. Abdullah Gül’ün adaylığı çerçevesinde dile getirilenler, yazılıp çizilenler Türkiye’nin ne kadar “demokrasi fakiri” olduğunu gözler önüne seriyor aslında. Nitekim bir hazımsızlık söz konusu millet iradesine karşı. Hem de çok fazla…
      <br>
       <br>
        Bu hazımsızlığı gösteren emarelerden bir kısmı üstü kapalı, bir kısmı da çok net. Örneğin, görev süresi geçtiğimiz mayıs ayında bittiği halde Çankaya’da oturmaya devam eden 10. Cumhurbaşkanı Ahmet Necdet Sezer’in tavrı. Yeni Bakanlar Kurulu’nu takdim etmek için Köşk’e çıkan Başbakan Recep Tayyip Erdoğan’ı istiskal edercesine, kendisine sunduğu listeye bakma ihtiyacı bile hissetmiyor Sayın Sezer. Ana muhalefet partisi lideri Deniz Baykal, yine ekranlara çıkıp mevcut siyasi konjonktürü nasıl kendi lehime çeviririm hesabı içinde ortamı gerecek konuşmalar yapmaktan çekinmiyor. Siyaset dışı aktörlerin reflekslerini en iyi bildiğini iddia eden deneyimli bir yazar da piyasada boy göstererek, eşi kapalı bir politikacının cumhurbaşkanı olmasının bazı mahfillerde nasıl rahatsızlık meydana getireceğini dile getiriyor. Hem de usturuplu biçimde…
        <br/>
        <br/>
        Bazıları onun kadar “nazik” değil tabii ki. Seçim öncesi süreçte demokrasi yolunun önüne sürekli yeni “rampalar” inşa etmekle meşgul yaşlı bir yazar, Türkiye’de asker-sivil ilişkilerine “tarihsel” bakış açıları geliştirmeye çalışarak bir yerlerden medet umuyor sanki. Yazdıkları “mizah” olarak nitelendirilen bir başka yazar ise millet iradesiyle dalga geçerek, kendisi gibi düşünmeyen insanlara, “göbeğini kaşıyan adam” diyerek hakaret ediyor. Yetmiyor, Abdullah Gül benim cumhurbaşkanım değil, diyor. Yeni transfer olduğu gazete tarafından kamuoyuna “büyük yazar” olarak takdim edilen bir başkası ise “bidon kafalı” sıfatını layık görüyor bu millete… Kendi fikrini değil, başkalarının bir yerlerde pişirdiği düşünceleri “aktarmakla” meşhur bir diğer yazar da cumhurbaşkanlığı seçimi için Meclis’e giren partilere “gözdağı” veriyor ve akla ziyan teorilerden bahsediyor köşesinde, her zaman yaptığı gibi…
        <br/>
        <br/>
        Tüm bunlar halka güvensizliğin bir tezahürü aslında. Onun tercihlerini hiçe saymanın da… Millete hakaret etmeyi marifet sayan bir gazeteciyi isim vermeden eleştiren Başbakan Erdoğan’a -kullanılan üslubu biz de tasvip etmiyoruz- yöneltilen tenkitlerin özünde de, eşinin başörtüsü bahane edilerek Abdullah Gül’ün Çankaya Köşkü’ne layık görülmemesinde de bu var. Genelde millet iradesini, özelde de 22 Temmuz seçimlerinde sandıktan çıkan “sürpriz” sonucu hazmedememe yani. Benzer tavırlar dün de vardı, yarın da olacak. Önemli olan milletin genelinde bu hazımsızlığın olmaması. Bu da Türkiye’nin geleceğe umutla bakması demek.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28271), [web.archive.org (arşiv bağlantısı)](http://web.archive.org/web/20071123061414/http://www.aksiyon.com.tr:80/detay.php?id=28271)
