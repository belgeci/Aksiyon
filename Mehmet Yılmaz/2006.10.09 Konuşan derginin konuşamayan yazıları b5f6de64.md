# Konuşan derginin konuşamayan yazıları

*Mehmet Yılmaz 2006.10.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20061010195831im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Uzun zamandır bu sayfalardan sesleniyorum sizlere. Kimi zaman dergimiz hakkında “içerden” bilgiler veriyor, kimi zaman da ahval-i şerait hakkında ahkâm kesiyorum haddim olmayarak.
  </font>
  <!--- Baslik, Spot, Resim kutusu ---------->
  <p>
   <font class="content">
    Bu hafta okurların genelde pek iltifat etmediği editör yazılarından bahsetmek istiyorum biraz… Dolayısıyla Aksiyon’dan, dergimizden…
    <br>
     <br>
      Aksiyon’un doğum sancıları çektiği bir hengâmede kaleme alınıyor bu kısa yazılar. Derginin son rötuşları yapılırken, gecenin koynunda ya da sabahın seher vaktinde, sessizliğin çıldırtan dinginliğinde diziliyor satırlar. Hem de ağır bir ıstırap ve dayanılmaz baş ağrılarıyla…
      <br/>
      <br/>
      Farkındayım ve farkındasınız ki “kallavi” bir editör gibi seslenemiyorum size. Çünkü heyecan yok bu yazılarda; gurur vesilesi başarı öykülerini de ara ki bulabilesin. Yeniliklerden bahsedilmediği gibi okurun ayağını yerden kesecek hamlelerden de söz edilmiyor. Üstelik ne o haftanın kapağını uzun araştırmalar sonunda hazırlayan “muhabirlere” ne de birbirinden ilginç dosyalara imza atan “arkadaşlara” iltifat ediliyor. Piyasadaki bir avuç refikimiz dergiye de “çimdik” atılmayınca, haliyle “çekilmez” hâle geliyor burada arz-ı endam eden yazılar.
      <br/>
      <br/>
      Hakkınız var, “madem bunların farkındasın, niye adam gibi bir editör yazısı yazmıyorsun o zaman” demeye… Hani su gibi akan, bir solukta okunan, sonuna gelince insanların yüreğini ferahlatan, yüzlerinde gülücükler meydana getiren yazılar… Öyle yazıları ben de yazmak isterim. Ama klavyemin tuşları işlemiyor, bu niyetle oturduğum zaman bilgisayarımın başına.
      <br/>
      <br/>
      Tıpkı bu yazıda olduğu gibi. Niyetim, sizlere dergimizin giderek yükselen performansından bahsetmekti bu hafta. Arkadaşlarımızın her hafta gündemi yakalama telaşından dem vuracak, geçen yaz 18 binlerde gezen ortalama satışımızın bu sene 22 binlere çıktığını hatırlatacaktım. Satış rakamlarımızın eylül ayında 23 binleri aştığını, “OHAL’lere düşmeden” başlığı ile çıkan 615. sayımızın tam 24 bin 940 adet sattığını haber verecek, bir sonraki haftadan da 25 binin üzerinde satış beklediğimizi duyuracaktım. Sonra da Türkiye’nin dört bir yanında Aksiyon’a teveccüh gösterip “abone” olan dostlarımıza teşekkür edip, aramıza yeni katıldıkları için kendilerine buradan “Ne iyi ettiniz de katıldınız aramıza” diyecektim.
      <br/>
      <br/>
      Ama diyemedim bunları… Sebebini, işin doğrusu, tam olarak bilmiyorum. Ama hep şuna inandım hayatım boyunca. İnsan inanmadığı ve hissetmediği bir şeyi yazmamalı. Gönül tellerini titretmeyen bir duyguyu aksettirmemeli onu okuyanlara. Yanlış mecralara sürüklememeli okuru, başka başka vadilerde dolaştırmamalı. Asla sukut-u hayale uğratmamalı. Hiç tanımasa da kendisini okuyanları, sanki onları hemen yanı başında görüyormuş gibi, kırk yıllık dostuymuş gibi, hatta çok yakından tanıyormuş gibi ihtimam göstermeli yazarken…
      <br/>
      <br/>
      “Âyinesi iştir kişinin, lafa bakılmaz; şahsın rütbe-i aklı, eserinde görülür.” demiş Ziya Paşa; belki de bu yüzden yazamıyorumdur bahsettiklerimi. Ama yazmasak da, güzel bir dergi çıkardığımızda övünmesek, kusurlarımız için yerinmesek de, bazılarımızın çok uzağında bazılarımıza ise çok yakın bir Aksiyon var burada… Elinizdeki derginin içeriği, hâl dilinden anlayanlara zaten kâl diliyle kendi kendini anlatıyor.
      <br/>
      <br/>
      Bu durumda bazen editör yazısının zâid, gereksiz olduğunu dahi düşünüyorum. Kalabalıklar içinde kendini “yalnız” hisseden, derdini şerh edecek bir melce bulamayan birinin gönlünden kopup gelenler, bir avuç okuru ne kadar tatmin ediyor acaba?
      <br/>
      <br/>
      Her şeye rağmen bize, bizim lafımıza değil de bizim âyinemize, yani sizin Aksiyon’unuza bakmanızı, ona sahip çıkmanızı salık vermekten başka bir şey demek içimden gelmiyor!
      <br/>
      <br/>
      İyi haftalar.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Ahmet Er, 10-Ekim-2006
> Editör yazılarını iple çekiyoruz: 
> Üç yıldır Aksiyon abonesiyim. Dergilerin editör yazılarını kitapların önsözlerini sevmediğim gibi sevmezdim, Aksiyon okuru olana dek. Hiçbir editör yazısını okumadan dergiyi okumaya başlamadım. Sevgili editörümüz bence fazla mütevazı davranıyor; çünkü bizler onun yazısını her hafta iple çekiyoruz. Bence, editörümüz, köşesinin hakkını fazlasıyla veriyor.

### Bülent Elmas, 10-Ekim-2006
> Ekonomi haberleri...: 
> Olaylara yaklaşımınız, üslubunuzun kalitenizi ortaya koyuyor. Bu ülkeye Aksiyon gibi dergiler lâzım. Ekonomi bölümü öğrencisiyim, dergimde ekonomi haberlerini daha fazla görmek isterim. Analizler ve güçlü kalemler olabilir.

### Levent Ülker, 10-Ekim-2006
> Otomotiv sektörüne de yer verin: 
> Aksiyon severek okuduğum bir dergi. Otomotiv sektörü ile ilgili haberlere de yer verilirse daha güzel olacağını düşünüyorum.

### Yasin Durmuş, 10-Ekim-2006
> Aksiyon'a minnettarım: 
> Aksiyon’u yaklaşık iki yıldır ilgiyle ve büyük bir heyecanla takip ediyorum. Her geçen gün kalitenizi ve kalitemizi artırıyorsunuz; size minnettarım.

### Mehmet Öztürk, 09-Ekim-2006
> Editörümüz kendisine haksızlık ediyor: 
> “Uzayda yıkanabilmek ya da şükür yoksulluğu” başlıklı editör yazısında çok güzel bir konu işlenmişti. Bütün öğretmen arkadaşlarıma, öğrencilerime okumaları için tavsiye ettim. Neredeyse bütün okul yazıyı okudu. Ben de dersine girdiğim bütün sınıflara okudum. Sayın editörümüz bu haftaki yazısında köşesini verimli kullanamadığını yazmış. Bence fazla tevazu gösteriyorsunuz sayın editör. Lütfen kendinize haksızlık etmeyin.

Kaynak: [www.aksiyon.com.tr](http://www.aksiyon.com.tr/detay.php?id=25569&yorum_id=13253), [web.archive.org (arşiv bağlantısı)](http://web.archive.org/web/20061010195831/http://www.aksiyon.com.tr/detay.php?id=25569&yorum_id=13253)
