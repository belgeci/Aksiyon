# Akıl tutulması ve hayal oyunları

*Mehmet Yılmaz 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071109165313im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Son dönemde Türkiye'de yaşanan gelişmeleri akıl ve mantıkla izah etmek mümkün değil artık. En ciddi görünenler bile muhakemelerine duygularını karıştırıyor, değerlendirmede bulunurken.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Kimileri de mutedil davrananları itham ediyor, "Niçin sen de bizim gibi düşünmüyorsun?" diye… Mesajlar çekiliyor cep telefonlarına, elektronik postalar gönderiliyor "mail" gruplarına.
    <br>
     <br>
      Kamuoyuna zerkedilen "kirli" bilgiler yüzünden insanlar, kendileriyle aynı kanaatte olmayanları linç etmek istiyor adeta. Toplumda bir akıl tutulması olduğu muhakkak. Ya toplumu yönlendirme gücünü elinde tutanlardan bazılarına, "akil adam" görüntüsü içinde olanlara ne demeli? Onlara bakılırsa halimiz harap. Ülkemizde ne kadar da çok satılmış, hain ve işbirlikçi varmış meğer! Herkes yanlış, sadece onlar doğruyu biliyor sanki… Mutlak hakikate vâkıflarmış gibi durmadan ahkâm kesiyorlar televizyon ekranlarında, gazete sütunlarında… Yazdıklarında, söylediklerinde yeni bir şeyler olsa gam yemeyecek insan. Ama ne gezer. Yıllardır hep aynı şeyleri dile getiriyorlar bıkmadan, usanmadan.
      <br>
       <br>
        Onların bu halini görünce, John Forbes Nash'ın hikâyesi geldi aklıma. Yaşadıkları beyaz perdeye de aktarılan Amerikalı dâhi matematikçinin "gerçek" ile "hayal" arasında gidip gelen hayat mücadelesi, bugünlerimize bir nebze ışık tutacak cinsten çünkü. 1928 yılında dünyaya gelen Nash, doktora yapmak için ünlü Princeton Üniversitesi'ne gider. Henüz 21 yaşındadır. 1994'te kendisine Nobel ekonomi ödülünü getiren "oyun teorisi" adlı tezini hazırlar. Parlak fikirleri, cezbedici kişiliğiyle dikkat çeker. Dünyaca ünlü bilim yuvası Massachusetts Institute of Technology'de (MIT) profesörlük yaparken, ileride eşi olacak Alicia Larde (bu sırada öğrencidir) ile tanışır. Nash'in şizofreni rahatsızlığı ortaya çıkmadan önce çiftin bir oğlu dünyaya gelir.
        <br/>
        <br/>
        Nash'in hikâyesinde ilginç olan dönem şüphesiz 1958'de başlayan ve 1980'lerin ortalarına kadar devam eden şizofreni hastalığı ile mücadelesidir. Uzun yıllar Princeton Üniversitesi Kampüsü'nde "mor ayakkabılı meczup" olarak dolaşır Nash. Kendine göre bir iletişim dili kurar çevresiyle. Sık sık da kendi kendine konuşur. Kimsenin bilmediği hayalî konuşmalardır bunlar aslında. Güya Soğuk Savaş devam etmektedir. Sovyetlerin gizli emellerini gösteren kriptolarını kırmak vazifesi de ona verilmiştir. Gazetelerde ve televizyonlarda yer alan her haberin bir anlamı olduğunu düşünür sürekli. Kendince satır aralarına yerleştirilen şifreleri çözer ve kimseciklere görünmeden çözümleri kendisine verilen bir adrese postalar yıllarca.
        <br/>
        <br/>
        Evliliklerinin yedinci yılında çocuklarına zarar vereceği endişesiyle boşandığı eşi Alicia, Nash'in hayal dünyasını yıkmaya çalışır ve onu tedavi olması için ikna eder. Ancak bu 25 yılını alır Alicia'nın… Gerçek bir deha olan Nash, şizofreniyle mücadele etmeye karar verir nihayetinde. Bu kararı almasına sebep olan ise kendisine arkadaşlık eden figürlerin aradan geçen uzun yıllara rağmen hiç yaşlanmamasıdır. Hayallerinde hiç yaşlanmayan, hatta kıyafetleri bile değişmeyen kahramanlardır onlar. Bunu fark ettiği andan itibaren onlarla konuşmamaya, onların tavsiyelerini dinlememeye başlar Nash. Artık başkalarının değil kendi iradesinin hakkını vermektir amacı. "Akıl Oyunları" filminin yapımcısı bu noktaya çok güzel temas ediyor şu sözleriyle: "John'un aslında en büyük başarısı şizofreniyi yenmesi değil, çünkü zaten yenemiyor. Zafer Nobel kazanması da değil. Asıl zafer aklının, ruhunun ve zekâsının şizofreninin karşısında ayakta kalabilmesi."
        <br/>
        <br/>
        İşte meselenin nirengi noktası burası. Aklın ve ruhun "toplumsal şizofreni" karşısında da ayakta kalabilmesi. Bugün pek çoklarımızın zihni Nash'inkinden farklı değil sanki. Ortalıkta dolaşan yorumların çoğu da hayal ürünü. Bunların önemli kısmının uzun zamandır hiç değişmeyen hayalî tehditler ve korkular olduğunu hatırlarsak ne demek istediğim daha iyi anlaşılır herhalde.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28822), [web.archive.org (arşiv bağlantısı)](http://web.archive.org/web/20071109165313/http://www.aksiyon.com.tr:80/detay.php?id=28822)
