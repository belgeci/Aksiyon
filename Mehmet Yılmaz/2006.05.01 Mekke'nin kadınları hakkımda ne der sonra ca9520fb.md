# Mekke’nin kadınları hakkımda ne der sonra

*Mehmet Yılmaz 2006.05.01*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123080956im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Türkiye çok tuhaf bir ülke. Bir söz, bir demeç, bir görüntü ülke gündemini bir anda değiştiriyor. Merkez Bankası başkanlığına atanan Dursun Yılmaz'ın eşi ve evin kapısındaki ayakkabılar "Beyaz Türkler" tartışmasına vesile olabiliyor.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Cumhurbaşkanı Ahmet Necdet Sezer'in Harp Akademileri'nde yaptığı çıkış, ülkenin boyun ağrılarının çok derinlerde olduğunu gösteriyor. Meclis Başkanı Bülent Arınç'ın "manifesto" olarak nitelendirilen konuşması ile Başbakan Recep Tayyip Erdoğan'ın parti grubunda "millet iradesine" vurgu yapan sözlerine gösterilen tepkiyi de bu minvalde saymak lazım.
    <br>
     <br>
      Geçen hafta bir başka "önemli" konuşma gözlerden kaçtı bana göre. Afife Jale tiyatro ödülleri töreninde sanatçı Ali Poyrazoğlu, çıktığı kürsüde şunları söyledi: "Yaşam biçiminize sahip çıkın, müdahale ettirmeyin. Yaşam biçiminize müdahale etmeye kalkışanları tıpkı banknotların sahte olup olmadığını anlamak için yaptığınız gibi ışığa tutun. Atatürk fligranı var mı bunu özenle arayın... Atatürk ruhunu arayın."
      <br>
       <br>
        Gazeteci-yazar Güneri Cıvaoğlu bu durumu, "Bu görüntülere heyecanlandığımı altını çizerek belirteyim. Ancak... Orada saptadığım Atatürkçü birikimin, giderek daralan bir kuşatmaya tepkileri yansıtması nedeniyle kaygılıyım da... Gerilimi olmayan bir sanat gecesinde bunlar yaşansaydı farklıydı. Türkiye'nin Kurtuluş Savaşı sonrasının yoksul yıllarında Ankara bozkırında çöl çiçeği gibi açan konservatuvar Türkiye'nin sanat miladıydı. Elbette o çiçeği diken ve yetiştiren Atatürk'e gönül bahçesinden çiçekler derlenmeliydi. Ama... Pazartesi gecesi Atatürk sevgisi, bahçeden derlenmiş çiçekler değil, yüreklerden boşalan tepki volkanı gibiydi." şeklinde yorumladı Milliyet gazetesindeki köşesinde.
        <br/>
        <br/>
        Bu yazıdan tam bir hafta önce Radikal'den Türker Alkan ise, "Memlekette hiç mürteci kalmamış!" başlıklı yazısında şöyle diyordu: "Sayın Cumhurbaşkanı Sezer 'irtica'dan söz etti ya, pek çok kişi nedense bu sözü üzerine alındı. Pek kızdılar. 'Hani nerede irtica? Kanıtlayın da görelim.' Al başına irticayı! Nasıl kanıtlanır bilmem ki. Eskiden olduğu gibi mertçe ortaya çıksalar, 'Minareler süngümüz, kubbeler miğferimiz' türünden hamasi manzumeler okusalar, irticayı elimizle koymuş gibi bulabilirdik. Kadın eli sıkmasalar, 'Şeriat düzeni isteriz, kahrolsun laiklik, yaşasın ilahi düzen, kahrolsun beşeri düzen, hak geldi batıl zail oldu' diye sloganlar atsalar, iş gene kolaydı. Ama akıllandılar, artık onu da yapmaz oldular. İrticayı saptamak artık uzmanlık isteyen bir iş oldu."
        <br/>
        <br/>
        Görüldüğü gibi yapılan konuşmalar da kaleme alınan yazılar da mesaj verir nitelikte. Bütün bunları görünce Peygamber Efendimiz'in (SAV) amcası Ebu Talip'in sözleri geliyor aklıma. Hem yetim hem de öksüz kalan Efendimiz’i himaye eden, onu bağrına basan Ebu Talip, iş iman noktasına gelince bir türlü önündeki eşiği aşamıyordu. Her defasında "Sen de iman et amca." sözlerine "Mekke'nin kadınları hakkımda ne der sonra." sözleriyle karşılık veriyordu.
        <br/>
        <br/>
        Bugün toplum olarak Ebu Talip'ten bir farkımız yok aslında. Kimse inandığını konuşmuyor. Karşı taraf beni nasıl algılar kaygısıyla çıkıyor ağızdan sözler, kalemden yazılar. Ve herkes birbirini kendi dünyasına uydurmak için uğraşıyor; evde, işyerinde, sokakta, tiyatro sahnesinde… Görüşmelerde, konuşmalarda hep şu korku var: "Aman insanlar beni başka türlü tanımasın, bilmesin."
        <br/>
        <br/>
        İnsanlar iyi rol kesen birer tiyatrocu oldu da bizim mi haberimiz yok. Yoksa, öteden beri sahnede olan tiyatrocular gerçek rollerini şimdi mi oynamaya başladı.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24129), [web.archive.org (arşiv bağlantısı)](http://web.archive.org/web/20071123080956/http://www.aksiyon.com.tr:80/detay.php?id=24129)
