# Vagonlarda ömür tüketen kaçgınlar

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20050118064330im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050118064330im_/http://www.aksiyon.com.tr/resim/465/28.jpg" vspace="5"/>
  </p>
 </font>
 <font class="content">
  BAKÜ - Karabağ savaşı sırasında Azerbaycan"a sığınan kaçgınlar, aradan geçen 10 yıla rağmen hâlâ vagonlarda, çadırkentlerde yaşıyor. Zor şartlar altında yaşam mücadelesi veren kaçgınlar, bir gün mutlaka vatanlarına döneceklerini umuyor. Saatli, Azerbaycan"ın güneyinde "kaçgınlar"a ev sahipliği yapan küçük bir kasaba. Fakat, buradaki "ev sahipliği" tabirinin anlamı biraz farklı. Karabağ savaşı sırasında Ermenilerin zulmünden kaçan mülteciler
 </font>
 <br/>
 <p>
  <font class="content">
   evlerde değil, raylar boyunca iki sıra halinde uzanan vagonlarda ikâmet ediyor. Toprağa değmeyen, demir tekerler üzerinde yaşanan bir hayat onlarınki...
   <br>
    <br>
     Yaşamlarının seyrini değiştiren olay ise 1988 yılında Dağlık Karabağ"da başlayan  gerginliğin 1992-1994 yılları arasında yıkıcı bir savaşa dönüşmesi. 17 bin insanın hayatını kaybettiği, 50 bin kişinin de yaralandığı savaş sırasında Azerbaycan"a sığınan 800 bin insandan yalnızca küçük bir kısmının yaşadığı bir yer Saatli tren istasyonu. Topraklarının yüzde 20"si halen işgal altında bulunan Azerbaycan"da, "kaçgın" olarak tabir edilen 135 bin kişi, sağlıksız şartlar altında vagonlarda, çadır kentlerde ve mülteci kamplarında yaşıyor. Geri kalanlar ya akrabalarının yanına sığındı ya da turistik tesislerde, sağlık kurumlarına ait binalarda veya okullarda kalıyor.
     <br>
      <br>
       Saatli"deki vagonlarda ise gidecek bir yeri olmayan aileler yaşıyor. İstasyon binasının yanı başında geldikleri günden beri hareket etmeden duran vagonlara devlet hiç dokunmamış bugüne kadar. 40 ailenin mesken edindiği vagonlarda eskiden 90 kadar aile yaşıyormuş. İmkanlarını düzeltebilenler birer birer ayrılmışlar buradan.
       <br/>
       <br/>
       Vagonlar sert esen rüzgârlara, şiddetli yağan
       <br/>
       <br/>
       yağmura, tipiye, kara direnmiş yıllarca... Direnmesine direnmişler ama, köhnelikleri de her halinden belli. Kiremit kırmızısı boyaları dökülmek üzere. Metalik aksam ise pas tutmuş. Burada yaşayan insanlar da tıpkı vagonlar gibi "metal yorgunu". Akranlarına göre daha yaşlı görünüyorlar. Çocuklar da çelimsiz... Hayatın ne kadar sürprizlerle dolu olduğunu gösteren bir ibret levhası sanki, Saatli"deki manzara.
       <br/>
       <br/>
       "-1993"ün ekim ayında, ayaz bir gecede geldik buraya" diyor, Teymur İsmailoğlu... Her şeyini Cebrail vilayetine bağlı Mercanlı kasabasında bırakarak kopup gelmiş Saatli"ye; kucağında kızı Şelale ile birlikte...
       <br/>
       <br/>
       34 yaşındaki Teymur bugün 3 çocuk sahibi bir baba. Çiftçilik yaparak ailesini geçindirmeye çalışıyor. Diğer iki çocuğu ise gözlerini vagonlarda açmış... Bundan olsa gerek, garipsemedikleri bu yerde toz toprak içinde koşturup duruyorlar. Kaçış sırasında bir yaşında olan Şelale hiçbir şey hatırlamıyor. Sadece ninesinin anlattıklarını hayalinde canlandırmaya çalışıyor. Halbuki Teymur"un anıları çok canlı hâlâ.
       <br/>
       <br/>
       Ceviz ağacının gölgesinde içilen çaylar
       <br/>
       <br/>
       "En çok neyi özledin" diye sorduğumuzda içinde hüznü barındıran bir cevap veriyor Teymur: "Evimizi özledim. Taştan yapılmış iki katlı bir evimiz vardı. Sanki bir konaktı. İneklerimiz, koyunlarımız da vardı. Hepsi geride kaldı. Satamadık bile onları. Ancak canımızı kurtarabildik. Onları satıp gelseydik, burada değil de başka bir yerde yaşıyor olabilirdik."
       <br/>
       <br/>
       Vagon evin bir de ninesi var. 62 yaşındaki kadının yüz hatları kırış kırış. Çilekeş olduğu her halinden belli. Bu kez o anlatıyor hasretini. Mercanlı"nın bağlarından, dağlarından, soğuk suyundan bahsediyor. En çok özlemini çektiği şeyin evlerinin bahçesindeki ceviz ağacı olduğunu söylüyor bir ara. Ceviz ağacının altını nasıl süpürdüğünü, tarlaya gidenleri yemek yaparak nasıl beklediğini, ceviz ağacının altında nasıl yemek yediklerini, çay demleyip içtiklerini anlatıyor heyecanla. Hayır anlatmıyor, bizzat yaşıyor sanki...
       <br/>
       <br/>
       "Anam da bizimleydi bir yıl öncesine kadar" diyor yaşlı kadın. "Şimdi nerede" diye sorduğumuzda vefat ettiğini söylüyor, bakışlarını bizden kaçırarak. Büyük annenin en büyük arzusu memleket topraklarına gömülmekmiş meğer. Ölümüne yakın en fazla tekrarladığı cümle, "Beni buralarda bırakmayın" olmuş. Ancak, bu gerçekleşmemiş. Kasaba mezarlığına defnetmişler kendisini. Evin ninesi bunları anlatırken, yanı başında bizi dinleyen oğluna vasiyet ediyor sanki; "bari beni bırakmayın buralarda" dercesine...
       <br/>
       <br/>
       Mahrumiyet içinde yaşam mücadelesi
       <br/>
       <br/>
       Kaçgınlar, yağmurdan ve rüzgardan korunmak için vagonların pencerelerini naylonlarla kapatmış. Kışın soba kuruyorlarmış vagonun içine. Ancak yine de çok soğuk oluyormuş. Vagonların altının boş olması ısınmayı zorlaştırıyor. Petrol, doğalgaz cenneti bir ülkede odun ve tezek yakarak ısınmaya çalışıyor kaçgınlar. Tezek için, çevredeki hayvan çiftliklerini temizlemeye gidiyorlar. Temizlik işinin karşılığı olarak da tezek yapımında kullanılacak malzemeyi alıyorlar. Vagonların altı, kurutulmuş tezeklerle doluydu. Bir de kümeslerle... Tavuk, ördek, kaz kümesleriyle...
       <br/>
       <br/>
       Vagondaki hayatı "çetin" hale getiren sadece soğuk kış günleri değil elbette. Bırakın temizliği, içme suyu bile olmaması büyük bir sıkıntı. Bu eksikliği en fazla kadınlar duyuyor. Bulaşık, çamaşır, banyo hep bol su ile özdeşleşmiş eylemler. Ve bunlar ancak uzaktaki bir çeşmeden bidonlarla taşınan suyla yapılabiliyor maalesef. "Zor olmuyor mu?" diye soruyorum Teymur"un eşine. Çökmüş omuzlarını yukarı kaldırarak, "Elimden geleni yapıyorum" diye cevap veriyor. Sonra da bize yufka, peynir ve çay ikram ediyor ev sahibesi olarak...
       <br/>
       <br/>
       Saatli"deki kaçgınlar için hayatın merkezinde iki sıra halinde dizilmiş vagonlar yer alıyor. Çocuklar için vagonların önü bir oyun alanı. Büyükler için sohbet mekanı, düğünler ve sünnetler için de bir salon niteliğinde. Vagonların ortası ise kadınların nefes aldığı bir yer sanki. O daracık mekanda yufkalar açılıyor, çaylar demleniyor, çamaşırlar yıkanıyor, kazanlar kaynatılıyor. Elbette dost sohbetleri de yapılıyor burada, en taze dedikodular da...
       <br/>
       <br/>
       Aynı zamanda hayalleri olan insanları da kamufle ediyor tren katarları. Tıpkı Şelale gibi... Bakü"yü hayatında bir kez görmüş Şelale. Başkentteki "güzel" evler etkilemiş onu. Bir de çeşit çeşit eşyanın satıldığı dükkanlar... Şelale"nin hayalini içinde suyun aktığı dayalı döşeli bir ev süslüyor.
       <br/>
       <br/>
       Bu, vagonlarda yaşayan her çocuğun gördüğü ve bir gün gerçekleşmesini beklediği bir rüya aslında. Sıcak bir ev arzusu, "neden bizim de herkesinki gibi normal bir evimiz yok" sorusunun çocukların zihninde kıymık gibi durmasına yol açıyor. Kaçgınlar dünyasında, ailelerin cevabını vermekte zorlandıkları en zor soru da bu zaten...
       <br/>
       <br/>
       Saatli"ye 7 yaşında gelen İsa Veliyev, bizimle görüşürken geleceğe pek de umutlu bakmayan bir delikanlıydı. 17 yaşındaydı, okulunu bitirmişti ve işsizdi. Vagonların yanı başındaki kaldırımda çiklet, meşrubat satıyordu. Burada geçirdiği 10 yıl onda karamsarlığa yol açmış. O da ev hayali kuruyor. Şelale"ye göre yaşı müsait olduğu için geride kalan evlerini hatırlıyor. Bir de derede balık tutup yüzdüğü günleri...
       <br/>
       <br/>
       "Dönersem, toprağı yalayacağım"
       <br/>
       <br/>
       Elbette, hayal kurmanın yaşı yok. 44 yıllık edebiyat öğretmeni Çerkez Oruçov"un en büyük hayali ne bir ev ne de araba. O, geride bıraktığı toprakların özlemi ile yanıp tutuşuyor. Kırlaşmış saçları, yorgun gözleri ile bize Türk edebiyatından, Çalıkuşu"ndan, Reşat Nuri"den bahisler açıyor. Sonra da yüreğinde sakladığı özlemi bir çırpıda söyleyiveriyor: "Ben vatanımı çok özledim. Bir gün vatanıma dönersem o toprağı dudaklarımla yalayacağım."
       <br/>
       <br/>
       Eskiden her gün yüzlerce katarın gelip geçtiği Saatli istasyonunda bugün ne tren düdüğü ötüyor, ne de rayların gıcırtıları yankılanıyor. Zor şartlar altında yaşayan insanların tevekkül etmesinden mütevellit asûde bir sükûnet hakim bu küçük kasaba istasyonuna. Geldiklerinde hemen geri döneceklerini düşünen insanların 10 yıldır mekan olarak benimsedikleri bir yer burası. Zamanın çıldırtıcılığına geldiklerinde diktikleri söğütlerin, çınar ağaçlarının serpilmiş dalları şehadet ediyor. Bir de kirli-paslı vagonların tepesine tırmanan arsız sarmaşıklar...
       <br/>
       <br/>
       Gurbette doğan Gurbet Dayı
       <br/>
       <br/>
       Kaçgınların dünyasında hayaller kadar acı gerçeklerle de yüz yüze geldik. Bunlardan birisi ile Bakü"nün 250 km güneybatısındaki Bilasuvar"da karşılaştık. Güleç yüzü, kalın çerçeveli gözlükleri ile Türkiye"den gelen "konaklar"ını memnun etmeye çalışıyordu. İsmi Gurbet Ağayev"di. 64 yaşında, Azerbaycan hükümetinin yeni yaptırdığı modern mülteci kampında çocukları ve torunları ile birlikteydi.
       <br/>
       <br/>
       1937, Gurbet Dayı"nın babası Muhammed Ağayev için talihsiz günlerin başladığı bir yıldır. Binden fazla koyunu, yüzden fazla devesi olan Ağayev, bölgenin önde gelen ağalarındandır. O yıllarda Sovyet hükümeti, bölgesel ağaları sürgüne gönderme kararı alır. Muhammed Ağayev için görünen sürgün yeri Sibirya"dır. Yola çıkarlar. Hızı adı verilen bölgeye ulaştıklarında İkinci Dünya Savaşı patlak verir.
       <br/>
       <br/>
       Gurbet Dayı, işte savaşın çıktığı bu yıllarda, yani 1939"da yılında Hızı"da gözlerini dünyaya açar. Babası, gurbette olduklarından minik yavrusunun ismini "Gurbet" koyar. Küçük Gurbet 4 yaşında iken savaşın seyri belli olmuştur. Aile, fırsattan istifade vatanlarına dönmek için tekrar yola koyulur. Gelebildikleri yer Laçin"dir. 1943-47 yılları arasında Muhammed Ağayev ve ailesi burada ikamet eder. Memleketleri Mercanlı"ya dönüşleri ise dönemin Sovyet lideri Stalin"in 5 Mart 1953"te ölmesinden sonra mümkün olur.
       <br/>
       <br/>
       Aile, 16 yıl sonra vatanlarına geri döner. Çetin günler geride kalmıştır artık. Öz topraklarında olmanın keyfini çıkarır Gurbet Dayı. 1939-1953 arası hayatının "gurbet" yıllarıdır. Kaybedilmiş yılları telafi etmek için var gücüyle çalışır, çalışır...
       <br/>
       <br/>
       Ancak bu ailenin kaderinde birkez daha gurbete çıkmak vardır. 1953-1993 yılları arasında Mercanlı"da kalan aileye yine yol görünür. Bu kez istikamet Sibirya değil, Azerbaycan içerisindeki güvenli topraklardır. 11 aile olarak yola koyulurlar ve Bilasuvar yakınlarındaki bir çadır kente yerleşirler. Çadırda çetin bir hayat bekliyordur onları. "Toprak üzerinde yaşamak çok zor" diyor Gurbet Dayı ve ekliyor: "Ben 11 yaşındaki bir oğlumu çadırda kaybettim biliyor musun?"
       <br/>
       <br/>
       Gurbet Dayı, yalnızca gencecik yavrusunu değil, babasını da toprağa vermiş gurbet ellerde. Hayata gözlerini yumduğunda Muhammed Ağayev, 97 yaşındadır. Son nefesini verdiği çadır kentte Sibirya sürgünzedesi değil, bir Karabağ kaçgını olarak gömülür.
       <br/>
       <br/>
       Altısı kız 9 çocuk babası olan Gurbet Dayı, çadır kentte geçen 10 yılın ardından şimdi daha iyi imkanlara sahip modern bir mülteci kasabasında yaşıyor. Oğlanların da kızların da düğünlerini çadır kentlerde yapmış. Hiç aklının ucundan geçmemiş mülteci olmak. Ancak, adı gibi hayatı hep gurbette geçmiş Gurbet Dayı"nın... "Torunlarından ismini Gurbet verdiğin var mı?" diye sorduğumda, muzipçe gülümsüyor... "Var" diyor... Sonra da dua sadedinde ağzından şu sözler dökülüyor: "İnşaallah onun kaderi de benimki gibi olmaz."
       <br/>
       <br/>
       Topraklarını özlüyor Gurbet Dayı, vatan derken gözleri buğulanıyor. Eski günleri hatırladıkça yüreğinin daraldığını, tansiyonunun yükseldiğini söylüyor. Bir de sitem ediyor: "Bizi unuttular buralarda..."
       <br/>
       <br/>
       Modern mülteci kasabası
       <br/>
       <br/>
       Gurbet Dayı"nın yeni taşındığı Bilasuvar"daki kamp, kocaman bir kasaba şeklinde inşa edilmiş. Petrol fonunda biriken paralarla yapılan ve 3 bin 700 konutun olduğu kasaba 70 milyon dolara mal olmuş. Okul, hastane, postane ve erzak dağıtım depolarının bulunduğu kasabada tek katlı 60 metrekarelik binalar yer alıyor. Geniş caddelerle birbirinden ayrılan evler, büyük bir bahçenin kenarında bulunuyor. Avlu şeklindeki bahçenin geri kalan kısmını kimileri sebze yetiştirmek, kimileri de hayvan beslemek için kullanıyor.
       <br/>
       <br/>
       Fert sayısına göre 3-4 odası olan evlerin en büyük eksiği su tesisatının bina içinde olmaması. Suyu yol kenarına yapılmış çeşmelerden karşılıyor kamp sakinleri. Yaklaşık 2 ay önce iskana açılan kampta düzenli bir şehirleşme göze çarpıyor.
       <br/>
       <br/>
       Çocukları okula celbetmek zor
       <br/>
       <br/>
       Kasabadaki okullardan birinde Rus edebiyatını anlatan öğretmen Sahavet Mürşidoğlu, kamplarda yaşayan çocukları okula celbetmenin çok zor olduğunu söylüyor. Ailelerin maddi sıkıntı içinde olduğunu belirten Mürşidoğlu"na göre anne-babalar çocuklarını okutmaktansa çalıştırmayı tercih ediyor. Kaçgın çocukları arasında okuma yazma bilmeyenlerin oranı hayli yüksek. Son yıllarda okula gitme isteğinin özellikle de kızlar arasında hızla azaldığı belirtiliyor. Mülteci durumundaki 200 bin çocuğun 86 bininin okul çağının altında, 98 bininin de okul çağındaki çocuklardan oluştuğu tahmin ediliyor.
       <br/>
       <br/>
       Ali Sultanlı bölgesindeki kamplar ise kerpiçten yapılma barakalardan oluşuyor. 400 civarındaki ev, sazlarla çevrili bahçelerden meydana geliyor. Burada, Zeliha İskenderov adlı bir teyze yanımıza yaklaşıyor. Tek bir oğlu olduğunu, onu da savaşta kaybettiğini söylüyor yaşlı kadın. Şehit oğluna kahramanlık madalyası verilmesini bizim aracılığımızla hükûmetten talep ediyor.
       <br/>
       <br/>
       Kaçgın evinde Rus malı piyano
       <br/>
       <br/>
       Bu kadar dram içinde kaçgınların yüreğinde müthiş bir yaşama sevinci olduğu da gözlerden kaçmıyor. Başlarını sokacak evleri olmayan insanların güvercinler için kuş yuvaları yaptığı, bahçelerinde güller, menekşeler yetiştirdiği görülüyor. Asıl sürpriz ise misafir olduğumuz bir evde bekliyor. Rus malı, Voljanka marka bir piyano ile karşılaşıyoruz bu kaçgın evinde. Şaşkınlıkla "Bunu da mı oradan getirdiniz?" diye sorunca asıl şaşıranın ev sahibi olduğu gözlerinden okunuyor. Gayet doğal bir şekilde, 13 yaşında bir kızları olduğunu, Ali Sultanlı kampında Laçinliler tarafından açılan musiki kursuna gittiğini, piyanoyu da ihtiyaç olduğu için kızlarına aldıklarını bir çırpıda anlatıveriyor.
       <br/>
       <br/>
       Dışarı çıktığımızda yanımıza orta yaşlardaki bir kaçgın geliyor. Herkesin imkanı ölçüsünde kaçabildiğini, kimisinin arabasıyla kimisinin de atı ve eşeği ile vatanı terk ettiğini anlatıyor. "Geçmişimizi, kabirlerimizi bile orada bıraktık. Annemin babamın mezarlarını ziyaret edemiyorum" diyor hüzünlenerek. Ona göre çekilen maddi sıkıntılar çok önemli değil. Üzücü olan, geçmişlerini orada bırakıp gelmeleri.
       <br/>
       <br/>
       İnsan bir tuhaf hissediyor kendini. Bir tarafta hüzünlü bir geçmiş, öbür yanda umutlu bir gelecek karşılıyor sizi.
       <br/>
       <br/>
       Yardımlar yeterli değil
       <br/>
       <br/>
       Azerbaycan hükümeti, ülke nüfusunun yüzde 10"unu oluşturan kaçgınlar için elinden gelen yardımı yapmaya çalışıyor. Her bir kaçgın için -çocuklar dahil- ayda ortalama 5 dolar maaş veriliyor ve erzak yardımı yapılıyor. Bu yardım paketleri içinde standart olarak 5 kg un, 1 kg şeker, 1 kg pirinç, 1 kg sıvı yağ mutlaka bulunuyor. 214 bin kişinin istifade ettiği bu yardımlar mültecilere, her ay erzak depoları kanalıyla ulaştırılıyor. Ayrıca, uluslararası kuruluşlar ve yardımsever insanlar çeşitli yardımlarda bulunuyor. Mesela, BM Mülteciler Yüksek Komiserliği, 2005 yılında bitecek yardım programı çerçevesinde 143 bin kişiye gıda yardımı yapıyor. Ancak, uluslararası kuruluşların yardım miktarı her geçen gün azalıyor. Adı geçen kuruluşun 1999 yılında ayırdığı bütçe 12 milyon dolar iken 2000 yılında bu rakam yüzde 61 oranında düşerek 4,7 milyon dolara inmiş bulunuyor.
       <br/>
       <br/>
       Azerbaycan"da "bekâr" çok
       <br/>
       <br/>
       Kaçgınlar için en önemli sorun işsizlik. "Bizde bekârlık çok" diye izah ediyorlar bunu kendi şiveleriyle. Şaşırdığımızı görünce mihmandarımız imdadımıza yetişiyor bu kez: "Buralarda işsiz insanlara bekâr derler." İş konusunda yaşanan sıkıntı, kaçgınların büyük bir bölümünün eskiden hayvancılıkla uğraşmalarından kaynaklanıyor. Bu mesleklerini geldikleri yerde sürdürme imkanları yok. Bir anda mesleksiz kalıyorlar yani. Bu kez çiftçilik yapmaya ve rızıklarını topraktan çıkarmaya çalışıyorlar.
       <br/>
       <br/>
       Norveç Mülteci Konseyi"nin Azerbaycan"daki mültecilerle ilgili yayınladığı son raporuna göre, yer değiştiren insanlar arasındaki işsizlik oranı hayli yüksek. Rapora göre, mültecilerin yalnızca yüzde 20"si düzenli ücret kazanabildiği bir işe sahip. Hükûmet, kaçgınlara maddi yardımda bulunuyor, ancak verilen yardımlar ortalama insanların gelirlerinin çok altında. Mültecilerin yüzde 63"ü fakirlik sınırının altında yaşıyor.
       <br/>
       <br/>
       İkamet edilen mekanların yaşam standartlarının altında olması, yeterli suyun bulunmaması ve yetersiz sağlık şartları mültecilerin çok sık hastalanmasına yol açıyor. Mültecilerin yüzde 26"sının yetersiz beslenmeden kaynaklanan hastalıklara duçar olduğu tahmin ediliyor. Halbuki bu oran normal Azeri vatandaşları için yüzde 10 civarında. Bebek ölümleri de çok yüksek. Azerbaycan hükûmetinin 2003 yılında yayınlanan resmî rakamlarına göre, mülteci çocuklar arasında görülen ölüm vakaları, toplumun geri kalanındaki çocuklara oranla üç dört kat daha fazla.
       <br/>
       <br/>
       Kaçgınlar, aradan geçen 10 yıla rağmen ümitlerini kaybetmiş değiller. Bir gün, terk ettikleri topraklara geri döneceklerine gönülden inanıyorlar.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3134), [web.archive.org (arşiv bağlantısı)](http://web.archive.org/web/20050118064330/http://www.aksiyon.com.tr:80/detay.php?id=3134)
