# Acaba?

*Mehmet Yılmaz 2007.07.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123061354im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geçen hafta seçimini yaptı Türkiye. Her iki seçmenden birinin oyunu alan AK Parti tarihî bir zafere imza attı ve iktidardayken oy oranını artıran ikinci parti oldu.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Tunceli hariç hemen her ilden milletvekili çıkarması, AK Parti’yi siyasi yelpazenin tam merkezine yerleştirdi adeta. Nitekim, Başbakan Recep Tayyip Erdoğan da partisinin konumunu “toplumsal merkez” olarak nitelendirdi, seçimin yapıldığı akşam yaptığı teşekkür konuşmasında.
    <br>
     <br>
      Bir haftadır kamuoyuna yansıyan yorumlara bakılırsa pek çok yazar, çizer, aydın ve politikacı için “sürpriz” idi sandıktan çıkan sonuçlar. Kimi bu neticeyi neden öngöremediklerini izah etmeye çalıştı, kimi de açlık ve sefalet içinde yaşayan, memnuniyetsizliğini her seferinde dile getiren halkın niçin AK Parti’ye teveccüh gösterdiğini anlayamadıklarını dile getirdi, bu tercihin rasyonel bir izahı olmadığını vurgulama ihtiyacı hissederek...
      <br>
       <br>
        Niyetim, sebep ve sonuçları açısından hayli ilginç “mesajlar” veren 22 Temmuz seçimlerini analiz etmek değil. Sosyal bilimcilere oldukça zengin “malzeme” veren seçim sonuçlarıyla ilgili dosyalarımızı diğer sayfalarımızda okuyacaksınız zaten. Benim üzerinde durmak istediğim husus cumhurbaşkanlığı seçimiyle ilgili.
        <br/>
        <br/>
        Malumunuz 22 Temmuz seçimine giden süreç, geçtiğimiz nisan ayında Meclis’in yeni cumhurbaşkanını Anayasa Mahkemesi’nin aldığı bir karardan sonra seçememesiyle başladı. Özellikle ana muhalefet partisi CHP’nin AK Partili bir cumhurbaşkanının Çankaya’ya çıkmasını engelleme politikası belirleyici oldu bu süreçte. Tabii Anavatan ve Demokrat Parti’nin parlamentodaki oturumlara katılmaması ve Genelkurmay Başkanlığı’nın internet sitesinde 27 Nisan gecesi bir e-bildirinin yer alması da…
        <br/>
        <br/>
        Şüphesiz, genel seçimlerden sonra şartlar değişti. Şimdi durum oldukça farklı, bundan yaklaşık dört ay öncesine göre. En önemli fark da sandıktan çıkan sonuç tabii ki. Seçmenin tercihi, aynı zamanda Dışişleri Bakanı Abdullah Gül’ün Köşk’e çıkmasını onaylar nitelikte çünkü. Kendisi de yaptığı basın toplantısında bu gerçeğin altını çizdi. Adaylığıyla ilgili olarak alacağı kararda nasıl bir yol izleyeceğini, “Meydanların dilini görmezlikten gelemeyeceğini” vurgulayarak anlatmaya çalıştı. Gül’ün yaptığı açıklamanın üzerinden 24 saat bile geçmeden MHP lideri Devlet Bahçeli’nin cumhurbaşkanlığı oylamasında Meclis’e gireceklerini açıklaması ise Çankaya’ya kim çıkacak sorusunun cevabını bulduğu ve önümüzdeki günlerde bu konuda 367 krizi yaşanmayacağı şeklinde yorumlandı çokları tarafından. Onlara göre MHP, Köşk kilidini açtı yani. Acaba öyle mi gerçekten?
        <br/>
        <br/>
        Son bir haftada yaşadıklarımıza bakarak bu soruya şöyle bir soruyla karşılık verilebilir: Türkiye’de normalleşme sürecinin başladığı bu yeni döneme girerken daha yolun başında neden böyle “şüpheci” bir tavır içine giriyorsun? Benim açımdan bu sorunun cevabı çok açık aslında. Aydınlarımız ve kamuoyu sandıktan çıkan sonuca bakarak Çankaya yolunun Abdullah Gül’e açıldığını söylese de tüm bunlar dört ay önce yaşanan antidemokratik uygulamaların “özünü” ortadan kaldırmıyor ki. Sahi Çankaya yoluna barikat kuranlar için değişen ne peki?
        <br/>
        <br/>
        Tamam, gelecek günlerin nelere gebe olduğunu bilemeyiz; ama Türkiye’nin kendine özgü şartlarını da asla hatırdan çıkarmamak gerekiyor. Özellikle de sandıktan çıkan sonuca daima “alerji” duyan politik figürler ile her on yılda bir “mıntıka temizliği” yapmayı adet haline getiren siyaset dışı aktörleri… Tabii bir de 22 Temmuz’u bir “an” olarak nitelendirip bundan sonraki “süreç” hakkında ipucu veren “yaşlı” teorisyenleri de…
        <br/>
        <br/>
        Önemli olan süreçtir diyen, “Ve perde açılıyor. An, göz açıp kapayıncaya dek geçer. Yaşam ‘an’ değildir. ‘Süreç’tir.” diyen yazar bize ne anlatmak istiyor acaba? Ya da “Muharebeyi kaybettik, savaş devam ediyor.” diyen başkaları? Peki, yeni bir sürecin başladığının ilk sinyali Bahçeli’nin yeşil ışık yakması olabilir mi? Ne dersiniz?
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28056), [web.archive.org (arşiv bağlantısı)](http://web.archive.org/web/20071123061354/http://www.aksiyon.com.tr:80/detay.php?id=28056)
