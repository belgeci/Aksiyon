# Çağın vicdanı bir gazete: Zaman

*Mehmet Yılmaz 2007.11.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071120055630im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yıllar ne kadar da çabuk geçiyor. Daha dün gibi hatırlıyorum 1980’li yılları. 12 Eylül askerî darbesi öncesi kan gölüne dönmüştü Türkiye. Toplum ikiye bölünmüştü orta yerinden. Kahvehaneler, sokaklar, mahalleler de…
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Çocuk aklımızla olup bitenin farkında değildik. Bildiğimiz tek şey sağcılarla solcuların “vatan” için kavga ettiğinden ibaretti. Çok fazla bilgi sahibi olmamız da mümkün değildi zaten. Televizyon ekranları “siyah beyaz” idi o günlerde. Devletin televizyonu dışında kanal yoktu. Havadisler de daha çok gazete ve dergilerden takip edilebiliyordu. Ben bu yönüyle biraz şanslıydım. Bizim evde o yılların efsane gazetesi Tercüman okunuyordu çünkü…
    <br>
     <br>
      İnsanların bitaraf olmakta zorlandığı o karanlık günlerde başta Ege olmak üzere tüm Türkiye’yi baştan başa dolaşan bir kutlu “nefes”, insanımızın anarşiye “yem” olmaması için çırpınıyordu gece gündüz. Cami kürsülerinde, kahvehane köşelerinde, konferans salonlarında durmadan tavsiyelerde bulunuyordu, insanların bir hiç uğruna hayatlarını heba etmemeleri için… Pek çok insan onun nasihatlerini dinleyerek sokaklara dökülmek yerine ilim ve irfanla meşgul oldu. Okullar, kurslar açıldı Anadolu’nun dört bir yanında. Kavruk yüzlü delikanlılarının, ay yüzlü kızlarının makûs talihini kırmak amacıyla. Türkiye büyük bir “transformasyon” içindeydi. Nitekim millet şaha kalkmaya başlamış, 2000’li yılların “güçlü” Türkiye’sinin hayalini kuruyordu.
      <br>
       <br>
        İşte o yıllarda Zaman Gazetesi ansızın giriverdi hayatımıza. Haberleriyle, yazarlarıyla o kadar farklıydı ki. Mütevazı ama bir o kadar vakur duruşu vardı. Türkiye’de ve dünyada oynanan oyunlardan bahsediyordu. Gençlerin heva ve hevesini kullanmak isteyenlerden de… Türkiye’yi kardeş kavgasına sürüklemek isteyenlerin önünde bir sedd-i Zülkarneyn gibi duruyordu haberleriyle, yorumlarıyla. Zihinleri idlal etmeye niyetli olanlara inat, o hep kuvve-i maneviyeyi güçlendirecek yayınları çıkarıyordu ön plana.
        <br/>
        <br/>
        Karşımızdaki “farklı” bir gazeteydi. Hal böyle olunca gönlümüzü kaptırıverdik ona. Her sabah bir “sevgili” ile buluşma heyecanı vardı yüreğimizde, kapımıza bırakılan gazetemizi almaya giderken. Okulda, otobüste, çarşıda, pazarda gururla taşıdık onu. O sadece bir gazete değildi; hayatımıza anlam katan bir dosttu, bir arkadaştı. Zira o başkalarının değil sadece “bizim” gazetemizdi. Evet, bizim gazetemizdi Zaman. Aradan yıllar geçti. Bir avuç talihli okurun arasına yüz binler katıldı. Şimdi milyonlara ulaşmayı hedefliyor Zaman. Zaman sevdası her geçen yıl artarak devam ediyor.
        <br/>
        <br/>
        Sahi böyle bir okur gazete ilişkisi var mıdır yeryüzünde? Bilmiyorum. Bildiğim tek şey Zaman’ın çok farklı bir hususiyete sahip olması. Peki, nedir onu farklı kılan? Bana göre Zaman Gazetesi’ni refiklerinden ayıran özelliği, onun mayasına dercedilmiş ruhu… İçinde yaşadığı zamana meydan okuması… Medya dünyasının yerleşik kurallarını altüst etmesi… Cidale dayalı medeniyet anlayışına karşı teavün kültürünü öncelemesi… İçinden geçilen “zamanın ruhunu” herkesten önce kavrayabilmesi… Ve en önemlisi de çağının bir nevi vicdanı olması…
        <br/>
        <br/>
        Zaman’ın kurulduğu tarihten bu yana Türkiye’de ve dünyada yaşanan önemli gelişmeleri hatırlayın lütfen. Sonra da onun bu gelişmeler karşısında aldığı tutumu. Türkiye’nin önünü kesmek isteyen gulyabanilere ilk kim karşı çıktı acaba? Demokrasiden ve hukukun üstünlüğünden yana ilk kim tavır aldı? Diyalog ve hoşgörü kültürünü geniş kitlelere ilk kim duyurdu? Milletin dertlerini gür sedayla ilk kim dile getirdi? Bugün Türkiye’de pek çok mesele üstü örtülmeden konuşulabilir hale geliyorsa bunda Zaman’ın payı çok büyük.
        <br/>
        <br/>
        Bana bunları düşündüren ise geçen hafta Avrupa Parlamentosu’nda açılan fotoğraf sergisiydi. Türkiye’de her yönüyle kendini ispat eden Zaman artık güçlü bir küresel aktör olma yolunda. Hem de emin adımlarla. Zaman’la büyüyen aksiyoner neslin bir ferdi olarak ben buna o kadar çok inanıyorum ki…
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28874), [web.archive.org (arşiv bağlantısı)](http://web.archive.org/web/20071120055630/http://www.aksiyon.com.tr:80/detay.php?id=28874)
