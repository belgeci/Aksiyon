# NATO strateji arayışında

*Mehmet Yılmaz 1999.04.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Artık şundan eminiz; ABD NATO'yu, yeni bir KutsalRoma İmparatorluğu'nun parçası olmaya itiyor."
  </font>
 </div>
 <div id="newsText">
  <font class="detail-text">
   Bu sözler, NATO'nun doğuya doğru genişlemesinden ve küresel roller üstlenmesinden rahatsız olan Avrupa'nın ortak hissiyâtını yansıtıyor.
   <br/>
   <br/>
   NATO bugünlerde 50. kuruluş yıldönümünü kutlamakla meşgul. Ancak Sırbistan'a düzenlenen hava operasyonlarının istenen neticeyi vermemesi, Soğuk Savaş sonrası oluşan yeni uluslararası sisteme ayak uydurmak için ittifak bünyesinde gerçekleştirilmeye çalışılan değişiklikler konusunda teşkilatın Atlantik ve Avrupa kanatları arasındaki birtakım ihtilaflar bu kutlamaları gölgeliyor.
   <br/>
   <br/>
   Kuruluşundan itibaren etkili bir 'caydırıcılık' görevi üstlenen ve Avrupa'nın başat'a oynayan ülkeleri arasında bir 'denge' unsuru olan NATO, önemli bir dönüşümün arefesinde; çünkü ittifak, 21. yüzyılda izleyeceği strateji ve üstleneceği rolleri, bu hafta sonunda Washington'da yapılan NATO Zirvesi'nde ele alarak büyük ölçüde netleştirecek. Ancak, üye ülkelerin sınırlarına bağlı kalmaksızın, NATO'ya kendi   çıkarlarını  ilgilendiren  her  olaya  dünyanın neresinde olursa olsun müdahale etme misyonu yükleyen ve 'Stratejik Konsept' olarak adlandırılan kavram üzerindeki tartışmalar hâlâ bitmiş değil.
   <br/>
   <br/>
   Bu tartışmaların da altında Soğuk Savaş öncesinin tehdit algılamalarının 1989 sonrası değişmesi yatıyor. Küresel hesaplar peşinde koşan ABD'nin tehdit algılamaları ve stratejik çıkarlarıyla Avrupa'nın öncelikleri ve güvenlik değerlendirmelerinin birbirinden farklı olması elbette bunda etkili. Zaten, bu zirveyi öncekilerden farklı kılan da Soğuk Savaş sonrası dönemin değişen şartlarında NATO'nun itibarını koruyacak, gelecekteki rolünü belirleyecek temel kural ve stratejilerin açıklığa kavuşturulacak olması.
   <br/>
   <br/>
   Komünizme karşı istihkam mevzii
   <br/>
   <br/>
   NATO, 1949'da komünizm tehdidine karşı bir 'istihkam mevzii' olarak kurulan savunma amaçlı bir örgüt. Birinci vazifesi üye ülkelerin barış ve güvenliğini sağlamak, üye devletlerin topraklarını dış tehditlere karşı 'topyekün' savunmak. NATO Anlaşması'nın 5. Maddesi'nin yükümlülüğü altındaki bu temel strateji, Soğuk Savaş boyunca çok fazla değişikliğe uğramadı. 1989'da Berlin Duvarı'nın yıkılması, ardından komünist sistemin çökmesi, bunu iki Almanya'nın birleşmesi ve Sovyetler Birliği ile Varşova Paktı'nın ortadan kalkmasının izlemesi, NATO'nun varlık sebebini sorgulanır hale getirdi.
   <br/>
   <br/>
   NATO'nun güvenlik algılamasında değişikliğe yol açan en önemli gelişme, konvansiyonel kuvvetlerde üstün olan Sovyetler Birliği'nin tarihe karışmasıdır. Söz konusu tehdit ortadan kalkmasına kalktı; ancak yerini, çok cepheli ve farklı yönü olan risklere bıraktı. Kitle imha silahlarından terörizme, etnik ve bölgesel çatışmalardan uyuşturucu ile mücadeleye kadar çok geniş kapsamlı güvenlik tehdidi algılaması NATO'nun ilgi alanına girdi. Bu yeni dönemde NATO, değişen güvenlik algılamaları neticesi ittifakın siyasî ve askerî yapısını yeniden düzenleme ihtiyacı hissetti.
   <br/>
   <br/>
   Bu amaçla 78 Kasım 1991 tarihlerinde Roma'da yapılan NATO zirvesinde, çokuluslu güçler kurulması ve hızlı mukabelede bulunacak hazırlıkta bir askerî planlama ve güç oluşturulmasını öngören stratejik bir konsept kabul edildi. Buna göre NATO, bir yandan aslî vazifesinin gereği olarak ortak güvenlik ve ortak savunma örgütü olmaya devam edecek, bir yandan da barışı koruma, barışı kurma operasyonları gibi yeni misyonlar edinecekti. Söz konusu belge, NATO'nun Avrupa'da istikrarlı güvenlik ortamı oluşturmaya devam etmesini, üye ülkeleri hedef alan tehditler karşısında caydırıcı olmayı sürdürmesini, Avrupa'daki stratejik dengeyi muhafaza etmesini de içeriyordu.
   <br/>
   <br/>
   Farklı çıkarlar, farklı öncelikler
   <br/>
   <br/>
   Ancak bu noktada, İttifak'ın Avrupa ve Atlantik kanatları arasında farklı anlayışların olduğu ortaya çıktı. NATO'nun Batı Avrupalı üyeleri, 1990'dan itibaren savunma bütçelerini kısıtlama, askeri bütçelerden tasarruf yapma eğiliminde olduklarını gösterdiler. Hatta, NATO'yu, ABD'nin Avrupa'yı kontrol altında tutmak için kullandığı bir 'enstrüman' olarak gördüklerinden 'ABD'siz bir Avrupa güvenlik ve savunma kimliği oluşturma' gibi arayışlara da girdiler. Batı Avrupa Birliği'ni (BAB), AB'nin 'savunma örgütü' haline getirmeye çalıştılar, fakat başarılı olamadılar.
   <br/>
   <br/>
   Avrupalıların stratejik çıkar hesabını, yalnızca NATO'nun sorumluluk alanı ve bunun ötesinde ittifakın Avrupa çevresinde istikrarlı bir Avrupa güvenlik sistemi oluşturması şeklinde kabul etmesine karşılık ABD küresel stratejisi gereği çıkar alanını daha geniş görmekte ve BM'nin izni olmadan da ittifakın 'gereken yerde, gereken zamanda' harekete geçebilmesinde ısrar etmekte. Bu yüzden de, NATO'nun sorumluluk alanı dışında gerektiğinde 'alandışı' (outofarea) operasyonlar gerçekleştirmesini olağan karşılıyor. Elbette, farklı çıkar alanlarının çakışmasından ötürü ittifakın iki kanadı arasında çok ciddi görüş ayrılıkları yaşanıyor.
   <br/>
   <br/>
   Bunlar, aslında alandışı operasyonların mahiyetiyle ilgili değil, daha çok söz konusu müdahalelerin uygulanması aşamasındaki prosedürle ilgili. Zaten, Avrupalı müttefiklerin Bosna ve Kosova'da görev yapan NATO kuvvetlerine katkıda bulunması da bunu kanıtlıyor. Ancak, itiraz noktası, bir istisna olarak gördükleri Bosna ve Kosova operasyonlarının numûne teşkil ederek benzer harekâtların Kuzey Kore, Somali gibi Avrupa'ya çok uzak alanlarda da tekrarlanması.
   <br/>
   <br/>
   Avrupalıları rahatsız eden bir diğer önemli konu da, 'alandışı' müdahale konusu ile bağlantılı olan kitle imha silahlarının yayılması sorunu ve terörizm. ABD, Stratejik Konsept'te ifadesini bulacağı yeni rolünün yanı sıra NATO'nun terörizme ve kitle imha silahlarına karşı mücadele gücü olarak tanımlanması için de baskı yapıyor. Ancak Avrupa ülkeleri bu değişikliklerin sonucunda NATO'nun, ABD'nin küresel politikalarının bir aracı haline gelmesinden çekiniyor. Bazı devletler ise ülke içinde muhalefetle karşılaşacak askeri harekâtlara katılmak zorunda kalmalarından kaygı duyuyor.
   <br/>
   <br/>
   1996'da Berlin'de yapılan NATO Dışişleri Bakanları toplantısında, ittifakın kitle imha silahlarının yayılmasını önlemede bir rolü olduğu benimsendi. Ancak birçok NATO üyesi, bu konunun ittifakın görev alanına girip girmediğini sorgulamaya devam ediyor. Her ne kadar kitle imha silahlarının yayılması sorunu Avrupa'nın gündeminde olsa da müttefiklerin Avrupa kanadı, bu tehdide karşı nasıl tedbirler alınması gerektiği konusunda Washington yönetimi ile ciddi bir fikir ayrılığı içerisinde bulunuyor.
   <br/>
   <br/>
   Müttefikler arasında terörizm sorunu da 'ortak bir tehdit' şeklinde kabul ediliyor, fakat Avrupalı üyelerin çoğu kendilerinin ABD kadar tehdit altında olduklarını düşünmüyor, hatta bu tür tehditlerle başa çıkmada NATO'nun uygun bir 'araç' olup olmadığı hususunda derin kuşkulara sahipler. Terör eylemleri Avrupa toprakları üzerinde meydana gelmediği sürece çoğunun ileride bu tür harekatlara katılmak istemeyecekleri göze çarpıyor.
   <br/>
   <br/>
   Avrupa "kör" olmaktan korkuyor
   <br/>
   <br/>
   İhtilaf noktalarının bir diğeri de yeniden yapılanan NATO'nun savunacağı 'ortak çıkarlar'ı kimin tespit edeceği ve bunların nasıl tanımlanacağı meselesi... ABD'nin global politikaları ve bu konuda taşıdığı endişelerin mutlaka Avrupalı müttefiklerinin hayatî çıkarları ile uyuşması mümkün değil. Hatta, NATO içindeki Avrupa devletlerinin algıladıkları tehdit değerlendirmeleri ve siyasî tercihleri belirgin bir şekilde ABD'den farklı. Dolayısıyla, NATO'nun hangi ortak çıkarları korumak için harekete geçeceği ve buna kimin karar vereceği hususunda tam ikna olmuş değiller.
   <br/>
   <br/>
   Ayrıca, ABD'nin küresel düzeyde ve etkin bir şekilde hizmet veren istihbarat yeteneğine sahip olması Avrupa'yı endişelendiriyor. Zira, Avrupalı devletler olası bir ortak operasyonda Amerikan kaynaklarının elde ettiği istihbaratla harekâta katılacaklar. Halbuki böyle bir durum, kendilerinin ortak askerî operasyona 'kör' olarak ya da en iyi ihtimalle filtreden geçirilmiş bilgilerle katılması anlamına geliyor. Bu da bir başka itiraz noktası...
   <br/>
   <br/>
   Tüm bu ihtilaf noktalarına ve farklı perspektiflere rağmen, tarafların Stratejik Konsept konusunda bir orta yol bulacakları ve uzlaşacakları kuvvetle muhtemel. Cumhurbaşkanı Süleyman Demirel'le birlikte 19 ülke devlet başkanının katılacağı Washington Zirvesi, Stratejik Konsept'in nasıl şekilleneceğini ortaya koyacak. Ancak, Amerika'nın Avrupa güvenlik ve istikrarının bir parçası olduğu kadar kesin olan bir şey var ki, o da NATO'nun tartışmasız patronu olan ABD'nin dönüşü olmayan bir yola girdiği ve müttefiklerini ikna etme olasılığının bir hayli yüksek olduğu.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=4996), [web.archive.org (arşiv bağlantısı)](http://web.archive.org/web/20130417034813/http://www.aksiyon.com.tr:80/aksiyon/newsDetail_getNewsById.action?newsId=4996)
