# Endonezya'nın zor tercihi

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030816012124im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030816012124im_/http://www.aksiyon.com.tr/resim/442/18.jpg" vspace="5"/>
  </p>
 </font>
 <font class="content">
  Endonezya ordusunun geçen hafta Müslümanların yoğun olarak yaşadığı Aceh bölgesine askerî harekât düzenlemesi, dikkatlerin bir anda Güneydoğu Asya’ya odaklanmasına yol açtı. 1976 yılından bu yana bağımsızlık mücadelesi veren Özgür Aceh Hareketi’ne (GAM) mensup gerillalara karşı alınan operasyon kararı, bölgeye barış getirmek amacıyla Tokyo’da yapılan müzakerelerin somut bir neticeye ulaşamaması üzerine alındı.
 </font>
 <p>
  <font class="content">
   Endonezya’nın 1975 yılında Doğu Timor’u işgal etmesinden bu yana gerçekleştirdiği en geniş çaplı operasyona yüzlerce askerin yanısıra savaş uçakları ve gemileri de katılıyor. Bölgede olağanüstü hâl ilân edilirken, operasyonların en az altı ay süreceği ifade ediliyor.
   <br/>
   <br/>
   Endonezya’nın Sumatra adasının kuzey ucunda yer alan Aceh, takımadaların İslamı kabul eden ilk, Hollanda sömürge yönetimi altına giren son parçalarından birini oluşturuyor. Aceh’nin, 1953’te bağımsız bir İslami devlet olduğunu ilan etmesiyle 4 yıl süren çatışmalar başladı, isyanın bastırılmasının ardından Endonezya yönetimiyle yapılan görüşmeler sonucunda, 1960 başlarında nisbî bir barış sağlandı. Ancak Aceh’nin doğal kaynaklarının gelirinden alacağı pay ve yönetim şeklinin ne olacağı gibi sorunlar bölgedeki rahatsızlığın büyümesine yol açtı.
   <br/>
   <br/>
   Bölgenin bağımsızlığını savunan Özgür Aceh Hareketi (GAM) 1976 yılında kuruldu ve bu tarihten itibaren çatışmalar yeniden başladı. 27 yıldır devam eden bağımsızlık yanlısı mücadeleyi sona erdirmek için Cakarta yönetimi ile GAM yetkilileri arasında geçtiğimiz yıl varılan uzlaşma ile bölgedeki tansiyon düştü ve şiddet olayları asgari düzeye indi. Aralık 2002 tarihinde yapılan görüşmeler sonunda imzalanan, fakat hayata geçirilemeyen barış anlaşmasının tehlikeye girmesi üzerine son bir umut olarak Tokyo’da müzakerelere gidildi. Endonezya hükümetinin ‘bağımsızlık fikrinden vazgeçin’ ültimatomuna ‘savaşa hazırız’ cevabı veren Aceh savaşçılarının lideri Mahmud Malik, ‘bağımsızlıklarını’ ellerinden almak isteyen hükümetin barış masasına ‘anlaşmak’ için oturmadığını, asıl savaş isteyen tarafın onlar olduğunu savunuyor. Endonezya’nın Aceh bölgesinde 1976’dan beri meydana gelen çatışmalarda çoğu sivil 10 binin üzerinde insan hayatını kaybetti.
   <br/>
   <br/>
   Tokyo’daki görüşmeler sırasında Acheliler ‘tam bağımsızlık’ isterken Endonezya hükümeti bunun genişletilmiş özerklik olabileceğini savundu. Endonezya, 1999 yılında yapılan referandum ve geçen yıl mayıs ayında da Birleşmiş Milletler’in resmen tanımasıyla Doğu Timor’u kaybetmişti. Doğu Timor’dan sonra Müslümanların yoğun bir şekilde yaşadığı Aceh bölgesinin bağımsızlığını elde etmesi halinde benzeri kopmaların devam etmesi ve Endonezya’nın parçalanabileceği ifade ediliyor. Özellikle, Aceh’nin bağımsız olması halinde ülkenin önemli yeraltı kaynaklarından birini oluşturan Batı İriyan Java’nın da bağımsızlık talebini daha güçlü bir şekilde dile getirebileceği dillendiriliyor.
   <br/>
   <br/>
   Ordu her ne kadar Endonezya’nın parçalanmasını engellemek amacıyla petrol ve doğalgaz zengini Aceh bölgesine çıkarma yapsa da Cakarta’daki yönetimin bölgedeki yarayı daha fazla derinleştirmeden soruna siyasi ve sosyal çözümler bulması kaçınılmaz görünüyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2606&yorum_id=1), [web.archive.org (arşiv bağlantısı)](http://web.archive.org/web/20030816012124/http://www.aksiyon.com.tr:80/detay.php?id=2606&yorum_id=1)
