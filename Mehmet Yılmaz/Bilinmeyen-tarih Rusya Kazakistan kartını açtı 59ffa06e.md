# Rusya, Kazakistan kartını açtı

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20041225004918im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225004918im_/http://www.aksiyon.com.tr/resim/476/60.jpg" vspace="5"/>
  </p>
 </font>
 <font class="content">
  Uluslararası sistemde Orta Asya merkezli mevzi kapma yarışı devam ediyor. Son olarak Rusya, ABD’nin Özbekistan’la stratejik ilişkilerine karşı Kazakistan’ı ön plana çıkaran önemli bir hamle yaptı.  Yaklaşık bir yıldır Irak, AB ve Kıbrıs üçgenine hapsolan Türkiye’nin bölge için elini çabuk tutması gerekiyor.Rusya Devlet Başkanı Vladımir Putin, birkaç sene önce Belçika’ya yaptığı ziyaret sırasında onuruna verilen bir akşam yemeğine katılır. Yemek sırasında önündeki peçeteye bir harita çizer ve ülkesi ile Çin’i aynı grupta gösterir.
 </font>
 <p>
  <font class="content">
   Avrupalı ev sahiplerini ise Amerikalı kuzenlerinden ayırmaz ve onları da birlikte mütalaa eder. Bu hareketiyle, Avrupa’nın giderek Araplaşan nüfusu ile ABD’nin Latin Amerikalı ve Afrikalılaşan nüfusu arasında paralellik kurmaya çalışır; özü itibariyle Atlantik’in iki yakası arasında bir fark olmadığını anlatmak ister.
   <br/>
   <br/>
   Stratejik vizyonunu peçete üzerine çizdiği harita ile göstermeye çalışan Vladımir Putin, uluslararası sistemde Irak Savaşıyla hız kazanan parçalanmadan istifade etmek isteyen liderlerden biri. 11 Eylül saldırıları sonrasında ABD’nin başlattığı ‘küresel terörle savaş’ konseptine ilk başta destek vererek zaman kazanan Rus lider, ülke içi dengeleri belli bir düzene oturttuktan sonra şimdi de uluslararası alanda boy göstermeye hazırlanıyor.
   <br/>
   <br/>
   Büyük kapışmanın merkez üssü Orta Asya
   <br/>
   <br/>
   Rusya’nın bu alanda en rahat hamle yapabileceği coğrafya ise Orta Asya. Ülkesinin stratejik derinliğinin 1990’ların başında kaybettiği Türk cumhuriyetleri olduğunu iyi bilen Rus lider, Amerika önderliğindeki tek kutuplu dünyaya karşı çıkan ülkelerle işbirliğini özellikle bu coğrafya üzerinden yapmak niyetinde. Nitekim, son dönemde yürürlüğe konan politikalara bakıldığında Rusya’nın Rusya’nın öncelikli jeopolitik stratejisinin Paris’ten başlayıp Berlin ve Moskova üzerinden Pekin’e uzanan kuzey hattını alternatif bir çekim merkezi haline getirmek olduğu anlaşılıyor.
   <br/>
   <br/>
   Putin’in 9—10 Ocak tarihlerinde Kazakistan’a yaptığı resmi ziyaret, Avrasya’nın siyasi, ekonomik ve güvenlik fay hattında meydana gelen derin kaymaları göstermesi bakımından hayli önemli. Ziyaretin zamanlama olarak Gürcistan’da yeni bir yönetiminin işbaşı yapmasından sonraya ve Şanghay İşbirliği Örgütü’nün Pekin’de gerçekleştirdiği zirveden önceye rast gelmesi dikkat çekici. Ziyaretin önemi sadece kendisinden menkul değil elbette. İki ülke heyetleri arasında yapılan görüşmeler sırasında askeri işbirliği, sınır güvenliği ve uyuşturucu ticaretinin önlenmesi, Bağımsız Devletler Topluluğu, Avrasya Ekonomik İşbirliği, Serbest Ekonomik Bölge anlaşmaları çerçevesindeki ilişkiler gibi pek çok konunun ele alınması; ayrıca sınır işbirliğinden karşılıklı ortak hareket etmeye kadar bir dizi anlaşmayı da içeren 11 belgeye imza atılması gezinin önemini gözler önüne seriyor.
   <br/>
   <br/>
   Anlaşma belgelerinin başında Kazakistan bozkırlarında bulunan tarihi SSCB uzay üssü Baykonur’un kiralanması ve kullanımı geliyor. Uzaya çıkmayı başaran ilk insan Sovyet kozmonotu Yuri Gagarin’in 1961’de yörüngeye gönderildiği Baykonur Uzay Üssü, Putin ve Nazarbayev tarafından imzalanan anlaşma ile 50 yıllığına Rusya’ya kiralanıyor. Moskova, kira bedeli olarak her yıl Kazakistan’a 115 milyon dolar ödeyecek. Anlaşma, Baykonur Uzay Üssü’nde yürütülecek uzay çalışmalarında yeni, çevresel bakımdan güvenli altyapı, araç ve üs sektörleri oluşturulması ile bu çalışmalara Kazakistan’ın katılımının artırılmasını da öngörüyor. Bu konuda yapılan bir başka anlaşma ise Kazakistan’ın ilk haberleşme uydusunun Rus Kruniçyov Bilimsel Araştırma Kurumu tarafından yapılmasını ihtiva ediyor.
   <br/>
   <br/>
   Enerji güzergâhında büyük rekâbet
   <br/>
   <br/>
   İmzalanan anlaşmalar arasında Hazar Denizi’nin Kazakistan’a ait bölümünde yer alan Tup—Karağan ve Ataş bölgelerinde Rus Lukoil ve Kazak KazMunayGas şirketinin ortak petrol arama ve üretimini öngören 3 milyar dolarlık Dostluk Projesi de var. Rus Lukoil şirketinin başkanı Vagit Alekperov ile Kazak şirketi KazMunayGas’ın başkanı Uzakbay Karabalin tarafından imzalanan anlaşma ile Lukoil, yaklaşık 100 milyon ton petrol rezervine sahip olduğu tahmin edilen Tup—Karağan bölgesinde 40 yıllık üretim ve paylaşma anlaşmasının yüzde 50 ortağı haline geliyor. Lukoil, son 8 yılda Kazakistan’da 1,5 milyar dolarlık yatırım yapmış durumda. Rus petrol lobileri Kazakistan’ın hidrokarbon sektörü ile de yakından ilgileniyor. Rus Petrol ve Gaz Birliği’nin Başkanı Yuri Shafranik’e göre, Rusya Kazakistan’ın enerji sektörüne 1 milyar dolardan daha az olmamak üzere yatırım yapabilir.
   <br/>
   <br/>
   Rusya’nın ilgisi yalnızca Kazak petrolünün çıkarılması ile sınırlı değil elbette. Hazar bölgesinden çıkarılacak petrol ve doğalgazın dünya pazarlarına nakledilmesi konusunda da söz sahibi olmak isteyen Moskova, Kazak petrolü üzerindeki nüfuzunu kaybetmemek için yılda 15 milyon ton ham petrolün Bakü—Novorossik petrol boru hattı üzerinde nakledilmesi hususunda Nazarbayev’e baskı yapıyor. Kazak ham petrolünün 2004—2020 yılları arasında Rus toprakları üzerinde dünya piyasalarına aktarılması konusunda iki ülke uzmanları uzun vadeli bir taslak üzerinde çalışıyor. Putin’le birlikte düzenledikleri ortak basın toplantısında Nazarbayev’in Rusya’ya bu konuda tanıdıkları önceliğin üzerinde ısrarla durduğunu hatırlamakta fayda var.
   <br/>
   <br/>
   Bakü—Ceyhan’ın başarısı için kilit ülke
   <br/>
   <br/>
   2002 yılında Rusya’nın boru hatlarıyla çeşitli ülkelere 29,5 milyon ton, 2003 Ocak—Ağustos döneminde de 23,8 milyon ton Kazakistan petrolü nakledildi. 2001 yılında Hazar boru hattı konsorsiyumu Tengiz—Novorossisk bölümü hizmete girdi. Toplam uzunluğu 1500 kilometre olan bu hattın 452 kilometrelik bölümü Kazakistan sınırları içinde bulunuyor. 2001 yılında bu hattan 1 milyon ton, 2002 yılında 12 milyon ton ve 2003 yılı Ocak—Eylül döneminde 10,6 milyon ton petrol taşındı. Petrol İhraç Eden Ülkeler Örgütü (OPEC) benzeri bölgesel petrol forumunun oluşturulması önerisinde bulunan Kazakistan, çıkardığı doğalgazı da Rusya üzerinden dünya pazarlarına satmayı ve bu rakamı yılda 15—20 milyar metreküpe çıkarmayı planlıyor. Kazakistan, 1994 yılında 24 milyon ton petrol üretirken bu rakam 2003 yılında 50 milyon tonu geçti. Ham petrol ihracı da 5 kat arttı.
   <br/>
   <br/>
   Yuri Shafranik, enerji alanında yapılan yoğun yatırımların Kazakistan’ı ‘büyük oyun’da Rusya’nın ciddi rakiplerinden birisi olmasını önleyeceği görüşünde. ABD’nin önderliğinde kurulan Bakü—Ceyhan petrol boru hattı Rusya’yı ciddi biçimde rahatsız ediyor. 2005 yılında faaliyete geçmesi beklenen hattın verimli olabilmesi için Kazakistan petrolünün de Bakü—Ceyhan’a aktarılması söz konusu. Azeri petrolünün şimdilik yeterli olmayacağını bilen Rusya da Kazakistan petrolleri üzerinde duruyor ve Hazar bölgesinin enerji kaynakları üzerindeki hareket kabiliyetini kaybetmek istemiyor.
   <br/>
   <br/>
   Asya’nın doğu ve batısındaki sacayakları
   <br/>
   <br/>
   Rusya ile Kazakistan’ı enerji konusunda karşı karşıya getirebilecek ikinci ülke ise Çin. Uzakdoğu’nun yükselen devi Çin’in enerji ithalatı karşısında Moskova ile Astana daha fazla satış yapabilmek için rekabet edebilir. Ancak, bu konuda Çin akıllı bir politika izliyor ve her iki ülkeyi de ortak statüsünde kabul ederek onları makul ölçülerde tatmin etmeyi tercih ediyor. Kaldı ki böylesi bir rekabette Rusya, Kazakistan’a nazaran daha avantajlı. Özellikle Sibirya bölgesinin Çin’e yakınlığı Kazakistan’ın batısından bu ülkeye uzanacak bir petrol boru hattını neredeyse imkansız hale getiriyor.
   <br/>
   <br/>
   11 Eylül saldırıları sonrası ABD’nin Kırgızistan, Özbekistan, Tacikistan gibi ülkelerde askeri üsler kurması, Orta Asya üzerindeki rekabetin sadece enerji havzaları ile sınırlı olmadığını gösteriyor. Kırgızistan’da Amerikan üssünün yanıbaşına kendi üssünü kuran Ruslar, Özbekistan’ın stratejik açıdan ABD’nin sağlam bir müttefiki haline gelmesini Kazakistan’ı öne çıkararak dengelemeye çalışıyor. 16 milyonluk nüfusun üçte birinin Rus asıllı olması da haliyle Kazak—Rus işbirliğini kolaylaştırıyor. Rusya, bu ülke ile işbirliğini derinleştirirken yanına Çin’i de almayı ihmal etmiyor.
   <br/>
   <br/>
   Kanada’daki Carleton Üniversitesi’nde Avrupa ve Rusya Çalışmaları Enstitüsü’nde çalışan Dr. Robert M. Cutler, söz konusu ilişkileri Orta Asya’nın doğusunda yeni bir sacayağının ortaya çıkması şeklinde değerlendiriyor. Cutler’a göre Rusya, Kazakistan ve Çin, bölgenin jeoekonomik ortak paydasında buluşuyor. Aynı sacayağı, Orta Asya’nın batı bölümünde ise Rusya, Türkmenistan ve Ukrayna tarafından temsil ediliyor. Orta Asya’nın iki ucunda görülen üçlü sacayaklarının vazgeçilmez ülkesi Rusya ve bu da Putin’in jeostratejik ve jeopolitik vizyonu ile örtüşüyor. Pekin’in tıpkı Moskova gibi önem verdiği Kazakistan ise Batı Çin ile Sovyetler sonrası dönemde Kuzey Afrika’dan Güney Kafkasya’ya kadar uzanan yeni Ortadoğu arasında eşit biçimde duruyor.
   <br/>
   <br/>
   Putin’in son Kazakistan ziyareti de gösteriyor ki uluslararası aktörler büyük bir kapışma öncesi hinterlandlarında yer alan bölgelerde tahkimat yapıyor. Son bir yıldır Irak, Avrupa Birliği ve Kıbrıs üçgenine hapsolan Türkiye’nin bir an evvel yakın bölgesi başta olmak üzere uluslararası alanda meydana gelen gelişmelere odaklanması gerekiyor. 2004 yılını Balkanlar, Kafkaslar ve Orta Asya’ya açılım yılı ilan eden hükümetin elini çabuk tutması kaçınılmaz görünüyor.
   <br/>
   <br/>
   <br/>
   <br/>
   *********
   <br/>
   <br/>
   <br/>
   <br/>
   “BU BENİM STADIM DEĞİL”
   <br/>
   <br/>
   <br/>
   <br/>
   Atatürk Olimpiyat Stadı’nın kuzey-güney yönünde planlanması uluslararası bir zorunluluk; kuzey ve güney tribünlerinin, doğu ve batıya göre daha alçak ve üstü açık yapılması ise sadece mimari bir tercihmiş. Olimpiyat parkı projesine uygun bitirilirse ulaşımda en ufak sorun görünmüyor.
   <br/>
   <br/>
   <br/>
   <br/>
   <br/>
   <br/>
   <br/>
   <br/>
   Galatasaray’ın maçlarını oynadığı Atatürk Olimpiyat Stadı, rüzgar ve ulaşım problemleri sebebiyle hâlâ tartışılıyor. Ancak tartışmalar öyle bayağılaştı ki, önüne gelen ‘bana sorsalardı bunlar yaşanmazdı’ demeye getirir oldu. En çok dillendirilen eleştiri, stadın niçin kuzey—güney yönünde yapıldığı. Diğer önemli eleştiri de şehir merkezlerinden uzak, ulaşımı zor bir yerin tercih edilmesi. Aksiyon, bütün eleştirilerin doğru cevabını bulmak, nelerin yapılabileceğini ve yapıldığını belirlemek amacıyla birinci derecede sorumlularla görüştü. Görüşmelerde bazı eleştirilerin bilgisizlikten kaynaklandığı ve gülünç kaçtığı ortaya çıkarken; bize özgü ‘kervan yolda düzülür’ felsefesinin böylesine uluslararası bir projeye bile damgasını vurduğu anlaşıldı. Görüşmelere geçmeden önce, Türkiye’nin olimpiyat ve bunun en önemli figürü statla ilgili hikayesinin özünü aktarmada fayda var.
   <br/>
   <br/>
   3796 sayılı ‘İstanbul Kentinde Yapılacak Olimpiyat Oyunları Kanunu’ isimli yasal düzenleme, 30.04.1992 tarihinde TBMM’den geçti. Kanun gereği oluşturulan İstanbul Olimpiyat Oyunları Hazırlık ve Düzenleme Kurulu (HDK) çalışmalara başladı. Spordan sorumlu devlet bakanı başkanlığındaki 13 sandalyeli kurulun diğer üyeleri ise gençlik ve spor genel müdürü, büyükşehir belediye başkanı ve Türkiye Milli Olimpiyat Komitesi (TMOK) Başkanı ile bunların görevlendirecekleri ikişer kişi; vali, Dışişleri Bakanlığı’nın belirleyeceği bir büyükelçi ve TMOK genel sekreteri.
   <br/>
   <br/>
   Başvuruların 7 yıl önce başlaması dolayısıyla İstanbul ilk defa 2000 olimpiyatları için aday olabildi. Bu başvuru tamamen kâğıt üzerindeydi. Tesis ve proje adına hiçbir şey yapılmamıştı. 2004’te de aynı durum tekrarlandı. Bunun böyle olmayacağını düşünen yetkililer, olimpiyat parkı için devletten arazi istedi. Hazine, şimdiki olimpiyat stadının bulunduğu yer ile yine İkitelli’nin doğu tarafındaki bir yeri önerdi. İkinci alternatif sözü geçen yere askeriye konuşlandığı için geriye tek şık kaldı. Bu arada olimpiyat parkının projelendirme faaliyetlerine hız verildi. Söz konusu araziyi Hazine, Gençlik ve Spor Genel Müdürlüğü’ne (GSGM) olimpiyat alanı olarak tahsis etti. 1997’ye gelinmişti. Olimpiyat parkının neredeyse yüzde 70’i kabul edilen stadın yapılması halinde kazanma ihtimalinin artacağı kanaatiyle uluslararası bir ihale açıldı. HDK, nasıl bir tesis istediğini içeren 12 klasör dolusu 600 sayfalık bir şartname hazırladı. İhaleye katılacak uluslararası kuruluşlara ‘Türk ortak’ şartı da getirdi. Teklifler şartnameye uygunluk, fonksiyonellik ve ekonomiklik açılarından irdelendi ve sonuçta, ihaleyi TEKFEN İnşaat ile birlikte teklif veren Fransız firması Campenon Bernard S.A.E. International kazandı. Stadın projesi tüm uluslararası mimarlık, güvenlik, yapı tekniği ve spor standartlarına uygun olarak Stade de France’nin mimarlarınca tasarlandı. 28 Kasım 1997’de ön sözleşme imzalandı. Ancak dış krediyle ilgili prosedür 31 Mart 1999’a kadar uzayınca ilk beton 25 Nisan’da dökülebildi. 141 milyon dolara mal olan stadın 80 bin kişilik kapasitesi spor dışı etkinliklerde 100 bine çıkabiliyor. 134 kapıdan girilebilen stadı, olası bir panikte 148 kapı sayesinde 7,5 dakikada boşaltmak mümkün. Stada rağmen 2008’i de alamadık. 2012 için umutlar sürüyor.
   <br/>
   <br/>
   İlk görüşmeyi, Fransız ortağıyla birlikte stadı inşa eden TEKFEN Holding’e bağlı inşaat şirketi mühendislerinden A. Bülent Özkan ile yaptık. Sorularımızı, ‘Biz önümüze gelen projeyi uyguladık’ diyerek ana hatlarıyla cevaplandıran Özkan, daha detaylı bilgi için projenin ev sahibi İstanbul Olimpiyat Oyunları HDK Proje Kontrol Mühendisi Faruk Keskinel’i adres gösterdi. Tekrardan kaçınmak için sadece Keskinel’le konuştuklarımızı sunuyoruz.
   <br/>
   <br/>
   — En çok sorulan soru, stadın niçin doğu—batı yerine, kuzey—güney yönünde yapıldığı. Rüzgar durumu neden göz ardı edildi?
   <br/>
   <br/>
   Soruyu soran ilk ve son kişi değilsiniz. Hatta üniversite hocalarımız dahi sordu. Olimpiyat Stadı demiyorum, bir uluslararası stadda, kalecilerin durdukları noktaları birleştiren hattın kuzey—güney yönünde olma mecburiyeti vardır. Böylelikle gündüz maçı oynandığında kalecilerin gözünü güneş alması engellenmektedir.
   <br/>
   <br/>
   — Bazı maçlarda izliyoruz, o problem yaşanıyor?
   <br/>
   <br/>
   Bunlar standarda uygun değil. UEFA bu statlara uluslararası maç oynanmaz raporu veriyor. Dolayısıyla kuzey—güney tartışması yapılmaz. Bu alfabenin A harfidir.
   <br/>
   <br/>
   — Kuzey—güney yönü mecburî dediniz. Olimpiyat Stadı’ndaki yön tartışmasının asıl sebebi rüzgar. Kuzey ve güney tribünleri neden alçak yapıldı ve üstü açık bırakıldı?
   <br/>
   <br/>
   Başta ihaleye çıkışta istediğimiz stat buydu. Hatta ilk projede doğu tarafında çatı yoktu. Batıda hilal şeklinde çatı vardı. 1998’de tenkitler geldi. Statta inceleme yapan dönemin başbakanı Mesut Yılmaz, “Doğu tribününe de çatı yapalım, parası benden” dedi. Paramız yoktu, para sizdense hay hay dedik. Çatı yaklaşık 18 milyon dolara mal oldu. Ama 18 sent almadık.
   <br/>
   <br/>
   — Tribünlerin açık olması olimpiyatlar için bir gereklilik mi?
   <br/>
   <br/>
   Biz yaz olimpiyatlarına talibiz. Atina’daki olimpiyat stadı tamamen açık. Çünkü futbol stadı değil. Bazı kişiler her tarafı kapalı olan Ajax’ın Amsterdam Arena Stadı’nı örnek vererek bildiklerini ifade etmeye uğraşıyorlar ama bir şey bilmiyorlar. Bu stadın yılda dört defa çimi değiştirilir. Çünkü çimin yeşil kalabilmesi için fotosentez, klorofillenme olayı, oksijen ve tabii ışık gerekiyor.
   <br/>
   <br/>
   — Olimpiyat statlarıyla ilgili olarak futbol sahası değil dediniz.
   <br/>
   <br/>
   Dizayn, yapı ve mimarlık tasarımı olimpiyat normlarına göre yapılır. O statta yapılabilecek her türlü sporun beynelmilel federasyonlarının kuralları geçerlidir.
   <br/>
   <br/>
   — Bu stat yazın da rüzgar alabilir. Diyelim ki cirit atma müsabakaları sırasında rüzgar büyük etki yapmaz mı?
   <br/>
   <br/>
   Fatih Altaylı’nın misalini verdiniz.
   <br/>
   <br/>
   — Ondan duymadım gerçi. Bu olumsuzluk unsuru değil mi? Kuzey ve güney de kapalı olamaz mıydı?
   <br/>
   <br/>
   Tabiî ki, kuzey kapalı olsaydı, yani tribünler öbür taraflar gibi yükseltilseydi, poyraz ve karayel rüzgarlarına engel olurdu. Güney tarafı da kapatılsaydı, lodos engellenirdi. Bu bir para meselesi. Bizim kredimiz, paramız oraya kadar yetiyordu, onun için öyle yaptık denilebilir.
   <br/>
   <br/>
   —Yani başta para düşünüldüğü için mi oralar açık bırakıldı?
   <br/>
   <br/>
   Düşündüğümüz için demiyorum. Düşünülmüştür. Belirli bir tarihten sonra göreve başladım. Benim görevim, stadın inşaatının kurallarına, normlarına, şartnamelerine uygun yapılmasını sağlamak idi.
   <br/>
   <br/>
   — Başlangıçta siz de olsaydınız?..
   <br/>
   <br/>
   Gene aynısını yapardım. Kimseyi tenkit etmiyorum. Rüzgarın da uluslararası bir normu var. Hakim rüzgar kuzeyden esiyor. Biz böyle bir rüzgarın varlığını biliyorduk. İstanbullu olmak hasebiyle bir de araziye gidip çalışmaya başladığın zaman rüzgarı görüyorsun. Futbolda, rüzgarın şiddetiyle ilgili UEFA ve FİFA nizamnamelerinde hiçbir kural yoktur. Atletizmde 110 metre engelli, 100 metre düz, 200 metre, tek ve üç adım atlama ve sırıkla yüksek atlamada kuzeyden güneye doğru koşulur. Finiş çizgisi bütün koşular için geçerlidir. Az önce saydığım yarışlarda rüzgar üst limiti saniyede 2 metredir. 5’te de koşulur. Ama rekorunuz sayılmaz. Çünkü kuzeyden esen rüzgar sırta geliyor, yelken görevi görüyor. 2 metre saniye, saatte 7.2 kilometre demek. Zaten rüzgarın varlığını bildiğimiz için doğu ve batıdaki çatıları yaparken, Fransa’nın dünya çapındaki airo dinamik laboratuvarında 8 ay süren bir etüt yaptık. Ama gündemimizde bir rüzgar paneli yoktu.
   <br/>
   <br/>
   — Gündemde olmamasının tek sebebi para mı?
   <br/>
   <br/>
   İsterseniz maddi deyin, isterseniz o zamanki stat programını hazırlayan kişilerin olimpiyat lafı altında hissettikleri eziklik sebebiyle ‘Varsa vardır rüzgar’ denildi deyin. Atletizmde bir stadın şöhreti kırılan rekorlarla oluşur. Rekor kırılması stadın atletizm ve atletlere karşı konforunun en yüksek seviyede olması manasını taşır.
   <br/>
   <br/>
   — O zaman şunu rahatlıkla söyleyebiliriz: Zamanında kuzey ve güney tribünleri doğu batı kadar yüksek olsaydı ya da rüzgar paneli yapılsaydı atletizm için de iyi olacaktı.
   <br/>
   <br/>
   Şimdi panel yapılıyor.
   <br/>
   <br/>
   — Hangi tarafa?
   <br/>
   <br/>
   Kuzey tarafına. Bir futbol maçında, kamuoyu değerlendirmesinde rüzgarın stada kötü puan getirdiği bilincine varıldı. Galatasaray, stadı iki mevsimliğine kendilerine tahsis ederken bu problemi ortaya çıkarınca, bizim gücümüz yok siz yapın, reklam gelirleri belirli bir süre sizin olsun dedik. Bitmek üzere.
   <br/>
   <br/>
   — Dediğiniz gibi mi yapıldı?
   <br/>
   <br/>
   Bizim onayımızdan geçen bir proje ile Galatasaray yaptırdı. Ama panelin etütlerini kendi paramızla, az önce bahsi geçen laboratuvarda stat belirli bir aşamaya geldikten sonra yaptırmıştık. 8 ay süren etütte, rüzgarı en uygun derecelere indirebilecek rüzgar panelinin nasıl, hangi yönde, ne yükseklikte ve hangi mesafede kurulabileceği projelendirilmişti. O proje elimizde duruyordu. Galatasaray ile müzakereye girdiğimizde raftan indirdik.
   <br/>
   <br/>
   — Bitti mi? Kaç para harcandı?
   <br/>
   <br/>
   Bitmek üzere, bitti demek için rüzgar panelinin son perdesinin konması gerek. Sanırım 1,2 milyon euroya mal oldu. Reklam geliri de tahminimce 10 yıl Galatasaray’da olacak. Antalya’daki fırtına aklıma getirdi. Panel, böyle olağanüstü rüzgar durumlarında kapanıp açılma özelliğine sahip.
   <br/>
   <br/>
   — Peki ulaşım problemi için neler diyeceksiniz?
   <br/>
   <br/>
   Türkiye’de, İstanbul şehrini olimpiyatlara hazırlayan yasa gereği, tüm devlet kuruluşlarına öncelikli görev verilmiştir. Beynelmilel olimpiyat komitesine, olimpiyatları bize verirseniz şunları yapacağız diye 600 sayfalık bir proje sunduk.
   <br/>
   <br/>
   İstanbul, olimpiyat parkına ulaşım rahatlığı bakımından dünyada birinciliği kazanır. Uygulama şu anda yok.
   <br/>
   <br/>
   — Dünya birinciliği getirtecek projeden biraz bahseder misiniz?
   <br/>
   <br/>
   Ulaşım projesinde ana hatlarıyla dört makro iş var. Evvela Gebze’den başlayan, tüp geçitten geçip Yenikapı’ya gelen, Havaalanı—Çobançeşme—Halkalı’dan itibaren Trakya’ya, oradan da Avrupa’ya ulaşan Marmaray projesi. Bunun sorumlusu Ulaştırma Bakanlığı. Düğmeye basıldı, Japon kredisiyle proje başlamak üzere. Marmaray projesine Halkalı istasyonundan yapılacak bağlantı ile stadın tam göbeğinden geçiyorsunuz. 300 metre sonra yolcu stadın turnikesine gelebiliyor. Projenin kapasitesi saatte 110 bin kişi. İkincisi de Karayolları bölge müdürlüğünün kuzey yan yol projesi. TEM’e paralel stadın kuzeyinden geçen bir otorut var, TEM niteliğinde. Bunun kavşağı tam olimpiyat stadının arazisinin dibinden TEM’e bağlanıyor. Üçüncüsü, büyükşehir belediyesinin Başakevleri’ne kadar giden hafif raylı sistemi. Talebimiz üzerine stadın 1250 metre sol tarafından geçen bu raylı sistem de olimpiyat parkına bağlanıyor. Bunun kapasitesi de saatte 20 bin kişi. 110 artı 20 etti 130 bin kişi. Demek ki Gebze’den hareket ettiğinizde yarım saat sonra stat içinde olacaksınız. Dördüncü olarak Çobançeşme kavşağından bir otoyolla Halkalı’ya giden, oradan da bir kavşakla stada giren direkt bir yol var.
   <br/>
   <br/>
   — Niye stada direkt değil de, Halkalı üzerinden?
   <br/>
   <br/>
   Olimpiyat projesinin spor alanları dışındaki ana unsuru 12 bin sporcu ve bunların antrenör, masörleriyle birlikte 20 bin kişinin konaklayacakları yerdir. Olimpiyat köyünün beş yıldızlı otel niteliğinde ve sahalara yakın olması isteniyor. Olimpiyat köyü için Başbakanlık Halkalı Toplu Konut Projesini düşünerek protokol imzaladık. Kuş uçuşu olarak olimpiyat köyü ile stadın arası 3—5 kilometre. İsteyen yürüyerek bile gider. Projede eksik, kusur yok. Her zaman kötümser düşünmemek lazım. Akdeniz ikliminin verdiği bir rehavettir. Alalım olimpiyatları ondan sonra inşaallah diyoruz.
   <br/>
   <br/>
   — Olimpiyat stadıyla ilgili tartışmaların, bazı eksikliklerin görülmesi açısından bir hayli faydalı olduğu belli.
   <br/>
   <br/>
   31 Temmuz 2002’de 20.30’da hakem düdüğünü çaldı. Olimpiyakos maçını başlattı. Orada ulaşımın, bazı konuların, kişi ile beyin ile halledilecek ama boş verilen olayların nelere sebep olduğu görüldü. O maçla çok tenkit aldık. Tenkidi medeni insanlar olumlu karşılar. Bugün Fatih Terim’in dediği gibi, tenkidi yapın ama acıtmayın. Olumlu yap, önerini de beraberinde getir.
   <br/>
   <br/>
   Son aylık yönetim kurulu toplantısında, daha önce müjdelerini verdiğimiz ama sonuçlanmayan yollarla ilgili yeni kararlar aldık. Çünkü belediye borcunu eda etmedi. Öğrendik ki belediye müteahhidine ‘Devam et, paranı vereceğim’ demiş. Üç gün evvel yeni çalışmaya girdik. 3 şeritli 900 metre boyundaki ana giriş yolumuza bir şerit ilave ediyoruz. Otobüsle gelenler genelde orada inip yürümeyi yeğliyorlar. Yürüyenlerin yolu işgal etmemesi için yan taraflarına birer tretuvar yapıyoruz. Kuzeybatımızdan İSKİ’ye kavuşan yolu maç sonrası tahliye için ıslah etme kararını verdik. Paralelimizdeki İkitelli—Halkalı caddesine, stadın kuzey doğusundan bir bağlantı yolu yapılıyor. Bunları mart ayının ortasına kadar bitireceğiz. Bunlar bittiğinde statla ilgili genel ulaşım problemi iyileşir. Olimpiyata hazır olmak için raylı sistem zaruridir.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11062), [web.archive.org (arşiv bağlantısı)](http://web.archive.org/web/20041225004918/http://www.aksiyon.com.tr:80/detay.php?id=11062)
