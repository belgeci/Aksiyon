# Aksiyon abonelerinin özellikleri

*Mehmet Yılmaz 2005.12.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527115736im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Geçen hafta burada dergi olarak tasarlayıp da yapamadıklarımız konusunda okurlarımıza bilgiler vermiştik. Yazının sonunda ise abonelerimiz üzerine yapılmış önemli bir çalışmadan bahsetmiştik. İşte ortaya çıkan sonuçlardan bazıları…
  </font>
  <!--- Baslik, Spot, Resim kutusu ---------->
  <p>
   <font class="content">
    Bileşim International tarafından gerçekleştirilen araştırma, dergimize abone olan okurlarımızı yakından tanımak; onların beğenilerini, eleştirilerini, önerilerini, hayat tarzlarını, eğitim durumlarını öğrenmek amacıyla yapıldı. Araştırmanın sadece abonelere yönelik olmasının temelinde, şüphesiz, okurlarımızın büyük bir bölümüne abonelik (18 bin 358) yoluyla ulaşmamız yer alıyor.
    <br>
     <br>
      Anket, Türkiye genelinde abone yoğunluğu dikkate alınarak İstanbul, Bursa, Samsun, Erzurum, İzmir, Ankara, Gaziantep, Konya, Antalya ve Adana illeriyle bunlara komşu çevre vilayetlerde gerçekleştirildi. 1101 okurla birebir görüşülerek yapılan çalışmanın sonuçlarına göre, abonelerin yüzde 84'ü dergiyi her hafta okuyor ve çoğu, ortaya çıkan ürünü beğeniyor. Genel değerlendirme skoru olarak 10 üzerinden 8,5 puan alan derginin takdir görme sebepleri ise şöyle: "Güncel konulara yer veriyor (yüzde 9), gündemdeki konuları iyi biliyor (yüzde 8), tarafsız haber veriyor (yüzde 7), içeriği doyurucu (yüzde 7), gerçek ve doğru haber veriyor (yüzde 6)."
      <br>
       <br/>
       Abonelerin dergiyi ellerine aldığında ilk baktıkları bölüm yüzde 36 ile kapak dosyaları. Bunu yüzde 19'la editör yazısı, yüzde 7 ile gündem dosyaları, yüzde 6 ile okur hattı bölümü ve yüzde 5'le röportajlar izliyor. Kapaklar, dosyalar, röportajlar beğenilse de bunların daha da iyileştirilmesi isteniyor. Özellikle yazar kadrosunun genişletilmesi ilk sırada gelen talepler arasında. Bir de bulmaca sayfası ile spor, sinema, kültür, sanat, bilim ve teknoloji sayfalarının geliştirilmesi arzu ediliyor. Abonelerin yüzde 93'ü, dergi aboneliğini yenilemeyi düşünüyor. Yenilemeyeceğini söyleyenlerin oranı sadece yüzde 1. Görüşülen kişilerin yüzde 6'sı ise dergiye abone olmayan; ancak dergiyi düzenli okuyan kişiler.
       <br/>
       <br/>
       Aksiyon abonelerinin yüzde 93'ü düzenli olarak gazete, yüzde 77'si dergi, yüzde 71'i kitap okuyor. Yüzde 49'u alışveriş merkezlerine, yüzde 40'ı dinlenmek amacıyla düzenli olarak şehir dışına çıkıyor. Abonelerin yüzde 76'sının evinde veya işyerinde internet bağlantısı var. Türkiye (yüzde 68) ve dünya (yüzde 53) politikalarını yakından takip ediyorlar. İş dünyasına ilgi duyanların oranı yüzde 46. Bunları, yüzde 41'le bilim, teknoloji ve spor takip ediyor.
       <br/>
       <br/>
       Abonelerin yüzde 23'ü 31-35 yaş grubundan. Bunu yüzde 20 ile 36-40, yüzde 19'la 26-30 ve yüzde 12 ile 41-45 yaş grubu izliyor. Tam gün çalışanların oranı yüzde 93. Eğitim durumu da hayli yüksek. Abonelerin yüzde 39'u üniversite, yüzde 10'u yüksekokul, yüzde 9'u da yüksek lisans mezunu. Abonelerin sosyo-ekonomik durumu ise şöyle: Yüzde 41'i B, yüzde 27'si C1, yüzde 16'sı A, yüzde 9'u C2 ve yüzde 7'si D grubundan.
       <br/>
       <br/>
       Araştırmadan çıkan çarpıcı bir sonuç ise kaç senedir Aksiyon'u okuduklarıyla ilgili. Abonelerin yüzde 64'ü 2-5 yıl arasında dergimize abone. Yüzde 12'si ise bir yıldır. 6-10 yıldır dergimize abone olanların oranı yüzde 8, 11 yıl ve üzeri abone olanların oranı ise yüzde 9.
       <br/>
       <br/>
       Şüphesiz, başka bilgiler de var. Fakat, yerimiz ancak bu kadarına izin veriyor. Bu sonuçları analiz edeceğiz elbette. Başta ifade ettiğimiz gibi bunlar dergimize abone olanların özellikleri. Bayiden alıp okuyan, zaman zaman dergimizi satın alan ya da internetten takip eden okurlarımızın görüşlerini yansıtmıyor. Onların eleştiri ve tavsiyelerini bize yazmalarını bekliyoruz.
       <br/>
       <br/>
       İyi haftalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Ahmet Akkoyun, 21-Aralık-2005
> Bilim adamlarına köşe açın: 
> Konusunda uzman birkaç bilim adamının bilimsel makalelerini yayımlarsanız ya da onlara dergide bir köşe verirseniz okuyucu sayınızın artacağı kanaatindeyim. İnsan çevresi ile bir bütündür ve çevre temizliği o toplumun temizliğe verdiği önemi gösterir. Çevre hakkında fazla yazınız yok. Özellikle son yıllarda yapılan araştırmalar insanoğlunun çevre ile olan ilişkisini farklı boyutlara taşımıştır. Gelişmiş ülkeler önümüzdeki 50 yıllık planlarını yaparken çevreyi en önemli etkenlerden biri olarak alıyor. Türkiye’de okuyan kesim arasında çok farklı bir yerinizin olması gerekir. Umarım kalbinizdeki gerçekleşir.

### Mustafa Tiryaki, 21-Aralık-2005
> İyi iş takdir görür: 
> İyi bir eğitim almış, kendini geliştirmiş insanların elbette ki magazinle, görsellikle ilgilenecekleri yok. Memlekette öz ve gerçek haberlerle haşır neşir birileri var. Başarılar dilerim. İyi iş her zaman takdir görür, tarafsızca bakıldığında.

### Cenap Atlı, 20-Aralık-2005
> Bulmacaya çözüm bulun: 
> Bu sayının bulmacasındaki Gülben Ergen fotoğrafını çok yadırgadım.Bulmacayı hazırlayan arkadaşın bu tür tercihlerinin Aksiyon' a yakışmadığını ve zarar verdiğini belirtmeliyim. Zaten genel olarak da acemice hazırlanmış, eksik bilgiler içeren bulmaca sayfasına inşallah çözüm bulursunuz. Yoksa çözümü kendimiz üretiriz.

### Hanife Tosun, 20-Aralık-2005
> Sakın pes etmeyin: 
> İyi ile kötünün birbirinden kesin çizgilerle ayrıldığı bir ülke düşlüyorum. Aksiyon, doğru bilgilerle, sağlam duruşuyla böyle bir ülkenin temellerine her hafta yeni bir tuğla koyuyor. Sizden tek bir isteğim var: Sakın pes etmeyin.

### Yunus Emre Veysel, 19-Aralık-2005
> Elimizden geleni yapmaya hazırız: 
> Bu tirajı Aksiyon’a layık görmüyorum. Bu kadar güzel bir derginin herkese ulaşması için siz elinizden geleni yapın, biz üzerimize düşeni yerine getirmeye dünden razıyız.

Kaynak: [www.aksiyon.com.tr](http://www.aksiyon.com.tr:80/detay.php?id=23069&yorum_id=7072), [web.archive.org (arşiv bağlantısı)](http://web.archive.org/web/20060527115736/http://www.aksiyon.com.tr:80/detay.php?id=23069&yorum_id=7072)
