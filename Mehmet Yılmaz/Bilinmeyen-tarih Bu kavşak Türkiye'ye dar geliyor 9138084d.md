# Bu kavşak Türkiye'ye dar geliyor

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20041225002444im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041225002444im_/http://www.aksiyon.com.tr/resim/460/12.jpg" vspace="5"/>
  </p>
 </font>
 <font class="content">
  Kuşkusuz, Türkiye önemli bir ülke. Önemi de sahip olduğu tarihî ve coğrafî derinlikten kaynaklanıyor. Soğuk Savaş yıllarında olduğu gibi, günümüzde de ülkemiz, uluslararası sistemin başaktörlerinin kolayca vazgeçemeyeceği bir oyuncu konumunda. Ancak, oynaması için Türkiye’ye biçilen roller nedense hep ikinci sınıf.
 </font>
 <p>
  <font class="content">
   ABD’nin Sovyetler Birliği ile amansız bir rekâbete giriştiği yıllarda Türkiye’ye verilen rol, Avrupa’nın güneydoğu kanadını Sovyet yayılmacılığına karşı korumaktı. Komünist sistem çöküp ‘Demir Perde’ ortadan kalkınca, dağıtılan roller de değişti. Önce, Sovyetler Birliği’nin Avrupa’ya sınır ‘eski’ cumhuriyetlerine ve Varşova Paktı’na üye ülkelere Batı Avrupa’nın kapıları ardına kadar açıldı. Muvakkaten ayrı düşmüş kardeşlerin yeniden bir araya gelmesiydi bu. Tabiî ki biraz uzakta kalan akrabalar da unutulmadı. Bir zamanlar komünizm davası güden ‘düşman kardeş’ Balkan ülkelerinin eline de Avrupa Kulübü’ne rahatça üye olabilmeleri için ‘bilet’ tutuşturuldu.
   <br/>
   <br/>
   Fakat, Osmanlı’nın son döneminden itibaren yüzünü Batıya çeviren, geleneksel sistemini Batılı değerlerle revize eden ve on yıllar boyunca komünizme karşı Avrupa’nın sınır bekçiliğini yapan Türkiye’nin payına düşen ise  kuru vaatlerin ötesine asla geçmedi. Haksızlık etmeyelim; uluslararası sistemi yeniden şekillendirmeye çalışanlar, bu geçiş döneminde kafası karışık Türkiye’ye bazı roller sunmadı değil. Örneğin, bağımsızlıklarını yeni kazanmış Türk cumhuriyetlerine ağabeylik yapması istendi ondan. Bazen de, varlık sebepleri uluslararası sistemin çıkarlarını korumak olan Ortadoğu’daki birtakım otoriter ve totaliter rejimlere ‘laik ve demokratik’ kimliği ile modellik yapması... Somut getirileri olan projelerden ziyâde, oyalamak maksadıyla uzatılan bir nev’i elma şekeriydi bunlar.
   <br/>
   <br/>
   Nitekim, aynı kısır döngü günümüzde de sürüyor. Bugün Türkiye, 2004 sonunda Avrupa Birliği’nden müzâkere tarihi alabilmek için iç bünyesinde çok önemli reformlar gerçekleştirmiş bulunuyor. Avrupa Birliği’nin elinde, kendisini oyalayacak bir bahane kalmasını istemiyor artık. Ama, Avrupa Birliği’nin Türkiye’yi bu hâliyle  hazmetmesi hâlâ çok zor. Dolayısıyla bir kere daha hayal kırıklığı yaşaması kuvvetle muhtemel Anadolu insanının.
   <br/>
   <br/>
   Öte yandan, yarım asırlık müttefiki ile Irak Savaşı’ndan ötürü bozulan ilişkilerini tamir etmenin yollarını da arıyor Türkiye. Bunun için gerekirse Irak’a asker gönderirim, diyor. Ancak, uzun yıllar huzur içinde idâre ettiği topraklara girebilmesi için yine ikinci sınıf bir rol takdim ediliyor kendisine.
   <br/>
   <br/>
   Tercihe zorlanan bir ülke
   <br/>
   <br/>
   Böylesi kritik dönemlerde çok sık tekrarlanan sözler manzûmesi vardır kamuoyunda. Bunların başında da, ‘Türkiye’nin artık, kavşak noktasında bulunduğu ve bir karar vermesi gerektiği’ şeklindeki yaklaşım gelir. Ancak, bu ifade kullanılırken Türkiye’nin önüne konulan seçenek genelde ikidir (Avrupa ve Amerika) ve bunlar arasından birini tercih etmesi istenir ondan. ‘Kavşaktaki ülke’ söylemi ile Türkiye’ye, bir türlü mihrabını bulamayan ülke anlamı yüklenir ayrıca... Bu söylemin en can alıcı noktası, ‘kendisi olamayanlara ya da kendisi olmasına fırsat verilmeyenlere yol gösterme’ işgüzârlığıdır. Tıpkı, geçen hafta American Enterprise Institute adlı düşünce kuruluşunun düzenlediği ‘Kavşaktaki Türkiye’ konulu toplantıda Bernard Lewis’in yaptığı konuşma gibi meselâ. Ülkemizde kitapları ile çok iyi tanınan ünlü tarihçi Bernard Lewis, Türkiye’nin önünde önemli bir seçimin bulunduğunu belirtiyor konuşmasında ve ardından da ekliyor: “Türkiye, Atlantik’in hangi kıyısını seçeceğine karar verecek.” Lewis’e göre, daha önce Türkiye’nin önünde İslam ve Avrupa seçenekleri bulunuyordu ve Türkiye Avrupa’yı seçmişti. Şimdi ise AB ile ABD arasında seçim yapması gerekiyor.
   <br/>
   <br/>
   Bu oryantalist bakış açısı, entelektüel bir Batılının gözünde Türkiye’nin asla ‘özne’ olamayacağını ve özne olmasının istenmediğini sergiliyor. Yani, Türkiye için biçilen rol her dâim ‘nesne’ olmak. Kaldı ki aynı şey yerli entelektüellerimiz için de geçerli. ‘Biz adam olmayız’ söylemini yineleyen ve konjonktürün dayatması karşısında sık sık mihrap değiştiren aydınların öz itibariyle Bernard Lewis’ten bir farkı yok aslında. Soğuk Savaş yıllarında emeğin ulviliğinden dem vuranların bugün sıkı birer kapitalist haline gelmelerini ve liberal değerleri yere göğe sığdıramıyor olmalarını başka türlü nasıl izah edebiliriz ki?
   <br/>
   <br/>
   Özgüven eksikliğinin boyutu
   <br/>
   <br/>
   Bugün Türkiye, dışarıdan yönlendirmeye teşne bir nesne ülke olarak görülüyorsa, bunda yabancı aydınların önyargılı kanaatleri kadar, halka ve onun inanç değerlerine uzak elitlerin sorumluluğu da var. Atlantik’in iki yakası için Türkiye neden bu kadar önem arz ediyor; Orta Asya’daki Türk cumhuriyetlerine yönelik politikalarda niçin Türkiye merkeze oturuyor; Batı için hepsi problemli olan Ortadoğu ve Kafkas ülkeleri ile iyi ilişkiler kurabilme becerisine sahip coğrafya neden Anadolu; İslam âleminde İsrail ile geniş çaplı ilişkilere sahip tek ülke niçin Türkiye gibi soruların cevabını bilmeden moda kavramlarla ülke siyasetini yorumlamak ve geleceğe istikamet vermek mümkün değil.
   <br/>
   <br/>
   Anadolu coğrafyasının kendine has özelliklerini sinesinde barındıran halk ile  aydın kesimini oluşturan elitlerimizi tek bir paydada buluşturacak ortak bir medeniyet görüşümüz yoksa, Türkiye’nin daha uzun yıllar mevcut edilgen konumunu sürdürmesi kaçınılmaz görünüyor. Bu çarkı tersine çevirmenin yolu kendin gibi düşünmekten ve davranmaktan geçiyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=3026), [web.archive.org (arşiv bağlantısı)](http://web.archive.org/web/20041225002444/http://www.aksiyon.com.tr:80/detay.php?id=3026)
