# Devletin değişmek isteyen yüzü

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20041116044648im_/http://aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20041116044648im_/http://www.aksiyon.com.tr/resim/450/32.jpg" vspace="5"/>
  </p>
 </font>
 <font class="content">
  Uluslararası sistemdeki yeni tehdit algılamalarına karşı Türkiye, Soğuk Savaş'a uygun olarak dizayn edilen devlet sistematiğini revize etmeye hazırlanıyor. Amaç ise yeni tehditlere karşı yeni bir demokratik güvenlik mekanizması geliştirmek. Türkiye, cumhuriyet tarihinin en kritik dönemini yaşıyor.
  <br/>
  Berlin Duvarı’nın yıkıldığı 1989 yılı ile İkiz Kuleler’in çöktüğü 2001 tarihi arasında uluslararası sistemde ortaya çıkmaya başlayan; 11 Eylül’le hızlanan, Afganistan ve Irak operasyonları ile ivme kazanan yeni konjonktüre ayak uydurmanın yollarını arıyor şu günlerde.
  <br/>
  Nitekim bu arayışın temelinde, Sovyet tehdidinin had safhada olduğu Soğuk Savaş yıllarında güvenlik mekanizması, dış politika anlayışı, hatta iç siyasî yapısı NATO konseptine uygun hale getirilmiş kurumsal sistemin revize edilmesi yatıyor.
 </font>
 <p>
  <font class="content">
   İdarî ve kamusal alanda yapılması düşünülen yapısal değişiklikler ‘genel reform’ sürecinde kendini gösterirken, siyasi sistemdeki birtakım düzenlemeler ise Avrupa Birliği’ne üyelik kapsamında ele alınıyor. Birbirine paralel gibi görünen; ancak farklı zihinsel algılamaların çerçevesini çizdiği bu iki reform süreci ile Sovyet saldırganlığı üzerine tanımlanmış tehdit algılamalarının ve bu tehdide karşı koyabilmek için yapılanmış askerî, siyasî, sosyal, kültürel konseptlerin değiştirilmesi hedefleniyor.
   <br/>
   <br/>
   Aslında Türkiye, NATO konseptinin tam olarak belirlenemediği 1990—1999 yılları arasında güvenlikten dış politikaya, iç siyasetten idarî yapıya kadar uzanan bir hat üzerinde değişiklik yapmaya çalıştı. Fakat, bu sırada PKK terörünün tırmanması ülkeyi düşük yoğunluklu bir çatışma modeli içine soktu. Türkiye, gerçekleştirmeyi umduğu güvenlik sistemini bir türlü hayata geçiremediği gibi 28 Şubat gibi bir süreci de tecrübe etmek zorunda kaldı.
   <br/>
   <br/>
   Geçen hafta, Zaman Kitap tarafından ‘Devletin Yeniden Yapılandırılması’ adlı kitabı neşredilen emekli Tuğgeneral Korkmaz Tağma’ya göre, bu konuda yaşanan sıkıntının temelinde, 1990’lara kadar NATO’nun Varşova Paktı’na karşı oluşturduğu dış tehdit değerlendirmelerini Türkiye’nin kendi sosyal ve kültürel yapısına yansıtması ve bunları birer iç tehdit olarak algılaması yatıyor.
   <br/>
   <br/>
   Bugün ise devletin yeniden yapılandırılması noktasında yeni bir millî güvenlik doktrini ile yeni bir millî askerî stratejik konseptin geliştirilmesinden söz ediliyor. Bunlara bağlı olarak da yeni bir dış politika anlayışının oluşturulmasından, yeni bir idarî, kamusal, sosyal, kültürel ve ekonomik reformların yürürlüğe sokulmasından bahsediliyor. Devlet yapısında zihinsel bir dönüşümün ilk sinyali olarak algılanabilecek bu süreci dile getirenlerden biri M. Faruk Demir. Yüksek Strateji Merkezi İcra Kurulu Başkanı olan Demir, hâlihazırda geçmişle gelecek arasında bir kavşak noktasında bulunan Türkiye’nin güvenlik mantığında değişikliğe gitmesinin zarûri olduğunu belirtiyor ve yeni bir kavramı tartışmaya açıyor: Demokratik güvenlik mekanizması.
   <br/>
   <br/>
   Abant Bildirisi’nde yer alan ifade
   <br/>
   <br/>
   Türkiye’de, cumhuriyetin kurulması dahil bütün değişimlerin dâima güvenlik merkezli olduğunu hatırlatan M. Faruk Demir, demokratik güvenlik mekanizması kavramını ilk kez 11—13 Temmuz tarihlerinde Gazeteciler ve Yazarlar Vakfı tarafından altıncısı düzenlenen Abant Platformu’nun komisyon toplantılarında dile getirdi. ‘Savaş’ ve ‘demokrasi’ gibi tanımı ve uygulanması çeşitli ülkelere göre farklılık arz eden iki kavramı, hem de aynı başlık altında tartışmaya açan platformun toplantı sonunda yayınladığı 13 maddelik bildiride demokratik güvenlik mekanizması kavramı şöyle yer aldı: “Çağdaş dünyada barış egemen kılınmalıdır. Demokrasi ihracı gerekçesiyle bile savaş meşrûlaştırılamaz. Güvenliğin tesisi, asimetrik (denk olmayan güçlerden gelen) ve terörist tehditlerin önlenmesi konusunda, demokratik güvenlik mekanizmaları geliştirilmeli ve güç kullanımına en son seçenek olarak başvurulmalıdır. Her alandaki eşitsizlik ve güç dengesizliği, demokratik yöntemlerle giderilmelidir.”
   <br/>
   <br/>
   Kavramın muhtevası hakkında Abant’ta görüşlerine başvurduğumuz M. Faruk Demir, bugün uluslararası sistemde ‘belirsizlik tehdidi’ olarak tanımlanabilecek bir olgu bulunduğunu söylüyor: Bilinmeyen zamanda, bilinmeyen bir yerde, bilinmeyen araçlarla, bilinmeyen kişi ve grupların yapabileceği her türlü saldırı. Bu saldırı, çeşitli kişilere olabileceği gibi bir gruba ya da devlete de yönelebilir. Ortada belirsiz bir düşman tanımı olduğuna göre, bilinmeyen herhangi bir zamandaki, bilinmeyen herhangi bir yerdeki, bilinmeyen araç, kişi ve grupların yönelteceği saldırılara karşı koyabilecek bir güvenlik duvarı inşa etmek gerekiyor.
   <br/>
   <br/>
   Özgürlükle güvenlik arasındaki paradoks
   <br/>
   <br/>
   Kavram, elbette, bugüne kadar tehdit konusunda yapılmış en geniş tanım ve yaklaşımı ifade ediyor ve sorun da burada başlıyor. Zira, bu kadar geniş bir belirsizlik tehdidi tanımı yapılması, güvenlikle özgürlük arasında çok ciddi bir ikilemi ve tartışmayı da beraberinde getiriyor. Acaba, bu kadar artan bir belirsizlik tehdidini önlemek için nasıl özgürleştirici bir güvenlik ortamı sağlanabilir?
   <br/>
   <br/>
   Soğuk Savaş döneminde bir tehdide karşı kullanılan yöntemlerin güvenlik problemini nisbeten çözdüğünü belirten araştırmacı Dr. Ali Nihat Özcan, ‘Ancak, 11 Eylül’le birlikte asimetrik tehdit ön planda ve bu tehdidi caydırmak ve çevrelemek Soğuk Savaş’ın güvenlik sistemi ile mümkün değil. O zaman yeni bir mekanizma kurmak, yeni bir konsept ve hukuk oluşturmak gerekiyor’ diyor. Özgürlüklerin ve güvenliğin paradoksal olarak beraber geliştiğini hatırlatan Dr. Özcan’a göre, özgürlüklerin alanı genişledikçe güvenlik konsepti ile demokratik sistemin izin verdiği alanlar bazen birbiri ile örtüşmeyebiliyor. Örneğin, özgürlük alanında sizin tehdit olarak görmediğiniz bir unsur, güvenlik alanında birebir tehdit olarak karşınıza çıkabiliyor.
   <br/>
   <br/>
   Milli güvenlik analisti Faruk Demir’e göre, ABD bu ikilemi ve tartışmayı yaşamaya başladı bile. Özgürlüğe aşırı duyarlı Amerikan toplumu bugün, düşünce ve hareket serbestiyetine radikal kısıtlamalar getiren bir iç tehdit ve buna karşı koymaya çalışan bir güvenlik mekanizması ile karşı karşıya. 11 Eylül’le beraber ilk kez içerden gelen bir saldırganlıkla yüz yüze gelen ABD, güvenliği, sistemi iyileştirerek ve kollarını uzatarak sağlamaya çalışıyor. İç Güvenlik Bakanlığı bu yolda atılmış en önemli adım meselâ.
   <br/>
   <br/>
   14. bakanlık olarak bu yılın başlarında faaliyete geçen yeni kurum, 22 federal kurumun tek bir bakanlık çatısı altında toplanmasından oluşuyor. 170 bin civarında personeli olan bakanlığın 2004 yılı bütçesi yaklaşık 40 milyar dolar civarında. Her ne kadar FBI ve CIA bakanlığın kapsamı dışında kalsa da İç Güvenlik Bakanlığı, bu iki kurumun uğraştığı tehditlerle ilgili istihbaratı kendisi topluyor ve elde ettiği bulguları, ‘Bilgi Analiz ve Altyapı Koruma Dairesi’ adını verdiği bölümde değerlendiriyor. Kısacası, bu bakanlığın tesis edilmesi, konvansiyonal araçlarla işgal edilemeyeceğini düşünen ABD’nin artık bir iç tehdit ile karşı karşıya kaldığının delili aslında.
   <br/>
   <br/>
   Demokrasi içinde çözüm üretmek
   <br/>
   <br/>
   ABD’nin yeni yeni idrak ettiği acı tecrübeyi Türkiye yaklaşık 15 yıl boyunca PKK terörü sırasında yaşamıştı. Bu süreçte hem terörle mücadele edilmiş hem de insan hak ve hürriyetlerini kısıtlayan birtakım ihlaller olmuştu. Ancak, Türkiye bugün yeniden artan bir terör tehdidi ve bölgesel kargaşa ile karşı karşıya. Faruk Demir’e göre, eğer bir ülkede müesses nizâm demokrasi ise o zaman demokrasinin çerçevesi içinde ‘belirsiz tehditlere’ karşı bir güvenlik mekanizması kurulabilir. Dolayısıyla, son 10 yılda sivil haklar ve özgürlükler konusunda giderek artan dozda bir demokratikleşme süreci yaşayan Türkiye’nin elde ettiği kazanımları kaybetmemek için bir demokratik güvenlik mekanizmasına ihtiyâç var.
   <br/>
   <br/>
   Stratejist Demir’in önerdiği, henüz tam anlamıyla olgunlaşmamış ve halen ‘teknokrasi — Türk Silahlı Kuvvetleri, Milli İstihbarat Teşkilâtı, Emniyet ve Milli Güvenlik Kurulu Genel Sekreterliği’ içerisinde tartışılan bu mekanizma kurulurken iki kavramın yanyana getirilmesi hedefleniyor: “Bunlardan birincisi, biz hangi demokratik sistemi tanımlıyoruz? Bunu ortaya koymalıyız. İkincisi de güvenlikten maksadımız nedir? Devletin güvenliği mi, sistemin güvenliği mi, yoksa insan güvenliği mi? Şu anda Türkiye’de genelde bizim müesses nizâmımız devletin tehditlerden, hatta iç tehditler diye halkımızın bir kısmından korumak için kurgulanmış bir modeldir. Bu o günün şartları içerisinde olabilirdi. Ancak, şimdi bugün şartlar çok değişti.”
   <br/>
   <br/>
   Korkmaz Tağma, demokrasinin, devletin ve güvenliğin ortak paydasının insan olduğunu hatırlatıyor ve ekliyor: “En geniş anlamıyla demokrasi, insanı ve onun temel hak ve özgürlüklerini hukukun üstünlüğüne dayalı yargı ve güvenlik güçleriyle korumayı amaçlayan kurum, kural ve özgürlükler sistemidir. Ancak, insan yerine devlet gibi soyut kavramların korunmasını ön plana alan kolektivist sistemlerde, güvenlik ve beka kavramları birlikte mütalaa edilir. Bu bakımdan totaliter sistemlerde güvenlik mekanizmaları; askerî güç ağırlıklı olmuş ve birden fazla bakanlığın sorumluluğuna verilmiştir. Dolayısıyla insanın temel haklarından ziyade, kişilerin devlete karşı olan görevleri esas alınmıştır.”
   <br/>
   <br/>
   Dört ayaklı doktrin
   <br/>
   <br/>
   M. Faruk Demir, demokratik güvenlik mekanizması doktrinini dört temel başlık altında inceliyor. Bunlardan birincisi tarifler. Bu bölümde devlet nedir, vatandaş kimdir, devletin rolü ve yetkisi nedir gibi soruların net bir şekilde tanımlanması hedefleniyor. İkinci bölümde anılan bu tarifler ışığında güvenlik mekanizmasının kurgulanması bekleniyor. Anayasal güvenlik alt başlığı altında vatandaşın hak ve hürriyetleri ile çıkarlarının korunması; taktik güvenlik alt başlığı altında polis, jandarma ve ordunun yeniden dizayn edilmesi; üçüncü bir alt başlık altında da ilk iki maddedeki unsurlar arasında bir koordinasyon sisteminin kurgulanması amaçlanıyor.
   <br/>
   <br/>
   Doktrinin üçüncü ayağını uygulama bölümü oluşturuyor. Elde edilen istihbarî bilgilerin değerlendirildiği uygulama süreci iki basamaktan oluşuyor: Açık ve kapalı faaliyetler. Vatandaşın, günlük yaşamı içerisinde güvenlikle ilgili konularda yüzyüze geldiği yahut da gözleri ile görebildiği her türlü güvenlik tedbirleri açık faaliyetler olarak zikrediliyor. Kapalı faaliyetler ise vatandaşın hak ve hürriyetlerini koruyan, fakat güvenliğin gereklerini de yerine getiren bir mekanizmayı ihtiva ediyor.
   <br/>
   <br/>
   Faruk Demir, bu bağlamda, polis uygulamaları için polis teşkilâtının yerelleşebileceğini ya da bugün olduğu gibi genel merkezden kontrol edilebileceğini belirtiyor. Amaç ise her karakolun, her polis biriminin ondan daha üstte ve onunla aynı emir komuta zinciri içinde olmayan sivil insanlar tarafından takip edilmesini sağlamak. Demir’e göre, polis, asker ve istihbaratçı, hatta mali polis, hesap uzmanı ve vergi denetmeni dahil bunların hiçbiri sivil değil. Dolayısıyla onlar sivil toplumu değil mevcut nizâmı temsil ediyorlar. Siyasi irâdeye bağlı olanlar ancak sivil irâdeyi temsil eder. Böylece, İçişleri Bakanlığının sivil olan personeli halk adına o gözetimi sivil irâdenin vekâleti ile yürütebilir.
   <br/>
   <br/>
   Faruk Demir, kapalı faaliyetler bağlamında istihbaratın yasal dayanaklara bağlı kalmak kaydıyla kısımlanarak, özelleştirilerek; ama her yerde düzenli, yaygın ve mutlaka bir çift kontrol sistemi geliştirmek suretiyle uygulanmasını da teklif ediyor. Bir de farklı istihbarat birimlerinin çakışan görevlerinin meydana getirdiği boşluğa dikkat çekiyor. Türkiye’de mükerrer görevlerden kaynaklanan sorunlar arasında en ciddi problemin polis ile jandarma faaliyetleri olduğunu vurguluyor.
   <br/>
   <br/>
   Jandarma, sıfır noktasından başlayıp en yüksek tepe olan Ağrı Dağının zirvesine kadar oturum alanı dışındaki her sahadan sorumlu bir yapı olarak geliştirilmiş durumda. Ayrıca, NATO konsepti içinde en iyi özel operasyon kuvvetleri sınıfında kabul edilen bir düzene de sahip. Hatta, bünyesinde özel harekât grupları; bu operasyon birimlerinin daha rahat hareket etmesini sağlamak ve aynı zamanda bilgiye çabuk ulaşmak amacıyla bir istihbarat yapılanması da yer alıyor.
   <br/>
   <br/>
   İç güvenlik müsteşârlığı
   <br/>
   <br/>
   Bugün emniyetin geliştirmiş olduğu her türlü teknik beceri ve imkana sahip olan; ama onun kadar esnek hareket kabiliyetine sahip bulunmayan bir mekanizma sözkonusu. Bir başka husus ise karar alma süreci ile ilgili. Meselâ, Türkiye’de jandarmanın teşkilât kanunu ve anayasadan başlayarak dizayn durumuna bakıldığında savaş durumları için Silahlı Kuvvetlerin bir parçası olmasını, onun dışındaki ihtiyâçlarda ise İçişleri Bakanlığına bağlı olmasını öngörüyor. Jandarmanın başında orgeneral rütbesi taşıyan bir general, onun altında da çeşitli rütbelerde pekçok general var. Özlük hakları Silahlı Kuvvetlerde ve oradan takip ediliyor. İdari olarak ise İçişleri Bakanlığına bağlı.
   <br/>
   <br/>
   M. Faruk Demir, uygulama alanındaki bu çelişkileri bir çözüme kavuşturmak için jandarma teşkilâtının masaya yatırılması gerektiğini; ancak bu düzenlemenin Silahlı Kuvvetlerin yeniden yapılanması çerçevesinde mi yoksa güvenliğin yeniden yapılanması kapsamında mı ele alınması gerektiği konusunun hâlâ tartışıldığını belirtiyor. Çözüm olarak da bir iç güvenlik müsteşârlığının kurulmasını teklif ediyor. ABD’deki iç güvenlik bakanlığına benzeyen bu yapı, başbakana bağlı müsteşârlık düzeyinde olacak.
   <br/>
   <br/>
   Bu mekanizma ile MİT, güvenliğin sağlanmasından mesul bir teşkilât olmaktan çıkartılıp Türkiye’nin ihtiyâç duyduğu her türlü kulak, göz, beyin ve dil (önerme) kısmını yüklenen bir kurum haline gelecek. Ayrıca, bu müsteşârlığın altında sahil güvenlik, jandarma, emniyet yapısı yer alacak. Emniyet de asayiş genel müdürlüğü ayrı bir yapı, istihbarat ve özel operasyonlar bölümü de ayrı bir yapı şeklinde düzenlenecek. Faruk Demir’e göre, böyle bir iç güvenlik müsteşârlığı yapısı düzenlenirse kurumlar arası görev çakışması engellenebilir.
   <br/>
   <br/>
   Demokratik güvenlik mekanizmasının dördüncü ayağını ise devletin vatandaşla birlikte güvenlik ortaklığını kurması oluşturuyor. Buna göre güvenlik, devlet ile vatandaşın ortak sorumluluğudur. Güvenlik, devletin herşeyi demektir ve her alan o güvenlik çekirdeği kozası çerçevesinde örgülendiğine göre, yeni mekanizma ile bu koza, devlet ve vatandaşın ortak birlikteliği ile değiştirilmelidir. Faruk Demir’e göre bunun için de Türkiye’de bir zihniyet devrimi gerekiyor. Bu devrim sadece kamu düzenini yönetenler için değil vatandaşlar için de geçerli.
   <br/>
   <br/>
   Demokratik güvenlik kavramının serencamı
   <br/>
   <br/>
   Demokrasi içinde güvenlik mekanizması üretilmesi konusu sadece Türkiye’de ya da ABD’de değil, Avrupa’da da tartışma konusu. AB’nin Doğu Avrupa’ya doğru büyüme kararını aldığı 1993 Viyana Zirvesi’nde benimsediği ‘demokratik barış’ kavramı bu yolda atılmış ilk adım meselâ. 31 ülkenin liderlerinin katıldığı zirvede benimsenen ve Viyana Deklarasyonu adıyla kamuoyuna duyurulan ortak metinle AB, Doğu Avrupa ülkelerinin birliğe katılmasından sonra bu bölgede çıkabilecek güvenlik krizlerini önlemek için yeni bir çerçeve çizmiş oldu. AB bunu ‘silahsızlanma, demokratik sivil toplumların güçlendirilmesi, mevcut Avrupa ve Transatlantik güvenlik işbirliği örgütlerinin demokratik bir yapıya büründürülmesi’ olarak tanımladı.
   <br/>
   <br/>
   1995 Aralık ayında ABD ve AB’nin ortak Madrid Zirvesi’nde kabul edilen Yeni Transatlantik Gündemi NATO, AB, BAB ve AGİK örgütlerinin yeni bir Avrupa güvenlik yapısı oluşturmak üzere birbirini tamamlayan ve karşılıklı olarak birbirini güçlendiren roller oynamasını öngörüyordu. NATO gibi askeri bir örgütün yanısıra yarı askeri ve sivil nitelikli bu üç örgütün Avrupa güvenlik yapısında yer alacak olmaları demokratik güvenlik teorisinin Avrupa’ya bakan temelini oluşturuyordu. Bu siyasal demokratikleşmeye dayalı güvenlik stratejisi temelde Viyana Zirvesi’nin kabul ettiği yeni ‘demokratik barış teorisi’ne dayanıyordu. Bu teori demokratik rejimlerle yönetilen ülkelerin otoriter rejimlere kıyasla savaşa meyillerinin çok daha düşük olduğu, dolayısıyla sistemlerin demokratik hale gelmesinin savaşı önleyici ve güvenlik sağlayıcı etkilerinin olduğu kabullenimi üzerine kuruluydu.
   <br/>
   <br/>
   Öncelikle Avrupa’da şekillenen, sonra Latin Amerika ülkelerine de yayılan Demokratik Güvenlik Kuramı iki temel prensibe dayanıyor: Güvenliğin Kuşatıcılığı ve Güvenliğin Bölünmezliği. Bunlardan ilkine göre güvenlik, ekonomik, sosyal ve siyasi kurumlardan bağımsız olarak yalın bir askeri kavram değildir. Bölünmezlik ilkesine göre ise bir ülkenin güvenliği komşu ülkelerin güvenliğinden bağımsız olarak ele alınamaz. Bu ikinci bakış açısına göre bir ülkedeki güvensizlik, istikrarsızlık ve insan hakları ihlalleri komşu ülkelerin güvenlikleri için de tehdit oluşturabilir.
   <br/>
   <br/>
   Demokratikleştirme enstrümanları
   <br/>
   <br/>
   Avrupa Güvenlik ve İşbirliği Konseyi’nin takipçi organizasyonu olarak ortaya çıkan Avrupa Güvenlik ve İşbirliği Örgütü, 1994 yılında Güvenliğin Siyasi—Askeri Yönleri Üzerine Uygulama Yasası’nı benimseyerek güvenlik kurumlarının demokratik gözetimi üzerine belli prensipler vazederken; NATO, Barış için Ortaklık projesi çerçevesinde Doğu Avrupa ve Kafkasya ülkelerinin demokratikleşme süreçlerini etkilemeye çalıştı.
   <br/>
   <br/>
   Bu genel demokratikleştirme çabasının dışında güvenlik kurumlarının demokratikleştirilmesi (ya da demokratik gözetim altına alınması) yönünde Avrupa’da yukarıda sözü edilen 1994 tarihli Güvenliğin Siyasi—Askeri Yönleri Üzerine Uygulama Yasası ile Latin Amerika’da 1995’te imzalanan Orta Amerika’da Demokratik Güvenlik Çerçeve Anlaşması iki önemli metin olarak göze çarpıyor. Bu iki metin hemen hemen birbirinin aynı kurumsal değişiklikleri öngörüyor: “Üye ülkeler askeri kapasitelerini komşu ülkelerin güvenlik çekincelerini gözönünde bulundurarak millî demokratik süreçleriyle belirleyecekler; silahlı kuvvetlerinin sivil toplum ile entegrasyonunu sağlayacaklar; güvenlik kurumlarının meşrûiyetini demokrasiden alan siyasi otoritenin kontrolünde kalmasını garanti edecekler; güvenlik kurumlarının görev, faaliyet, yöntem ve kurallarını siyasi otoriteler belirleyecek; silahlı güçlerin bütçelerinin onaylanmasını demokratik ve şeffaf yöntemlerle yapacaklar; siyasi otoritelerce bilinmeyen veya kontrol edilemeyen özel güvenlik kurumlarının oluşumunu desteklemeyecekler vs.”
   <br/>
   <br/>
   Demokratik Güvenlik mekanizmalarının tesisinde karşılaşılan problemler ise iki alanda kendini gösteriyor:
   <br/>
   <br/>
   1) Çokuluslu güvenlik kurumları ve barış gücü operasyonları gibi sebeplerle silahlı kuvvetlerin artan görev alanlarına karşılık küçülme ve profesyonelleşme politikalarının tutarsızlığı.
   <br/>
   <br/>
   2) Geçiş ülkelerinde bir menfaat grubuna dönüşmüş olan güvenlik kurumlarının geleneksel ‘güçlülük’ konumlarından vazgeçmeye karşı gösterdikleri direnç.
   <br/>
   <br/>
   Türkiye hangi güzergâhta seyredecek?
   <br/>
   <br/>
   Birinci durum özellikle Avrupa’da kendini gösteriyor. AB’nin BAB’ı bir uluslararası orduya dönüştürme politikasının sonucu olarak ortaya çıkan Avrupa Güvenlik ve Savunma Politikası Avrupa’da askeri kurumların güçlenmesini ve Avrupa politikasında daha baskın söz sahibi olmalarını sağladı. Yine ABD’nin son dönemlerde dünya polisliği rolünü baskın bir şekilde oynama kararlılığı, Amerikan ordusunun ve Pentagon’un bu ülkenin iç ve dış politikasında daha baskın bir rol oynamasını beraberinde getirdi.
   <br/>
   <br/>
   Geleneksel güvenlik kurumlarının demokratikleşme öncesi güçlü konumlarını koruma temâyülleri Beyaz Rusya, Ukrayna, Letonya, Kolombiya ve bazı Orta Afrika ülkelerinde de kendini gösterdi. Bu ülkelerde ordunun sivil ve demokratik kurumların kontrolü altına alınmaları yönündeki çabalar bu kurumlar tarafından tehdit olarak algılanıldığından ordular ya yönetimlere bizzat el koyarak, ya da bu ülkelere yönelik tehdit algılayışlarını baskın bir şekilde gündeme taşıyarak siyasal karar alma süreçlerini etkiledi.
   <br/>
   <br/>
   Görünen o ki Türkiye, Soğuk Savaş sonrası 10 yıllık zaman diliminde uluslararası sisteme adapte olma konusunda ıskaladığı süreci bu kez yaşamak istemiyor. Demokratik güvenlik kavramını gecikmeli de olsa iç siyasi yapısına mal etmeye çalışarak, uzun yıllar yerleşik güvenlik algılayışlarının bu yeni kavrama direnip direnmeyeceklerini, Türk demokrasisinin sözkonusu kavramla ne tür bir dönüşüm geçireceğini test etmek istiyor. Kendini, 11 Eylül sonrası oluşmaya başlayan konjonktüre uygun bir pozisyon almaya zorlayan Türkiye’nin hızla tecessüm eden yeni küresel yapılanma içerisindeki seyir defteri bakalım hangi güzergâh üzerinde seyredecek.
   <br/>
   <br/>
   M.FARUK DEMİR:
   <br/>
   TEMEL İHTİYAÇ CESUR REHBERLER
   <br/>
   <br/>
   Bugün Türkiye Cumhuriyeti barajı, su tutma işlemini tamamlamış, arkadan gelen inanılmaz fazla sayıda su miktarı yüzünden baraj kapağını zorluyor. Bundan sonra Türkiye ırmağına ihtiyâç var, barajına değil. Bu barajın yola girmesi lazım. Bunu büyük kapakları açarak kontrollü yapabilirsiniz, küçük kapakları açarak herkesle birlikte kendinizi kandırabilirsiniz, açmayarak direnir baraj duvarının yıkılmasını sağlarsınız. Herkes büyük kapakları açmak gerektiğini biliyor. Eğer toprakta kalıcı olmasını, çökmeler yaşanmasını istemiyorsanız bırakınız su kendi mecrasında aksın. Tarihte toplumların değişimi de hep böyle olmuştur. Determinizmle asla bir noktaya varılmamıştır. Su miktar olarak ayarlanabilir, ama yön olarak değil. Su kendi yolunu bulacaktır.
   <br/>
   <br/>
   Türkiye’nin, suyun itme gücü ile birlikte kendine yol ararken ihtiyacı olan şey nedir? Bence ihtiyâç duyulan şey muhafazakâr inkılâptır. Devrim değil. Temel değerlerin korunacağı, ülke, millet, devlet ve inancın korunduğu, yani ahlâkî ortaklığın korunduğu ama etrafındaki her yapının inkılâbî bir sürece tâbi tutulduğu bir yaklaşıma ihtiyâç var. Türkiye, peyderpey parçaları değiştirerek bir yere varamaz. Türkiye’de muhafazakâr bir inkılâbın yaşanabilmesi için şu iki unsura ihtiyâç bulunuyor: Önder ve fikir. Bu fikri şekillendirebilecek her yapı her anlamıyla (sağcısı, solcusu, İslamcısının her kolundan, cumhuriyetçisinden laikine ve laik olmayanına kadar) Türkiye’de mevcuttur. Bu fikre rehber liderlik yapabilecek bir öndere ihtiyâç var. Kast ettiğim mehdilik değildir. Rehber liderliği ben ortaya çıkmış şekliyle göremiyorum Türkiye’de. Bu rehber liderliğin hâiz olması gereken üç vasfı var: Bu meseleyi kavramış olması. Şahsilikten tamamen uzak olması. Cesur ve yüksek sesli olması. Türkiye’de her cesur sese bu rehber lider mi diye bakıyoruz. Ne kadar şahsidir diye ölçüyoruz. Sonra bunu ne kadar anlamıştır diye bakıyoruz. Dolayısıyla, büyük bir sevinçle ayağa kalkıyor sonra hüzünle yerimize oturuyoruz.
   <br/>
   <br/>
   Alevi fay hattı kırılmadı
   <br/>
   <br/>
   Türkiye’nin güvenlikle ilgili iç ve dış dinamiklerin kullanmak istediği üç tane fay hattı var. Birincisi etnik fay hattıdır ki bu kırılmıştı. İkincisi dinî fay hattıdır. 28 Şubat’ta parçalı halde kırılarak bütün bir şekilde kırılması engellendi. Üçüncüsü de mezhebî yani Alevi fay hattıdır. Bu fay hattı henüz kırılmış değildir. İstenirse burada gerilim artırılabilir. Zaman zaman bunlar denendi. Sivas olayı bunlardan biridir. Kimilerine göre bir ön boşalma olarak yorumlandı. Bir çeşit basıncın alınmasıydı. Burada bir girişimde bulunulmuş, kötü niyetli ve gerçekten vatan hâini olarak tanımlanabilecek kişiler tarafından gerçekleştirilmiştir. Halk ve vatandaş büyük bir kırılma süreci içine girmemiştir.
   <br/>
   <br/>
   <br/>
   “İDARİ DENETİM İÇİN OMBUDSMAN ŞART”
   <br/>
   Emekli Tuğgeneral Korkmaz Tağma
   <br/>
   <br/>
   Mevcut karma sistem ve bürokratik yönetim yapısı ile Türkiye, 1950’lerde İnsan Hakları Evrensel Beyannamesi’ni kabul etmesine rağmen, güvenlik mekanizması insanı ve onun temel hak ve özgürlüklerinden ziyade, öncelikle rejimi, devleti veya devletin unsurlarını korumaya yönelik olmuştur. Nitekim, devletin güvenliği için Devlet Güvenlik Mahkemeleri oluşturulmuşken, kişilerin güvenliği, hakkı ve hukuku Avrupa İnsan Hakları Mahkemesi’ne bırakılmıştır. Türkiye, NATO’ya girdiğinden beri ittifakın dış tehdit algılamalarını, iç tehdit diye algılamış, zamana, mekana ve yönetenlerin zihniyetine göre, kendi sosyal ve kültürel farklılıklarından birini öncelikli tehdit olarak belirlemiş; istihbarat ve güvenlik birimlerini bu anlayışla oluşturmuş ve yönlendirilmiştir.
   <br/>
   <br/>
   Devletin dört aslî görevinden birisini kapsayan Güvenlik Mekanizması, yargılama düzeni içerisinde yer alan soruşturma, itham ve infaz safhalarındaki faaliyetlerle birlikte yapılandırılmış ve çeşitli birimlerin sorumluluğuna terk edilmiştir. Örneğin Türkiye’de; Adalet Bakanlığı, Ceza ve Tevkif Evleri Genel Müdürlüğü, Cumhuriyet Başsavcılıkları ve Ceza İnfaz kurumlarından, İçişleri Bakanlığı asayiş ve Emniyet Birimlerinden ve aynı zamanda Genelkurmay Başkanlığına bağlı Jandarma Genel Komutanlığı birliklerinden yetkili ve sorumlu kılınmıştır.
   <br/>
   <br/>
   Bir aslî görevin, üç değişik kurum ve kuruluşun yetki ve sorumluluğuna tevdi edilmesi amaç, hedef ve görev ilişkisi ile bağdaşmadığı için bir çok sorunların oluşmasına ve yaşanmasına sebep olmuş ve güvenlik hizmetlerinin de eşit ve kaliteli bir şekilde sunulmasını engellemiştir. Nitekim, ceza ve tevkif evlerinin terör örgütlerinin ve organize suçların karargâhı ve eğitim merkezi haline geldiği, hükümlülerin can güvenliğinin sağlanamadığı, mahkûmların gerek cezaevinde ve gerekse tahliye olduktan sonra akıbetlerinin asayiş ve emniyet birimlerince takip edilemediği, Adalet ve İçişleri bakanlarının ve bürokratlarının birbirlerini suçlar mahiyete demeçler verdiği, savcılık müessesi ile kolluk kuvvetlerinin birlikte ve koodineli bir şekilde çalışması için birtakım alternatiflerin üretildiği mevcut yönetim yapısı içerisinde güvenlikle ilgili aslî görevlerin tam olarak yerine getirilemediği görünen ve yaşanan olaylar ile açık ve net bir şekilde ortaya çıkmıştır.
   <br/>
   <br/>
   Toplum düzeninin korunması, bireylerin can ve mal güvenliklerinin sağlanması, suç işlenmesinin önlenmesi, suçun işlenmesi halinde, suç işleyenlerin direncinin kırılması, bozulan kamu düzeninin iâdesi için gerekli soruşturma, itham ve infaz safhalarının yürütülmesi, kolluk kuvvetleri ile birlikte savcılığın ortak görevi sayılmış ve tek bir bakanlığın yetki ve sorumluluğuna verilmesi demokratik güvenlik mekanizması içerisinde zorunlu görülmüştür. Bu bakımdan bu aslî görevi; yeniden yapılanma kurallarına, bilhassa amaç ve hedef ilişkisine göre İçişleri Bakanlığının yetki ve sorumluluk alanına dâhil edilmesi öngörülmüştür. Ancak bu güvenlik mekanizmasının demokratik olabilmesi için TBMM adına idarî denetimi özgürce yapabilecek ombudsman teşkilâtının oluşturulması, Anayasa’nın insanı ön plana alması ve Anayasa mahkemesinin de Yüce Divan olarak değil, pratikte insan haklarını savunan en son yetkili İnsan Hakları Mahkemesi olarak görev yapabilecek şekilde teşkili zorunlu görülmüştür.
   <br/>
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=2812&yorum=182), [web.archive.org (arşiv bağlantısı)](http://web.archive.org/web/20041116044648/http://aksiyon.com.tr:80/detay.php?id=2812&yorum=182)
