# TRT’nin terekesi

*Mehmet Yılmaz 2005.06.27*

<div bgcolor="#FFFEF6">
 <font>
  <img border="0" height="1" src="/web/20060113120427im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Ekranların siyah beyaz olduğu yıllardı. Her saat başı ajanstan dinledikleri haberleri artık ekrandan seyrediyordu insanlar. Ekrana hayatın binbir renginin yansımaması çok da umurlarında değildi. O dönemde hayatın bizzat kendisi siyah beyazdı çünkü.İnsanlar ikiye bölünmüştü. Sadece insanlar mı? Bütün bir dünya kocaman iki kutba ayrılmıştı. Ya komünist Sovyetler’den yana olacaktın ya demokrat Amerika’dan. Ortası yok muydu?
   </font>
   <p>
    <font class="content">
     Vardı elbette. Onlara da “Üçüncü Dünyacı” diyorlardı zaten. İsimleri vardı; ama “irabda mahalleri” yoktu.
     <br>
      <br>
       Şüphesiz, dünyadaki parçalanmışlık bizim ülkemize de yansımıştı. Kaba bir tasnifle özgürlükçü batıdan yana tavır alan sağcılarımız, komünist yoldaşlarla devrim hayalleri kuran ütopik solcularımız vardı. Sadece sokaktaki vatandaş değil, aydın ve entelektüellerimiz de bu parçalanmışlıktan nasibini aldı. Sağ ya da sol iktidara göre kadrolaşmaya çalıştılar, sokaklara hakim olma derdine düştüler, en vahimi de gençleri kendi saflarına çekmek için silaha başvurmaktan bile çekinmediler.
       <br/>
       <br/>
       Yıllar geçti, dünya başka türlü dönmeye başladı. Yıllardır aralarında “Demir Perde” gibi duran “Berlin Duvarı” yıkılıverdi bir gün. Ne komünizm kaldı ne de özgürlükçü demokrasi. Sağ da buharlaştı sol ideoloji de… Post kavgası yapılacak yorgan elden gidince düşman kardeşler, bir anda serbest piyasa ekonomisinin derin sularında buldular kendilerini. Hayat siyah beyaz olmaktan çıkmıştı artık. Soğuk Savaş’ın iç karartan kasveti dağılmış, keskin uçları törpülenen ideolojilere renk gelmişti. Hem de ne renk…
       <br/>
       <br/>
       Bu dönemde ideolojik kampın iki ucundakilerin en fazla önem verdiği kurumlardan biri de TRT idi. Sol düşünceli biri, örneğin İsmail Cem, genel müdür olduğunda sağcılar matem ederdi. Bunun sebebi TRT’de solcu bir kadrolaşma olacağı kaygısıydı. Aynı şey solcular için de geçerliydi. Nevzat Yalçıntaş ya da Tunca Toskay aynı makama geldiğinde üzüntü sırası bu kez solculara geçerdi. Aynı endişeler dile getirilirdi, “Sağcılar devletin televizyonunu ele geçiriyor” diye… Askerler de her darbe yaptıklarında ilk olarak TRT’yi kontrol altına alırdı, millete Hasan Mutlucan türküleri dinletmek için…
       <br/>
       <br/>
       Hasılı TRT stratejik öneme sahip bir kurumdu. İhmale gelmezdi. Hayatın siyah beyaz olduğu yıllarda ekranı iki renge ayarlı TRT için altın dönem 1990’ların başında bitmeye başladı. Önce hayat renklendi sonra da ekranlar. Alarm zilleri de ondan sonra çalmaya başladı yarım asırlık kurum için… Özel kanallar resmî kanalın iflahını kesti. Tabir-i caiz ise pabucunu dama attı.
       <br/>
       <br/>
       Ayakta kalmalıydı, ancak ondan nemalananlar onu rahat bırakmıyordu bir türlü. Üstelik eskiden olduğu gibi sırayla da gelmiyorlardı. İdeolojilerin soğuk yüzünü unutup hayatın renkli yönünü keşfeden eski tüfekler için TRT azami derecede istifade edilebilecek bir kamu kurumuydu artık. Herkes bir yakınını buraya yerleştirmeye çalıştı. Hem de hiçbir etik kaygı gütmeden…
       <br/>
       <br/>
       Nitekim yılların faturası çok acı biçimde karşımıza çıkıyor bugün. Kapak dosyamızı okuduğunuzda TRT’nin nasıl bir rantiye kapısı haline geldiğini; ondan kalan tereke için birbirlerini yiyen mirasyedilerin neler yaptığını göreceksiniz. Tabii içiniz cız ederek…
       <br/>
       <br/>
       İyi haftalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22055&yorum=5173), [web.archive.org (arşiv bağlantısı)](http://web.archive.org/web/20060113120427/http://www.aksiyon.com.tr:80/detay.php?id=22055&yorum=5173)
