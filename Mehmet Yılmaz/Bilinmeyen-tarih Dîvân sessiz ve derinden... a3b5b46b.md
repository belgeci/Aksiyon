# Dîvân, sessiz ve derinden...

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030901230150im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030901230150im_/http://www.aksiyon.com.tr/resim/40/blank.gif" vspace="5"/>
  </p>
 </font>
 <font class="content">
  İslâm âlemi, Batı medeniyetinden kaynaklanan meydan okumaya ilmî düzeyde karşılık veren ve dünyaya söz söyleme kudretinde olduğunu beyân eden alternatif medeniyet yapılanmasına şahit oluyor son dönemde. Batı dışı medeniyet havzalarında şahit olunan canlanmanın en heyecanlı emârelerinin, Müslümanların yoğun olarak yaşadığı coğrafyalarda görüldüğünü söylesek, mübâlağa etmiş olmayız herhalde.
 </font>
 <p>
  <font class="content">
   Köklü bir medeniyete aidiyet hissi ile yaklaşan dimağların hazırladığı Dîvân dergisinin sessiz ve derinden yürüyüşünü bu bağlamda değerlendirmek mümkün...
   <br/>
   <br/>
   İlmî araştırmalar alt başlığı altında üçer aylık periyotlarla yayınlanan Dîvân dergisi, birbirini tamamlayan makalelere yer veriyor 12. sayısında. Son iki sayısında İslâm düşüncesi ağırlıklı bir muhteva ile okurların karşısına çıkan dergi, son sayısında da yine İslâm düşünce serüveni ve bu serüvenin mimarlarının eser ve düşüncelerini sayfalarına taşıyor. Yedisi makale, ikisi araştırma notu ve biri de yazma tanıtımı olmak üzere toplam 10 çalışmaya yer veren dergide yayınlanan ilk makale Prof. Ahmet Davutoğlu’na ait. Hâlihazırda Başbakan Abdullah Gül’ün başdanışmanlığı görevini üstlenen ve geçtiğimiz günlerde kendisine büyükelçi sıfatı da verilen Davutoğlu’nun yazısının konu başlığı ise şöyle: ‘İslâm Dünyasının Siyasî Dönüşümü: Dönemlendirme ve Projeksiyon’.
   <br/>
   <br/>
   Makalesinde, İslâm toplumlarının tarihî serüvenlerinin yeniden yorumlanması gerektiğine vurgu yapan Davutoğlu, İslâm dünyasının modern dönemdeki siyasî dönüşümünün yeni bir dönemlendirmeye ihtiyaç duyduğuna işaret ederek dörtlü bir tasnif yapıyor: Yarı—sömürgeci bağımlılık ve Pan—İslâmist sömürge karşıtlığı; Mutlak sömürgeci bağımlılık: Geleneksel İslâmî siyasetin sonu; Sömürgecilik sonrası dönem: Müslüman ulus—devletlerin oluşumu; ve İslâm Konferansı Örgütü sonrası dönem: Medeniyet uyanışı, siyasî yüzleşme ve tepkisel işbirliği dönemi.
   <br/>
   <br/>
   21. yüzyılda İslâm dünyasının karşı karşıya kalacağı meydan okumaları bu dünyanın jeopolitik, jeoekonomik ve jeokültürel özellikleri çerçevesinde ele alan Davutoğlu, İslâm dünyasında sınırlı bir değişim değil, kapsamlı bir medeniyet dönüşümü yaşandığının altını çiziyor. Davutoğlu’na göre, bir dışlama ile karşı karşıya bulunan İslâm dünyasının buna verebileceği en anlamlı karşılık, yaşanmakta olan medeniyet canlanması ve bu canlanmanın getirdiği jeokültürel dinamizm olacaktır.
   <br/>
   <br/>
   Dergide, Ali Çaksu’nun ‘İbn Haldun ve Hegel’de Tarihte Nedensellik: Aristo Mirasını Yeniden Değerlendirmek’ başlığı ile kaleme aldığı makale dikkat çekiyor. bu makaleyi, Yavuz Köktaş’ın ‘Yeni Sünnet Tanımlamaları Üzerine’ ve Ayhan Tekineş’in ‘Tahâvî’nin Şerhu Me’âni’l—Âsâr’da Hadisleri Anlamada Takip Ettiği Yöntemler’ adlı yazıları takip ediyor. Ayrıca, büyük Türk ve İslâm düşünürü Kınalızâde’nin hayatının, yetiştiği muhitin ve kişiliğinin anlatıldığı Ayşe Sıdıka Oktay’a ait ‘Kınalızâde Ali Efendi’nin Hayatı ve Ahlâk—ı Alâî İsimli Eseri’ adlı makale de Dîvân dergisinin son sayısında göze çarpan makaleler arasında yer alıyor.
   <br/>
   <br/>
   Divan
   <br/>
   Bilim ve Sanat Vakfı
   <br/>
   333 sayfa
   <br/>
   0 212 528 22 22
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2336), [web.archive.org (arşiv bağlantısı)](http://web.archive.org/web/20030901230150/http://www.aksiyon.com.tr:80/detay.php?id=2336)
