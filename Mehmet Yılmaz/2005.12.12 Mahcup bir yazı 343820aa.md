# Mahcup bir yazı

*Mehmet Yılmaz 2005.12.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060528201835im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bu hafta Aksiyon muhipleri açısından çok anlamlı. 10 Aralık 1994'te ilk sayısı piyasaya çıkan dergimiz, elinizdeki 575. sayı ile 11 kocaman yılı geride bırakmış oluyor. Alnı açık yüzü ak. Ancak, biraz mahcubuz. Zira, geçen yıla göre Aksiyon en çok satan dergi değil artık. Hâlâ "en çok okunan dergi" olsak da gerçek bu; kabul etmek lazım.
  </font>
  <!--- Baslik, Spot, Resim kutusu ---------->
  <p>
   <font class="content">
    20 binler civarındaki net satışımızla tiraj sıralamasında dördüncü sıradayız bir süredir.
    <br>
     <br>
      Yaz aylarının mahmur günlerinde planladığımız çalışmaları gerçekleştirebilseydik, okuduğunuz editör yazısı bu cümlelerle başlamayacaktı şüphesiz. Kim bilir belki de haftalar öncesinde başlayan heyecanın doruk noktasına ulaştığını gösteren dinamik, sevecen, umut dolu ifadeler yer alacaktı burada. Son iki yılda yenilenen haberci kadrosunun imza attığı güzel çalışmalardan bahsedilerek "yaptıklarımız yapacaklarımızın teminatıdır" mesajı verilecekti satır aralarında.
      <br>
       <br/>
       Ama olmadı. Niyetlerimizi kuvveden fiile geçiremedik. Aksiyon için yeni bir dönemin kapısını aralayacak, görsel açıdan yeniden tasarlanmış bambaşka bir dergiyle çıkamadık karşınıza. Üstelik en küçüğümüzden en "büyüğümüze" verdiğimiz sözlerin çoğunu yerine getiremedik. Bu da birinciliği refiklerimize kaptırdıktan sonra 12 Aralık'ta bizden yeni bir hamle bekleyenlere karşı bir diğer mahcubiyetimiz. Bu kadar mahcubiyet olunca son ana kadar "sessizce" bir "muziplik" yapabilir miyiz diye geçirdik içimizden. Ama nafile. Onu da başaramadık. Karşınıza mevcut halimizle çıktık yine.
       <br/>
       <br/>
       Klasik bir editör yazısı olmadığının farkındayım. Okurdaki heyecanı ve şevki kıracak bir üslubun yazıya hâkim olduğunun da… Ama, doğrusunun bu olduğunu, dergisine sahip çıkan bir okurun yayın mutfağında olup bitenleri de hissetmeye hakkı olduğunu düşünüyorum. Neden mi? Bir yayın organı ile okur arasındaki ilişkinin sağlıklı bir zeminde devam ve temadisi ancak bu şeffaf iletişimle sağlanabilir de ondan.
       <br/>
       <br/>
       Haklısınız, okur her zaman yenilik ve heyecan bekler. Tavsiyelerde bulunur, ücret ödeyerek aldığı mevkutenin daha iyi bir konuma gelmesini ister. Editörler de okura sürekli, yeniliklerden, atılımlardan bahsederek bu beklentilere karşılık vermeye çalışır. Tabii rakiplerine "çimdik" atmayı ihmal etmeyerek. Bana göre yıllardır devam eden bu iletişim tek taraflı. Okura yeri geldiğinde yapamadıklarımızı da anlatabilmeliyiz. Hem de mahcup olmak pahasına.
       <br/>
       <br/>
       Abartarak, olmayan özellikleri sıralayarak okura tepeden bakmanın doğru olmadığı kanaatinden hareketle yazılıyor bu satırlar. Ancak, bu demek değil ki arkadaşlarımızla birlikte tasarladığımız yenilikleri bir daha hayata geçirmeyeceğiz. Vurgulamak istediğimiz sadece bir gecikme olduğundan haberdar olmanız. Bir de verdiğimiz sözleri "henüz" yerine getiremediğimiz için size karşı mahcup olduğumuzu bilmeniz. Hepsi bu.
       <br/>
       <br/>
       Bu satırlarla sanılmasın ki ilk yayınlandığı günden beri haber dergiciliğinin medar-ı iftiharı olan Aksiyon'u bir çırpıda gözden çıkarıyorum. Böyle bir algılama çok büyük haksızlık olur. Hem derginin şahs-ı maneviyesine hem de emeği geçen arkadaşlarıma.
       <br/>
       <br/>
       İster kabul edilsin ister edilmesin bu dergi Türkiye standartlarının üstünde habercilik yapıyor. Hem de "insan" unsurunu ihmal etmeden.
       <br/>
       <br/>
       Bu özelliğimizi okurla irtibat noktasında da önemsiyoruz. Bu amaçla özel bir şirket abonelerimizle ilgili bir anket çalışması yaptı. Ortaya çıkan ilginç sonuçlar bizim için bir kılavuz niteliğinde. Gelecek hafta nasipse onlardan bahsetmeyi ümit ediyorum.
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Ahmet Akkoyun, 19-Aralık-2005
> Daha da olabilirsiniz: 
> Konusunda uzman birkaç bilim adamının bilimsel makalelerini yayımlarsanız ya da onlara dergide bir köşe verirseniz okuyucu sayınızın artacağı kanaatindeyim. İnsan çevresi ile bir bütündür ve çevre temizliği o toplumun temizliğe verdiği önemi gösterir. Çevre hakkında fazla yazınız yok. Özellikle son yıllarda yapılan araştırmalar insanoğlunun çevre ile olan ilişkisini farklı boyutlara taşımıştır. Gelişmiş ülkeler önümüzdeki 50 yıllık planlarını yaparken çevreyi en önemli etkenlerden biri olarak alıyor. Türkiye’de okuyan kesim arasında çok farklı bir yerinizin olması gerekir. Umarım kalbinizdeki gerçekleşir.

### Umut Kayalar, 19-Aralık-2005
> Biraz mizah...: 
> Aksiyon’la tanışmam, arka sayfasındaki üç boyutlu resimler sayesinde oldu. O bölümü neden kaldırdınız? Aksiyon’da biraz da mizah olmalı. Editör yazısı iyi bir iç muhasebe. Eminim yakında yine zirveye çıkacaksınız. Tiraj konusunda fiyatın etkili olduğu kanaatindeyim. Kapak tasarımlarınız harika.

### Zehre Söğüt, 18-Aralık-2005
> Binlerce internet okuyucunuz var: 
> Tiraj konusunda bu kadar üzülmenin bir anlamı yok. Bayi satışlarını ya da abone sayısını dikkate alıyorsunuz. Ama insanların alım gücü eskisi kadar yüksek değil. Bu yüzden, sadece Aksiyon değil, diğer dergiler de tiraj kaybediyor. Dergiyi bayiden almak yerine internetten takip etmek daha cazip ve daha ucuz. Bayi satışlarının bu konuda belirleyici olmadığı kanaatindeyim. Üzülmeyin, tirajınız düşmüş değil, binlerce internet okuyucunuz var.

### Ahmet Cuv, 17-Aralık-2005
> Ben de mahcubum: 
> Rehavete kapılmama adına faydalı bir yazı. Aksiyon şu hâliyle de Türkiye’de haber dergiciliğinde birinci. İnternette hangi konuda araştırma yapsam, arama motorlarında mutlaka Aksiyon çıkıyor. İnternet ortamında sürüm devam etmeli. Tabii bunun tiraj düşürdüğü doğru. Derginin müdavimiyim; ama utanarak söylüyorum, yurtdışında olduğum için abone değilim. Bu yazı beni düşünmeye itti. Zaten mahcuptum. Yakın bir zamanda abone olmayı düşünüyorum. Derginin kalitesinin artması, kendini yenilemesi, insanların ilgisini çekecek ekler vermesi bence oldukça önemli ve güzel tavsiyeler. Dikkate alınmasında fayda görüyorum; çünkü bu kalitede ve kalitesini daha da artırmaya azmetmiş bir derginin 20 bin satması düşünülemez.

### Yusuf Can, 16-Aralık-2005
> Sıra çözümde: 
> Aksiyon ilk sayısından itibaren kaçırmadan okuduğum, her sayısını merakla beklediğim bir dergi. Şimdi ancak internetten takip edebiliyorum; çünkü yurtdışındayım. Aksiyon’un tiraj sıralamasında dördüncü dergi olduğunu duyunca çok şaşırdım. Diğer dergilerin internet sayfalarını incelediğimde çok şey bulamadığımı söylemeliyim. Aksiyon’un son zamanlarda hazırladığı bazı dosyaların da tadı yok. Sanki bir şeyler eksik. “Vira Bismillah” diye çıkıldı yola, inanıyorum ki bu durum kısa zamanda düzelir ve Aksiyon tekrar birinci olur. Kitapçıklar, CD’ler hazırlansa iyi olur. Editörümüz bizlerle hasbihal etmiş, dertlerimize ortak olmuş. Şimdi sıra çözümlerde. Gelecek sayıyı merakla bekliyorum.

### Yasin Kaya, 15-Aralık-2005
> Promosyon şart: 
> Aksiyon CD, kitapçık vb. promosyonlar vermeli. Fotoğrafçılık, alternatif turizm, iş görüşme teknikleri gibi konularda ve değişik ülkelerin ilginç yönleriyle anlatıldığı kitapçıklar hazırlanabilir. Sınav rehberi, burs rehberi verilebilir. Hangi müzede, hangi kültür merkezinde ne tür etkinliklerin yapıldığını gösteren kitapçıklar da hoş olur. Bu tür şeyler, dergiyi hiç almamış insanların bile ilgisini çeker. Bunlar arasından dergiyi sürekli alacak birileri mutlaka çıkacaktır.

### Alaattin Çankaya, 14-Aralık-2005
> Kalite: 
> "Bu ülkede kalite tiraj yapmaz." dersem lütfen kimse alınmasın. Naçizane fikrim tiraj kaygısına girmeden kalitede iyileşme devam etmeli. Sun'i artışlar, gönüllere girildi manasını taşımaz. Reklam kaygısı varsa bilemem. Milyonlarca kuru kalabalığı binlerce seviyeli insana tercih edenin parasında da kimsenin gözü olmamalı. Bu arada kalelerin surları dövülürken, esas hedef kalp kapıları olmalı daima. "Sen tohum at, bitmezse toprak utansın."

### Engin Caynak, 14-Aralık-2005
> Birkaç öneri...: 
> Aksiyon dergisini başarılı buluyorum. Geçen aylarda bahsettiğiniz yenileşme çalışması bizi heyecanlandırdı. Bu çalışma bitirilseydi daha iyi olacaktı. Tiraj konusu, daha çok, fiyatla alakalı. Konu seçimi, gündemi yakalama/gündem oluşturma gibi hususlar da etkili tabii ki. Naçizane birkaç önerim var. 1) CIA–FBI başkanlarının Türkiye ziyareti hakkında Mahir Kaynak’la söyleşi yapılabilir. 2) Mortgage ev ve mortgage araba ne getiriyor, vadettikleri? 3) Son filmi hakkında Çağan Irmak’la röportaj... 4) Avea Genel Müdürünün GSM’nin geleceği ve Telsim’in satışı hakkındaki değerlendirmeleri.  5) Vakıfbank Genel Müdürü bankacılık ve özelleştirme konularında neler düşünüyor? 6) Atatürk ün kayıp vasiyetinde halifelik konusu var mıydı? Halifelik İslam dünyasında nasıl karşılanır? Halifeliğe kim aday olur? 7) Kürtler için Bediüzzaman neler buyurmuş?

### Mustafa Kadirli, 14-Aralık-2005
> Yenilikler bekliyoruz: 
> Önceleri Aksiyon daha renkliydi. Sizden yeni sayfalar, yeni çalışmalar bekliyoruz.

### Vural Engince, 13-Aralık-2005
> Kendinize haksızlık etmeyin: 
> Bu hafta editörümüzün görüşlerine katılmıyorum. Tabii kendinizi eleştirmeniz güzel, ama fazla tevazu gösterirseniz gerçek sanırlar. Tek kelimeyle mükemmelsiniz. Abone sayısı inşallah artar. Ancak fiyat konusunda yapılabilecek bir şeyler varsa yapmak lâzım. Rakipleriniz gazetenin yanında 1 YTL’ye satılıyor. Rakamlara da çok takılmayın, kemiyet ve keyfiyetten dolayı. Sizlerden istirhamım, Aksiyon’un çıkış gününü değiştirmeniz. Pazartesi günü gelen aksiyon dergisi hafta sonuna kadar bekliyor. Dolayısıyla bayatlıyor. Zaten biliyorsunuz, pazartesi sendromu var. Mümkünse cuma, cumartesi veya pazar günü çıksın.

### Z. Levent, 13-Aralık-2005
> Elinizden geleni yapıyorsunuz: 
> Kürtaj yaptıran kadınlar tek başlarını mı hamile kalıyorlar ki bu günahı ve acıyı yalnız çekiyorlar? Korunmak caizken niye bu yola mecbur kalınıyor? Editörün mahcup yazısı bizi biraz üzdü. Siz zaten elinizden gelenin fazlasını yapıyorsunuz. Ne kadar dua aldığınızı lütfen unutmayın. Sizi seviyor, size güveniyoruz. Ahmet Selim hocamız ufkumuzu acıyor. A. Turan Alkan olmazsa olmaz.

### Mehmet Torun, 13-Aralık-2005
> Dergi Kıbrıs’a geliyor: 
> “Aksiyon Kıbrıs’a gelmiyor mu?” diye soran okuru ben yanıtlayayım. Kıbrıs'ın neresinde olduğunuz önemli. Eğer Lefkoşa'daysanız, Küçükkaymaklı’daki Reis Market’te her hafta bulabilirsiniz.

### Habib Yüksel, 13-Aralık-2005
> Aksiyon'un sergüzeşti..: 
> “Boşnaklar suçlu, çünkü...” kapağıyla yayın hayatına başlayan Aksiyon 11 yılı geride bıraktı. Aksiyon önyargısız yola çıktı. Önyargıların insanları anlamayı, iyi ve güzel yaşamayı engellediğini biliyordu. İdeolojik çatışmalara ve provokasyonlara prim vermedi. Hep uzlaşma zemini aradı. Magazin dergisi olmaya hiçbir zaman soyunmadı. Sansasyonel haber peşinde koşmadı. Bu yüzden de haber dergiciliği kulvarında hep yalnız kaldı. Aksiyon, istediği okuyucu sayısına ulaşamadıysa da ilkelerinden ödün vermemeye, çizgisinden ayrılmamaya kararlı. Emeği geçen herkese teşekkür ederim.

### Adnan Savaş, 13-Aralık-2005
> Fazla naz aşık usandırır: 
> Yıllarca Aksiyon'u aksatmadan aldım, almayan ve okumayanlara kızıyordum. Ama defalarca dergi ile ilgili önerilerde (okuyucu olarak) bulunduğumuz halde doğru dürüst bir cevap bile verilmedi... Bende bıkkınlık geldi. Hep düzelir düzelir diye beklediğim hususlar düzelmeyince ben de bıraktım... Fazla naz aşık usandırır. Aksiyon içeriği ile yine de bir numara; ama bunu tiraj için de söyleyebilsek keşke... Bekledik ki zaman zaman CD versin. Örneğin yıllık Aksiyon arşiv CD'si (web formatında)... Yılbaşında bir cep ajandası vb. Yine arasıra değişik CD'ler vb. Sponsorla mı olur nasıl olur bunları yapsanız. Tiraj ancak böyle artar. Maalesef her insan biraz da böyle bir şey bekliyor. Dergimiz internetten de okunduğundan tirajın düşük kalma sebeplerinden biri de bu... Allah daha iyi çalışmalar nasip etsin...

### Bilal Önder, 13-Aralık-2005
> Sıradan haberlerle gelinen nokta işte bu: 
> Bu yazınızı inanın çok beğendim. Ben bir Aksiyon Dergisi hayranı olarak hatanızın veya daha açık konuşmak gerekirse birinciliğin getirmiş olduğu rehavetin sonucunda gelinen bu seviyeye üzülerek öğrenmiş oldum. Fakat, inanın üzülmenin yanında böyle bir yazıyı okuyunca sevindim. Çünkü ben geçen sene her hafta bayilerden alır, iş yerine götürür, ancak 4-5 gün sonra okuyabilirdim. Yani bir dergiyi abartısız 20 kişi okurdu. Fakat, sıradan haberler yayınlamaya başladığınızdan bu yana almıyorum artık. Umarım eski enerjinize kavuşur ve eski günlerden daha iyi olursunuz.

Kaynak: [www.aksiyon.com.tr](http://www.aksiyon.com.tr:80/detay.php?id=23018&yorum_id=6986), [web.archive.org (arşiv bağlantısı)](http://web.archive.org/web/20060528201835/http://www.aksiyon.com.tr:80/detay.php?id=23018&yorum_id=6986)
