# Çanlar Arafat için çalıyor

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030626211214im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030626211214im_/http://www.aksiyon.com.tr/resim/28/16.jpg" vspace="5"/>
  </p>
 </font>
 <font class="content">
  ABD, Irak’taki Saddam Hüseyin rejimini devirmek için son hazırlıklarını yapıyor bugünlerde... Bölgede bir başka ülke, İsrail de, eş zamanlı olarak Filistin lideri Yaser Arafat’ı Saddam’la birlikte tarihin tozlu raflarına kaldırmanın hesapları içinde.
 </font>
 <p>
  <font class="content">
   Nitekim, Arafat’ı Filistin devlet başkanlığından uzaklaştırmak için her türlü siyasi ve askeri hamleyi gerçekleştiren İsrail Başbakanı Şaron, bu amacına ulaşmak için nihayet eline bir fırsat geçirmiş bulunuyor. Şaron’a bu fırsatı veren ise Mart 2001’den bu yana Milli Birlik Hükümeti’nde birlikte görev yaptıkları İşçi Partisi. Şaron hükümetinin hazırladığı 2003 yılı bütçesinde yer alan Batı Şeria ve Gazze’deki Yahudi yerleşim birimlerinin ekonomik olarak desteklenmesi yönündeki bir maddeye muhalefet eden İşçi Partili bakanlar, hükümetten ayrılmışlardı geçen hafta...
   <br/>
   <br/>
   Askerî ve siyasî kariyeri boyunca Batı Şeria ve Gazze’deki Yahudi yerleşim birimlerine gizli ya da açıktan destek veren Şaron’un, Savunma Bakanlığı görevine Arafat’ı sürgüne göndermek isteyen Genelkurmay eski Başkanı Shaul Mofaz’ı getirmesi, dışişleri bakanlığı için de yine aşırı sağcı Lieberman’ı düşünmesi doğrusu niyetinin ne olduğunu açıkça gösteriyor. İsrail’deki gelişmelerin farkında olan Arafat’ın, El Cezire’ye verdiği demeçte, bu atamanın Ortadoğu’nun içinde bulunduğu duruma hiç de müspet bir katkı sağlamayacağını söylemesi dikkat çekici. Filistin liderinin, “Mofaz bir yanda, Moshe Ya’alon (şu andaki Genelkurmay Başkanı) öte tarafta ve Şaron da başlarında... Bölgede neler olabileceğini düşünebiliyor musunuz?” şeklindeki serzenişi ise, Arafat’ın içinde bulunduğu açmazı ne kadar da sarih biçimde izah ediyor değil mi?
   <br/>
   <br/>
   İsrail’de hükümet, şüphesiz, Mofaz’ın kabineye girmesiyle daha da sağcı bir çizgiye kaymış bulunuyor artık. İşçi Partisi lideri Binyamin Ben Eliezer’in boşalttığı savunma bakanlığına getirilen Mofaz, Arafat’ın sürgüne gönderilmesi ve Filistin yönetimiyle her türlü ilişkinin kesilmesi yönündeki radikal çizgisiyle tanınıyor. Halen İngiltere’de hakkında açılmış bir davayla ‘savaş suçlusu’ olmakla itham edilen Mofaz, 1998—2000 yılları arasında Genelkurmay Başkanlığı görevini üstlenmişti.
   <br/>
   <br/>
   Şaron’un kabinede Mofaz’a görev vermesi, bir bakıma muhtemel bir erken seçim düşünmediğini de gösteriyor. Başbakanlık koltuğunda kalmak için gerekli güvenoyu desteğine sahip olan Şaron, hükümette radikal sağ partilerin pazarlık güçlerini ellerinde tutmalarına razı olduğu müddetçe iktidarını sürdürebilecek. Dolayısıyla, kuracağı yeni hükümetin güvenoyu alabilmesi için Şaron’un, bugüne kadar koalisyon dışında kalan aşırı sağ Milli Birlik–Yisrael Beitenu ve Herut partilerini koalisyona alması ya da aşırı laik Shinui (Değişim) Partisi’nin hükümet dışından desteğini alması gerekiyor. Aşırı laik bir çizgisi olan Shinui Partisi’ndekiler, 1999 seçimlerinde içinde dindar partilerin bulunduğu hiçbir kaolisyonda yer almayacaklarını belirtmiş; ancak İşçi Partisi’nin koalisyondan çekilmesine sebep olan 2003 bütçesine destek vermişti.
   <br/>
   <br/>
   Ariel Şaron’un kurmayı planladığı yeni hükümet güvenoyu alamazsa, 90 gün içinde erken seçim kaçınılmaz olacak. Şaron’un, 120 sandalyeli İsrail Parlamentosu Knesset’te şu anda 55 sandalyesi var.
   <br/>
   <br/>
   Sonuç olarak İsrail’deki siyasi hareketlilik en fazla Arafat’ı ilgilendiriyor aslında. Filistin kabinesini yenileyerek İsrail’e zeytin dalı uzatan Arafat’ın siyasi hamlesine Şaron, kabinesine sertlik yanlılarını alarak karşılık verdi. Bakalım Arafat, varlık mücadelesini sürdürebilmesi için Şaron’a nasıl bir karşı hamle ile cevap verecek...
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2075), [web.archive.org (arşiv bağlantısı)](http://web.archive.org/web/20030626211214/http://www.aksiyon.com.tr:80/detay.php?id=2075)
