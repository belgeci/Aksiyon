# Hep alan ama vermeyen sol

*Mehmet Yılmaz 2005.01.24*

<div bgcolor="#FFFFFF">
 <font class="content">
  <p>
  </p>
 </font>
 <font class="content">
  Ethem Amca, Ege’nin küçük bir ilçesinde yaşıyor. Geçen yaz kendisiyle memleket ahvali üzerine konuşma fırsatımız olmuştu. Laf dönüp dolaşıp ‘sol’a ve CHP’ye gelince, 80’ine merdiven dayamış Ethem Amca’nın ağzından şu cümleler dökülüverdi: “Sol şimdiye kadar hep aldı oğlum; halka hiçbir şey vermedi.”
 </font>
 <p>
  <font class="content">
   Bu ifadeler kimilerine çok abartılı gelebilir. Ancak, hakikat payı olduğu ortada.
   <br>
    <br>
     Sol partiler, uzun yıllardır halktan bir türlü istedikleri desteği alamıyor ve tek başına iktidara gelemiyor. Şüphesiz bunda genelde sol partilerin özelde de CHP’nin elitist ve seçkinlere dayalı politikalarının etkisi büyük. Zira, sol politikacılar öteden beri halkın inandığı değerlere uzak politikalar üretiyor. Hatta üretmekle kalmıyor, bunları dayatıyor da… Üstelik bunu, halka tepeden bakan, her zaman onu ‘adam’ etmeye çalışan bir söylem kullanarak yapıyor. Hep istiyorlar; ama halkın taleplerine kulak tıkıyorlar.
     <br/>
     <br/>
     Aslında, sol politikacıların kendilerini kucaklamaya yönelik attıkları her adımı halkın karşılıksız bıraktığı asla vaki değil. Bülent Ecevit’in, 1970’lerin ve 1990’ların sonunda aldığı büyük destek bunun bir göstergesi. CHP’nin başına geçtiğinde Deniz Baykal’ın inanan kesimi kucaklayıcı açıklamalarının halkta yankı bulması da…
     <br/>
     <br/>
     Fakat, hangi stratejik kaygıyla hareket ettikleri bilinmez, sol partileri yöneten liderler kısa zamanda bütün bu gerçeklere sırtlarını dönüp farklı bir söylemle kamuoyunun karşısına çıkabiliyor. ‘Anadolu Solu’ söylemi ile sağ kesimde bile sempati toplayan Deniz Baykal’ın “CHP’nin DNA’ları ile oynatmam.” şeklindeki açıklamasını acaba nasıl yorumlamalı?
     <br/>
     <br/>
     Hasılı, Türkiye’de sol bir çıkmaz sokakta. Hafta sonu yapılacak CHP kurultayının solun içinde bulunduğu derin problemlere çözüm arayacağı pek beklenmiyor. Ancak, ortada çok ciddi bir sorun var. Sol politikacıların bir an evvel halkla bütünleşecek politikalar üretmesi gerekiyor. Aksi takdirde arkalarındaki mevcut desteği de kaybetmeleri kuvvetle muhtemel.
     <br/>
     <br/>
     Bu hafta kapak dosyamızda solun nereye gittiği, nerede hatalar yapıldığı ve çözümün nerede aranması gerektiği üzerinde duruyoruz. Sol kesimin önde gelenleri ile akademisyenlerin ilginç yorumlarını kapak dosyamızda okuyabilirsiniz.
     <br/>
     <br/>
     * * *
     <br/>
     <br/>
     Ayrıca, CIA için hazırlanan ve 2020’li yıllara dair öngörülerin olduğu raporu ve Türkiye’ye yabancı sermaye akışını irdeleyen dosyalarımızdan da keyif alacağınızı umuyoruz. Yanı sıra Onur Öymen, Haluk Ulusoy ve Haşim Bayram’la yapılan röportajlar da ses getirecek nitelikte. Suskunluğunu Aksiyon’a bozan Ulusoy, 7 yıllık federasyon başkanlığı dönemine ait çarpıcı iddialarda bulundu.
     <br/>
     <br/>
     İyi haftalar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Gökhan Uzunoğlu, 27-Ocak-2005
> Neden cumartesi çıkmıyorsunuz?: 
> Ben eski bir aksiyon okuyucusuyum. Son yıllarda her sayısını takip edemiyorum. Bunun nedeni Aksiyon’un pazartesi satışa çıkması. Eskiden cumartesi elimize ulaşırdı. Bu sayede evimde hafta sonu bir önceki haftanın panoramasını zevkle okurdum. Şimdi pazartesi günü bayilere gelen Aksiyon’u  takip etmek açıkçası pek cazip gelmiyor bana. Bu konu hakkında talepler var mı bilmiyorum ama Aksiyon eskisi gibi yine cumartesileri bayilerde  olmalı...

### RAMAZAN GÜCÜKO, 22-Ocak-2005
> Müptela oldum: 
> Aksiyon, çok önemli konuları geniş bir fikir yelpazesinde ele alıyor. Kendimi Aksiyon tutkunu kabul ediyorum. Böyle müptelalık dostlar başına.

### Salih Öğretici, 21-Ocak-2005
> Reklamlara dikkat: 
> Özellikle son zamanlarda reklamlara dikkat etmediğinizi düşünüyorum... Hassasiyetlerini bilmeyecek kadar okurunuzdan uzak değilsiniz. Bu konuda biraz daha dikkat ederseniz sevinirim.

Kaynak: [www.aksiyon.com.tr](http://www.aksiyon.com.tr:80/detay.php?id=19458&yorum_id=2765), [web.archive.org (arşiv bağlantısı)](http://web.archive.org/web/20060128050320/http://www.aksiyon.com.tr:80/detay.php?id=19458&yorum_id=2765)
