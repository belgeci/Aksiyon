# AB'nin yolu Diyarbakır'dan geçmiyor

*Mehmet Yılmaz 2005.01.03*

<div bgcolor="#FFFEF6">
 <font>
  <img border="0" height="1" src="/web/20060103211624im_/http://aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Mesut Yılmaz, “AB’nin yolu Diyarbakır’dan geçer.” demişti vakti zamanında. Üyelik yolunda reformların yapılması gerektiğini vurguluyordu bu sözüyle. Yasalar değişti, AB müzakere tarihi verdi. Peki, “yol” hakikaten Diyarbakır’dan mı geçti? Pek sayılmaz…
   </font>
   <p>
    <font class="content">
     Ancak, yolunu özellikle Diyarbakır’a düşürenler var. Son üç ayda Avrupa’dan otuzun üzerindeki heyet bu tarihi şehri ziyaret etti. Başbakan Erdoğan, “Gelenler Diyarbakır’ı ziyaret ediyor devamlı, neden acaba?” diyerek rahatsızlığını ortaya koydu.
     <br>
      <br>
       Sık ziyaretlerden rahatsız olan sadece başbakan değil. Diyarbakır Büyükşehir Belediyesi Başkan Vekili Yusuf Akgün, gelen heyetlerle meşgul olmaktan çalışmaya fırsat bulamadıklarını dile getiriyor, “Mesaimizin büyük bir kısmını AB oluşturuyor.” diyerek...
       <br/>
       <br/>
       Bugün Diyarbakır ‘siyasi turistler’in ilgi odağı. Herkes, inancına göre kenti belli bir kalıba sokmaya çalışıyor. Yazılanlar, çizilenler anlamaya çalışmaktan ziyade şehrin politize olmuş siciline bir çentik atmaya yönelik genelde.
       <br/>
       <br/>
       Aksiyon, bir süredir toplumsal okumalar yapmaya, sosyal dokunun parçalarını içinde bulundukları şartları dikkate alarak incelemeye çalışıyor. Bu hafta, bu tür kapsamlı dosyalarımıza bir yenisini daha ekliyoruz. Diyarbakır’ı mercek altına aldığımız dosyamızda şehrin ruhunu yakalamaya çalıştık. Sokak aralarındaki hayatı, kentin dünden bugüne değişimini, yarınlara nasıl hazırlandığını inceledik. Bakalım, bir tür “şehir portresi” diyebileceğimiz çalışmamızı beğenecek misiniz?
       <br/>
       <br/>
       ***
       <br/>
       <br/>
       Dünya, ruhların örselendiği bir felaketi yaşıyor. Endonezya açıklarında meydana gelen deprem ve sonrasında ortaya çıkan tsunamide on binlerce insan hayatını kaybetti. Bilanço hayli ağır. Kapak dosyamızda son felaketin ışığında tsunami gerçeğini ele alıyoruz.
       <br/>
       <br/>
       ***
       <br/>
       <br/>
       Son bir not okurlarımıza... Aksiyon, okurlarının büyük desteği ile uzun zamandır en çok satan dergi. Aynı zamanda en fazla okunan da... Birileri, kendilerinin en fazla sattığını ilan etse de bu gerçeği değiştirmesi mümkün değil. Kaldı ki Aksiyon, habercilik konusunda kendisiyle yarışıyor ve her hafta en iyi dosyaları yayımlayabilmenin heyecanını yaşıyor.
       <br/>
       <br/>
       İçerdeki heyecanı okurlarımızın da paylaştığını düşünüyoruz. Her hafta düşüncelerini, tenkit ve önerilerini bizimle paylaşan okurlarımızın görüşlerini “Okur Hattı” sayfalarında okuyorsunuz. Fikirlerin rahatça dile getirildiği bu sayfaları demokratik bir platforma dönüştürmek niyetindeyiz. Eli kalem tutan herkesi, görüşlerini bizimle paylaşmaya davet ediyoruz.
       <br/>
       <br/>
       İyi haftalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


## Yorumlar

### Deniz Erguder, 11-Ocak-2005
> Maalesef atılım ümidimiz kalmadı: 
> Aksiyon'u ilk sayısından itibaren takip ediyorum. Gerçekten kaliteli ve objektif bir yayın çizgisi var. Çok ses getirmesi gereken bazı dosyalar gündeme getirilmiş olmasına rağmen Aksiyon bir türlü gündem oluşturabilme yeteneğine kavuşamadı. Maalesef yazar kadrosu da zenginleştirilemedi. İşin en üzücü tarafı da bir atılım beklentimiz yok artık dergiden. Umarım yanılırım.

### Rümeysa Eranıl, 07-Ocak-2005
> Eksik kalan şeyler var: 
> 'Vira Bismillah' diyerek yayın hayatına başlayan Aksiyon dergisini ilk sayısından itibaren takip ediyorum. 'Güzel insanlar'ın güzel bir dergi çıkaracağı bilgisi geldiği zaman, nasıl heyecanlanmıştık anlatmak gerçekten zor. 'Boşnaklar suçlu. Çünkü...' başlıklı kapak haberinizi dün gibi hatırlıyorum. 'Her Çeçen bir Cevher', 'Asra Gülen Adam', 'Başkanlık', 'Çekiç Güç Kürt Devleti Kuruyor' gibi dosyaları unutmak mümkün mü? Güzel insanların çıkardığı dergi de güzel ve doyurucu olmalıydı. Oldu da... Ama eksik kalan bir şeyler var. Neden tirajı az? Neden bu dergi tanıtılmıyor? Daha fazla insana ulaşmak adına neden gayret gösterilmiyor?

### Abdullah Yeter, 05-Ocak-2005
> Dergi ileri gitmiyor: 
> Aksiyon dergisini ilk sayısından beri alıyorum. Fakat şu son iki yıldır derginin ileri gidemeyişi beni üzüyor. Tirajda artış olmaması çok şaşırtıcı. Derginin fiyatını biraz artırıp ilgi çekici ekler vermenizi tavsiye ediyorum.

### Kasım Nobat, 04-Ocak-2005
> Tiraj raporlarını yayımlayın: 
> Editör yazısı, Türk medyasının alışılmış tavrını gözler önüne sermiş. Her hafta, hangi dergi ne kadar satmış açıklarsanız, bol keseden atanlara en iyi cevabı vermiş olursunuz.

### Yakup Gürpınar, 02-Ocak-2005
> Gün geçtikçe çekiciliğinizi kaybediyorsunuz: 
> Derginin gün geçtikçe mizahi ve ilgi çekici taraflarının eksilmesi tamamen haber ağırlıklı olması, bizim için kötü oldu. Gerçi tamamen haber olunca belli ölçüde ilgiyi azaltıyor. Önceden aboneydim; ama şimdi değilim. Çünkü, haberler çok ağır. Bazı haberlere mizahî yaklaşım olsa daha iyi olur kanaatindeyim. Eskiden Aksiyon kavgaları yaparken,  şu anda konduğu yerden alınıp okunmuyor. Bazı arkadaşlar sadece spor haberi varmı diye bakıyor. Hepsi o kadar... Umarım dikkate alırsınız.

Kaynak: [www.aksiyon.com.tr](http://aksiyon.com.tr:80/detay.php?id=19351&yorum_id=2603), [web.archive.org (arşiv bağlantısı)](http://web.archive.org/web/20060103211624/http://aksiyon.com.tr:80/detay.php?id=19351&yorum_id=2603)
