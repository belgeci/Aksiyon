# Parola Köşk mü?

*Mehmet Yılmaz 2006.09.18*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081331im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   ‘1961'in ekim ayı... 27 Mayıs yönetimi işbaşındaydı. Seçimleri, devrilen DP'nin devamı sayılan partiler kazanmıştı. Asker yeniden müdahale eğilimindeydi. Devreye İsmet Paşa girdi. Askerleri belli koşullarla siyasete karışmamaya ikna etti.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Koşullardan biri, 27 Mayıs lideri Gürsel'in Köşk'e çıkmasıydı. İşte o kritik günlerde bir isim adaylıkta ısrar etti: Prof. Ali Fuat Başgil... Başgil, eski DP'lilerin sevgi gösterileri arasında adaylığını açıklamaya Ankara'ya geldi. Başbakanlığa çağrıldı. Orada kendisini iki MBK üyesi bekliyordu. Sıtkı Ulay, lafı çevirmeden kendisine şöyle dedi: 'Hoca, bil ki sen cumhurbaşkanı olursan ne top atılır, ne tören yapılır. Senin cipin hazır. Koyacaklar seni bir cipe... Yukarıda bir yere götürecekler. Orada akıbetin meçhul. Belki Etlik'te mezarını bile hazırlamışlardır.' Hoca, o gün adaylıktan vazgeçip Ankara'yı terk etti.’
    <br>
     <br>
      Yukarıdaki alıntı gazeteci Can Dündar'ın 20 Haziran'da kaleme aldığı bir yazıdan… 27 Mayıs darbesinden sonra Cemal Gürsel'in hangi süreçler sonunda cumhurbaşkanlığı koltuğuna oturduğunu anlatıyor ve dikkatleri 1973 yılında yapılan Çankaya seçimlerine getiriyor:
      <br>
       <br>
        "12 Mart'ın kudretli generali Faruk Gürler, Genelkurmay Başkanı oldu. Cevdet Sunay'ın boşalttığı cumhurbaşkanlığına aday olmak için istifa etti. Kontenjan senatörlüğüne atandı.
        <br/>
        <br/>
        “Ordunun adayıydı. Seçilmesine kesin gözüyle bakılıyordu. Aleyhte haberlere sansür konmuştu. Seçilmezse askerin yeniden darbe yapacağını ima eden 'Bir gece ansızın gelebilirim' şarkısı dillerdeydi.
        <br/>
        <br/>
        “Seçimin yapılacağı 13 Mart günü Ecevit Meclis'e geldiğinde etrafın silahlı askerî birliklerce kuşatıldığını gördü. İçeri milletvekilleri ve gazeteciler dışında sivil giyimli hiç kimse alınmıyordu. Parlamento koridorları yüksek rütbeli subaylar ve öfkeli generallerle doluydu. Koridorda rastladıkları milletvekillerine, Gürler'e oy vermeleri için baskı yapıyorlardı. Ecevit, tanıdığı bir general tarafından telefonda ölümle tehdit edildi. Oturum başladığında izleyiciler arasında Genelkurmay Başkanı ve tam 52 general vardı. Tankların şehre girmek için emir beklediği söylentisi yayıldı. Bu ortamda oylamaya geçildi. Milletvekillerinin önünde birbirinden beter iki seçenek vardı: İki yıl önce meşru hükümeti deviren askerlerin adayını seçmek... Ya da seçmeyip yeni bir müdahale için askere koz vermek...
        <br/>
        <br/>
        “Sonuçlar açıklanınca herkes şoke oldu: AP'nin adayı, Gürler'e büyük fark atmıştı. AP ve CHP'liler silahlı baskıya direnmişlerdi. Ecevit'i ertesi gün Genelkurmay'a çağırdılar. Eşiyle helalleşti. Ama gidince Genelkurmay Başkanı Org. Sancar’dan hiç ummadığı bir şey duydu: 'Meclis şahsiyetli davrandı. Biz cumhurbaşkanlığı seçiminden elimizi çekiyoruz. İstediğinizi seçin.' Bu, Meclis'in 12 Mart rövanşıydı."
        <br/>
        <br/>
        Bu uzun iktibasları yapmamın temel amacı, Türkiye'de cumhurbaşkanlığı seçimlerinin çok sancılı geçtiğine dikkat çekmek. Tabii bir de Türkiye'de yaşanan son olaylara…
        <br/>
        <br/>
        İsmailağa cinayeti, Diyarbakır'daki bir parkta patlayan bombalar, PKK terörü, şehit cenazelerindeki protestolar, Söğüt'te yaşananlar siyasî gerilimi tırmandırıyor. Bu atmosfer 1970'lerdeki kutuplaşmayı, kitlesel eylemleri, Abdi İpekçi cinayetini, Kahramanmaraş olaylarını, üniversitelerdeki öğrenci çatışmalarını hatırlatıyor.
        <br/>
        <br/>
        12 Eylül 1980'de gerçekleştirilen ve olgunlaşması beklenen askerî darbe öncesi süreci iyi analiz etmekte fayda var. Mefluç hale gelmiş bir siyasî yapı, her gün onlarca hayata mal olan bir çatışma ortamı, aday olmadığı için yapılamayan cumhurbaşkanlığı seçimi, uygun bir ismi Çankaya'ya gönderemeyen parçalı Meclis yapısı.
        <br/>
        <br/>
        Bugün Türkiye cumhurbaşkanlığı seçimi öncesi sancılı bir sürece girmiş bulunuyor. Onun için sık sık tarihe başvurup ders çıkarmak Türkiye'nin geleceği adına faydalı olabilir.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25332), [web.archive.org (arşiv bağlantısı)](http://web.archive.org/web/20071123081331/http://www.aksiyon.com.tr:80/detay.php?id=25332)
