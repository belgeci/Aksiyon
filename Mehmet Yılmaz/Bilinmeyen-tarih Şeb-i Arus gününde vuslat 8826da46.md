# Şeb-i Arus gününde vuslat

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030801234410im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030801234410im_/http://www.aksiyon.com.tr/resim/35/16.jpg" vspace="5"/>
  </p>
 </font>
 <font class="content">
  İslâm âleminin medar—ı iftiharı büyük bir âlim, Hakk’a yürüdü geçen hafta... Türkiye’de Şeb—i Arus törenlerinin yapıldığı bir günde (17 Aralık) hocaların hocası Prof. Muhammed Hamidullah, tedavi için bulunduğu Amerika’nın Florida eyaletinde hayata gözlerini yumdu.
 </font>
 <p>
  <font class="content">
   Ömrünü ilim yolunda geçiren 98 yaşındaki Hamidullah hocaefendi, sabah namazını kıldıktan sonra kahvaltısını yapıp istirahate çekildi; ancak bir daha uyanamadı.
   <br/>
   <br/>
   Üstad Hamidullah, Hindistan’ın yetiştirdiği en büyük İslâm âlimlerinden birisi şüphesiz. Özellikle ‘siyer’ (devletlerarası İslâm hukuku) alanında dünyanın en büyük uzmanı olarak kabul ediliyordu. 20. yüzyıla tartışmasız damgasını vurmuş çok büyük değerlerden biri olan Prof. Hamidullah’ın İslâmî ilimler ile İslâm kültürünün canlanmasındaki rolü unutulamaz. Nitekim Fransızca, Türkçe, Almanca, İtalyanca, Rusça, İngilizce, Arapça ve Farsça gibi dilleri en az eser yazacak seviyede bilmesi de ilmî kudretinin bir göstergesi.
   <br/>
   <br/>
   1952—1975 yılları arasında Türkiye’deki ilahiyat fakülteleri ve İslâm enstitülerinde yetişen yüzlerce öğrenciye hocalık yapan Prof. Hamidullah, ayrıca her yıl sözleşmeli hoca olarak İstanbul Üniversitesi’nde üç ay ders vermişti. Bu dönemde pek çok genç Türk akademisyeninin yetişmesine katkıda bulunduğu aşikâr.
   <br/>
   <br/>
   Hindistan ile Pakistan’ın henüz tek devlet olduğu 1906 yılında Haydarabad kentinde doğan Muhammed Hamidullah, ilk ve orta öğrenimini bu kentte tamamladı. Üniversite eğitimine de Haydarabad’da devam eden ünlü âlim, 1930’ların başında hukuk fakültesinden mezun oldu. İlk gençlik çağlarından itibaren özellikle ‘siyer’ dalına ilgi duyan Muhammed Hamidullah, bu alanda akademik kariyer yapmak üzere 1936 yılında Paris’e gitti. Paris Üniversitesi’nden ‘Peygamberimizin Savaş Mektupları’ başlıklı teziyle doktora unvanı alan üstad, kısa bir süre sonra da bu kez Almanya’nın Tübingen Üniversitesi’ne kaydolarak ‘devletlerarası İslâm hukuku’ alanında ikinci bir doktora çalışması daha yaptı.
   <br/>
   <br/>
   1947 yılında Haydarabad’ın Hindistan tarafından işgal edilmesine gösterdiği tepki ve kaleme aldığı yazılarından dolayı bir daha memleketine girmesine izin verilmedi. Bu tarihten itibaren Paris’e yerleşen ve uzun yıllar boyunca bu kentte yaşayan Prof. Hamidullah, üyesi bulunduğu Fransız Milli Araştırmalar Merkezi bünyesinde hukuk ve İslâm alanlarında sayısız bilimsel çalışmaya imza attı. Özgün fikirleri ve geliştirdiği yeni araştırma metodlarıyla, 1950’li yıllarda uluslararası akademik çevrelerde ünü adım adım yayılan üstad, yıllar boyunca tam bir gezgin gibi dolaşarak farklı ülkelerin yükseköğrenim kurumlarında dersler verdi.
   <br/>
   <br/>
   Prof. Hamidullah’ın bir kısmı dilimize de çevrilen ünlü eserleri arasında ‘İslâm Peygamberi’, ‘Hz. Peygamber’in Savaşları ve Savaş Meydanları’, ‘İslâm’ın Hukuk İlmine Yardımları’, ‘İslâm Devletler Hukuku’ ve ‘İslâm’a Giriş’ ilk anda akla gelenlerden bazıları. Ayrıca, kendisinin dünyanın dört bir köşesinde yayımlanmış binlerce makalesi de bulunuyor.
   <br/>
   <br/>
   Uludağ Üniversitesi öğretim üyelerinden Prof. Mustafa Kara, Türkiye’ye özel sevgisi olan Prof. Hamidullah’ın ölüm tarihini ebced hesabı ile yazdığı bir dörtlükle kayıt düştü. Biz de bu kısa yazımızı Prof. Kara’nın dörtlüğü ile tamamlıyoruz:
   <br/>
   <br/>
   M. HAMİDULLAH’IN VEFATINA DAİR
   <br/>
   <br/>
   Müslüman aleminin şerefi Hamidullah
   <br/>
   Kâmil bir temsilcimiz odur Elhamdülillah
   <br/>
   Bir ney çıkıp söylesin tarihle evsâfını
   <br/>
   ‘ÂLİM ÂRİF VE FÂZIL’ ruhuna rahmetullah
   <br/>
   1423
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2228), [web.archive.org (arşiv bağlantısı)](http://web.archive.org/web/20030801234410/http://www.aksiyon.com.tr:80/detay.php?id=2228)
