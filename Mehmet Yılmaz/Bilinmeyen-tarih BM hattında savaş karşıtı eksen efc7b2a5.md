# BM hattında savaş karşıtı eksen

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20031230234950im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031230234950im_/http://www.aksiyon.com.tr/resim/46/14.jpg" vspace="5"/>
  </p>
 </font>
 <font class="content">
  Irak’a operasyon için ABD sabırsızlığını izhar ettikçe, savaş karşıtı cephe de bir o kadar saflarını sıklaştırıyor. Avrupa’da, Almanya ile Fransa’nın başını çektiği karşı duruş, bu kez BM nezdinde Rusya’nın ve Çin’in de katılımı ile genişleyerek dörtlü bir blokaja dönüştü. Fransa, Almanya ve Rusya Dışişleri Bakanları’nın Irak’a karşı savaşı meşru kılacak BM kararının geçmesine izin vermeyeceklerini açıklamalarından sonra Çin de üçlü grubun aldığı karara destek verdiğini açıkladı.
 </font>
 <p>
  <font class="content">
   Rusya Dışişleri Bakanı İgor İvanov, Almanya Dışişleri Bakanı Joschka Fischer ve Fransa Dışişleri Bakanı Dominique de Villepin, yayınladıkları ortak bildiride Irak’ta denetimlerin sürmesini desteklediklerini açıkladılar. Fransa Dışişleri Bakanı, Güvenlik Konseyi’nin daimi üyeleri olarak Rusya ve Fransa’nın, bu noktada tüm sorumluluklarını üstleneceğini söyleyerek, veto haklarını kullanacaklarının sinyalini verdi.
   <br/>
   <br/>
   Üçlü grubun, Irak’ta güç kullanılmasına yetki verecek bir karar tasarısının geçmesine izin vermeyeceklerini açıklaması BM’deki dengeleri derinden sarsıyor. ABD, her ne kadar sonuçtan emin görünse de işi sağlama almak için kararsız ülkeler üzerinde baskı uyguluyor. ABD’nin bu bağlamda başvurduğu yöntem ise konsey üyelerine şimdilik ‘kesenin ağzını açtığını’ göstermekten ibaret. ABD, BM Güvenlik Konseyi’nin Şili, Pakistan, Kamerun, Gine gibi geçici üyelerine, ikinci bir BM kararının çıkarılmasına onay verme karşılığında IMF ile ilişkilerde kolaylık, daha fazla ekonomik yardım, Amerikan pazarlarına tercihli giriş hakkı vaat ediyor.
   <br/>
   <br/>
   Washington yönetimi, bu çerçevede Bulgaristan’a piyasa ekonomisine sahip ülke statüsü tanımak için adımlar atıyor. ABD Kongresi, Latin Amerika ülkelerinden Şili için de, Serbest Ticaret Anlaşması’nı onaylamaya hazırlanıyor. Pakistan’a IMF ile ilişkilerinde kolaylık sağlanacağı ve bu yıl içinde ABD’den 305 milyon dolarlık bir yardım daha alacağını öne süren Bush yönetimi, Fransa’dan en çok yardımı alan yoksul Afrika ülkeleri Kamerun ve Gine’ye de, Amerikan pazarlarına tercihli giriş hakkı tanımak için girişimlerde bulunuyor.
   <br/>
   <br/>
   Güvenlik konseyinde son durum ise şöyle: Irak’a operasyona, daimi üyeler ABD ve İngiltere’nin yanısıra İspanya ve geçici üye Bulgaristan destek veriyor. Karşı çıkan daimi üyeler arasında ise Fransa, Rusya ve Çin var. Geçici üye statüsündeki Almanya ve Suriye de ikinci BM kararını veto edeceklerini belirtiyorlar. Bu durumda kararsızların oyu öne çıkıyor. Geçici konsey üyeleri Angola, Kamerun, Şili, Gine, Meksika ve Pakistan’ın ikna edilmesi gerekiyor.
   <br/>
   <br/>
   BM’den bir kararın çıkması için toplam 9 üyenin ‘evet’ oyu vermesi gerekiyor. Ayrıca, 5 daimi üyeden hiçbirinin veto kullanmaması şart, ancak çekimser oy kullanırlarsa karar geçebiliyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2464), [web.archive.org (arşiv bağlantısı)](http://web.archive.org/web/20031230234950/http://www.aksiyon.com.tr:80/detay.php?id=2464)
