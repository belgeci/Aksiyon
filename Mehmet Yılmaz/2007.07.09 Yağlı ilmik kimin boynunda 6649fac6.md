# Yağlı ilmik kimin boynunda?

*Mehmet Yılmaz 2007.07.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123061344im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Başlıktaki soruya tereddütsüz, “Abdullah Öcalan’ın” cevabını verebilir pek çok okur. Acaba öyle mi? Ömür boyu hapse mahkûm edilen ve cezasını İmralı’da çekmekte olan terör örgütü PKK’nın lideri idam edilebilir mi gerçekten?
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    İşin doğrusu bu pek mümkün görünmüyor. O hâlde MHP lideri Devlet Bahçeli Erzurum mitinginde Öcalan’ı idam etmesi için AK Parti’ye niye “ip” attı? Daha fazla oy toplayabilmek için basit bir gösteri miydi o hamle? Yoksa 22 Temmuz seçimlerinden sonra CHP ile hükümet kurmaya hazırım sinyali mi?
    <br>
     <br>
      Şüphesiz bu soruların cevabını bizim şu aşamada vermemiz mümkün değil. Ancak ortada inkâr edilemeyecek bir realite olduğu da muhakkak. Türkiye’de siyaset, gerilimden besleniyor maalesef. Yapıcı muhalefeti ara ki bulasın. Siyasî mücadelesini “kavga” üzerine bina eden politikacılar makbul bizde. Yüksek perdeden konuşan, bol vaatte bulunan, seçmenin nabzına göre şerbet veren bir siyasetçi portresi hâlâ geçer akçe Türkiye’de. Hâl böyle olunca seçim zamanında liderleri de partilerini de tanımak çok zor oluyor bazen.
      <br>
       <br>
        Halbuki siyaset halka hizmet götürmenin yollarından biri. Başarısı da başarısızlığı da üreteceği hizmete bağlı. Marjinal görüşlere sahip ideolojik olanların dışında kalan ve kendilerini “merkez partisi” şeklinde takdim eden siyasî oluşumlar arasındaki temel farklılıklar ise daha çok “yöntem” ile alakalı. Uygulanacak ekonomik, siyasî, kültürel programların nasıl hayata geçirileceğine dair bir metot farklılığı kısacası…
        <br/>
        <br/>
        Ancak Türkiye’de bu faktörlerin dışında “özel” bir durum daha söz konusu. Siyasî partiler, politik skalanın sağına, soluna ya da merkezine göre kendi konumlarını belirledikleri gibi zaman zaman da mevcut siyasî konjonktüre göre “farklı” misyonlara soyunabiliyorlar. Mesela, İkinci Dünya Savaşı’ndan önce Avrupa’daki “tek parti” modelini kendine örnek alabiliyor. Savaştan sonra Amerikan sistemi ön plana çıkınca bu kez “liberal” politikaları benimseyen bir partiyi bünyesinden çıkarabiliyor. Komünizm’e karşı bariyer olmak için “din” ile “milliyetçiliği” bir araya getiren “sentezlere” bel bağlayabiliyor. “Sosyal Demokrasi” ya da “Üçüncü Yol” prim yapınca rotayı bu kez o yöne kolayca çevirebiliyor.
        <br/>
        <br/>
        Şüphesiz bütün bunlar pragmatik çözümler ve nispeten de kabul edilebilir bir durum bu. Ama özü itibariyle değişmeyen bir husus daha var. O da Türkiye’de partilerin “devlet” endeksli politika üretmesi ve kendilerini buna göre konumlandırması. Bunu kabul etmek sanırım o kadar kolay olmasa gerek. Varlık sebebi “demokrasi”, “çoğulculuk”, “hukukun üstünlüğü”, “bireyin hakları” gibi temel unsurlar olmasına rağmen siyasî partiler çoğu zaman bu umdeleri kolayca göz ardı edebiliyorlar. Öyle olduğu için de sık sık askerî darbelere maruz kalıyor, kendi içlerinde mütemadiyen parçalara bölünüyorlar.
        <br/>
        <br/>
        Bütün bunlar siyasetin elini zayıflatıyor aslında. Bir de buna iktidar hırsı eklenince, politikacıların resmin bütününü görme imkânı tamamen ortadan kalkıyor. “Siyaset sadece sandıktan çıkan sonuçtan ibarettir” gibi son derece sığ bir anlayışın zihinlere nakşedilmesiyle sonuçlanan bu vetire, partileri uzun vadeli strateji üretmekten de aciz bırakıyor. Bu yüzden siyasî arenanın kolayca kuşatılmasına ve dışarıdan müdahalelere açık hâle gelmesine karşı konulamıyor. Oysa her siyasî parti, varlık sebebi olan demokrasiyi savunma noktasında diğer kurumlardan daha fazla titiz olmak zorundayken, her “mıntıka temizliğini” kendisi için yapılan bir “iktidar” düzenlemesi olarak algılayabiliyor.
        <br/>
        <br/>
        Sözün özü şu: Siyasî rakibinin boynuna yağlı ilmiği geçirip antidemokratik yollarla onu saf dışı bırakmaya çalışırken, darağacına gidenin topyekûn siyaset esnafı olduğu unutuluyor. 22 Temmuz seçimlerinin bu açıdan bir milat olacağını düşünüyorum ve milletimizin vereceği kararla Türkiye’nin önüne yepyeni ufuklar açacağını umuyorum.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27879), [web.archive.org (arşiv bağlantısı)](http://web.archive.org/web/20071123061344/http://www.aksiyon.com.tr:80/detay.php?id=27879)
