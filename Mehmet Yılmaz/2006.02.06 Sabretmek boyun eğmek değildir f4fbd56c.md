# “Sabretmek boyun eğmek değildir”

*Mehmet Yılmaz 2006.02.06*

<div bgcolor="#FFFFFF">
 <font class="content">
  <p>
  </p>
 </font>
 <font class="content">
  Bu ifade Şeyh Abdurrahman Kerkükî'ye ait. O da kim demeyin hemen. "Kurtlar Vadisi Irak" filminin kahramanlarından biri kendisi. Kürt kökenli bir derviş. Irak'ın kuzeyindeki tekkesinde sulh ve sükûnetin temsilcisi.
 </font>
 <p>
  <font class="content">
   İntihar saldırılarına karşı çıkıyor, evlerinden sürülen Türkmenleri bağrına basıyor, isyan eden yüreklere "sabır" tavsiyesinde bulunuyor: "Sabretmek boyun eğmek değildir. Sabretmek mücadele etmek demektir."
   <br>
    <br>
     Büyük gürültü ile vizyona giren Kurtlar Vadisi Irak filminin Lütfi Kırdar Kongre Merkezi'ndeki galasına katılanlar arasındaydım. Burada ne filmin sinematografik yönünden bahsetmek niyetindeyim ne de konusundan. O yönlerini pek çok yazar ve eleştirmen ele alacak zaten. Benim üzerinde durmak istediğim husus daha çok şeyhin yukarıda zikrettiğim iki cümlesi ve onların bende çağrıştırdığı düşünceler.
     <br/>
     <br/>
     Malumunuz uluslararası sistem ciddi bir bunalım içinde. Hatta denilebilir ki belki de insanlık hiç bu kadar ağır bir buhran içinde olmadı tarih boyunca. Tahakkümler, tasallutlar, mezelletler üstüne üstüne geliyor insanların. Çözüm ufkunda bir ışık görünmedikçe de fevrî davranışlar sergileniyor, heyecana müteallik reaksiyoner tepkiler veriliyor dünyanın dört bir yanında…
     <br/>
     <br/>
     Peki, sonuç alınıyor mu? Elbette kalıcı bir netice elde edilmiyor bu tür davranışlarla. İnsanlarda bir his boşalmasına vesile oluyor, hepsi o kadar. Üstelik, tahribatın tamirine yönelik bir ihya söz konusu olmadığından kin ve nefretin taraflar arasında daha çok artmasına yardımcı oluyor. Filmin bir karesinde şeyhin sabır tavsiyesi bu noktada çok önemli. Ona göre güç dengesinin olmadığı bir yerde yaşamak ölmeye tercih edilmeli çünkü… Ta ki hakkaniyetli bir denge ve düzen kurulabilsin…
     <br/>
     <br/>
     Soğuk Savaş bittikten sonra uluslararası sistemde başat ülkelerin pozisyonları bu tezi doğruluyor bir bakıma. Avrupa ülkeleri süper güç Amerika'nın yanında yer alıyor görünüyor zahiren. Ama alternatif bir çekim merkezi olmak için sabırla hayatî adımlar atmaktan da geri durmuyorlar. Bir yandan genişleyerek jeostratejik anlamda derinlik kazanıyorlar, diğer yandan da ortak ekonomi politikalarıyla küresel ticareti lehlerine çevirmeye çalışıyorlar.
     <br/>
     <br/>
     Rusya, Hindistan, Japonya ve Çin gibi büyük ülkeler de "sabır" silahını kuşananlardan. Onlar da küresel terörle mücadeleye "açık" destek veriyorlar. Ancak, bu güç mücadelesinde yumruk mesafesine girmeden rakiplerine çelme atmayı da ihmal etmiyorlar.
     <br/>
     <br/>
     Bir de ortada kalanlar var. Dengeyi bir türlü tutturamadıklarından her büyük kapışmada ilk yumruğu yiyenler onlar oluyor hep. Elindeki gücü olduğundan fazla göstermek çoğu zaman pahalıya patlıyor böyle davrananlara. Afganistan'daki Taliban ve Irak'taki Saddam yönetimlerinin akıbeti bu yönüyle hayli ibretlik. Aynı durum İran, Suriye, Hamas üçgeninde tekürrür edecek gibi görünüyor şimdi.
     <br/>
     <br/>
     Bu hafta avro-dolar savaşının petrol boyutunu kapağımıza taşıyarak nazarlarınızı yerel düzeydeki güç mücadelesinden küresel boyuttaki ticari savaşa çevirmek istedik. Amacımız, büyük güç merkezlerinin, uyguladıkları stratejide "sabır" silahını nasıl kullandıklarını da göstermekti. Elbette, sabrın güç dengesinde zayıf durumdakilerin elindeki en etkili silah olduğunu da…
     <br/>
     <br/>
     İyi okumalar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Garip Seyyah, 10-Şubat-2006
> Öfkeye kapılmayalım: 
> İnsan, fıtratı itibariyle galeyana gelmeye çok açık. Danimarka olaylarında da olduğu gibi.. Meselelere sabırla yaklaşıp mantıklı, 'çözüme ulaştırıcı' hareket etmek gerekiyor. Haklıyken öfkeye kapılıp haksız duruma düşmenin bir manası yok.

### Mehmet Ozdemir, 09-Şubat-2006
> İyi bir analiz: 
> Bu yazıyı çok beğendim. Güç dengeleri hususunda çok iyi bir analiz. Sabretmek boyun eğmek değildir. Sabretmek gayret göstermektir, uygun zamanda uygun hareket etmektir, birliktir, beraberliktir. Ama nereden başlamalı? İslâm dünyası, “Bu güç dengeleri arasında ben de varım!” demeli. Ama nasıl, nasıl, nasıl?..

### Muhammed Karadağ, 09-Şubat-2006
> Duyarlılığınızı kaleminize yansıtmadınız: 
> Ne dolar–avro savaşı ne de başka bir konu Allah Rasulü’ne atılan iftira karşısında hiçbir anlam ifade etmiyor. Aksiyon’a yakışan, tüm İslam toplumunu Danimarka, Norveç ve İsrail mallarını boykot noktasında bir çatı altında toplamaktı. Meseleyi tüm yönleriyle ele almak, İslam toplumunu itidalli davranmaya teşvik etmekti. Görüyorum ki kapitalizmin savaşı Aksiyon editörlerinin daha çok ilgisini çekmiş. Peygamberimize yapılan bu çirkin saldırının karşısında Musab gibi sesleniyorum: Ne olur Allah Rasulü’ne dokunmayın, gelin benim başımı alın. Bilseydim ki kılıç çekmek, kelle koparmak marifet, vallahi bir dakika durmazdım yerimde. Ama Resulullah’ın bana öğrettiği sabır ve duadır. Bıçağın kemiğe dayandığı noktada onu yaparız. Bizim karşımıza tek dünyası olanlar çıkmasın. Bizim için hayat şehit olunca başlar. Sizleri daha sorumlu olmaya çağırıyor, bundan sonraki süreçte duyarlılığınızı kaleminize yansıtmanızı temenni ediyorum.

### Ahmet Levent Sefa, 08-Şubat-2006
> Aksiyon hak ettiği yere gelecektir: 
> 1-Aksiyon şu anda Türkiye’deki en kaliteli haber dergisidir 2- Aksiyon Türkiye’deki en pahalı haber dergisidir. 3- Tirajımız maalesef çok kötü. 4- Aksiyon bunu hak etmiyor. 5- Bunu düzeltmenin yolları var: a- Fiyat aşağı çekilebilir. b- Devir reklam devridir. Reklamlar nerede? c- Eğer fiyatta bir şey yapılamıyorsa görsel zenginlik lazım. d- Bir ara kitap eki verdiniz. Neden devamı gelmiyor. Bu kadar mı zor? f- Yeni yıla girdik. Takvim nerede? Aylık coğrafya dergilerinin hepsi takvim verdi. Bizde tık yok. g- Türkiye’nin tarihî ve turistik yerlerini kısaca tanıtan ekler verilemez mi? h- Aksiyon’un 10 yıllık çalışmaları bir çeşit almanak gibi verilebilir. Mesela derginin ilk çıktığı günden itibaren 6 aylık dilimler halinde nelerden bahsettiği 4-5 sayfalık ekler şeklinde sunulsa nasıl olur? ı- Ciddi, teknolojinin iyi kullanıldığı, iyi bir ses altyapısı olan, çarpıcı müziklerin kullanıldığı reklamlara ihtiyaç var.

### Beyhan Efeoğlu, 07-Şubat-2006
> O isimde bir abonemiz yok!: 
> Mustafa Bolat isimli bir okur, Okur Hattı bölümünde, abone olduğu halde 6 aydır Aksiyon’un eline düzenli olarak geçmediğini iddia ediyor. Ben Sürat Kargo Karacabey şube müdürü olarak, bu şikâyet yayımlanmadan bir hafta önce araştırma yaptım ve ilçemizde böyle bir Aksiyon abonesi olmadığını tespit ettim. Bunu da İstanbul’dan arayan dergi görevlilerine bildirdim. Buna rağmen şikâyetin dergide yayımlanmasını Aksiyon’un vizyonu ve misyonu açısından sakıncalı buluyorum. Şikayetçilerin de doğru bilgilerle şikâyetlerini arz etmelerini dilerim.

### İsmail Metin, 07-Şubat-2006
> Yazar takviyesi şart: 
> Aksiyon abonesiyim. Dergiyi beğeniyorum; ama kültür sayfanız yetersiz, yazarlarınız az. Bence birkaç yazar transfer etmelisiniz.

### Şenol Ertan, 07-Şubat-2006
> Sabretmek lâzım: 
> Ülkeler kendi aralarında çıkar çatışması içerisinde mevcudiyetlerini sürdürmekte. Kendilerini denge unsuru olarak gören ülkeler ise, menfaati neyi gerektiriyorsa dünyaya o yönde hükmediyor. Bu kurtlar sofrasında dengeleri değiştirmek sabır ve tefekkür etmekle olur. Görelim Mevlâ’m neyler, neylerse güzel eyler...

### Alaattin Çankaya, 07-Şubat-2006
> Sabır...: 
> İki yıl önce yaz mevsiminde Kâbe'ye gitmek nasip oldu. Kâbe'de dostlarla hoş-muhabbet ederken gözleri çukurlarına iyice gömülmüş, yaşı belki altmışı aşmış esmer tenli, buğday bakışlı bir amca yavaşça yanımıza çöküverdi. Öyle derinden bakarak, öyle masumane bir selam verdi ki; toparlanmak mecburiyetinde kaldık. Çok az Türkçe biliyordu. Yüzümüze bakıp bir şeyler söyledi-söyleyemedi. "Anlayın işte" dercesine susup başını salladı, derin derin iki nefes aldı beklemeye durdu. Memleket nere amcacığım dedim. İran dedi. Azeri misiniz? Kürdüm dedi. Kim bilir ne demek istedi o mahzun sima. "Dinden uzaklaştık, kardeş kardeşe düştük. Bak halkada beraberiz. Nedir ülkenizdeki şekavet?" mi demek istedi bilemedim. İçimi yakan o bakışları asla unutmuş değilim. Herkesin dini elbette kendine. Müslümanlık ne güzel bir pota. İftirak'ı bırak ihramını giy. İftirakı bırak kefen yakın. Kâbe'de eşitlendiğimiz gibi herkesi eşitleyecek topraklar. Örtülecek üzerimize markasız yapraklar. Sabır ne güzel bir ilaç. Sabır boş boş beklemek değil; aktif, medeni ve bütün kainatı kapsayan düşüncelerle için içi yemesi. Her halükârda Allah ahlâkından ayrılmamak, Resulullah çizgisinde kalmaktır.

Kaynak: [www.aksiyon.com.tr](http://www.aksiyon.com.tr:80/detay.php?id=23342&yorum_id=1), [web.archive.org (arşiv bağlantısı)](http://web.archive.org/web/20060211073315/http://www.aksiyon.com.tr:80/detay.php?id=23342&yorum_id=1)
