# Bayramları bayram yapan

*Mehmet Yılmaz 2005.10.31*

<div bgcolor="#FFFFFF">
 <font class="content">
  <p>
  </p>
 </font>
 <font class="content">
  Önce 29 Ekim Cumhuriyet Bayramı’nı kutladık. Bu hafta da Ramazan Bayramı’nı idrak edeceğiz nasipse... İki bayramın arka arkaya gelmesi ve milletimizin her ikisine de coşkuyla sahip çıkması çok manidâr geliyor bana. Özellikle toplumu kamplara ayırmak, dindarlarla dindar olmayanları karşı karşıya getirmek isteyenleri düşününce...
 </font>
 <p>
  <font class="content">
   Oysa yaşadığımız coğrafyaya yerleşmemizden bu yana Türk milletinin mayasını oluşturuyor İslamiyet. Dini, hayatına hayat katan bir “can suyu” olarak kabul ediyor insanımız. İbadetlerini bir neşve içinde yerine getiriyor, zorda kalanlara sahip çıkıyor, yardım dileyeni cevapsız bırakmıyor, en önemlisi de kendisine yapılan kötülükleri unutmasını biliyor.
   <br>
    <br>
     Eğer bu millet kin tutmasını bilseydi dün kendisine kan kusturanları bugün affedebilir miydi? Balkanlarda, Kafkaslarda, Yemen çöllerinde yitirdiği evlatlarının acısını çıkarmak için kapı kapı dolaşıp “soykırımı” türküleri çığırması gerekmez miydi? Anadolu’yu işgal edip köylerimizi, şehirlerimizi yakıp yıkanlardan hesap sormaz mıydı?
     <br/>
     <br/>
     Bunların hiçbiri olmadı. Kolu bacağı kesildi, yüzyıllar boyunca “efendi” olarak yönettiği topraklardan sürülüp çıkarıldı. Ama bu millet intikam duygularıyla asla yaşamadı. Bundan olsa gerek dünkü düşmanlıkları unutmasını bildi. Çünkü biliyor ki zayıf da güçlü de olsa himaye edilen insanlara zulmetmek ona yakışmaz. Yine biliyor ki inandığı dinî değerler ona bu hakkı vermiyor. Aksine, affetmenin ne kadar yüce bir davranış olduğunu söylüyor. “Affet ki affedilesin” sözünü yüreğine ve mantığına serlevha yapmış bir milletten de başka bir davranış beklenemezdi zaten.
     <br/>
     <br/>
     Ancak, böylesine güzel hasletlere sahip bir milletin kimi torunlarını bugün tanımak neredeyse imkânsız. Dün düşmanını bile affetmesini bilenlerin evlatları, bugün burunlarından soluyor. Toplumun bir kesimi “düşman” ilân ediliyor. Bazıları ilk fırsatta ezilecekler listesinin en tepesine yerleştiriliyor. Böyle olunca da toplumun farklı kesimlerini birbirine düşürmek için fırsat kollayan kriz simsarlarına gün doğuyor. Onlar da sağ’da ve sol’daki “karanlık” köşelerinde kurdukları kumpasları anlatıyorlar, belki bir “dalga” boyu yakalayabiliriz umuduyla...
     <br/>
     <br/>
     Sadece ramazan ayı boyunca yaşanan gerilime bakınca bu insanların “bayram” derdinde olmadığı kolayca görülebilir. Van’da yaşanan ve yargıya intikal etmiş bir olayın çarpıtılarak dinî hassasiyeti olan insanlar üzerinden bir bilek güreşine çevrilmesi buna en güzel örnek mesela... Bir çıkar kavgası, rejim krizi haline geliyordu neredeyse. Allah’tan akl-ı selim galip geldi de daha vahim olayların önü alındı. Bu demek değil ki bundan sonra olmayacak. Aksine, hırçınlaşan ruhların her fırsatı değerlendireceği muhakkak.
     <br/>
     <br/>
     Bu karamsarlık da nereden çıktı demeyin sakın. Gazetelerin satır aralarını okuyup, ekranlardaki görüntüleri izleyince neler oluyor milletimize diyesi geliyor insanın. Haklısınız, belki de bizim gördüklerimiz bardağın boş kısmı. Dolu tarafından bakınca bu kerim milletin yokluk içinde nasıl varlık cilvesi gösterdiği de ortada. Tabii gören gözler için...
     <br/>
     <br/>
     Kim bilir belki de bayramlar o zaman bayram olacak; herkesin birbirine tahammül ettiği, farklı fikirlerin birbiriyle sarmaş dolaş olduğu zaman gerçek bir şölene dönüşecektir.
     <br/>
     <br/>
     ***
     <br/>
     <br/>
     Geçen hafta bu köşede vahim bir hata yaptık. İngiltere eski Dışişleri Bakanı’ndan bahsederken sehven Robin Cook yerine halihazırda aynı görevi sürdüren Jack Straw’ın ismini yazdık. Bu hatayı düzeltirken, bizi nazik bir şekilde uyaran bütün okurlarımıza teşekkür borçluyum.
     <br/>
     <br/>
     İyi haftalar.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Osman Yalçınkaya, 04-Kasım-2005
> Kınıyorum..: 
> Bu sayıda, İstanbul’a yapılması planlanan ikiz kulelerin reklamını almışsınız. Aklıselim sahibi pek çok kişinin de belirttiği gibi, bu kuleler İstanbul mimarisine çok ters. Kulelerin İstanbul’a yakışmayacağı çok açık. Bu reklamı almanızı kınıyorum.

### Fatih Yakar, 02-Kasım-2005
> Tiraja değil, içeriğe bakın: 
> Aksiyon’un tirajı neden takıntı haline getirildi anlamıyorum. Tirajına değil içeriğine bakın. Aksiyon’u her zaman bayiden alırdım, madem millet şimdi tiraj azlığından hayıflanıyor, o zaman Aksiyon’a abone oluyorum.

### Turgay Uzunçakmak, 01-Kasım-2005
> Tiraj meselesi: 
> Daha önceki yıllara nazaran bu yıl Aksiyon ile diğer dergilerin tirajları arasında muazzam bir fark var. Son haftayı resmî verilere göre dördüncü olarak tamamladınız. Tabii bunda Aksiyon şunları yapmayı bıraktı da o nedenle tiraj düştü diyebileceğimiz bir durum yok; ama çok aşikâr bir şekilde görülüyor ki bir zamanlar nerdeyse hiç okunmayan veya sadece resimlerine bakılan dergiler sizin tirajınızı beşe katladı. Onlar bu duruma nasıl geldi? Bu onların bir fiyat politikasının sonucu mudur yoksa dergi mantığı adına köklü değişimlere gitmelerinden mi kaynaklanmaktadır? Aksiyon’un daha çok okur kitlesine ulaşması temennisiyle.

### Mehmet Özcan, 01-Kasım-2005
> Konumunuzu kaybetmeyin: 
> Aksiyon’u ilgiyle takip ediyorum. Haber dergiciliğinde teksiniz. Bu konumunuzu kaybetmeyin.

Kaynak: [www.aksiyon.com.tr](http://www.aksiyon.com.tr:80/detay.php?id=22778&yorum_id=1), [web.archive.org (arşiv bağlantısı)](http://web.archive.org/web/20060117132228/http://www.aksiyon.com.tr:80/detay.php?id=22778&yorum_id=1)
