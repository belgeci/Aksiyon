# Irak'tan sonra sıra geldi Filistin'e

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20040127155947im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20040127155947im_/http://www.aksiyon.com.tr/resim/439/18.jpg" vspace="5"/>
  </p>
 </font>
 <font class="content">
  ABD’nin Irak harekatının temel sebepleri arasında önceliğin İsrail’in güvenliği olduğu öne sürüldü hep. Filistin meselesinde çıkmaza giren İsrail’in Arafat’tan kurtulma, Arafat’la birlikte Filistin direnişini el altından destekleyen Saddam Hüseyin’den kurtulma ve nihayet Arap âleminin elindeki Filistin kozunu alma gibi niyetlerini Irak savaşı ile birlikte hayata geçireceği ifade ediliyordu.
 </font>
 <p>
  <font class="content">
   Bağdat’taki Saddam rejiminin düşmesi ile eş zamanlı olarak Filistin’de Ebu Mazen döneminin başlaması bu iddiaları ortaya atanları şimdilik haklı çıkarmış bulunuyor. ABD’nin Irak savaşını kazandıktan sonra projektörlerini Suriye üzerine yoğunlaştırması da gösteriyor ki Ortadoğu’da yeni bir sistemi uygulamanın en kestirme yolu Filistin meselesini İsrail lehine nihai olarak çözmekten geçiyor.
   <br/>
   <br/>
   Bu yolda atılan ilk adım, Saddam’la birlikte Yaser Arafat’ın etkisiz hale getirilmesiydi ve başbakanlığa Ebu Mazen’in atanması ile bu gerçekleştirilmiş oldu. Arkasından da İsrail’le barış yapılmasını öngören ve ‘Dörtlü Grup’ olarak bilinen BM, ABD, AB ve Rusya’nın katılımıyla hazırlanan ‘Yol Haritası’ taraflara sunuldu. Amaç ise İsrail ve Filistin arasında iki yılı aşkın bir süredir sekteye uğramış olan barış sürecini yeniden canlandırmak. Yol Haritası’nın daha önce taraflara sunulan versiyonlarında gerek Filistin, gerekse İsrail yönetimlerinin kabul etmedikleri maddeler bulunuyordu.
   <br/>
   <br/>
   Yol Haritası, İsrail’in Batı Şeria ve Gazze Şeridi’ndeki yerleşimcilik faaliyetlerini derhal ve ilelebet durdurması ve Filistin şehirlerindeki askerî kuşatmasını kaldırması karşılığında Filistin Yönetimi’nin İsrail’e yönelik terör eylemlerini durdurmak için bir dizi önlem almasını öngörüyordu. Bu şartların yerine getirilmesi durumunda Filistin’in 2005 yılı içinde bağımsız bir devlet olması konusunda garanti veren plan, bu devletin sınırlarının muğlak bırakılması ve bu sınırların taraflar arasında kalıcı bir güvenin sağlanmasından sonra başlayacak görüşmelerle belirlenmesini öngörüyordu.
   <br/>
   <br/>
   ABD, Yol Haritası’nın açıklanması için İsrail’in de öngördüğü üzere Filistin Yönetimi’nde bazı reformların yapılmasını şart koşmuştu. Şimdi, Ebu Mazen’in başbakan olması ve Arafat’ın devlet başkanlığı yetkilerinin pek çoğundan vazgeçmesi ve sembolik bir konuma itilmesi ile barışa giden yolda epey bir mesafe alınmış görüntüsü veriliyor. Fakat, evdeki hesap çarşıya uymayabilir. Yol Haritası’nın İsrail ve Filistin’e sunulduğu gün Tel Aviv’de gerçekleştirilen intihar saldırısı ve ardından İsrail askerlerinin Gazze’de onlarca Filistinliyi katletmesi, sürecin beklenenden de zor geçeceğini gösteriyor.
   <br/>
   <br/>
   Üç İsraillinin ölümü ve onlarcasının da yaralanması ile sonuçlanan intihar saldırısının Hamas ve Arafat’ın El–Fetih örgütü içindeki bazı ‘memnuniyetsizler’ tarafından ortaklaşa düzenlendiği iddiası da Filistin tabanının Ebu Mazen’in gerçekleştirmeyi planladığı ‘illegal silahların toplanması, terör örgütlerinin sindirilmesi, yolsuzluk dosyalarının üzerine gidilmesi ve yol planı çerçevesinde İsrail’le güvenlik işbirliğinin yeniden başlatılması’ gibi reformlara pek de hazır olmadığının göstergesi olarak kabul ediliyor. Hamas lideri Şeyh Ahmed Yasin, yaptığı açıklamada, Yol Haritası’nı reddettiklerini açıklamış ve İsrail’e yönelik saldırılarına ara vermeyeceklerini söylemişti.
   <br/>
   <br/>
   Başkan Bush’un Filistin Başbakanı Mahmud Abbas’ın ‘birlikte çalışabileceği bir isim’ olduğunu söylemesi, buna karşın Mısır Devlet Başkanı Hüsnü Mübarek’in, Filistin lideri Yaser Arafat’ı bir kenara itmenin ‘ciddi bir hata’ olduğunu ifade etmesi, Ortadoğu’daki yeni denge arayışlarının o kadar da kolay olmadığını gösteriyor. Bakalım barış süreci nasıl gelişecek.
  </font>
 </p>
</div>


## Yorumlar

### Halil ibrahim KARABULUT, 12-Mayıs-2003
> maalesef...: 
> Maalesef, son gelişmeler, bölgede çok ciddi yapılanmaların dikte ettirileceğini ve közlerin, Amerikan ateşini alevlendirmek temel prensibi ve  İsrail maşası ile Amerikan ocağına atılacağını gösteriyor... Umarım Türkiye operasyondan zarar görmez. Yerinde ve uzun vadede ileriyi görebilen tarzda planlamaların yapılması ve bu planlar uygulanırken bölgenin bütününün yararı için uygulanmasına dikkat edilmeli. Türkiye ise, "doyumsuz çocuk Amerika' nın" giderek artan istekleri karşısında duracağı yeri çok sağlam ve doğru bir şekilde saptamalıdır.

Kaynak: [www.aksiyon.com.tr](http://www.aksiyon.com.tr:80/detay.php?id=2551&yorum_id=21), [web.archive.org (arşiv bağlantısı)](http://web.archive.org/web/20040127155947/http://www.aksiyon.com.tr:80/detay.php?id=2551&yorum_id=21)
