# Yorgun ülke

*Mehmet Yılmaz 2006.06.26*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081129im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bu hafta editör yazısı yazmak gelmedi hiç içimden. Geçen hafta cuma günü, güneşli bir İstanbul sabahında keyifli bir yazı kaleme alınabilirdi halbuki. Yazılabilirdi, siz vefalı okurlarımıza vereceğimiz pek çok müjdeli haber vardı çünkü…
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Yeni bir yapılanmaya gittiğimizden bahsedebilir, yaz boyunca tirajımızı düşürmemek için yapacağımız çalışmaları anlatabilir, birkaç hafta içinde kâğıdımızı değiştireceğimizi belirtebilir, dergi piyasasında refiklerimizin okur kaybından duyduğumuz üzüntüyü dile getirebilir, hatta az bir farkla da olsa satışlarda üçüncü dergi olduğumuzu söyleyebilirdim. Yazının sonunda da sürprizlerle dopdolu bir dergiyle eylülde karşınızdayız diyebilirdim.
    <br>
     <br>
      Ama bunları ifade edemedim. Daha doğrusu yürekten yazamadıktan sonra bunlardan kuru kuru bahsetmenin hiçbir anlamı olmayacağını düşündüm. Sonra kalbime bakıp beni yaralayanların neler olduğunu zihnimden geçirdim bir bir. İlki gazetelere ve televizyonlara yansıyan acı haberlerdi. Hatalı sollama sonucu trafik kazasında hayatını kaybeden insanlar, üç kuruşluk cep telefonunu çalmak için kadınların boğazını kesenler, sokakları otopark haline getirip kolluk kuvvetlerinin gözü önünde halkı haraca bağlayanlar, karı koca kavgaları sonucu yetim kalan evlatlar, kene ısırığı ile son dört yılda hayatını kaybedenler…
      <br>
       <br>
        Sonra bir arkadaşın telefonla arayıp Aksiyon'un artık üçüncü dergi olduğu haberini vermesi de üzdü beni. Oysa o sevinçli bir haber veriyordu, son tiraj raporlarının internet sitelerinde yayınlanmasından ötürü. Benim yüreğimi burkan ise televizyon, internet ve günlük gazetelerin haber alanındaki hâkimiyeti karşısında varlık mücadelesi veren haber dergilerinin yüzbinlerce okura ulaştıktan sonra bir yıl gibi kısa sürede o noktadan geri dönmüş olmalarıydı. Keşke özeleştiri yapabilseydik de bu okurları tatmin edecek bir yayıncılık sergileyebilseydik. Ama olmadı. Onların okur kaybetmesiyle Aksiyon'un çok satan dergi haline gelmesine sevinecek biri değilim. Aksine, diğer haber dergileri 100 bin satarken Aksiyon'un 101 bin satışa ulaşarak onların önüne geçmesi mutlu edebilirdi beni. İnşallah refiklerimiz 30 binlerin altına düşmezler de hem haber hem de tiraj yarışına gireriz hep birlikte.
        <br/>
        <br/>
        Geçen hafta beni asıl üzen gelişmeler ise Türk aydınının içinde bulunduğu durumdu. Şemdinli'de yaşanan olayları muhakeme eden mahkemenin verdiği karar sonrası yapılan yorumlar ciğerimi dağladı. Kerli ferli insanların, dün yazdıklarıyla bugün yazdıkları arasında tutarlı olma gayreti göstermeden sadece konjonktüre göre kalem oynatmalarından ötürü ruhum sıkıldı. Hiç mi akl-ı selim sahibi bir kalem erbabı kalmadı bu memlekette diye geçirdim içimden. Vardı elbette, ama diğerlerinin sesi daha gür çıktığından herhalde bir anda karamsarlığa kapıldım.
        <br/>
        <br/>
        Siyasilerin kısır tartışmaları, entelektüellerin sığ yorumları, bitmek bilmez rejim tartışmaları, insanları kategorize eden seviyesiz yaklaşımlarla bu ülke o kadar yorgun ki… Artık bu yükü taşıyamıyor. Halbuki, güzel şeyler de oluyor vatan topraklarında. Geçen hafta İstanbul'da finali yapılan Türkçe Olimpiyadı gibi. Ama böylesine görkemli bir faaliyeti organize etmeyi bile bu millete layık görmeyenler var bu memlekette.
        <br/>
        <br/>
        Biz Aksiyon ailesi olarak ülkemizin bu yorgunluğuna daha fazla yorgunluk katacak haberlerden uzak durarak, yolumuza devam etmek niyetindeyiz sevgili okurlar. Onun için de sizlere hep pozitif haberler vermeye çalışarak, toplumsal dinamikleri saha çalışmalarıyla aktararak, insan unsurunun ön planda olduğu dosyalar hazırlayarak çıkacağız huzurunuza.
        <br/>
        <br/>
        Takdir etmek ise size ve sizin gibi düşünenlere kalmış.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24673), [web.archive.org (arşiv bağlantısı)](http://web.archive.org/web/20071123081129/http://www.aksiyon.com.tr:80/detay.php?id=24673)
