# Suriye'deki isyan sınırları aşabilir

*Mehmet Yılmaz 2004.03.29*

<font class="agenda2NewsSpot">
 Yatışmış görünse de Suriye'deki olayların bölgedeki dengeleri değiştireceği muhakkak. Prof. Dr. Mordechai Nisan, Aksiyon"a yaptığı değerlendirmede, Kamışlı"da meydana gelen olayların etkisinin Suriye ile sınırlı kalmayacağını ve diğer bölgelere yayılacağını ifade ediyor.
</font>
<font class="newsDetail">
 İki hafta önce Suriye"de patlak veren Arap-Kürt çatışması yerini sükûnetle karışık gergin bir bekleyişe bırakmış durumda. Kürtlerin yoğun olarak yaşadığı Kamışlı kasabasında başlayan çatışmaları bir futbol maçı ateşledi. Ancak kısa zamanda Suriye"nin kuzeyindeki diğer yörelere de yayılan olaylar sıradan bir "holigan" sürtüşmesinden çok öte anlamlar taşıyordu. ABD"nin Ortadoğu"da giriştiği yeniden yapılandırma faaliyetlerinin bölge ülkelerinin toplumsal yapılarına enjekte ettiği etnik beklentiler bununla sınırlı kalacağa benzemiyor.
 <br/>
 <br/>
 Kamışlı ve kuzey Suriye olayları Irak"ta yeni anayasanın kabul edilmesinden sonra bölgesel dengelerin ne yönde değiştiğini gösteren örnek bir olay olarak karşımızda duruyor. Etnik milliyetçiliğin arttığı bir dönemde Suriye"deki Kürtlerin beklenmedik çıkışı hem Türkiye"yi hem de bölgenin diğer aktörlerini yakından ilgilendiriyor. Kudüs İbrani Üniversitesi öğretim üyesi Prof. Dr. Mordechai Nisan, Ortadoğu"daki etnik azınlıkları en iyi bilen kişilerden biri. Ortadoğu"nun etnik ve dini azınlıkları konusunda bir klasik olarak kabul edilen "Ortadoğu"da Azınlıklar" adlı kitabın da yazarı olan Mordechai Nisan, Suriye"de yaşananları Aksiyon"a değerlendirdi.
 <br/>
 <br/>
 -Suriye"de patlak veren Arap-Kürt çatışması için beklenmedik bir hadise diyebilir miyiz?
 <br/>
 <br/>
 Kesinlikle hayır. Suriye"deki rejimin siyasi görüş ayrılıkları ile meşru muhalefeti sürekli baskı altında tutması ve uyguladığı şiddet yıllar boyunca etnik beklentileri etkin bir şekilde silikleştirmişti. Yine de 12 Mart"ta başlayan Kürt isyanı, sadece ülkenin kuzeydoğusundaki Araplarla yaşanan gerginliğin veya yerel şartların bir ürünü değildir. Bunlara bölgede yaşanan köklü değişikliklerin bir sonucu olarak bakmak lazım. Yüzeyde Suriye rejimi hâlâ güçlü bir rejim olarak görülebilir. Ancak halkın Şam"daki Baas rejimini hedef tahtasına konulmuş olarak gördüğü ve her an yıkılmasını beklediği açıktır. Bu şartlar altında rejimin yıllardır sürdürdüğü baskı ve kontrol altında tutma politikasını yürütemeyeceği açık.
 <br/>
 <br/>
 -Olaylar bölgesel dönüşümün bir ürünüyse, bunun yayılması ve farklı cephelere kayması mümkündür diyebilir miyiz?
 <br/>
 <br/>
 Yayılmadan çok aynı sebeplerin ortaya çıkaracağı başka cephelerden bahsedebiliriz. ABD, Irak"ta Saddam Hüseyin"in Baas rejimini devirdi. Suriye"deki Baas rejimine de sıradaki aday gözüyle bakılıyordu. Washington, şu ana kadar diplomatik diyalog yöntemini kullandı. Son dönemlerde bu diyalog Beşşar Esad rejimine karşı ekonomik yaptırımlar uygulama şekline dönüştü. Arap dünyası ise siyasi karışıklık içinde ve hadiselerin gidişatını ve ortaya çıkaracağı etkileri kontrol etme kabiliyetini yitirmiş durumda.
 <br/>
 <br/>
 Bu şartlar altında ortaya çıkacak cephelerden biri Lübnan"dır. Lübnan uluslararası camianın sessiz kalması neticesinde Suriye tarafından işgal edilmiş bulunuyor. Ama artık Başkan Bush ve Amerikan Kongresi Suriye"den terörizme verdiği desteği sona erdirmesini, konvansiyonel olmayan silahlarını yok etmesini ve Lübnan"dan tamamen çekilmesini istemeye karar vermiş durumda. Kürtlerin açtığı bu cephenin Esad rejimine karşı açılmış Lübnan cephesini güçlendireceğini söyleyebiliriz. -Kürtlerin isyanının Suriye içinde kalması ve bölgeyi etkilemeyecek lokal bir olay olarak kontrol altına alınması mümkün mü?
 <br/>
 <br/>
 İsyanın tek bölgesel etkisini, yayılması olarak görmemek lazım. Her dikta rejimi, ülke içinde yaşanan kargaşadan zarar görür. Çünkü kargaşa rejimin siyasal iktidarının sarsıldığını gösterir. Böyle bakıldığında Kamışlı"da meydana gelen olaylar Beşşar Esad rejiminin zayıfladığını göstermesi açısından bölgesel etkileri olacak olaylardır. Yine isyanın çok sert bir biçimde bastırılması dünyaya bu rejimin acımasızlığını göstermiştir. Her durumda Esad, kendi ülkesinin içinden gelen bir meydan okumayla karşı karşıya da olsa yurtdışından bakıldığında iktidarı elinde tutmakta zorlandığı imajını vermektedir. Bu da isyanın etkilerinin Suriye"nin sınırlarını aşması anlamına geliyor.
 <br/>
 <br/>
 -Irak"ta yaşanan değişikliklerin Suriye"deki Kürtlere etkisi bu isyanlarda ne derecede belirleyici olmuştur sizce?
 <br/>
 <br/>
 Kuzey Irak"ta bir Kürt otonomisi 1991-92 yıllarından beri bulunuyor. Tabii yeni Irak Anayasası"nda bu otonomi tanınmış olacak. Bu gelişmenin Irak"ın sınırdaşı olan ülkelerde yaşayan Kürt topluluklarının ilgi ve beklentilerini artıracağı muhakkak. Irak sınırlarını aşarak yayılan bu ayrılıkçı emellerin kuzey Suriye"de bir yansıma bulması kaçınılmazdı tabii.
 <br/>
 <br/>
 -Suriye Kürtlerinin, Irak geçici anayasasında Kürtlerin haklarının tanınmasından ve Kürtçe"nin resmi dil olarak kabulünden etkilenmiş olabileceğini mi söylüyorsunuz?
 <br/>
 <br/>
 Elbette, Suriye"de Kürtler hiçbir zaman kültür ve dil konusunda hakları tanınmış bir azınlık statüsü yaşamadı. Arap milliyetçiliğine dayalı Baas ideolojisi toplumun içindeki etnik cemaatlerin farklılıklarına hep reddiyeci bir gözle baktı. Buna rağmen Suriye Kürtleri, yazılı ve sözlü kültürel üretkenlikleri sayesinde kimliklerini korumayı başardı. Böylesi sağlam bir milli bilincin Irak"ta yaşananlardan etkilenmemesi beklenemez.
 <br/>
 <br/>
 -Son olaylardan sonra Suriye Kürtlerinin mevcut statülerinde bir iyileşme beklenebilir mi?
 <br/>
 <br/>
 Suriye"deki Kürtlerin, Şam yönetiminin kendilerine cömert davranıp kültür, eğitim ve dil konularında haklarını tanıyacağını bekleyeceklerini sanmam. Beşşar Esad böylesi bir tavizi, rejimi adına bir zayıflık emaresi olarak görür ve özellikle de Amerikan baskısı altında bulunduğu bir dönemde böyle bir hamleye kalkışmaz. Dolayısıyla da Suriye"deki Kürt probleminin uzun bir süre çözümsüz olarak yükseliş ve sönüşler yaşayacağı söylenebilir.
 <br/>
 <br/>
 -Peki Kürtler başarıya ulaşamayacağını bildikleri bir ayaklanmaya ne diye kalkıştı?
 <br/>
 <br/>
 Suriye"de yaşayan Kürtlerin Baas rejimine ne inançları ne de güvenleri var. On yıllardır kültürel baskıların ve fiziksel sürgünlerin kurbanı oldular. Bir tür "iç sömürge" olarak adlandırabileceğimiz hayat alanları zoraki Araplaştırma politikalarına sahne oldu. Bunları yaşamış bir toplumun, rejimin birdenbire sivilleşeceğini beklemeyeceği açık. Kürtler olsa olsa Suriye üzerindeki Amerikan baskısı sebebiyle ümitlenmişlerdir. Nitekim Washington"un Şam"a başta Şii Lübnanlılar olmak üzere Irak"ta Amerikan koalisyon güçleriyle savaşmak isteyen militanlara sınırlarından serbest geçiş vermesinden ötürü baskı yaptığı biliniyor. ABD"nin Irak"a ait kitle imha silahlarının Suriye ve Lübnan topraklarında saklandığından ve buna Suriye rejiminin izin verdiğinden şüphelendiği de biliniyor. Bütün bu sebeplerle Kürtler, Suriye üzerindeki Amerikan baskısının giderek artacağını bekliyor. Gerçekten de Esad rejiminin muhalefet ve isyanlar karşısında çökmesi bir an meselesi olabilir. Bunu ileriki günlerde daha iyi göreceğiz.
 <br/>
 <br/>
 -Suriye"de yaşayan Kürtlerin belirginleşmiş bir siyasal hedefleri bulunuyor mu? Özerklik kazanmak mı yoksa vatandaşlık haklarını elde etmek mi istiyorlar?
 <br/>
 <br/>
 Sadece Kürtler değil, bütün Suriyeliler gerçek vatandaşlık hakları istiyor: İfade ve toplanma özgürlüğü, serbest ve çoğulcu bir parti sistemi içinde siyaset yapma hakkı gibi. Hafız Esad ve oğlunun yönetimleri boyunca Suriye"deki rejim, örneğin Dürziler gibi azınlık grupların varlığını inkar etti. Onlara kolektif hedeflerini realize etme fırsatı vermedi. Görüş ayrılıklarını ifade hakkı tanımadı. Bu şartlar altında büyük sayıda Hıristiyan ve Yahudi ülkeyi terk etti. O da terk etmelerine izin verildiği kadar. Şimdi ABD Başkanı Bush, Ortadoğu"da Arapların demokratikleşmesini teşvik ediyor. Bugün Irak"ta yoğunlaşan bu sürece Suriye"nin de dahil olup olmayacağını ileride göreceğiz. Eğer bu olursa Suriye Kürtleri de kültürel azınlık haklarını alır.
 <br/>
 <br/>
 -Kürtler kültürel ve siyasal vatandaşlık haklarının ötesinde bağımsızlık gibi haklar isterlerse ne olur?
 <br/>
 <br/>
 Bu tür taleplerin olması normaldir. Ancak talebin olması yeterli değil. Suriye, Irak, Türkiye ve İran"da Kürtlerin yaşadığı bölgeleri kapsayan bir "Kürt Memleketi" kavramı çekici bir siyasi düşünce olarak kendini gösteriyor. Bu, bağımsızlık ve egemenlik vermeden özgürlük ve milli onur sunan bir formül. Söz konusu dört ülkenin toprak bütünlüğünü ve istikrarını bozmadan bölgede yaşayan 20 milyonun üzerindeki Kürt nüfusa bir tür kendi kendini yönetme hakkı vermenin başka yolu yok. Yine de eninde sonunda bu Kürt memleketinin üzerinde bir Kürt devleti ortaya çıkacaktır.
 <br/>
 <br/>
 -Suriye Kürtleri ile Irak, İran ve Türkiye"de yaşayan Kürtleri kıyasladığınızda mecut durum ve siyasal emelleri açısından farklılıklar olduğunu söyleyebilir miyiz?
 <br/>
 <br/>
 Bu dört ülkenin Kürtleri için de bağımsız bir devlet hayali gerçekleştirilebilirlik sınırlarının dışında kalıyor. Irak"taki değişiklikler orada yaşayan Kürtlere kısa vadede siyasi ve anayasal haklar sunacak. Eğer, İran"daki yönetim muhalefet ve Amerikan baskısından ötürü zayıflarsa bu ülkede yaşayan Kürtler de daha büyük azınlık haklarının peşine düşeceklerdir. Türkiye"de Kürt talepleri, Abdullah Öcalan"ın hapse atılması ve ülkenin Güneydoğu bölgesindeki Kürtlerin içinde bulunduğu halin değişkenliğinden ötürü etkinliğini kaybetmiş durumda. Suriye Kürtlerinin isyanı ise Kürt meselesinin siyasi bir canlılık kazandığı bölgesel trendin bir parçasını oluşturuyor. Özetle Amerika"nın Ortadoğu"daki askeri ve siyasi kararlılığı dikkate alındığında mevcut durumun Kürt siyasi emelleri için bulunmaz bir fırsatlar uzayı sunduğunu söyleyebiliriz.
 <br/>
 <br/>
 -Hafız Esad"ın ölümünden bu yana Suriye"de ilk defa bu kadar ciddi bir ayaklanma yaşandı. Ülkedeki Kürt varlığı rejimi sarsabilecek kadar güçlü mü? Kısa vadede rejimin çökmesi ihtimali var mı?
 <br/>
 <br/>
 Suriye"deki Kürtlerin sayılarını bile tam olarak bilmiyoruz. Bir ila iki milyon arasında değişen Kürtlerin çoğu vatandaş statüsünde. Ancak bu kağıt üzerindeki bir vatandaşlıktan ibaret. Olağanüstü halin uygulandığı yerlerde muhaliflere yönelik tutuklama ve alıkoymaların hukuki bir tabanı yok. Kürtlerin kolektif azınlık hakları yok ve komünistler, İslamcılar ve Lübnanlılar için de geçerli olduğu üzere arama emri olmaksızın tutuklanabilir ve yargılanmadan ceza alabilirler.
 <br/>
 <br/>
 Suriye kendi ülkesinde bir polis devletidir. Lübnan"da ise işgalci bir devlet. Bu şartlar altında Kürt varlığının büyüklüğü çok da mana ifade etmiyor. Yine de politikada, özellikle de Ortadoğu politikasında geleceği tahmin etmek kolay değildir. Esad rejiminin geleceği kritik soru gibi görünüyor. Ama Lübnan"ın özgürleştirilmesi ve Suriye"nin demokratikleştirilmesi projeleri de belirleyici olabilir.
 <br/>
 <br/>
 Beşşar Esad siyaseten ılımlı bir figür olarak görülüyordu. Ama Suriye"de kurulmuş baskıcı sistemin bir gecede dönüşmesi beklenemez. Son hesapta başta Alevi azınlığın ve Suriye askeri istihbarat ağlarının olmak üzere pek çok grubun menfaatleri ve hesapları var. Geleceğe bakıldığında bir dizi senaryo üretilebilir. Lübnan"da patlak verecek bir İsrail-Hizbullah çatışması veya ABD ordusunun Suriye"deki stratejik noktaları bombalaması bile ihtimal dahilindedir. Ama belki de gerçek senaryo en az beklenilen şey olur. Bekleyip göreceğiz.
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-9708-32-suriyedeki-isyan-sinirlari-asabilir.html), [web.archive.org (arşiv bağlantısı)](http://web.archive.org/web/20110109015136/http://www.aksiyon.com.tr:80/aksiyon/haber-9708-32-suriyedeki-isyan-sinirlari-asabilir.html)
