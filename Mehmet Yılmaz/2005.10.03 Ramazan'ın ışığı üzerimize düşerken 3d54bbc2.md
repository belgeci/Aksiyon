# Ramazan’ın ışığı üzerimize düşerken

*Mehmet Yılmaz 2005.10.03*

<div>
 <p>
  <font>
   Mübarek Ramazan ayı ile bir kez daha müşerref oldu bütün Müslümanlar. Dünyanın dört bir yanındaki müminler bir ay boyunca Cenab-ı Allah’a ubudiyetin bir buudu olarak oruç tutacak, teravih namazı kılacak, zekat verecek ve bol bol dua edecek. Kalpler huzurla dolacak, insanlar bir ay boyunca hem bedenlerini hem de ruhlarını dinlendirecek.
   <br/>
   <br/>
   <br>
    Şüphesiz Ramazan’ın heyecanla karşılandığı yerlerden biri de Türkiye. Sahur ve iftarları şehrâyine çeviren insanımız, bu ayın bereketinden istifade edebilmek için azami gayret sarf ediyor öteden beri. Ancak, son yıllarda bu ay geldiğinde insanın içine bir ürperti de gelmiyor değil. Özellikle 28 Şubat döneminde başlayan ve hemen her Ramazan’da tekerrür eden bir tedirginlik bu…
    <br>
     <br>
      Hatırlarsanız, bir Ramazan günü ekranlarda ağlayan bir kız arz-ı endam edivermişti. Kandırılmış, ruhu örselenmişti. Sonra bir evde, babası yaşında biriyle kameralara yakalanmıştı. Bir başka hanımefendi Sincan’da sakallı biri tarafından darp edilmiş, ticaretle uğraşan bir “şeyh” de uygunsuz işler yaptığı için gündeme gelmişti. Elbette nikâhlı eşinin anlatımlarıyla…
      <br>
       <br>
        Yaşananlar psikolojik harbin bir parçasıydı tabii ki. Ortalıktaki toz dumandan göz gözü görmüyordu. Tam da kurtların sevdiği bir hava çökmüştü ülkenin üzerine. Hava puslanmış, insanlar şubatın soğuğunu enselerinde hissetmeye başlamıştı.
        <br>
         <br/>
         İnsanların kafalarının karıştığı bu dönemde başka gelişmeler de oldu. Sermaye hareketliliği yaşandı. Kimi devlet kurumları “özelleştirme” adı altında el değiştirdi. Bazıları himaye gördü. Bazıları da “yeşil sermaye” olarak nitelendirilerek hedef haline getirildi.
         <br/>
         <br/>
         Bugün görülüyor ki o dönemde hayata geçirilen yanlış politikaların ceremesini çekiyor Türkiye hâlâ. Belki de daha uzun yıllar çekecek.
         <br/>
         <br/>
         Bu hafta, Türkiye’de yaşanan özelleştirme kavgasını kapağımıza taşıyoruz. Amacımız, dün yapılan hataların bugün Türkiye’ye neye mal olduğunu göstererek, geleceğe ışık tutmak. Umarım faydalı olur.
         <br/>
         <br/>
         ***
         <br/>
         <br/>
         Bu sayımızda okurlarımıza bir sürprizimiz var. Aksiyon’la birlikte ikinci bir “dergi” sunuyoruz sizlere. Kitap Eki diyebilirdim, ancak gönlüm “ek” kelimesini kullanmaya elvermedi. Bu hafta sonu İstanbul’da başlayacak kitap fuarı vesilesiyle arkadaşlarımızın reklam servisimizle birlikte hazırladığı 32 sayfalık dergide özgün çalışmalar yer alıyor. Mustafa Kutlu, Ayşe Kulin ve Wilbur Smith’le özel mülakatlar gerçekleştirildi. Kitap dünyasını yakından takip eden arkadaşlarımız, sırf bu dergi için kitap tanıtımları yaptı, eleştirel yazılar kaleme aldı. Tasarım ekibimiz de yazıları rahat biçimde sunan bir mizanpaj hazırlayarak önemli bir katkıda bulundu. Hasılı, büyük emek sarf edildi bu ‘minik dergi’ için. Katkısı olan herkese teşekkür ederim. Ortaya çıkan sevimli ürünü beğeneceğinizi sanıyorum.
         <br/>
         <br/>
         İyi okumalar.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2682 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22615), [web.archive.org (arşiv bağlantısı)](http://web.archive.org/web/20060527093450/http://www.aksiyon.com.tr:80/yazdir.php?id=22615)
