# İçeridekiler dışarı, dışarıdakiler içeri

*Mehmet Yılmaz 2005.05.09*

<div>
 <font>
  <img border="0" height="1" src="/web/20051004025732im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Türkiye bir süredir tartışma yorgunu. 2004’te neredeyse bütün yıl AB’yi konuşmuştuk. 17 Aralık’ta müzakere tarihi belli olduktan sonra atmosfer birden değişti. Önce Güney Kıbrıs’ı tanıyıp tanımayacağımızı tartıştık; ardından Hıristiyanlaşan Türkleri, dağıtılan İncilleri, misyonerleri, anti Amerikancılığı, yükselen milliyetçi dalgayı, satılan vatan topraklarını, Ermenileri, Öcalan’ı, Kürt meselesini.
   </font>
   <p>
    <font class="content">
     Şimdi de başörtüsü ile yasamanın gücünü konuşuyoruz.Bir gündem bitiyor, daha soluklanmadan diğeri başlıyor. Toplum adeta gündem şaşkınına çevrilmiş durumda. Peşi sıra gelen bu bombardımanı doğru yorumlamak neredeyse imkansız.
     <br>
      <br>
       Zira, birbiriyle doğrudan bağlantısı olmayan konular gibi duruyor kamuoyuna boca edilen haberler, yorumlar, görüntüler...
       <br/>
       <br/>
       Acaba öyle mi? Yılbaşından bu yana konuştuklarımıza bakınca insanın aklına ister istemez şu soru geliyor: “Toplum daha ‘sarsıcı’ gündemlere mi hazırlanıyor? Aylardır sun’i gündemlerle yorgun düşen toplumun algılama refleksleri mi zayıflatılıyor?”
       <br/>
       <br/>
       Birileri toplumu belli bir çizgide tutmak için istediği kadar gündem dayatmasında bulunsun. Hayat farklı bir mecrada akıyor. Dün Anadolu’da yaşayan insanlar, bugün başka topraklarda varlıklarını sürdürüyor. Anadolu’nun kültürünü, dilini, geleneklerini bir şekilde yaşıyor. Bir zamanlar içeride olanlar, bugün aynı yaşantılarını dışarıda sürdürüyor. Geçen hafta yayınladığımız “Öteki Ermeniler” dosyasını bu gözle bir kez daha okumanızı tavsiye ederim.
       <br/>
       <br/>
       Dün dışarıda olup da bugün içeride olanlar da farklı değil ki... Balkan Savaşı sırasında kopup gelenler, 93 Harbi sırasında Anadolu’ya sığınanlar da sahip oldukları kültürü bu topraklara taşımışlar. Hem de yaşadıkları dram ve acıları sinelerine gömerek. Ve de unutarak. Arkadaşımız Emin Akdağ’ın yeni çıkan kitabı ‘Unutulan Büyük Göç’ü okuduğunuzda bu gerçeği bütün boyutlarıyla göreceksiniz.
       <br/>
       <br/>
       Asıl üzerinde durmak istediğim konu şu: Bugün özü itibariyle aynı, ama aktörleri açısından farklı bir süreç yaşanıyor. Özellikle güney sahillerine yerleşen Avrupa kökenli yabancılar, Anadolu’nun parçası haline geliyor. Sakın peşin hükme vararak vatan toprakları peşkeş çekiliyor önyargısına kapılmayın. Burada meselenin başka bir boyutuna dikkat çekmek istiyorum.
       <br/>
       <br/>
       Kapak dosyamızı okuduğunuzda göreceksiniz ki gelen insanların çoğu emekli. Amaçları, hayatının son demlerini ülkelerine göre daha “sıcak” bir ortamda yaşamak. İstisnalar hariç, tıpkı bizim “Alamancılar” gibi yerleştikleri ülkenin dilini öğrenmiyorlar. Bundan dolayı Didim Belediyesi İngilizce su faturası hazırlama ihtiyacı hissediyor. Hayvan barınakları açılmasını istiyorlar. Arkadaşımız Zafer Özcan’ın izlenimlerine göre yerel makamlardan kilise açılması gibi bir talepleri yok.
       <br/>
       <br/>
       Biz sadece durum tespiti yapıyoruz ve meselenin insanî boyutuna dikkat çekiyoruz. Hem de “Topraklarımız satılıyor” eleştirisi yapanların da Avrupa’daki vatandaşlarımızın bugün geldiği noktadan memnun olanların da aynı kesimden insanlar olduğunu unutmadan...
       <br/>
       <br/>
       Görüldüğü gibi hayat müşterek. Hem onlar Türklerden hem de Türk halkı onlardan etkileniyor. Yüzyıllardır farklı kültürlerin kaynaşma noktası olan bu topraklar şimdi bambaşka bir etkileşimin merkez üssü oluyor. İşte bu gerçeğin farkına vararak tartışmaları sağlıklı bir zemine oturtmak gerekiyor; çatışma yerine uzlaşma kültürünü burada nasıl ikâme edebiliriz diye...
       <br/>
       <br/>
       Türkiye, kafasını kaldırıp kısır tartışmaları bir kenara bırakarak yeni sulara yelken açmalı. Yoksa Arnavut kökenli Yeşim Salkım’ın kızına Allah inancını vermeye çalışırken geleneğe yaslanma ihtiyacı duymasını; Alevi entelektüel Reha Çamuroğlu’nun “Kutsiyetin insan hayatında çok önemli bir yeri var. Solun en büyük hatası senelerce kutsalı reddetmek oldu. Bunun üzerine, kutsallık üzerine düşündüm. Bu muhafaza edilecek şeyleri tanımanın yolunu açtı.” demesini nasıl açıklayabiliriz ki...
       <br/>
       <br/>
       İyi okumalar.
       <br/>
      </br>
     </br>
    </font>
    <br/>
    <!------------  GOOGLE EN ALT - INCLUDE ---------->
    <br/>
    <!---
//-->
    <script type="text/javascript">
     <!--
google_ad_client = "pub-2582130858061452";
google_alternate_color = "FFFFFF";
google_ad_width = 336;
google_ad_height = 280;
google_ad_format = "336x280_as";
google_ad_channel ="";
google_color_border = "FFFFFF";
google_color_bg = "FFFFFF";
google_color_link = "000033";
google_color_url = "0000FF";
google_color_text = "000000";
//-->
    </script>
    <script src="http://web.archive.org/web/20051004025732js_/http://pagead2.googlesyndication.com/pagead/show_ads.js" type="text/javascript">
    </script>
    <!------------  GOOGLE EN ALT - INCLUDE ----------->
   </p>
  </p>
 </font>
</div>


## Yorumlar

### Selim Amado, 09-Mayıs-2005
> Candan katılıyorum: 
> Sağduyulu tavrınızdan dolayı sizi kutlarım. "Türkiye, kafasını kaldırıp kısır tartışmaları bir kenara bırakarak yeni sulara yelken açmalı." sözlerine candan katılıyorum.

Kaynak: [www.aksiyon.com.tr](http://www.aksiyon.com.tr:80/detay.php?id=21175&yorum_id=1), [web.archive.org (arşiv bağlantısı)](http://web.archive.org/web/20051004025732/http://www.aksiyon.com.tr:80/detay.php?id=21175&yorum_id=1)
