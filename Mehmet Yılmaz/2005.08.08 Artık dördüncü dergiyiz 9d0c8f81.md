# Artık dördüncü dergiyiz

*Mehmet Yılmaz 2005.08.08*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060528114448im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Bu hafta sizlere İran'dan bahsedecektim. Hani son dönemde yine gündemde olan, ABD'nin "şer üçgeni" olarak nitelendirdiği ülkeden. Geçen hafta nükleer programını devam ettireceğini söyleyip, sonra bu kararını askıya aldığını açıklayan Tahran'ın ne yapmak istediğini de anlatacaktım. Tabii, uzun zamandır zihinleri meşgul eden “Acaba ABD, İran'ı da tıpkı Irak benzeri işgal eder mi?” sorusunu cevabı vermeye  çalışarak...
  </font>
  <!--- Baslik, Spot, Resim kutusu ---------->
  <p>
   <font class="content">
    Sonra ABD'nin işgal yerine İsrail'in 1981'de Irak'ın Osirak nükleer santralini bir gece operasyonuyla imha etmesi gibi İran'ın nükleer tesislerini “üçüncü” bir ülkenin yardımıyla vurma seçeneğini tercih edip etmeyeceğini tartışacaktım. Ardından Muhammed Hatemi'nin yerine cumhurbaşkanı seçilen Mahmud Ahmedinecad'ın kimliğinden yola çıkarak İran'ın yeni rotasının hangi istikâmet olabileceğini yazacaktım.
    <br>
     <br>
      Nihayet lafı kapak konumuza getirip İran'ı hem anlamanın hem de anlatmanın hiç de kolay olmadığını hatırlatıp, bu ülkenin kadim devlet geleneğine yaslandığını, rejimin siyasi tercihleri ne olursa olsun bu ülkenin “devlet geleneğinin ve stratejik reflekslerinin” her zaman süreklilik arz ettiğini vurgulayarak son noktayı şöyle koyacaktım: “Aksiyon dergisi, bütün bunları dikkate alarak İran'a gitti, iki hafta boyunca ülkenin farklı özelliklerini yansıtan bölgelerini gezdi, halkın ve aydınların nabzını tuttu. Ortaya çıkan manzarayı kapak dosyamızda bulabilirsiniz.”
      <br>
       <br/>
       Bunları diyecektim; ama olmadı. Cuma günü editör yazısı için bilgisayarın başına oturduğumda haftalık dergilerin son tiraj raporları açıklandı. 19 Temmuz 2005'te refiklerimizin fiyatlarını aşağı çekerek başlattığı yeni kampanyanın ilk resmi sonuçlarıydı önüme gelen. Kampanya okur patlamasına sebep olmuştu. Üç dergi, 145 bin 228 yeni okur kazanmıştı. Kimin ne kadar dergi sattığını yazmayacağım, çünkü aşağıdaki tablodan öğrenebilirsiniz.
       <br/>
       <br/>
       <img src="/web/20060528114448im_/http://www.aksiyon.com.tr/resim/557/tiraj.jpg"/>
       Rakamları görünce sevindim. Her ne kadar biz birincilikten dördüncülüğe düşmüş olsak da... İnternetin yaygınlaştığı, haber kanalların çoğaldığı, gazete ve televizyonların baskın olduğu bir medya dünyasında “ter ü taze” okurların haftalık haber dergisi okuma ihtiyacı hissetmesi iyi bir gelişme çünkü. İnşallah bu rakamlar kalıcı olur da kazanan haftalık haber dergisi piyasası olur.
       <br/>
       <br/>
       “İyi de sen tiraj kaybediyorsun son bir aydır. Sana ne onların okur kazanmasından?” dediğinizi duyar gibi oluyorum. Haklı olabilirsiniz. Ama, ben farklı düşünüyorum bu konuda. Malumunuz, Türk basınında yerleşmiş bir teâmül var öteden beri. Birinin ak dediğine diğerinin kara demesi ya da diğerini yok sayması gibi. Kimileri, başkası en fazla satarken, onu ayrı kategoride sayıp kendisinin en çok sattığını iddia edebiliyor zaman zaman. Bence bu çok yanlış bir tavır ve bu anlayışın gerilerde kalması lazım.
       <br/>
       <br/>
       Gün görmüş, tecrübeli ve çalışkan meslektaşlarımızla yeni bir hava yakalayan refiklerimizi kutluyor, haberde yarışın öne çıktığı bu yeni dönemde kendilerine başarılar diliyorum.
       <br/>
       <br/>
       İyi haftalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Süleyman Kılıç, 15-Ağustos-2005
> Dergimizin tirajı: 
> Diğer dergilerin tirajının neden dolayı fırladığını herkes bilir. Gazetelerdeki arka sayfa güzeli ve çanak-çömlek verme yarışına benzetiyorum bunu .O dergilerdeki fiyat indirimine kesinlikle Aksiyon'un girmeyeceğini biliyorum. Öyle bir şey dergimize zarar verir. Zaten o dergilerin okuyucusuyla Aksiyon'un okuyucusunun anlayışı farklıdır. Buna rağmen bir okuyucu olarak özeleştiride bulunmak istiyorum: Demek ki böyle güzel bir dergiye gereği ve kıymeti ölçüsünde sahip çıkmıyoruz.Asıl görev bize düşüyor.

### Veli Akın, 14-Ağustos-2005
> Aksiyon ve tempoyu tutturmak: 
> Bir tarihte, şu anda çok satan dergilerin biri Isparta'nın Şarkikaraağaç ilçesi Çiçekpınar kasabasıyla ilgili bir haber yapmıştı. Detaya girmeyeceğim, o gün için o haber yalanlanmıştı. Çünkü haber, kaş yapalım derken göz çıkartan tiptendi. Klasik, inanca saldırı mantığı vardı. O dergi haberin içinde beldenin yeni imamı Nuri Uyanık'ın resmini koymuştu. Resimdeki insan ise yaşlı, oldukça itici bir görünümü olan pejmurde sakallı bir adamdı. Araştırmamızda ne görelim, o gün için yetkili makamlarla görüştük. Haber yalandı. Zira beldenin yeni imamı Nuri Uyanık diye takdim edilen zat Nuri Uyanık değildi, başka birisiydi. Beldenin yeni imamı dedikleri 3 yıllık görevli imam arkadaş ise pırıl pırıl, üstü başı tertemiz, filinta gibi bir imamdı. Anladık ki, hırpani, perişan, temizliğe, şıklığa önem vermeyen bir Müslüman ve buna yol açan bir islâm imajı çizilmeye çalışılmıştı. Evet bugünkü gibi hatırlıyorum, o gün için beldenin yerel yöneticileri ve halk ismini bahsetmediğim o dergiyi yalanlamışlar hatta bu yalanlama haberi Zaman Gazetesi'nde de çıkmıştı da milletin aleyhine tempo tutturan o dergiden ses çıkmamıştı. Çünkü o zaman Aksiyon gibi Aksiyoner bir dergi yoktu. Artık bugün Aksiyon var. Aksiyonerler kenara mı çekildiler acaba. Bu doğruları yazan, milletin istikbali ve selameti için ufuk açan bu dergi neden çok satmasın?

### Ramazan Varlıklı, 11-Ağustos-2005
> Abone olmak için daha ne yapalım?: 
> Bazı arkadaşların da dile getirdiği gibi Aksiyon dergisi her bayide bulunmuyor. İstesek de gelmiyor. Bir tane bayiye 4 hafta boyunca gittim ve her defasında dağıtıcıyı arayıp haftaya kesinlikle gelmesini istediğimi söyledim. Sonuç yok. İşin başka bir yönü www.aksiyon.com.tr adresine girdim abonelik diye bir link var sol alt tarafta. 'Vaktimi' harcayarak o kısmı doldurdum. Aylar geçti ne arayan var ne de soran... Zaten iş güç yoğunluk olunca sabah kahvaltıda yediğimizi unutuyoruz. Yani daha ne yapalım anlamadım. Buna bir çare ve bir de cevap istiyorum.

### Serkan Yürekli, 10-Ağustos-2005
> Sadık okur 4 dinlemez!: 
> Aksiyon... Yumuşacık kağıdı, okurların ilk sayfalardaki yorumları (bir derginin iki mühim yeri olsa gerek: Kapak dosyası ve ilk sayfalar) bu da okura verilen değeri gösteriyor; hatalarını düzeltme alışkanlığı, eskiden daha da bir güzellik katan yorumsuz, sadece resimle anlatılan yazılmamış yazılar; kaliteli ve farklı farklı üsluptaki yazarlar; dördüncülüğü bile içtenlikle söyleyip, daha rekabetçi bir ortamı tasavvur eden bir editör; hacimli ve doyurucu yazılar; balkanlara götüren küçük seyahatvari notları... Daha ne istenebilir bir dergiden! İster dördüncü ister birinci... Ben 1. iken de alıyordum dördüncüyken de...

### Zikri Nisan, 10-Ağustos-2005
> OKUMA ALIŞKANLIĞI KAZANDIRMAK SİZİN DE GÖREVİNİZ.: 
> Kitap okuma ortalamasının 0,5 sayfa olduğu bir ülkede yaşıyoruz. Kitap okuyamayan ve buna paralel olarak da düşünemeyen, yorum yapamayan birçok insan var çevremizde. Düşünce sığlığında, bir yaştan sonra karaya oturmuş insanı kurtarmanın yolu nedir bilemiyorum; ama henüz karaya oturmamış genç, dinamik insanlara ulaşmak biraz da size bağlı. Toplumun genelinde okuma oranının artırılmasını devlet sağlayabilir tabii. Fakat diyorum ki yayın kalitesi yükseldikçe basın da buna katkıda bulunabilir. Ucuz olduğu için dergi alan insanların, aldıkları derginin ne kadarını okudukları ayrı konu. Ancak, yine de katkılarının olacağı ümidindeyim. Aksiyon'a kalitesinden dolayı teşekkür ederim.

### Asiye Günalab, 10-Ağustos-2005
> Fotoğraf galerisi: 
> Uzun süredir Aksiyon dergisini takip ediyorum. Dikkatimi çeken ve hoşuma giden bir nokta şu ki; derginin konulara göre seçtiği fotoğraflar çok güzel. Yani yazısız bile, üzerinde saatlerce düşünülecek fotoğraflar var. Bence derginiz bunu nette veya baskı halinde bir arşiv haline getirmeli. Ya da abonlerine hediye edebilir diye düşünüyorum...

### Alpay Sevim, 09-Ağustos-2005
> Ben de bu yazıyı bekliyordum: 
> Bu hafta Aksiyon ile beraber diğer iki dergiyi de satın alıp inceledim. Aksiyon'u Aksiyon yapan anlayıştan aynen yazınızdaki gibi bir yorum bekliyordum. Daha kısa daha ayrıntısız daha populer kültüre hitap eden konularla suni patlama sonucu gelen tirajdan yavaş yavaş kaybetseler de bir müddet daha tirajda önde gideceklerini düşünüyorum. Sonra taşlar yine oturacak yerine. Şu an için tirajların sultanı olmasa bile gönlümün sultanıdır Aksiyon. Sizden de çok kısa süre içinde cevap geleceğini düşünüyorum. Fiyatla olmasa bile kaliteyle ve olgunlukla.

### Metin Orakçı, 09-Ağustos-2005
> PKK'da tarafsızlık olmaz: 
> Derginizi uzun süredir takip ediyorum. Özellikle Kürt sorunu hakkındaki haberlerinizi dikkatle izliyorum. Yalnız haberciliğin prensiplerine biraz fazla uyuyorsunuz. Böyle bir konuda bu kadar okuyucusu olan bir derginin tarafsız olmaması taraftarıyım. Hergün mutlaka birkaç askerimizi kurban verdiğimiz bu terör örgütüne daha eleştirel bir açıdan yaklaşmanız bizi ziyadesiyle memnun edecektir. Ayrıca araştırılmayı bekleyen bir sürü BAY MATRUŞKA var. Bu derginin okuyucu kitlesi çoğunlukla benim gibi öğrenciler. Bizi bu tip konularda aydınlatırsanız size minnettar kalırız.

### Muhammet Kara, 08-Ağustos-2005
> Dergi satışları: 
> Derginizi her hafta takip etmeye çalışan bir üniversite öğrencisiyim. Dergiyi çok beğeniyorum ve ilgiyle okuyorum. Her hafta çok önemli ve güncel konulara kapak dosyanızda yer veriyorsunuz. Emeği geçen herkesi tebrik ediyorum.  Benim değinmek istediğim asıl konu bu değil. Pazartesi günü gazeteye baktığımda dergimizin satışlarda 4.lüğe düştüğünü gördüm ve çok şaşırdım. Diğer dergilerin yaptıkları fiyat düşürme ve promosyonlar ile tirajları bir hayli artmış. Ben bunun geçici olacağını düşünüyorrum. Çünkü gerçek 'Haber Dergiciliği'ni onlar değil siz yapıyorsunuz. Kararlı tutumunuzdan dolayı tebrik ediyorum.

### Ömer Faruk Ersoy, 08-Ağustos-2005
> Dergi okumanın bir bedeli olmalı: 
> Aksiyonu hep "Dergim" olarak gördüm. Çevremdeki kişilere de okumalaraını tavsiye ettim. Çünkü biz haber dergisiyiz. Ancak şu son günlerde rakip dergilerin tirajnı 70.000 bulması beni bayağı üzdü doğrusu. Sizdenisteğim bir an önce zirve tahtına tekrar oturmak. Ben fiyat düşürmeye karşıyım, çünkü her lezzetin bir fiyatı olmalı. AKSİYON okumanın fiyatı da uygun bence.

### Yusuf Mert, 08-Ağustos-2005
> Dağıtıma lütfen bir çare: 
> Aksiyon dergisine neden her dergi ve gazete bayisinden ulaşamıyorum. Sadece belli başlı yerlerde satılıyor. Üstelik de az sayıda bulunuyor. Dergimizi temin edemiyoruz. Lütfen çare bulun.

Kaynak: [www.aksiyon.com.tr](http://www.aksiyon.com.tr:80/detay.php?id=22324&yorum_id=5563), [web.archive.org (arşiv bağlantısı)](http://web.archive.org/web/20060528114448/http://www.aksiyon.com.tr:80/detay.php?id=22324&yorum_id=5563)
