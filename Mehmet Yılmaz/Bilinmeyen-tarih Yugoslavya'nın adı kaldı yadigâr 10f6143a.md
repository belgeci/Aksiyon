# Yugoslavya'nın adı kaldı yadigâr

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20031226155717im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20031226155717im_/http://www.aksiyon.com.tr/resim/41/16.jpg" vspace="5"/>
  </p>
 </font>
 <font class="content">
  Soğuk Savaş döneminin sembol ülkelerinden biriydi Yugoslavya. Efsanevi liderleri Tito yönetiminde, ‘bağlantısızlar hareketi’ne öncülük ederek iki kutuplu bir dünyanın üçüncü unsuru olmayı başarmıştı. Dışarıdaki bu saygın imaj içeride de farklı etnik unsurların tek bir çatı altında buluşturulmasını temin etmişti. Hasılı, Yugoslavya Soğuk Savaş’tan güçlü bir ülke olarak çıkmayı başarmıştı aslında.
 </font>
 <p>
  <font class="content">
   Fakat, beklenen olmamış, Doğu Avrupa’yı kasıp kavuran ‘özgürlük’ fırtınası Yugoslavya’yı kökünden vurmuştu. Bir bir bağımsızlıklarını ilan eden etnik unsurlar, Yugoslavya’yı parçalamıştı. Nihayetinde de Sırbistan ve Karadağ’dan oluşan bir Federal Cumhuriyet’e dönüşmüştü koskoca ülke. Bugünlerde o da tarihe karışıyor nitekim. Yugoslavya ismi adım adım tarihin tozlu sayfalarına gömülüyor.
   <br/>
   <br/>
   İlk adım geçen hafta atıldı. 14 Mart 2002’de AB gözetiminde Belgrad’da imzalanan ve Yugoslavya Federal Cumhuriyeti’ne yeni bir devlet yapısı kazandıran anlaşma, Sırbistan ve Karadağ parlamentoları tarafından onaylandı. Anlaşma, Yugoslavya’yı tarihe gömen ve gevşek bağlarla birbirine bağlı bir ‘Sırbistan ve Karadağ’ devleti kurulmasını öngörüyor. Anlaşmanın tamamen yürürlüğe girmesi için federal parlamentoda onaylanması yeterli olacak. Bu sürecin de önümüzdeki ay tamamlanması bekleniyor.
   <br/>
   <br/>
   ‘Sırbistan ve Karadağ’ devletini oluşturan anlaşmaya göre, iki cumhuriyet ortak savunma ve dış politikaya sahip olacak. Buna karşın her iki devlette ayrı ekonomiler, para sistemleri ve gümrük düzenlemeleri yer alacak. En az 3 yıllık bir dönem için tasarlanan yeni Sırbistan ve Karadağ devletinin tek devlet başkanı, tek parlamentosu, tek bakanlar kabinesi ve tek yargı sistemi bulunacak.
   <br/>
   <br/>
   İmzalanan belgeye göre, 3 yıllık dönemin sonuna gelindiğinde, birlik üyelerinin, devletin statüsünü değiştirme, yani birlikten çekilme hakkı doğuyor. Hırvatistan, Makedonya, Slovenya ve Bosna Hersek’in 1990’ların başında ayrılmasından sonra, Sırbistan ve Karadağ’ın oluşturduğu Yugoslavya Federal Cumhuriyeti, Nisan 1992’de kurulmuştu. 10 milyon nüfuslu Sırbistan ile 650 bin nüfuslu Karadağ arasındaki gevşek birlikteliği öngören yeni yapı 1999’dan beri BM idaresinde bulunan Kosova’yı da içeriyor. Sırbistan ile Karadağ’ın ayrılmasının bölgede oluşturacağı domino etkisinden endişe eden Batı’nın baskısıyla oluşturulan yeni birliktelik, Karadağ ile Sırbistan arasında bölünmüş olan Müslümanların yoğun olarak yaşadığı Sancak bölgesinin ebediyen bölünmesi tehlikesini de geçici olarak dondurmuş oldu. Balkanlarda bu şekilde dondurulmuş olan bütün sorunlar için tek çıkış yolu, bölgenin AB şemsiyesi altına girmesi olarak gösteriliyor.
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2358), [web.archive.org (arşiv bağlantısı)](http://web.archive.org/web/20031226155717/http://www.aksiyon.com.tr:80/detay.php?id=2358)
