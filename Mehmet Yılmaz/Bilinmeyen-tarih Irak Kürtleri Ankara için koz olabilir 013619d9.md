# Irak Kürtleri Ankara için koz olabilir

*Mehmet Yılmaz Bilinmeyen-tarih*

<div>
 <p>
  <font>
   Irak"taki son gelişmeleri Aksiyon"a değerlendiren Prof. Dr. Henri J. Barkey, Kuzey Irak"taki Kürtlerin en iyi dostunun Türkiye olduğu görüşünde. Kürtlerin dünyaya açılabilmesi için tek çıkış yolunun Türkiye olduğunu hatırlatan Barkey"e göre, Ankara bu avantajlı durumu kendi lehine çevirecek politikalar üretebilir.
   <br/>
   <br/>
   Irak"ta sular bir türlü durulmuyor. Gün geçmiyor ki askerî ve sivil hedeflere yönelik saldırı haberleri gelmesin. Hemen her gün ülkenin bir köşesinde bombalar patlıyor, insanlar ölüyor. Canı, malı, namusu tehdit altındaki halk, Irak"ı işgal eden koalisyon askerlerine öfkeli. Verilen sözlerin tutulmaması, hayatlarını devam ettirmek için gerekli olan asgari ihtiyaçların kolayca bulunamaması Irak halkını canından bezdirmiş durumda. Üstelik insanların hafızasında Ebu Garip Hapishanesinde Iraklı mahkumlara revâ görülen işkencenin görüntüleri hâlâ ter ü taze.
   <br>
    <br>
     Irak"ta işlerin sarpa sardığı bir dönemde Amerikan yönetimi harekete geçti. Başkan George W. Bush"un ağzından Irak"ta yetkinin egemen bir Irak hükümetine devredileceğini, ülkenin belirli bölgelerinde güvenliğin sağlanmasına yardım edileceğini, daha fazla uluslararası destek çağrısında bulunulacağını, ülkenin yeniden inşa edileceğini ve genel seçimlerin düzenleneceğini açıkladı. Bununla yetinmedi ABD. İngiltere ile birlikte Irak"la ilgili yeni bir karar tasarısı çıkması için bir taslağı Birleşmiş Milletler Güvenlik Konseyi üyelerine sundu. Bu hamlesiyle Washington ve Londra, 30 Haziran"da Irak"ta egemenliğin devredileceği yeni hükümeti tanıyacak bir konsey kararı çıkarılmasını istiyor. Kararın, egemenliğin devrinden sonra Irak"ta asker bulundurmaya izin vermesini de talep ediyor ikili. Bir de askerlerine dokunulmazlık sağlanmasını.
     <br>
      <br>
       Öte yandan, Birleşmiş Milletler"in Irak Özel Temsilcisi Lahdar Brahimi, 30 Haziran"da görevi devralacak yeni hükümet için çalışmalarını sürdürüyor. Lahdar Brahimi, devlet başkanı, başbakan, iki devlet başkanı yardımcısı ile 26 bakandan oluşan kabinede yer alacak isimleri belirlemek için Irak"ta söz sahibi olan gruplarla uzlaşma arayışı içinde. Şiiler, geniş yetkilere sahip olacağı belirtilen başbakanlığı isterken, Kürtlerse, başbakanlık olmaması halinde devlet başkanlığının kendilerine verilmesi gerektiğini savunuyor. Amerikan Lehigh Üniversitesi"nde Uluslararası İlişkiler Bölümü Öğretim Üyesi olarak görev yapan Prof. Dr. Henri J. Barkey, Irak"taki gelişmeleri yakından izleyen biri. Çeşitli temaslarda bulunmak için geldiği Türkiye"de kendisi ile Irak üzerine konuşma imkanı bulduk.
       <br>
        <br>
         -ABD"nin Irak politikasında bir kriz mi var?
         <br/>
         <br/>
         Elbette, bir kriz var. Hiç kimse durumun bu kadar kötüye gideceğini tahmin etmiyordu. Başkan Bush, bugün Irak"ta yaşananları geçen yıl hiç düşünmemişti muhtemelen.
         <br/>
         <br/>
         -Bu krizi derinleştiren temel sebep ne peki?
         <br/>
         <br/>
         Önümüzdeki kasım ayında, ABD"de yapılacak başkanlık seçimi. Ülkenin seçim havasına girmesi Irak krizini perçinleyen ana sebeplerden biri bana göre.
         <br/>
         <br/>
         -Neden?
         <br/>
         <br/>
         Çünkü, seçim havası başkanın karar verme yetkisini büyük ölçüde etkiliyor. Kamuoyu yoklamalarına bakıldığında Başkan Bush"u destekleyenlerin oranında büyük bir düşüş var. Ancak, dikkat çekici olanı, görülen bu düşüş Demokrat Parti adayı Senatör John Kerry için bir yükseliş anlamına gelmiyor. Amerikan kamuoyundaki kararsız kitle genişliyor sadece. Dolayısıyla Başkan Bush, henüz seçimleri kaybetmiş değil. Ama mevcut durum onu daha temkinli davranmaya zorluyor.
         <br/>
         <br/>
         -Nitekim Başkan Bush, Irak"ta yetki devrinin 30 Haziran"da gerçekleşeceğini söyledi...
         <br/>
         <br/>
         Aslında 30 Haziran, başından beri siyasî anlamı olan ve Amerikan seçimlerine endekslenmiş bir tarih. Bundan dolayı bütün gözler bu tarihe odaklanmış durumda. 30 Haziran tarihinden itibaren Irak"ta mecburen bir değişiklik olacak. Bunu hep birlikte göreceğiz.
         <br/>
         <br/>
         -Irak"ı bekleyen huzur mu yoksa kaos mu?
         <br/>
         <br/>
         1 Temmuz"dan itibaren 15 ile 45 gün arası dönem, taraflar arasında bir balayı şeklinde geçecek. Bu elbette Amerikalılara bağlı, ancak yeni Irak hükümetinin kurulması, halkın beklentilerine cevap verilmesi gibi konular da belirleyici olacak. Halk, yeni hükümetin ne yapıp yapamayacağına bakacak yani. Aynı zamanda, saldırılar sürecek tabii ki. Hükümeti kim kurarsa kursun, bu saldırıları yapanlar için değişen fazla bir şey olmayacak. Amerikan askerleri Irak"ta bulunduğu müddetçe hem onlara hem de Iraklı sivillerle hükümet organlarına yönelik saldırılar durmayacak.
         <br/>
         <br/>
         -Peki değişim hangi yönde olacak?
         <br/>
         <br/>
         Asıl değişikliğin siyasî alanda olacağını düşünüyorum. Biliyorsunuz, Paul Bremer 30 Haziran tarihi itibariyle görevini bırakacak. Bugüne kadar Irak"ta bir nev"i paratoner görevini üstlendi Amerikalı sivil yönetici. Bundan dolayı onun yerine gelecek olan Amerikan Büyükelçisi John Negroponte, Bremer"in yetkilerine sahip olmayacak. Bir de Negroponte"nin çok farklı biri olması Irak"ta bir değişiklik ve rahatlık meydana getirebilir. Ayrıca, balayı süresince yeni hükümet halkın güvenini kazanacak iyi icraatlar yapar, onlara biraz umut verebilirse bu işin içinden çıkmak daha kolay olabilir.
         <br/>
         <br/>
         -Nasıl kolay olabilir?
         <br/>
         <br/>
         Daha kolay derken şunu demek istiyorum. Aslında Irak"ta işleri bugün düzene koymak çok zor. Hele son yaşananlardan sonra. Ancak, yeni hükümetle başlayan dönemde bu biraz kolay hale gelebilir. Buna rağmen yine de çok zor bir süreç var ABD"nin karşısında. Hangi açıdan bakarsanız bakın, Irak"tan çıkış çok güç olacak.
         <br/>
         <br/>
         -Bu durumda Başkan Bush"un son konuşması, ABD"nin Irak"tan çıkış stratejisi olarak görülebilir mi?
         <br/>
         <br/>
         Hayır. Bu konuşma daha çok iç kamuoyuna yönelik, "Bakın ben her şeyi kontrol ediyorum. Endişe edilecek bir şey yok" cinsinden bir mesajdı. Amerikan yönetiminde Irak"tan çıkış konusunda olgunlaşmış bir düşünce henüz ortada yok. Bir kere 30 Haziran"dan sonra ne olacağı belli değil. Üstelik, Kasım 2004"te başkanlık seçimleri var. Seçimden önce, ABD"nin Irak"tan çıkış konusunda bir düşünce üretmesi mümkün değil. Seçim sonucunun beklenmesi lazım. Eğer Başkan Bush ikinci kez seçilirse kabinede büyük değişiklik olur, yeni bir takım sahaya çıkar. Onların Irak"a bakışı eskilere göre farklı olacaktır. Bu da, Irak"tan çıkış meselesi daha sonra ele alınacak demektir.
         <br/>
         <br/>
         -Ya John Kerry kazanırsa?
         <br/>
         <br/>
         Eğer Kerry başkan olursa, bu sefer aynı mesele ancak ocak ayından sonra ele alınabilir. Biliyorsunuz, Amerikan sisteminde yeni başkan seçimden sonraki ocak ayında göreve başlıyor. Bu durumda, Irak"tan çıkış konusu 2005 yılına kalır.
         <br/>
         <br/>
         -Bahsettiğiniz balayı döneminde Kürtler, Şiiler ve Sünni Araplar arasında iktidar mücadelesi yaşanırsa, bir iç savaş çıkar mı?
         <br/>
         <br/>
         Hayır, şu aşamadan sonra bir iç savaş çıkmaz. Taraflar, bir şekilde uzlaşır. Gerek Birleşmiş Milletler gerekse ABD, Irak"taki gruplara baskı yaparak uzlaşmalarını sağlar. İyi ya da kötü, mutlaka bir hükümet ortaya çıkar.
         <br/>
         <br/>
         -Irak"taki direnişte Sünni Araplar ve Mukteda Sadr öne çıkıyor. Direnişi kırmak için bunlara hükümette daha fazla yetki verilir mi?
         <br/>
         <br/>
         Şu anda Irak"taki direnişi örgütleyenlerin hiçbiri, ister eski Baasçılar olsun isterse eski Saddam askerleri ya da dışarıdan gelmiş savaşçılar, iktidara şans verilmesini istemez. Burada önemli olan geniş halk katmanlarının vereceği reaksiyondur. Gelinen noktada anlaşılıyor ki, halkın içindeki bir zümre savaşan grupları destekliyor. Ama, bu destek uzun süreli olmayabilir. Halk, eninde sonunda fark edecek ki bu işin sonu yok. Eğer, 30 Haziran"da kurulacak hükümet halkın gözünde bir meşruiyet kazanırsa, tabii ki seçim olmadığı için tam meşru değil, o zaman halk "yeter artık" demeye başlayabilir.
         <br/>
         <br/>
         -İyi de halk işgalin sona ermesini istemiyor mu?
         <br/>
         <br/>
         Elbette. Amerikalılardan en kısa zamanda kurtulmaları için öncelikle Irak"ta sükûnetin bir şekilde sağlanması lazım. İkincisi, Irak"ın güneyindeki büyük Şii grupların hepsi Mukteda Sadr"a karşı. Muazzam bir garaz var. Hz. Ali Türbesi"nde yaşanan olaylardan sonra bu daha da artacak. Sistani, el altından mesaj yollarsa Sadr grubu daha güç durumda kalabilir. Tabii ki onlar tamamen yok olmaz, ancak daha marjinal grup haline gelir.
         <br/>
         <br/>
         -Bütün bu olup bitenler gösteriyor ki Irak"taki siyasî durum federal bir yapıya doğru gidiyor.
         <br/>
         <br/>
         Şüphesiz. En başından beri belliydi zaten. Seneler önce kararlaştırılmıştı. Irak"ı bir arada tutmanın başka bir yolu yok çünkü.
         <br/>
         <br/>
         -Gevşek bir federalizm mi, yoksa Bağdat merkezli otoriter bir yapı mı öngörülüyor?
         <br/>
         <br/>
         Ne olacağını şimdiden kestirmek mümkün değil. İç savaş çıkmaması, komşu ülkelerin rahatlaması ve geçişin çabuk sağlanması açısından yönetim biçiminin gevşek federalizm olacağı çok açık. Bu gevşekliğin mahiyetine bakıldığında şöyle bir tablo çıkacak karşımıza. Örneğin, Irak"ın kuzeyinde yaşayan Kürt grupların yetkileri kağıt üzerinde daha az olacak. Uygulama ve realitede ise çok daha fazla. Yaklaşık 13 senedir kuzeyde muazzam bir serbestlik var. Meşhur Amerikan deyimi ile diş macunu tüpten dışarı çıkmış durumda. Macunun tekrar eski yerine konulması mümkün değil. O halde bir uzlaşma sağlanacak. Aynı şekilde, petrol yataklarının paylaşımı konusunda da bir uzlaşma aranacak. Kuzeye verilecek payın yüzde 15 mi yoksa yüzde 45 mi olacağı anlaşarak belirlenecek.
         <br/>
         <br/>
         -Peki, çerçevesini çizdiğiniz tabloya Türkiye"nin nasıl bir tepki vereceğini düşünüyorsunuz?
         <br/>
         <br/>
         Ankara, uzun zamandır Irak"ta federasyon olacağını anlamıştı. Federasyonun hem hukukî hem de fizikî sınırları açısından bir tedirginliği vardı. Kürtler ne yapacak, Türkmenlerin hakları ne olacak gibi... Türkiye"nin bundan sonra Kuzey Irak"a bakışında bir değişiklik olması kaçınılmaz görünüyor.
         <br/>
         <br/>
         -Hangi açıdan?
         <br/>
         <br/>
         Kuzey Irak"taki Kürtlerin en iyi dostu Türkiye. Zaten şu anda bile Türk sermayesi Kuzey Irak"a muazzam biçimde akmaya devam ediyor. Kuzey Irak, Türkiye açısından tampon bölge işlevi görecek. Sünni ve Şii bölgelerinde fundamentalist bir oluşum ortaya çıkarsa, daha modern ve daha laik karakteri ile Kuzey Irak, Türkiye açısından bir ara bölge vazifesi görebilir. Diğer bölgelerle karşılaştırıldığında Irak"ın kuzeyi çok farklı. Süleymaniye"nin her köşesinde bir internet cafe var mesela. Burada yaşayanlar dünyaya açılmak istiyor. Bu da ne İran ne de Suriye üzerinden olur. Tek çıkış noktaları Türkiye. Aslında bu durum, Türkiye için büyük bir avantaj. Ankara"nın bunu kullanabilmesi, bir nev"i Turgut Özal"ın izlediği politikalara dönmesi lazım.
         <br/>
         <br/>
         -Ankara"da bu konuda bir eğilim var mı?
         <br/>
         <br/>
         Böyle bir eğilim var mı yok mu onu bilemem. Yeteri kadar temasım olmadı. Ancak, görünen bir şey var. Bu tür konular artık konuşulmaya başladı. Ankara ile Kuzey Irak arasında yoğun bir görüşme trafiği yaşanıyor. Hükümetin yaptığı en başarılı çalışmalardan biri de bu oldu bana göre. Eskisi gibi bunlar kötü insanlar diyerek Kürt grupları dışlamadı, aksine onlarla irtibata geçerek açılımlar yaptı.
         <br/>
         <br/>
         Bir de şu nokta çok mühim. Her ne kadar terör örgütü PKK yenilmiş olsa da ortada bir Kürt problemi var. Bunun aşılması bakımından Türkiye"nin Kuzey Irak"ta izleyeceği politikalar çok önemli. Türkiye, Kuzey Irak"taki Kürtlere ne kadar yaklaşırsa, içerideki ateş o derecede düşecek demektir. Burada bir duyarlılık söz konusu. Eğer Kuzey Irak"ta Kürtlerin durumu iyi olursa Türkiye"de yaşayan Kürt vatandaşlar da kendilerini daha rahat hisseder. Zira, Kuzey Irak"a yönelik büyük bir sempati var. Oradaki bir rahatlık Türkiye"dekileri de rahatlatır.
         <br/>
         <br/>
         -Federal yapıyı benimsemeleri, Kürtlerin bağımsızlık ateşini söndürür mü?
         <br/>
         <br/>
         Hayır. Kuzey Kıbrıs Türk Cumhuriyeti"ne bakalım. Cumhurbaşkanı Rauf Denktaş"ın bütün istedikleri Annan Planı içerisinde vardı. Planın, kuzeyde yaşayan Türklere verdiği konfederasyon, özerklik ve serbestiyet bence Kuzey Irak"ta yaşayan Kürtlerin büyük gıpta ile baktığı şeyler. Irak"ta kurulacak federatif yapıda Kürtlerin sahip oldukları, Kuzey Kıbrıs"ta yaşayan Türklerin elde ettiklerinden daha az olacak.
         <br/>
         <br/>
         -Böyle bir karşılaştırmayı neden yapıyorsunuz?
         <br/>
         <br/>
         Çünkü, bana göre önemli. Kuzey Kıbrıs"ta yaklaşık 200 bin Türk yaşıyor. Halbuki, Kuzey Irak"ta yaşayan Kürtlerin sayısı 4 milyon civarında. Kürtler, federatif yapı içinde otorite paylaşımını kabul ediyor, çünkü buna mecburlar. Başka seçenek yok önlerinde. Bulundukları mahallede yaşayabilmeleri için komşuları ile iyi geçinmek zorundalar.
         <br/>
         <br/>
         -Bu zorunlu kabullenme, Kürtlerin bağımsız devlet kurma arzusunu bir başka zamana erteledikleri anlamına mı geliyor?
         <br/>
         <br/>
         Bundan 50 sene sonrasını tahmin etmek şimdiden imkansız. Bundan sonraki oluşumlara bakmak lazım. Örneğin, Sovyetler Birliği dağıldıktan sonra Çekoslovakya gayet medeni biçimde boşandı. Günün birinde böyle bir gelişme Irak"ta da yaşanabilir. Irak"taki halk, demokratik bir şekilde karar verirse bunun önüne geçilemez. Meşru olduktan sonra bu konuda hiç kimsenin bir söz söyleme hakkı olmaz. Sovyetler dağıldığında hiç kimse Gürcülere ya da bir başkasına "Siz Rusya"nın bir parçası olmaya devam edin" demedi. Önümüzdeki 15-20 senede Irak"ta bir bölünme olup olamayacağını bilemem. Bunu kimse de söyleyemez zaten. Ancak, bizim gerçekçi olmamız lazım. Şartların değişmesi ile olaylara etki eden faktörler de değişebilir.
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1798 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11545), [web.archive.org (arşiv bağlantısı)](http://web.archive.org/web/20050224171921/http://www.aksiyon.com.tr:80/yazdir.php?id=11545)
