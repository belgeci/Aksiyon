# Darbe suç değil mi?

*Mehmet Yılmaz 2008.04.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20080505221052im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Birkaç basit soruyla başlayalım:
   <br>
    <br>
     -Türkiye’de asker bir kez daha kışlasından çıkar mı?
     <br>
      <br/>
      -Demokrasiyi de hukuku da askıya aldım diyerek yönetime fiilen el koyabilir mi?
      <br/>
      <br/>
      -27 Mayıs 1960 ve 12 Eylül 1980 sonrasında olduğu gibi devleti yeniden dizayn etmek için anayasayı kökten değiştirir mi?
      <br/>
      <br/>
      Ve son soru:
      <br/>
      <br/>
      -Darbe teşebbüsünde bulunanlar yargılanabilir mi?
      <br/>
      <br/>
      ***
      <br/>
     </br>
    </br>
   </br>
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <!--- BANK ASYA REKLAMI ------>
   <script type="text/javascript">
    AC_FL_RunContent( 'codebase','http://web.archive.org/web/20080505221052/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080505221052/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
   </script>
   <noscript>
    <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080505221052oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
     <param name="movie" value="reklam/bankasya_0708_kredikarti_aksiyon_sitegeneli_200x160.swf">
      <param name="quality" value="high">
       <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080505221052oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
      </param>
     </param>
    </object>
   </noscript>
   <!--- BANK ASYA REKLAMI ------>
   <font class="content">
    Ne kadar da tuhaf… 21. yüzyıl Türkiye’sinde hâlâ zihnimizi meşgul ediyor bu sorular. Ve kalplerde hep aynı endişe var maalesef:
    <br>
     <br>
      -Acaba darbe heveslileri gözlerini karartıp bu milletin istikbaliyle oynayabilir mi?
      <br/>
      <br/>
      Gönül rahatlığıyla, “Hayır, oynayamaz.” diyemiyor hiç kimse. Denilemediği için de dönüp dolaşıp aynı konuları konuşuyoruz sürekli.
      <br/>
      <br/>
      Peki, neden kayda değer bir yol alamıyoruz, demokrasimizi kökleştirme konusunda?
      <br/>
      <br/>
      Şüphesiz bunun en önemli sebebi şu:
      <br/>
      <br/>
      “Çünkü darbe yapanlar ve darbe teşvikçiliğini bir politika gibi kullananlar hakkında mahkûm edici kararlar alabilen bir entelektüel ve demokratik sağduyu kültürünün kurumlaşması sağlanamadı.”
      <br/>
      <br/>
      Esasen bu kurumlaşma güvencesi gerçekleşmeden, pozitif hukukun kâğıt üzerindeki yaptırımları da işlerlik kazanamaz. Ortamın demokratik sağlıktan yoksun şartları bazen haklı da görülebilen mülahazalarla geçiştirme tercihlerini rasyonel kılabilir. Ama bir kısır döngüyü aşabilme sorunları da çözümsüz kalır.
      <br/>
      <br/>
      ***
      <br/>
      <br/>
      Uzak geçmişi kurcalamaya ihtiyaç yok. Yakın zamanda yaşananları hatırlamak yeterli. Nokta Dergisi’nde yayımlanan darbe günlükleri hakkında hangi işlem yapıldı bilmeyen var mı?
      <br/>
      <br/>
      Malumunuz Nokta, dönemin Deniz Kuvvetleri Komutanı Oramiral Özden Örnek’in günlüklerini kapak yapmıştı. Haber, Türkiye’nin 2004’te iki kez darbe teşebbüsüyle karşı karşıya kaldığını yazıyordu. Sarıkız ve Ayışığı adı verilen darbe girişimleri sırasında kamuoyu oluşturmak için neler yapıldığı açık açık anlatılıyordu.
      <br/>
      <br/>
      Günlüklerde dudakları uçuklatacak bilgiler de vardı. Hem de ayrıntılı biçimde. Fakat medya bu konunun üzerine yeteri kadar gitmedi. Siyasiler de, yargı da, kamuoyu da…
      <br/>
      <br/>
      ***
      <br/>
      <br/>
      Oramiral Örnek, Nokta’daki haberi yalanladı ve derginin Yayın Yönetmeni Alper Görmüş’ü mahkemeye verdi, kendisine “hakaret edildiği ve iftira atıldığı” iddiasıyla. Mahkeme bu iddiaları asılsız buldu ve Görmüş beraat etti.
      <br/>
      <br/>
      İlginçtir günlüklerin muhtevası hakkında işlem yapmamayı tercih etti mahkeme. Yani davayı bu hâliyle kapatmayı uygun buldu. Medya da siyasiler de geçiştirme rasyonelliği yönünde sessiz kaldı.
      <br/>
      <br/>
      Peki ama demokrasimizin gelişmesini engelleyen kısır döngünün aşılması nasıl ve ne zaman sağlanacak? Rasyonelliğin temel gerekleri asıl bu sorunla ilgili değil midir?
      <br/>
      <br/>
      ***
      <br/>
      <br/>
      Aslında millet çok iyi biliyor darbe yapanları da, darbeye alkış tutanları da, darbeye karşı çıkanları ayıplayanları da…
      <br/>
      <br/>
      Milletin bildiği bir şey daha var:
      <br/>
      <br/>
      Darbe şartlarını bazı siviller ve siyasiler oluşturuyor. Bu demokrasi inançsızlığının ve kültürsüzlüğünün tedavisi yapılmadan sıkıntı bitmez.
      <br/>
      <br/>
      Maşeri vicdanı kanatan en büyük yaralardan biridir bu durum. Ve uzun yıllardır tedavi edilemeyen en büyük hastalığımız. Demokrasi niye gelişmiyor diyenlerin, parti kapatmalar hakkında timsah gözyaşı dökenlerin, sandıkta yenemedikleri rakiplerini siyaset dışı aktörlerin yardımıyla devirmeyi planlayanların öncelikle bu derde nasıl derman buluruz diye düşünmesi gerekiyor.
      <br/>
      <br/>
      Tabii hâlâ daha vicdanları nasır bağlamamış, sağduyuları mefluç olmamış ise…
      <br/>
      <br/>
      ***
      <br/>
      <br/>
      Farkında mısınız bilmem. Türkiye sarsıla sarsıla tarihî bir virajı dönmeye çalışıyor. Milletçe bir arınma sürecindeyiz sanki. Bir tür eraciften temizlenme de denilebilir buna…
      <br/>
      <br/>
      Altının ateşle imtihanına benziyor yaşadıklarımız. 24 ayar saf altın olabilmenin yolu ateşte erimekten geçiyor çünkü… Elmasla kömürün ayrıldığı günler bunlar. Sabırla, metanetle, feragatle, hasbilikle, ihlâs ve samimiyetle geçirilmesi gereken günler...
      <br/>
      <br/>
      Bu ateşten günler vicdanları sızlatabilir, hakkaniyet namına aklı selim galip gelebilir belki. İşte o zaman gerçek demokrasiye giden yolun darbe kültürünü ve demokratik samimiyetsizliği tasfiye etmekten geçtiği de anlaşılabilir.
      <br/>
      <br/>
      İyi haftalar.
      <br/>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=30160), [web.archive.org (arşiv bağlantısı)](http://web.archive.org/web/20080505221052/http://www.aksiyon.com.tr:80/detay.php?id=30160)
