# Yeni düzenin ruhu eksik

*Mehmet Yılmaz Bilinmeyen-tarih*

<div>
 <p>
  <font>
   Uluslararası sistemde düzen arayışları hızlandı. Haziran boyunca yapılan zirvelerde uluslararası yapının nasıl şekilleneceği konuşuldu. Bu hafta İstanbul"da yapılacak NATO zirvesi ile yeni düzen hakkında hem ilk ipuçları alınacak hem de sistemin ruhu belli olacak.
   <br>
    İsmet İnönü"nün vecize haline gelmiş ifadelerinden biridir, "Yeni bir dünya kurulur, Türkiye de orada yerini alır" sözü. Türk-Amerikan ilişkilerinde büyük kriz çıkaran 5 Haziran 1964 tarihli Johnson Mektubu olayından sonra, Sovyetler karşısında Türkiye"yi yalnız bırakan Washington"a ciddi bir uyarı mesajı vermek amacıyla söylenmişti bu sözler. Mesaj, lafta kalmamış eyleme de dönüşmüştü kısa zamanda.
    <br/>
    <br/>
    Dış politikasında revizyona giden Türkiye, Sovyetler Birliği ile ilişkileri geliştirmeye başlamış; İskenderun Demir Çelik ve Seydişehir Alüminyum Fabrikası ile Aliağa Rafinerisi"ni Sovyetler"in yardımıyla inşa etmişti.
    <br>
     <br>
      Bugün uluslararası ilişkilerde, "Yeni bir dünya kurulur, Türkiye de orada yerini alır" sözünü geçerli kılacak bir kutuplaşma ortamı yok. Bundan olsa gerek Başbakanlık Başdanışmanı Prof. Dr. Ahmet Davutoğlu, Müstakil Sanayici ve İşadamları Derneği tarafından düzenlenen bir toplantıda, "AB yıl sonunda Türkiye"ye müzakere tarihi vermezse devreye sokulabilecek bir B planı var mı?" şeklindeki soruya, "Eğer AB"den destek bulamazsak şuraya kayayım mı diye bir yaklaşım olamaz. Bir yerden kaçıp diğer yere sığınayım diye bir B planı yapılamaz" cevabını vererek, "bir başka büyük güce sığınma dönemi"nin bittiğini ilân etti.
      <br>
       <br>
        Yalta"dan İstanbul"a düzen arayışı
        <br>
         <br/>
         Şüphesiz, bir dönemin bitmesi, bir başkasının başlaması anlamına geliyor. Bugün, dünyada yeni bir düzen arayışı söz konusu. İkinci Dünya Savaşı"ndan sonra Yalta Konferansı"nda çerçevesi çizilen düzenin yerinde yeller esiyor. 1989"da Berlin Duvarı"nın yıkılmasıyla Soğuk Savaş dönemi bitti. Bu tarihten itibaren dillendirilen "yeni dünya düzeni" bir türlü kurulamadı. 11 Eylül 2001"de, New York"taki İkiz Kuleler"e düzenlenen çifte saldırı, düzen arayışını gözler önüne seren "ara dönem"in de bittiğini duyurdu bütün dünyaya. Amerikan eski başkanlarından Ronald Reagan"ın cenaze töreni ise Soğuk Savaş"ın tarihe gömüldüğünü adeta "simgesel" olarak anlattı herkese. İngiltere eski başbakanı Margareth Thatcher ile, dağılan Sovyetler Birliği"nin son devlet başkanı Mihail Gorbaçov"un cenaze törenine katılması da, söz konusu sembolizm adına hayli ilginç bir görüntü çıkardı ortaya.
         <br/>
         <br/>
         Bugün, yeni bir düzenin ayak sesleri işitiliyor her yerde. Bunu duymak için sadece haziranda yapılan toplantılara ve zirvelere bakmak yeterli. Dünyanın nasıl bir bunalım içinde olduğu, yeni düzenin doğum sancılarının ne kadar zorlu geçeceği, bu toplantılarda konuşulanlardan anlaşılıyor. Halbuki eskiden bu tür sistem kurma çabaları nispeten daha "kolay"dı. "Süper Güç" diye nitelendirilen ülkeler Yalta"da ya da Malta"da bir araya gelir, aldıkları kararları açıklar ve dünyanın belli bölgelerini parselleyerek hakimiyet alanları oluştururdu.
         <br/>
         <br/>
         Şimdi durum çok farklı. İki güce dayalı denge sisteminin yerini bölgesel aktörler ve birlikler almış bulunuyor. Dinamik bir diplomasi ortamı söz konusu. Senkronize edilmemiş politikaların ayakta kalamadığı böylesi bir yapıda "ritmik diplomasi stratejisi" izlemek kaçınılmaz görünüyor. İleride bir gün, içinde bulunduğumuz dönemin tarihi yazılacak olursa, Haziran 2004 tarihine özel bir önem verileceğini şimdiden söylemek kehanet olmasa gerek...
         <br/>
         <br/>
         Birbiri ile bağlantılı toplantılar zinciri
         <br/>
         <br/>
         Haziranda yapılan ilk önemli toplantı İtalya"da gerçekleştirildi. 3-6 Haziran tarihleri arasında Milano"da yapılan Bilderberg toplantısı, gerek katılımcıların niteliği gerekse gündeme aldığı konularla, yeniden şekillenen dünyanın gideceği istikameti gösteren ilk işaret taşı niteliğindeydi. Her yıl diplomat, siyasetçi, işadamı, bankacı, akademisyen ve gazetecileri bir araya getiren toplantının gündem maddeleri Irak"ın geleceği, Ortadoğu"daki gelişmeler ve kasımdaki Amerikan başkanlık seçimleriydi.
         <br/>
         <br/>
         Kimilerince "dünya hükümeti" şeklinde adlandırılan toplantıların ilki 1954"te Hollanda"nın Arnhem kenti yakınlarındaki Bilderberg Oteli"nde yapıldı. Benzeri buluşmalar başka ülke ve şehirlerde tekrarlandı. Türkiye"nin, 1959 ve 1975 yıllarında iki kez ev sahipliği yaptığı toplantılara, Bülent Ecevit, Süleyman Demirel, Mesut Yılmaz gibi siyasi liderler farklı dönemlerde katıldı. Toplantıda not tutulmasının yasak olması, katılımcıların içeride konuşulanları dışarı sızdırmaması gibi temel prensiplerden ötürü Milano toplantısında ne konuşulduğu ve hangi kararlar alındığı belli değil. Ancak, meraklı gözlerin yine de bu toplantı üzerinde olduğu muhakkak.
         <br/>
         <br/>
         Dünyayı yöneten patronlar kulübü: G-8
         <br/>
         <br/>
         Haziran ayındaki önemli toplantılardan ikincisi ABD"de yapıldı. 8-10 Haziran tarihleri arasında gerçekleştirilen zirveye sanayileşmiş yedi ülke (ABD, İngiltere, Almanya, Fransa, Kanada, Japonya, İtalya) ile Rusya katıldı. Zirveye, ayrıca, aralarında Türkiye"nin de bulunduğu bazı devletler de (Irak, Ürdün, Afganistan, Cezayir, Bahreyn, Yemen) davetliydi. Türkiye"nin "demokratik ortak" olarak katıldığı zirvede, diğerleri "bölgesel ortak" sıfatı ile yer aldı.
         <br/>
         <br/>
         BM Güvenlik Konseyi"nin, egemenliğin yeni Irak liderliğine verilmesini öngören bir tasarıyı onaylamasından sonra başlayan zirvenin ilk gününde G-8 liderleri, kendi aralarında toplandı ve başta Irak olmak üzere terörizmle mücadele, yüksek petrol fiyatları gibi konuları görüştü. Aynı gün yapılan ve Başbakan Recep Tayyip Erdoğan"ın da katıldığı ikinci oturumda ABD tarafından gündeme getirilen Büyük Ortadoğu Projesi"ni hayata geçirecek adımlar ele alındı. Son gün ise G-8 önderleri bazı Afrika ülkelerinin liderleriyle buluşarak, kıtada yaşanan sorunların hafifletilmesi yönünde alınacak tedbirleri konuştu.
         <br/>
         <br/>
         Geniş Ortadoğu ve Türkiye"ye düşen rol
         <br/>
         <br/>
         Kuşkusuz zirveye damgasını vuran konu, eski ismiyle "Büyük Ortadoğu", yeni adıyla "Geniş Ortadoğu ve Kuzey Afrika" projesi oldu. "Ortadoğu ve Kuzey Afrika"da ortak gelecek ve ilerleme için işbirliği" başlıklı ortak bir bildiriye imza atan G-8 liderleri, bölgede barışın, ekonomik ve sosyal gelişmelerin destekleneceğini; bölge için talep edilenlerin evrensel değerler olduğunu vurguladı. Zirvede kabul edilen "Genişlemiş Ortadoğu ve Kuzey Afrika için reform" planında Türkiye"ye, İtalya ve Yemen"le birlikte "Demokrasi Yardım Diyaloğu" adlı bir mekanizmada yer alması için görev verildi. Bu mekanizma, G-8"de kurulması kararlaştırılan "Gelecek Forumu aracılığı ile isteyen hükümetlere demokratikleşme yolunda destek verecek.
         <br/>
         <br/>
         İlk toplantısını bu yılın sonunda yapması planlanan "Demokrasi Yardım Diyaloğu" ile bölgede her ülkenin kendi özel durumunun dikkate alınması ve projelere yerel olarak sahip çıkılması; var olan demokrasi programlarının kuvvetlendirilmesi veya yeni programların başlatılması; demokratik kurum ve süreçlerin desteklenmesi; bölgede çalışan sivil toplum kuruluşları ve diğer kurumlar arasında alışverişin sağlanması; 5 yıl boyunca 2 milyondan fazla girişimciye para desteği sağlanması; 10 yılda bölgedeki okur yazar oranının 2 katına çıkarılması; 100 bin öğretmenin yetiştirilmesi; 250 bin girişimcinin eğitilmesi; küçük ve orta ölçekli işletmelere 100 milyon dolar yardım yapılması öngörülüyor.
         <br/>
         <br/>
         Amerikan projesi artık G-8 şemsiyesi altında
         <br/>
         <br/>
         Zirve, Irak konusunda tek başına hareket eden Amerikan yönetiminin istediğinde diğer güç merkezleri ile uzlaşıp işbirliği yapabileceğini de gösterdi. Hatta, bölge için düşünülen reform sürecinin "gönüllülük" esasına bağlanması, Türkiye ve AB"den gelen uyarıları dikkate aldığını işaret ediyor. Aslında ABD, bu şekilde davranarak demokratikleşme projesi üzerindeki "Amerikan mührü"nü kaldırmış ve üzerine G-8 damgasını vurmuş oluyor.
         <br/>
         <br/>
         Zirvede, Afrika başta olmak üzere, dünyada barış operasyonlarını genişletmek amacına yönelik bir eylem planı da benimsendi. Plana göre, 2010 yılına kadar barış misyonlarında görev yapacak 75 bin askerin eğitilmesi öngörülüyor. Ayrıca, borçlu fakir ülkelerin borcunun indirilmesine yönelik girişimin 31 Aralık 2006"ya kadar uzatılması da kararlaştırıldı. Söz konusu girişim 1996"da, en fakir 27 ülkenin borçlarından 100 milyar dolar indirilmesi vaadiyle başlatılmıştı. Bugün, 23"ü Afrika"da yer alan bu 27 ülkenin 31 milyar dolarlık borcu, ekonomik ve sosyal programlar karşılığında silinmiş bulunuyor.
         <br/>
         <br/>
         Toplantıda çıkan en önemli anlaşmazlık, Irak"a NATO askerinin gönderilip gönderilmeyeceği meselesiydi. NATO"nun Irak"ta bir rol üstlenmesini isteyen ABD ve İngiltere"ye cevap Rusya ve Fransa"dan geldi. Rusya Devlet Başkanı Vladimir Putin, "NATO karışmamalı. Bu rol BM"ye verilmeli" derken, Jacques Chirac Irak"a müdahalenin NATO"nun işi olduğunu düşünmediğini söyledi.
         <br/>
         <br/>
         İslam dünyasının kalbi İstanbul"da attı
         <br/>
         <br/>
         Uluslararası sistemi ilgilendiren üçüncü önemli toplantı İslam Konferansı Teşkilatı (İKT) tarafından düzenlendi. 57 ülkenin üye olduğu teşkilatın 31. Dışişleri Bakanları toplantısı 14-16 Haziran tarihlerinde İstanbul"da yapıldı. 22 Mayıs"ta Tunus"ta yapılan Arap Birliği zirvesiyle ilk kez Arap dünyasının gündemine de resmen giren "reform ihtiyacı" bu kez İKT toplantısında dile getirildi. Bangladeş ve Malezya"nın adaylarını geri çekmemesi üzerine başlayan genel sekreteri belirleme krizi, ortaya konan "sandık"la çözüldü. 35 yıllık tarihinde ilk kez yapılan seçimde, Ekmeleddin İhsanoğlu 57 üye ülkeden 32"sinin desteğini aldı ve dört yıllığına genel sekreter seçildi.
         <br/>
         <br/>
         İstanbul buluşması, birçok üye ülkeyi ilgilendiren reform sürecinin dillendirildiği bir döneme rastlaması açısından önemliydi. Ayrıca, kültürlerarası diyaloğun geliştirilmesine, uzlaşma zemininin ve ortamının sağlanmasına en çok ihtiyaç duyulduğu bir sırada toplanması bakımından da... Filistin, Irak, Kıbrıs, örgüt sekretaryasının yeniden yapılanması, uluslararası terörizm gibi konuların da ele alındığı toplantıda, teşkilatla AB arasındaki işbirliğinin sürdürülmesi gerektiği üzerinde duruldu.
         <br/>
         <br/>
         Soğuk Savaş döneminde "reaksiyoner" bir tavırla öne çıkan teşkilat, yeni dönemde uluslararası ihtilafları çözmede söz sahibi olmak istiyor. Bu konuda, Türkiye"nin gösterdiği siyasi irade oldukça önemli. Zira, teşkilatın kurucu 25 üyesinden biri olmasına rağmen Türkiye, 1969"dan bu yana ilk kez teşkilat bünyesinde genel sekreterlik seviyesinde bir görev üstleniyor. Yeni genel sekreterin, bölgedeki reformların önce teşkilat bünyesinde başlaması gerektiğini söylemesi; Dışişleri Bakanı Abdullah Gül"ün, genel sekreterin seçimle belirlenmesini yorumlarken "Örgüt için yeni bir adım ve İslam dünyası için bir işaret" diye konuşması, Ankara"nın bundan sonraki hedefinin teşkilata vizyon kazandırarak uluslararası alanda daha etkili hale getirmek ve Doğu ile Batı arasında köprü olmasını sağlamak olduğu anlaşılıyor.
         <br/>
         <br/>
         Avrupa Birliği kendi derdinde
         <br/>
         <br/>
         Bu ay içinde yapılan dördüncü önemli zirve 17-18 Haziran tarihlerinde Brüksel"de gerçekleştirildi. Başbakan Erdoğan ve Dışişleri Bakanı Gül"ün de katıldığı Hükümetlerarası Konferans"ta önemli kararlar alındı. Avrupa Anayasası kabul edilirken, AB karar mekanizmasında nitelikli çoğunluk modelinin oylamada kullanılmasına karar verildi. AB Komisyonu Başkanı"nın belirlenmesi ise bir isim üzerinde geniş uzlaşma bulunamadığı gerekçesiyle ileri bir tarihe ertelendi. Zirvede Türkiye"nin attığı adımlar övüldü, reformların uygulanması konusunda ise eleştiri yapıldı.
         <br/>
         <br/>
         Anayasa taslağında Hıristiyanlığa atıfta bulunulmaması Vatikan"da üzüntü ile karşılandı. Türkiye ise ortaya çıkan sonuçtan memnun. Ankara"nın isteklerinin karşılandığını belirten Bakan Gül, anayasanın başında atıfta bulunulması düşünülen din meselesinin iyi bir şekilde çözüldüğünü söyledi. Gül, AB karar mekanizmasında, oylamada kullanılmasına karar verilen nitelikli çoğunluk modelinin Türkiye için sorun doğurmadığını belirtti. Türkiye memnun olmasına memnun. Ama, başkaları pek öyle görünmüyor. İspanya Dışişleri Bakanı Miguel Angel Moratinos, Türkiye"nin katılımının, AB anayasasındaki oy sistemini yeniden şekillendirmek zorunda bırakacağını söylemesi AB"nin ince hesaplar yaptığını gösteriyor.
         <br/>
         <br/>
         Anayasa, ilk aşamada AB üyesi 25 ülkenin hükümet başkanları tarafından imzalanacak. İmza törenini izleyen iki yıl içinde, üye ülkelerin metni onaylamaları beklenecek. Bazı üye ülkeler onay için parlamentolara yetki verirken, bazıları referandum yolunu seçecek. AB Anayasası, onaylanırsa 2009 yılında kısmen uygulamaya sokulacak. Yürütme organı olan AB Komisyonu"nun yapısına ilişkin bazı uygulamalar 2014"te yürürlüğe girecek.
         <br/>
         <br/>
         Asya"nın derinliğinde güç birliği arayışı
         <br/>
         <br/>
         Batı dünyasında bu toplantılar yapılırken, yeni dünyanın sıklet merkezi olmaya aday Asya"da da önemli toplantılar vardı. 17 Haziran"da, Özbekistan"da yapılan Şanghay İşbirliği Örgütü Zirvesinde uluslararası sisteme genişleme sinyalleri verildi. Özbekistan Cumhurbaşkanı İslam Kerimov"un açış konuşmasıyla başlayan zirveye, Kazakistan Cumhurbaşkanı Nursultan Nazarbayev, Çin Devlet Başkanı Hu Jintao, Kırgızistan Cumhurbaşkanı Askar Akayev, Rusya Devlet Başkanı Vladimir Putin, Tacikistan Cumhurbaşkanı İmameli Rahmanov katıldı. Afganistan Devlet Başkanı Hamid Karzai ve Moğolistan Dışişleri Bakanı Luvsangiyn Erdençulun ise konuk sıfatıyla zirvedeki yerlerini aldı.
         <br/>
         <br/>
         Toplantıdan, bölgedeki aşırı akımlar ile terör ve uyuşturucuya karşı mücadelede işbirliği kararı çıktı. Taşkent"teki bölgesel terörle mücadele merkezini açan liderler, örgütün yeni üyelerle genişlemesine yeşil ışık yakarken, terörle mücadelede bilgi paylaşımı konusunda uzlaştı. Moğolistan"ın "gözlemci" sıfatıyla örgüte katılma talebi onaylandı. İslam Kerimov, örgüte yeni üye alınmasında acele edilmemesi gerektiğini söylerken, Rusya lideri Putin, Afganistan"ın da katılımıyla, "Şanghay İşbirliği Örgütü-Afganistan Temas Grubu" kurulmasını teklif etti. Çin ise ülkesinin üyelere toplam 900 milyon dolarlık kredi verebileceğini açıkladı.
         <br/>
         <br/>
         Orta Asya Ortak Pazarı"na doğru
         <br/>
         <br/>
         Şanghay İşbirliği Örgütü"ne Çin, Rusya, Kazakistan, Kırgızistan, Tacikistan ve Özbekistan üye. Rusya ve Çin gibi BM Güvenlik Konseyi daimi üyesi iki ülkenin örgüt içinde yer alması teşkilata prestij ve nüfuz kazandırıyor. Terörizmle mücadele adına bir araya gelen ülkelerin, teşkilatı giderek ekonomik bir işbirliği örgütüne dönüştürme çabasında olduğu görülüyor. Çin"in üye ülkelere kredi imkanı sunması, Asya-Pasifik bölgesindeki ülkelerle işbirliğini geliştirmek için siyasi irade gösterilmesi, zirve sonunda liderlerin imzaladığı Taşkent Deklarasyonu ile "Şanghay İşbirliği Örgütü Kalkınma Fonu" ve "Şanghay İşbirliği Örgütü İş Kurulu" oluşturulması fikrinin benimsenmesi, Orta Asya"daki güvenlik ve istikrar için üye ülkelerin ekonomik kalkınmasına vurgu yapılması bu dönüşümün ilk işaretleri olarak sayılabilir.
         <br/>
         <br/>
         Nitekim bu yöndeki ilk işaretler, 28 Mayıs"ta örgüte üye ülkelerin ekonomi ve ticaret bakanlarının yine Taşkent"te yaptığı toplantıda verilmişti. Güvenlik ve istikrar için önceliğin bölgesel ekonomik ve ticari işbirliğine verilmesi üzerinde duran bakanlar, Özbek lider Kerimov"un daha önce ortaya attığı "Orta Asya Ortak Pazarı" projesini tartıştı. Özbekistan, dünyada yaklaşık 500 milyon kişilik AB ortak pazarını, yaklaşık 900 milyon kişilik Amerikan ortak pazarını, Asya ve Büyük Okyanus bölgesindeki 21 ülkeden oluşan yaklaşık 2,6 milyar kişilik ortak pazarı, 10"dan fazla Güney Asya ülkelerinden oluşan 500 milyon kişilik ortak pazarı örnek alarak, Orta Asya"da benzer bir ekonomik birliktelik kurulabileceğini savunuyor. Projenin ilk aşamasında, serbest ticaret bölgelerinin, ardından ortak gümrük birliğinin, daha sonra da yatırım ve işgücünün serbest dolaşabileceği bir ortak pazar oluşturma hedefi güdülüyor.
         <br/>
         <br/>
         Orta Asya"nın NATO"su geleceğini tartışıyor
         <br/>
         <br/>
         Ayrıca, Kazakistan"ın başkenti Astana"da Ortak Güvenlik Paktı ile Avrasya Ekonomik Topluluğu zirveleri düzenlendi. 18 Haziran"da yapılan Ortak Güvenlik Paktı zirvesine Rusya Devlet Başkanı Vladimir Putin, Belarus Devlet Başkanı Aleksandr Lukaşenko, Kazakistan Devlet Başkanı Nursultan Nazarbayev, Kırgızistan Devlet Başkanı Askar Akayev, Tacikistan Devlet Başkanı İmamali Rahmanov ve Ermenistan Devlet Başkanı Robert Koçaryan ile paktın genel sekreteri Nikolay Bordyuja katıldı. Zirvede, üye ülkelerin güvenliğine ilişkin konularla, uluslararası terörizm ve uyuşturucu trafiğiyle mücadelede işbirliği ve paktın geleceği konuşuldu. Paktın ortak savunma gücünün nasıl artırılacağı gündeme geldi, ortak askeri kadrolar yetiştirilmesi konusunda hazırlanan bir anlaşma taslağı ele alındı, pakt içinde BM"ye bağlı görev yapacak bir barış organı oluşturulması yönündeki karar kabul edildi.
         <br/>
         <br/>
         Ortak Güvenlik Paktı, 15 Mayıs 1992"de Taşkent anlaşması ile kuruldu. Kuruluş anlaşması 7 Ekim 2002"de, Bağımsız Devletler Topluluğu"nun Moldova"nın başkenti Kişinev"de yapılan zirvesinde imzalandı ve örgüt Ortak Güvenlik Paktı Organizasyonu"na dönüştürüldü. Paktın yapısında devlet başkanları düzeyinde Genel Güvenlik Konseyi, dışişleri ve savunma bakanlarının katıldığı Danışma Konseyi ve Genel Sekretarya bulunuyor. Şimdiye kadar altı ülkenin katıldığı paktın amacı üye ülkelerden birine yönelik istila hareketine karşı yardımlaşma.
         <br/>
         <br/>
         Avrasya Ekonomik Topluluğu 10. Konsey Toplantısında ise liderler, "Avrasya Ekonomik Topluluğu hukuki temellerinin statüsü şartı" ile "üye ülkelerin değerli kağıtlar piyasasında işbirliği anlaşmasını" imzaladı. Hukuki statü şartıyla üye ülkelerin ulusal yasaları arasında uyumluluk hedeflenirken, değerli kağıtlar anlaşmasıyla sermayenin serbest hareketinin sağlanması planlanıyor. Bu açılımlarla topluluğun gelecekte kurulması planlanan "Avrasya Birliği"ne temel olması umuluyor. Kuruluşuna 10 Ocak 2000"de karar verilen birlik, Şubat 2001"de oluşturuldu. Topluluğa Rusya, Belarus, Kazakistan, Kırgızistan ve Tacikistan üye. Ermenistan, Ukrayna ve Moldova ise gözlemci statüsüne sahip.
         <br/>
         <br/>
         Yeni güvenlik yapısı ve NATO"nun misyonu
         <br/>
         <br/>
         Bu hafta başında İstanbul"da yapılacak NATO Zirvesi, haziran ayında yapılan önemli toplantılar zincirinin son halkası. İttifak"ın 55 yıllık tarihindeki 17. zirveye, 26 üye ülke ve NATO ile işbirliği yapan 20 devletin başkanları, başbakanları ve bakanları ile sivil ve askeri yetkilileri katılacak. İki gün sürecek zirvenin gündeminde 2002 sonunda yapılan Prag zirvesinden bu yana çeşitli konularda kaydedilen ilerlemelerin gözden geçirilmesi, ittifakın yeni görevlerinin tartışılması ve gelecekte yapılabileceklerin belirlenmesi öngörülüyor. Afganistan"daki seçimler ve Irak"ta 30 Haziran"da yapılacak yetki devri, "Büyük Ortadoğu Projesi" ve NATO"nun Irak"ta sorumluluk üstlenmesi gibi konular masaya yatırılacak.
         <br/>
         <br/>
         Zirve kapsamında Avrupa Atlantik Ortaklık Konseyi toplanacak ve ilk oturuma Afganistan Devlet Başkanı Hamid Karzai"nin katılımıyla başlanacak. Orta Asya ve Kafkaslara daha fazla odaklanmak isteyen NATO, İstanbul"da bu konuda bir belge kabul edecek ve bölge ülkeleriyle ortak faaliyetlerin artırılmasına yeşil ışık yakacak. İttifakın bu bölgelere, savunma alanlarında danışmanlık hizmeti verecek birer görevli ataması, NATO Genel Sekreteri"nin de özel temsilciler belirlemesi öngörülüyor.
         <br/>
         <br/>
         Tunus, Fas, Cezayir, Mısır, Moritanya, Ürdün, İsrail ile 1994"te başlatılan Akdeniz Diyaloğu süreci genişletilecek ve "İstanbul İşbirliği Girişimi" adı altında benzer bir mekanizma bu kez Körfez ülkeleri için yürürlüğe konulacak. Amaç ise Suudi Arabistan, Katar, Birleşik Arap Emirlikleri, Bahreyn, Umman, Kuveyt ile iletişimi artırmak. Böylece, Soğuk Savaş sonrası Doğu Avrupa ve eski Sovyet Cumhuriyetleri"ne yönelik Barış İçin Ortaklık programına benzer bir proje, bu kez Geniş Ortadoğu ve Kuzey Afrika Projesi içinde yer alan ülkeler için uygulanacak. Plan çerçevesinde söz konusu ülkelere, savunma ve güvenlik alanında işbirliği imkanı sunulacak. Zirve sonunda yayınlanacak bildiride, Doğu Bloku"na mensup üyelerine yönelik 1975 Helsinki Deklarasyonu"na benzer bir çağrının Geniş Ortadoğu içinde yer alan ülkeler için yapılması kuvvetle muhtemel.
         <br/>
         <br/>
         Ortak savunma, ortak güvenlik
         <br/>
         <br/>
         Şüphesiz NATO zirvesini önemli kılan en önemli faktör, dünyanın yeniden "güvenlik" merkezli yapısal bir dönüşümün arifesinde toplanıyor olması. Kuzey Atlantik Paktı Örgütü (NATO), 4 Nisan 1949 tarihinde, Sovyetler Birliği"nin 24 Haziran 1948"de Berlin"de başlattığı blokaja bir cevap olarak 10 Avrupa ülkesi ile ABD ve Kanada tarafından kuruldu. Dünyanın en etkili savunma örgütü olarak tarihe geçen ve Soğuk Savaşı kazanan ittifak, Sovyetler Birliği"nin çökmesi ile birlikte tehdit değerlendirmesini gözden geçirdi. 1991 yılında Roma"da yapılan zirvede stratejik konsept değişikliğine giden NATO, "alan dışı müdahale" kavramını ortaya atarak bölgesel ve etnik çatışmalara müdahil olabilecek bir yapıya dönüştü. İttifakın 50. yılı olan 1999"da Washington"da yapılan zirvede stratejik konsept, yeni şartlara göre güncellendi. İttifak artık ortak savunma yapan örgüt olma vasfının yanına küresel çapta güvenlik sağlama misyonunu da ekledi.
         <br/>
         <br/>
         Irak savaşı ile ittifakta yaşanan çatlak, NATO"nun geleceğini etkileyecek en büyük sorun olarak ortada duruyor. Atlantik"in iki yakasının tehdit değerlendirmesi ve güvenlik algılamaları çok farklı. ABD, ortaya çıkan sorunları askeri yöntemlerle çözmeyi tercih ediyor. Avrupa kanadının önceliği ise siyasi ve diplomasi kanallarını işletmekten yana. İstanbul"da, müttefiklerin küresel sorunların çözümü konusunda uzlaşması halinde zirve yeni bir Yalta Konferansı etkisi yapabilir. Irak da, bu konuda bir test alanı olarak karşımıza çıkabilir.
         <br/>
         <br/>
         İttifaktaki çatlak büyüyecek mi, küçülecek mi?
         <br/>
         <br/>
         İttifakın Irak"ta bir rol üstlenmesine ilişkin son günlerde yoğunlaşan tartışmalara bakıldığında, derin görüş ayrılıklarının nasıl çözüleceği merak konusu. NATO, bugün Irak"ta, sadece Polonya birliklerine lojistik destek vermekle yetiniyor. İttifakın 26 üyesinden 16"sının Irak"ta askeri var. Washington, NATO"nun Irak"ta rol almasını istiyor. En çok konuşulan senaryoya göre de, ABD Polonya komutasındaki çokuluslu gücün komutasını NATO"nun üstlenmesini istiyor. Ancak şimdiye kadar NATO bunu tartışmış değil. Savaşa karşı çıkan Fransa, Almanya ve Belçika, bu kez de NATO"nun Irak"a müdahalesinin gerekliliği konusunda ciddi çekinceler koyuyor.
         <br/>
         <br/>
         Washington, İstanbul zirvesinin NATO"nun Avrupa ötesindeki güvenlik tehditlerine cevap verme yeteneğine sahip olma yolunda bir kilometre taşı olacağını düşünüyor. Küresel denge arayışını Avrasya üzerinden kurmak isteyen ABD, bir yandan Pakistan"a "NATO dışı müttefik" sıfatını verirken bir yandan da Avrupa"daki askeri güçlerini daha güneye kaydırıyor. Kuzey Afrika"dan başlayan, Ortadoğu, Kafkaslar, Orta Asya üzerinden güneydoğu Asya"ya uzanan bölgeyi içine alacak bir güvenlik dengesi kurmayı hedefliyor.
         <br/>
         <br/>
         Şüphesiz ABD"nin dünyayı 7 ayrı sahaya ayırarak her bir bölge için komuta merkezleri kurması, Türkiye"den İncirlik Üssü için talepte bulunması tesadüf değil. Askeri kapasitesini küçük, teknoloji ve ateş gücü yüksek, kolay nakledilebilir birliklerden oluşturmak isteyen ABD, bu hedefler doğrultusunda NATO"nun etki alanını güney ve güneydoğuya doğru kaydırmayı düşünüyor. Dolayısıyla, Büyük Ortadoğu Projesi kapsamında düşünülen geniş coğrafyanın güvenliği ve istikrarını sağlamak için NATO"nun askeri caydırıcılığından yararlanmak istiyor. İttifakın güncellenen stratejik konseptinde belirsizlikler, istikrarsızlıklar, organize suçlar, kitle imha silahlarının yayılması, nükleer silahlar ve teknolojinin yaygınlaşması, terör, "hayati kaynakların kesilmesi" hususlarının yeni tehditler olarak zikredilmesi de NATO"nun küresel ve bölgesel güvenlik siyasetini yönetmek için hazırlandığına işaret ediyor.
         <br/>
         <br/>
         Türkiye merkez ülke
         <br/>
         <br/>
         Uluslararası sistemdeki düzen arayışları, küresel dengenin Türkiye"nin içinde yer aldığı coğrafya üzerinde kurulacağını gösteriyor. Bir ay boyunca yapılan toplantılarda dile getirilen bölgeler dikkate alındığında, çoğunluğunu Müslümanların oluşturduğu yerlerin yeni düzen arayışlarından en fazla etkilenecek yöreler olduğu; Türkiye"nin de hem merkez hem de cephe ülkesi olduğu anlaşılıyor.
         <br/>
         <br/>
         İşte tam da bu noktada, yıllarca Doğu ile Batı arasında köprü olduğu iddia edilen Türkiye"nin oynayacağı rol önem kazanıyor. Doğu ile Batı kültürünü bilen, demokrasi, hukuk devleti, sosyal ve hukuki haklar gibi konularda epey mesafe kat etmiş bir ülke olarak Türkiye, cumhuriyet tarihi boyunca yaşadığı tecrübeleri müttefikleri ile paylaşabilir. Özellikle, insanları tıpkı Soğuk Savaş yıllarında olduğu gibi korkutarak, düşman kamplarına bölerek "ikna" etmenin nelere mal olduğunu anlatabilir; Mc Carthy"ciliğin açtığı yaraların nasıl sonuçlar doğurduğunu söyleyebilir.
         <br/>
         <br/>
         Dün, kitleleri ikna etmek için güçlü ideolojik argümanlar vardı. Taraflardan biri "sermaye"yi kutsarken, diğeri "emek"i yüceltiyordu. Arada kalanlar da kendilerini "bağlantısız" olarak tanımlayarak tarafsız kalmaya çalışıyordu. Halbuki, bugün herkes demokrasi istiyor, refahtan daha fazla pay kapmayı umuyor, insanca yaşamanın asgari şartlarını talep ediyor. Değişen şartları dikkate alan Türkiye, çözüm olarak insan merkezli sistemlerin kurulmasını; insanların inançlarına, inandıkları değerlere, kültürel miraslarına, geleneklerine saygı gösteren yapıların daha sağlıklı olduğunu; "vicdan genişliği"ne ulaşamayan insanların yaşamadığı toplumlarda "güç ve silah" kullanılarak güvenlik ve istikrarın sağlanamayacağını tecrübelerine dayanarak anlatabilir.
         <br/>
         <br/>
         Benzer tavsiyeleri ABD eski ulusal güvenlik danışmanlarından Zbigniew Brzezinski 8 Mart"ta yayınlanan bir makalesi ile yapmıştı zaten. "Büyük Ortadoğu"ya Dikkat" başlıklı makalesinde Brzezinski, Bush yönetimine tavsiyelerde bulunuyordu: "Ortadoğu"nun dönüşümü, savaş sonrası Avrupa"nın restorasyonundan daha karmaşık bir süreç olacak. Ne de olsa sosyal restorasyon, sosyal dönüşümden daha kolay. İslami geleneklere, dini inançlara ve kültürel alışkanlıklara, sabır ve saygıyla yaklaşmak gerekiyor. Ancak bunun ardından Ortadoğu"da demokrasinin vakti gelecek.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1801 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=11654), [web.archive.org (arşiv bağlantısı)](http://web.archive.org/web/20050223015523/http://www.aksiyon.com.tr:80/yazdir.php?id=11654)
