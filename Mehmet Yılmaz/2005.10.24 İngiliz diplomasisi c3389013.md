# İngiliz diplomasisi

*Mehmet Yılmaz 2005.10.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527050920im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Yanlış hatırlamıyorsam şöyle demişti, şimdi hayatta olmayan eski İngiltere Dışişleri Bakanı Robin Cook: “Bugün çözmek zorunda kaldığımız pek çok sorun, imparatorluk geçmişimizden kaynaklanıyor.” 19. yüzyılın tartışmasız tek güç merkezi ve üzerinde güneşin doğup batmadığı topraklara sahip olan Britanya İmparatorluğu bugün ortada yok.
  </font>
  <!--- Baslik, Spot, Resim kutusu ---------->
  <p>
   <font class="content">
    Ancak, onun bıraktığı siyasî miras hâlâ pek çok tartışmanın ana sebebi olarak hemen her gün karşımıza çıkıyor. Hem de dünyanın dört bir yanında, yani Keşmir’de, Filistin’de, Irak’ta, Güney Afrika Cumhuriyeti’nde, Kıbrıs’ta; hatta Gelibolu’da...
    <br>
     <br>
      Gelibolu da nereden çıktı demeyin. Eğer bu haftaki kapak dosyamızı okursanız, Birinci Dünya Savaşı’nda Çanakkale’yi geçemeyen İngilizlerin bu kez “diplomasi” oyunu ile bu topraklar üzerinde söz sahibi olmaya çalıştığını görebilirsiniz. Her ne kadar ortada Britanya İmparatorluğu kalmamış olsa da İngiliz Milletler Topluluğu (Commonwealth) bütün haşmetiyle varlığını sürdürüyor. İngilizlerin Gelibolu ile ilgilenmesi de bu ilişki üzerinden zaten.
      <br>
       <br/>
       Birinci Dünya Savaşı’nda Britanya Ordusu’nda Osmanlı askerlerine karşı görev yapan Anzakların ülkesi olan Avustralya, İngiliz Milletler Topluluğu’nun en önemli aktörlerinden biri. Bugün Amerikan ve İngiliz ordularından sonra Irak’ta üçüncü işgalci güç konumunda olması bu bakımdan bir tesadüf değil. İşte bu Avustralya, Gelibolu üzerinde 1915 yılından beri bir dizi talepte bulunuyor.
       <br/>
       <br/>
       Bunların başında da Gelibolu’daki 409 hektarlık bölge için “özel statü” istemesi geliyor. Söz konusu talebin arkasındaki diğer iki ülke ise İngiltere ve Yeni Zelanda. Avrupa Birliği ile müzakerelerin başlaması için Türkiye lehine olağanüstü gayret sarf eden İngiltere’nin perde arkasındaki asıl aktör olması çok fazla şaşırtmamalı. Zira, Lozan Antlaşması öncesinde yapılan müzakerelerde de konu gündeme gelmiş, İngiliz temsilci Lord Curzon bu toprakları İsmet İnönü liderliğindeki Türk heyetinden talep etmişti.
       <br/>
       <br/>
       Peki konu yeniden ne zaman gündeme geldi?  Türkiye, bundan yaklaşık iki yıl önce 90 senedir ihmal ettiği şehitliklerin bulunduğu yerde bir çevre düzenlemesi yapmaya karar verdi. Gelibolu Yarımadası Tarihî Millî Parkı projesi hayata geçirildi. Ne olduysa bundan sonra oldu. İddialara göre, İngiltere, Avustralya ve Yeni Zelanda ‘kendi mezarlarının zarar gördüğünü’ gerekçe göstererek, projeye müdahil oldu. Söz konusu ülkeler bununla da kalmadı, istedikleri özel statülü bölgede kendi yasalarının uygulanmasını da talep etti. Yani, bir zamanlar işgal etmeye kalktıkları toprakların “kültürel miras” kabul edilerek kendilerine de egemenlik hakkı verilmesini istiyorlar.
       <br/>
       <br/>
       Şüphesiz bu kabul edilebilir bir durum değil. Nitekim, Türkiye bu ince diplomasi oyununun fark ederek şimdilik bu talepleri geri püskürtmüş durumda. Ancak, karşı taraf pek de pes edecek gibi görünmüyor. Kapak dosyamızda, bakanlıklar arasındaki yazışmaların, Türkiye ile Avustralya’nın birbirlerine gönderdikleri notaların serencamını okuyacaksınız.
       <br/>
       <br/>
       ***
       <br/>
       <br/>
       Dikkatli okurlarımız farkındadır sanırım. Aksiyon, habercilik reflekslerini kaybetmeden toplumun nabzını tutan dosyaları yüksek tempoda ve ara vermeden yayımlamaya devam ediyor. Türkiye’nin “sabun köpüğü” gibi gelir geçer gündemine takılmadan perde arkasında neler olup bittiğine dair asıl gelişmelere ışık tutmaya çalışıyoruz. Katkıda bulunan bütün mesai arkadaşlarıma buradan bir kez daha teşekkür ediyorum. Elbette, bizi yalnız bırakmayan fedakâr okurlarımıza da…
       <br/>
       <br/>
       İyi haftalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Sedat Onur Şekeroğlu, 27-Ekim-2005
> Muhtevası zengin: 
> İki yıl önce, bir arkadaşımın dükkânında görmüştüm Aksiyon’u. Şöyle bir göz gezdirmiştim. Şimdi her hafta alıyorum. Aksiyon’un muhtevası çok zengin. Başarılar.

### Ruslan Mamadaliev, 27-Ekim-2005
> Ahıska Türklerini haber yapsanız...: 
> Ahıska Türklerindenim. Dört yıldır Aksiyon okuyorum. Seçtiğiniz konuları çok beğeniyorum. Okuyucularınızı pek çok yönden bilgilendiriyorsunuz. ABD’de yaşayan (Amerikan hükümeti tarafından göçmen olarak kabul edilen) Ahıska Türkleri ile ilgili dosya hazırlamanızı rica ediyorum.

### Sultan Katı, 21-Ekim-2005
> Aksiyon’un tiraj artmalı: 
> Aktüel ve Haftalık dergilerinin tirajları 100 bin civarında; ama Aksiyon yıllardır 20 binlerde. Aranın bu kadar açılmasında diğer dergilerin fiyat indirmesinin etkili olduğunu sanmıyorum. 450 bin tirajlı Zaman gazetesinin abonelerinden Aksiyon alacak 100 bin kişi çıkmıyor mu? Yazık, çok yazık! Demek ki Aksiyon'u ancak 20 bin insana benimsetebilmişsiniz. Umarım tiraj artar, yoksa 20 bin satan bir dergiyi artık ben de okumak istemiyorum.

Kaynak: [www.aksiyon.com.tr](http://www.aksiyon.com.tr:80/detay.php?id=22741&yorum_id=6155), [web.archive.org (arşiv bağlantısı)](http://web.archive.org/web/20060527050920/http://www.aksiyon.com.tr:80/detay.php?id=22741&yorum_id=6155)
