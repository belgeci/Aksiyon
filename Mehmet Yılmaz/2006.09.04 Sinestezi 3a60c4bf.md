# Sinestezi

*Mehmet Yılmaz 2006.09.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081311im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Tıp dünyası yakın zamana kadar bir hastalık olarak bakıyordu sinesteziye: Duyu organlarımızdan herhangi birini uyaran bir dış etkenin, diğer organlarımızda da sanal algılar oluşturması hastalığı. Sinestetikler belli bir rengi gördüklerinde bir koku duyabiliyor, veya bir insanı görülen, duyulan, dokunulan unsurlarıyla hatırlayabiliyorlar. Annesini ılık süt olarak hatırlayan ve ‘anne’ kelimesini her duyduğunda o süt tadını hissedenleri bile var.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Konuyu irdeleyen bir arkadaşımın verdiği bilgiye göre son dönemde özellikle iletişim-bilimciler sinestezinin bir anomali olduğu kanaatini reddetmeye, bunun bebeklerde doğal olarak bulunan ve daha sonra unutulan bir ‘kalite’ olduğuna inanmaya başlamışlar. Bu kalite yeniden öğrenilebilir, veya bilinçaltına ulaşan bir mekanizmayla harekete geçirilebilirse televizyon ekranındaki bir görüntü beraberinde koku alma merkezlerimizi uyarabilecek; yiyecek reklamları iştahımızı kabartmakla kalmayıp, nefis ürünlerin ‘tadına’ bile bakabilecekmişiz…
    <br>
     <br>
      Anneyi sütle, küçük kardeşi kediyle irtibatlandıran doğal sinestetik eşleşmeleri unutuyor olabiliriz hakikaten de. Ama Türk toplumunun sonradan öğrendiği sinesteziler var. Siyasetçinin akrabası deyince kocaman bir ‘hortum’ geliverir gözümüzün önüne mesela; banka ve döviz kurları deyince ‘pis kokular’ duymaya başlarız. ‘Ağustos’ ve ‘şûra’ kelimeleri birlikte telaffuz edildiğinde, görülen o ki basınımızın büyük çoğunluğu deprem oluyormuş gibi sarsılmaya, demokrasiye olan güvenini kaybetmeye, siyasi kadrolarda hâkî yeşili renkler görmeye başlıyorlar. İletişimciler sinesteziyi hastalık olarak görmeseler de bu ‘eline kalem geçince’ kendini üçüncü el ruh pazarında esnaf zannedenlerin hali esaslı bir hastalıktır elbette. Hem bunlarınki bütün önlemlere rağmen tekrar tekrar nükseden bir hastalık…
      <br>
       <br>
        Topyekûn insanlık olarak unuttuğumuz sinestetik eşleştirmeler de var. Maddeci dünya görüşünün kuşatıp durduğu insanımız görme duyusuyla inanma duyusu arasındaki bağlantıyı unutmuş mesela. Eşyayla olan temasımız sadece eşyanın kendine bakan duyularımızı harekete geçiriyor; görüyor, duyuyor, kokluyor ve tadıyoruz. Ama Aksiyon’un Üçüncü Boyut fotoğraflarına bakıp orada duran nesneyi görenlerden bile az, görme duyusu beraberinde kalp gözünü de, haşyet duygusunu da, emniyet hissini de harekete geçiren. ‘Bir çift göz beni izliyormuş gibi hissediyorum’ diyenlere şizofren damgasını vurmuş durumdayız çoktan.
        <br/>
        <br/>
        Yaratanla yaratılan arasındaki bu sinestetik ilişki unutulmuş olsa da bazı hadiselerle depreşiyor birdenbire. Yakınlardan birinin ölümü en etkili ‘uyarıcılardan’ biri. Mana kökleriyle irtibatı kopmuş insansılar için ölüm yokluk, kopuş, kayboluş, bitiş ve irtibatsızlık hisleri uyarabilir. İnanan bir insan için ‘ötelere açılan bir kapı’ oluveriyor oysa. Sadece ölen için değil, arkadan uğurlayanlar için bile toprağa kazılmış o bir buçuk metrelik çukur bir kapıya dönüşüyor. Oradan ötelerin kokusu, rüzgârı, ünsiyeti üfleniyor insanın çehresine. Oradan Muhammed Aleyhisselam kokusu geliyor.
        <br/>
        <br/>
        Cuma günü, geçmişte Aksiyon Dergisi’nde çalışmış, bugün elinizde bulunan derginin şekillenmesinde önemli katkıları olmuş ağabeyimiz Süleyman Taygar’ın annesini uğurladık dar-ı bekaya. Ölüm, hele o unuttuğumuz ılık süt tadını veren annenin ölümü birdenbire öte dünyayla ‘temasa geçiriyor’ insanı. Toprak birden anne kokmaya başlıyor. Dostluklar daha bir sıcak, geçmişin hatıraları daha bir ışıltılı görünüyor insana. Zaman, elle tutulan, tende hissedilen bir unsura dönüşüyor birden.
        <br/>
        <br/>
        Süleyman Ağabey’in merhume annelerini toprağa verirken geçmişe gömdüğümüz nice Aksiyon sevdalıları kalktılar ‘zaman mezarlığı’ndan. Bu satırları yazarken masamda duran son sayımız Mehmet Kamış’ın gülüşünü hatırlattı bana. İbrahim Karayeğen’i, Hasan Sutay’ı, Harun Odabaşı’nı, Abdülhamit Bilici’yi, Erhan Başyurt’u, Adem Yavuz Arslan’ı, Fikri Türkel’i, Nihal Bengisu Karaca’yı ve yer sıkışıklığından sayamayacağım daha nice ‘eskimeyen eski dostlar’ı hatırladım. Sıcacık bir salep tadı geldi dudağıma; ferahlatıcı bir kekik kokusuyla…
        <br/>
        <br/>
        İletişimciler sinestetik kabiliyetlerimize hayatiyet bahşedecek mekanizmayı bulabilirlerse, bu mekanizma basılı malzemeye uyarlanabilirse bir gün, Aksiyon’un sımsıkı kucaklayan bir dost sıcaklığını verecek tasarımı arayacağından şüpheniz olmasın.
        <br/>
        <br/>
        Belki şimdiden hissediyorsunuzdur bunu. Biz sizden gelen her okur mektubunda hissediyoruz da…
        <br/>
        <br/>
        Sağlıcakla kalın dostlar…
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25211), [web.archive.org (arşiv bağlantısı)](http://web.archive.org/web/20071123081311/http://www.aksiyon.com.tr:80/detay.php?id=25211)
