# Uzayda yıkanabilmek ya da şükür yoksulluğu

*Mehmet Yılmaz 2006.10.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081401im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   İsmi Enuşe Ensari. 40 yaşında, İran asıllı bir Amerika vatandaşı kendisi. Çocukluk hayalini gerçekleştirmek için Rusya Uzay Ajansı'na 20 milyon dolar ödeyerek uzaya çıkan ilk "kadın turist" unvanını kazandı geçtiğimiz hafta.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Enuşe Ensari, Uluslararası Uzay İstasyonu'nda da boş durmadı ve herkese açık bir online günlük oluşturarak bir başka ilke daha imza attı.
    <br>
     <br>
      Benim en çok dikkatimi çeken husus Ensari'nin uzayda yaşadığı temizlik sorunlarıyla ilgili olanı. Yazılanları okuyunca 'yerçekimi'nin ne kadar büyük bir nimet olduğunu, dünyanın canlıların yaşaması için nasıl da en ince ayrıntısına kadar donatıldığını bir kere daha idrak edip şükrediyorsunuz.
      <br>
       <br>
        Ensari'nin anlatımlarına göre uzayda sular şırıl şırıl akmıyor. Dişler fırçalanıyor, ama ağızdakiler tükürülmüyor, tersine yutuluyor. Herkesin bir temizlik seti var. Her gün ortalama bir ıslak, iki de kuru havlu kullanıyor uzay üssünde kalanlar. Peki, saçlar nasıl yıkanıyor? Elindeki su kabını alıp başının üstünde bir su topu oluşturduğunu, ani bir hareketle suyun dağılmaması için çok yavaş hareket ettiğini, toz şampuan kullanarak saçlarını yıkadığını anlatıyor Enuşe Ensari.
        <br/>
        <br/>
        Bir başka ilginç ayrıntı ise içilen suyla ilgili. Meğer uzay istasyonunda, terli giysiler dâhil ıslanan her şey kurutuluyor ve buharlaşan su tekrar toplanıyormuş. Bu noktada Ensari, Rus kozmonotlardan birinin kendisine söylediklerini aktarıyor: "Burada herkes kardeşten öte; birbirimizin terini içiyoruz çünkü."
        <br/>
        <br/>
        Rus uzay adamının bu insanî yaklaşımı, Ensari'nin şu sözleriyle bambaşka bir anlam kazanıyor. Roket havalandıktan sonra gözyaşlarını tutamadığını belirterek, dünyanın uzaydan nasıl göründüğünü şöyle anlatıyor: "Yukarıdan, bu harika gezegen güneş ışınlarının altında hayat dolu, huzurlu görünüyordu. Hiçbir savaş izi, sınırlar, problemler yoktu, sadece saf güzellik görünüyordu."
        <br/>
        <br/>
        'Saf' güzellik… Acaba öyle mi?
        <br/>
        <br/>
        Bugün dünyanın dört bir yanında insanlar, 'minik' çıkarları için kendini heba ediyor. Üstelik kendini heba etmekle kalmıyor, 'çevre'sini kirletiyor, Allah'ın kendisine ihsan ettiği 'nimetler'i hor kullanıyor, hatta hemcinslerini öldürmekten çekinmiyor.
        <br/>
        <br/>
        Birleşmiş Milletler Dünya Gıda Programı'nın yaptığı araştırmalara göre bugün her 5 saniyede bir çocuk açlıktan ölüyor; toplamda her gün, 18 bini çocuk 24 bin kişi  demek bu. Halihazırda dünyada 300 milyon çocuk ise açlıkla karşı karşıya.
        <br/>
        <br/>
        İşin vahim tarafı çoğumuzun bu gerçeği görmezden gelmemiz. Dünya Açlıkla Mücadele Eğitimi Merkezi'ne göre, dünyada herkesi doyurmaya yetecek kadar gıda üretiliyor. Üstelik 30 yıl öncesine göre kişi başına üretilen kalorinin oranı da yüzde 17 arttı. O zaman neden insanlar açlıktan ölüyor? Cevabı gayet basit; çünkü üretilen gıdalar adilâne dağıtılmıyor, kimi aşırı yemeden obez oluyor kimi de yiyecek bir şey bulamadığı için açlıktan ölüyor.
        <br/>
        <br/>
        Çevreyi nasıl kirlettiğimizin bir göstergesi de sağlıklı suya duyulan ihtiyaç. Bugün dünyada 2,3 milyar kişi sağlıklı suya hasret. Yılda 7 milyon insan suyla ilgili hastalıklardan hayatını kaybediyor. 2025'te dünya nüfusunun üçte ikisi (5 milyar kişi) su sıkıntısı çekecek ve bunlardan 1 milyarı da açlıkla karşı karşıya kalacak.
        <br/>
        <br/>
        Görüldüğü gibi dostlar, dünya canlıların yaşaması için en uygun şartlarda yaratılmış harika bir yer. Ama biz insanlar bu imkânları kendi ellerimizle yok ediyoruz. Keşke tüm insanlık ayağa kalksa ve bu gidişata bir 'dur' dese.
        <br/>
        <br/>
        Bu gidişata ‘dur’ demek ise insanlığın birbiriyle empati kurmasından, zayıfa yardım eli uzatmasından geçiyor. Bu hafta kapak dosyamızla nazarlarınızı 'şefkat' ve 'yardım' kavramlarına çevirmenizi istiyoruz. Çünkü bu iki kavrama insanlık her zamankinden daha fazla muhtaç. Ve diyoruz ki oralarda bizi duyan var mı?
        <br/>
        <br/>
        Yoksa kimse yok mu?
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25491), [web.archive.org (arşiv bağlantısı)](http://web.archive.org/web/20071123081401/http://www.aksiyon.com.tr:80/detay.php?id=25491)
