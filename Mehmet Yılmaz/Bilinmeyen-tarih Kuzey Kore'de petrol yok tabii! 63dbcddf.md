# Kuzey Kore’de petrol yok tabii!

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20030801233437im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20030801233437im_/http://www.aksiyon.com.tr/resim/34/12.jpg" vspace="5"/>
  </p>
 </font>
 <font class="content">
  Soğuk Savaş’ın bitmesinden sonra uluslararası sisteme bir haller oldu. Kuralların olmadığı ve dengelerin değiştiği on yıllık ‘ara dönem’de, inisiyatif kullanan ve ‘gücü’ kıstas alan ülkeler sistemi şekillendirmede baş aktör oldular. Bunların başında da ABD geliyor elbette.
 </font>
 <p>
  <font class="content">
   Ancak, ABD’nin adil bir uluslararası sistem kurmada büyük bir zaafiyet içinde olduğu da görülüyor. Bunun en önemli göstergelerinden birisi de Başkan Bush tarafından ‘şer ekseni ülkeler’ olarak tasnif edilen İran, Irak ve Kuzey Kore konusunda takınılan tavır mesela.
   <br/>
   <br/>
   Washington yönetimi bugün üç ülkeyi kitle imha silahları konusunda, özellikle de nükleer güç olma konusunda gayretleri olduğu için hedef haline getirmiş bulunuyor. Hedefteki ilk ülke malum: Irak. BM Silah Denetçileri bugünlerde Bağdat rejiminin kitle imha silahlarına ve nükleer silah elde etme kapasitesine sahip olup olmadığını denetliyor. BM gözlemcileri, raporlarını önümüzdeki günlerde hazırlayacaklar. Bölgeden gelen son haberlere göre, silah denetçileri, Irak’ın bir zamanlar atom bombası yapımı için gerekli malzemeleri üretmeye çalıştığı Bağdat’ın kuzeyinde olan Tarmiya’daki nükleer araştırma merkezinde, yeniden silah üretimi faaliyeti bulunmadığını doğruladılar. Fakat, raporlar ne kadar olumlu yazılsa da Irak için artık vakit çok geç; ABD bu ülkeyi vuracak...
   <br/>
   <br/>
   Ancak ilginç olan gelişme ise Uzakdoğu’dan geldi. Kuzey Kore, dondurduğu nükleer enerji alanındaki programını yeniden faaliyete geçireceğini açıkladı. Bu ABD’ye karşı açık bir meydan okuma aslında. Irak için savaş sebebi sayılan bir hususta yapılan bu çıkışın temelinde Kuzey Kore’ye petrol yardımını engelleyen tutuma bir cevap yattığı belirtiliyor. 1994 yılında ABD ile yapılan anlaşma çerçevesinde Kuzey Kore, iki hafif su nükleer santralı karşılığında, nükleer silah programını dondurma sözü vermişti. Faaliyetine son verilen nükleer santralde, nükleer silah yapımında kullanılan plütonyum maddesi üretiliyordu.
   <br/>
   <br/>
   ABD’nin Kuzey Kore konusunda nasıl bir tavır takınacağı merak konusu. Ancak, Washington’ın gelmesi muhtemel eleştirileri göğüslemek ve gündemi değiştirmek için hedef saptırdığını söyleyebiliriz. Zira, Amerikan medyasına sızdırılan ‘belgeler’e göre İran, Natanz ve Arak kenti yakınlarında 2 gizli nükleer tesis kurmuş bulunuyor. Haberi veren CNN, ABD’nin söz konusu tesislerin varlığını uydu aracılığıyla çekilen fotoğraflarla belgelediğini duyuruyor. Aynı kanala konuşan yetkililerin ve uzmanların görüşleri de ‘felaket’ senaryosunu tamamlar mahiyette. Senato İstihbarat Komisyonu Başkan Yardımcısı, Alabama Cumhuriyetçi Senatörü Richard Shelby’in tepkisi oldukça ciddi: “Haberler can sıkıcı. Yeni nükleer tesislerin hiç gereği yok. Hele İran’ın geçmişte terörist eylemlere destek verdiği düşünülürse.”
   <br/>
   <br/>
   Nükleer silah uzmanı David Albright ise şöyle konuşuyor CNN’e: “Programın kapsamı ve gizlilik içinde yürütülmesi, İran’ın nükleer silah yapımı üzerinde çalıştığı şüphesini uyandırıyor.” Uzman, tesislerin büyüklüğünün bu yoldaki şüpheleri doğrulayacak nitelikte olduğunu da vurgulamaktan geri durmuyor. Yine uzmanların saptamalarına göre, İran’ın nükleer tesisleri ağır su yöntemiyle çalışacak. Aynı yetkililer, bu tür tesislerin Pakistan’da da bulunduğunu vurguladılar ve bu gerçeğin, çekilen fotoğraflarda tesisin ‘Z’ harfi biçiminde görünmesinden anlaşıldığını kaydettiler.
   <br/>
   <br/>
   İran elbette bu açıklamalara karşı çıkıyor ve uygulamaya koydukları nükleer programın sadece sivil kullanım için tasarlandığını söylüyor. Fakat, görünen o ki Atlantik’in öte yakasındaki güç merkezi şimdilik sadece Ortadoğu’da yeni bir sistem arayışı içinde. Öncelik zengin petrol yataklarını güvence altına almak olduğu için Kuzey Kore değil de İran ve Irak ilk etapta hedef haline getiriliyor. Anlaşılan, petrolden mahrum olan Kuzey Kore’nin ABD’nin hedef tahtasına oturabilmesi için daha fazla ‘çaba’ sarf etmesi gerekiyor.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2213), [web.archive.org (arşiv bağlantısı)](http://web.archive.org/web/20030801233437/http://www.aksiyon.com.tr:80/detay.php?id=2213)
