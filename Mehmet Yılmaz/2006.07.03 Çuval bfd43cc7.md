# Çuval

*Mehmet Yılmaz 2006.07.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081139im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Her kavramın zihinlerde uyandırdığı bir anlam dünyası vardır. İnsanlar, kelimelerin bu sihirli gücünden istifade ederler çevreleriyle iletişim kurarken. Şüphesiz, ağızdan çıkan her kavram ya da cümle, o insanın düşünce dünyasına tutulan bir ayna demektir aynı zamanda.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Bu nedenle ifade edilen bir kelâm, onu dile getiren kişinin düşünce dünyasını açığa çıkaran bir turnusol kâğıdı işlevi görür aslında. Nitekim bu durumu anlatan veciz bir ifade vardır: “Üslûb-i beyan aynıyla insan.”
    <br>
     <br>
      İnsanlar gibi toplumlar da şuuraltında biriktirdiği duygu ve düşünceleri birtakım kavramlarla ortaya koyarlar. Hatta koymakla kalmaz bunları tavır ve davranışlarına da aksettirirler. Son birkaç yılda Türkiye’nin Amerika ve Avrupa Birliği ile yaşadığı iki olay bu yönüyle çok önemli. Saddam Hüseyin rejimini devirmek için Irak’a girmek isteyen ABD, Türkiye üzerinden askerî bir cephe açmak istemiş, bu amaçla Ankara ile Washington arasında ciddi görüşmeler yapılmıştı. İki müttefik arasında bir “sinir harbi” şeklinde devam eden bu görüşmeler sırasında Beyaz Saray çevreleri, sonunda baklayı ağızlarından çıkarmıştı: “Türkler at pazarlığı yapıyor.”
      <br>
       <br>
        Elbette bu ifade gayriresmî ağızlardan basına aksettirilmiş olsa da Türkiye’de ciddi bir infial uyandırdı ve Türklerin toplumsal hafızasını birden harekete geçirdi. Çünkü benzer bir olay 1964’te, dönemin Amerikan Başkanı Lyndon B. Johnson’ın İsmet İnönü’ye gönderdiği Kıbrıs mektubunda da yaşanmıştı. 1963’ün son ayında Kıbrıs’ta artan Rum katliamlarının bir soykırımına dönüşmesini engellemek için Ankara’nın adaya asker çıkarmaya hazırlandığı sırada gelen bu mektup, iki ülke ilişkilerinde derin bir yara açtı. Bu yara, Türkiye’nin Irak savaşı öncesi ABD ile yaptığı müzakerelerin “at pazarlığı” şeklinde nitelendirilmesi, ardından tezkere geçmeyince Süleymaniye’de 11 Türk irtibat subayının başına Amerikan askerleri tarafından “çuval” geçirilmesiyle daha da derinleşti.
        <br/>
        <br/>
        Benzer bir durum Avrupa Birliği ile ilişkilerde de görüldü. Türkiye’ye müzakere tarihinin verileceği 17 Aralık 2004’teki zirve öncesi yaşananlar bu kez Lüksemburg Dışişleri Bakanı Jean Asselborn’un ağzından şöyle nitelendirildi: “Türkiye Başbakanı Recep Tayyip Erdoğan Kıbrıs’ı tanımayacağını çok sinirli bir şekilde söyleyince toplantı masasında soğuk bir rüzgâr esti. Uzlaşma metninin üzerinde anlaşmak ise çok zor oldu. Meslektaşlarım tarafından söylenen şu: ‘Türk politikacıların öğrenecek daha çok şeyi var. Biz burada halı pazarlığı yapmıyoruz.’ Sonuç olarak, müzakerelerin başlamasını destekledik. Ancak müzakere masasına 3 Ekim’de döndüğümüzde Kıbrıs Cumhuriyetinin tanınması gibi çok temel bir konu üzerinde Türkiye ile tekrar tartışmak istemiyoruz. Eğer Türkiye ile tekrar bir kriz yaşamak istemiyorsak, Türkiye Kıbrıs Cumhuriyetini tanımalıdır.” Her iki olay, Avrupa ve Amerika ile müzakere yaparken Türkiye’nin muhatapları tarafından nasıl görüldüğünü gözler önüne seriyor.
        <br/>
        <br/>
        İşin doğrusu bu tür olayların bir başka etkisi daha var. O da şu: Kavramlar, tedavülde oldukları dönemde cereyan eden hadiselerden önemli ölçüde etkilenir ve zaman içinde olumlu ya da olumsuz yeni anlamlar kazanabilir. Bu konuda pek çok örnek vermek mümkün. Belki de en güncel olanı “çuval” sözcüğü. Türkler için pek çok atasözüne konu olan ve pozitif algılamaya sahip bu kelime, 4 Temmuz 2003 tarihinde yaşanan olaydan sonra bambaşka bir anlam kazandı artık.
        <br/>
        <br/>
        Sahi ne demişti atalarımız: “Boş çuval dik durmaz.”
        <br/>
        <br/>
        İyi haftalar
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24731), [web.archive.org (arşiv bağlantısı)](http://web.archive.org/web/20071123081139/http://www.aksiyon.com.tr:80/detay.php?id=24731)
