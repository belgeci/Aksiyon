# Seyirci Süper Lig’i özlememiş!

*Mehmet Yılmaz 2011.09.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İki aydan fazladır şike soruşturmasının gölgesinde kalan Süper Lig,  Futbol Federasyonu, yayıncı kuruluş Digitürk ve kulüplerin çağrılarına  rağmen tarihinin en az seyirci ortalamalarından biriyle başladı.
  </font>
 </div>
 <div id="newsText">
  <font class="detail-text">
   <p>
    ‘Maça gelen taraftarlarımıza teşekkür ediyorum. Maça gelmeyip stadın yarı yarıya boş kalmasına sebep olan diğer taraftarlarımızdan da bundan sonraki maçlarda takıma destek vermelerini bekliyorum. İnşallah bundan sonraki maçlarımızı dolu tribünlere oynarız.’
    <p>
     Bu sözler, sezonun ilk maçında Kayserispor’u 3-0 mağlup ederek Spor Toto Süper Ligi’ne iyi başlayan Bursaspor’un teknik direktörü Ertuğrul Sağlam’a ait. Sağlam’ı bu şekilde konuşturan şey ise Bursaspor tribünlerinin yarısı kadarının boş olmasıydı. Hâlbuki Bursaspor taraftarlarının, bırakın şampiyonluk sürecini, takımın vasatı aşamadığı dönemlerde bile her zaman tribünleri doldurmuş ve belli bir standart tutturmuş oldukları bilinen bir durumdu. Hatta son dönemde bazı idmanları 5 bine yakın taraftarın izlediği basına yansımıştı. Zaten o sebeple pek çok insan, “Tribünler Bursa’da bile boştu!” diyerek tepki verdi o manzaraya. Üstelik ilk hafta sadece Bursa’da değil, pek çok yerde tribünlere yeterli rağbet olmadı. Peki, ne oldu da yaklaşık 4 aylık bir hasrete rağmen seyirci Süper Lig’i yalnız bıraktı?
     <p>
      Şike, tek sebep değil
      <p>
       3 Temmuz sabahı başlayan ve etkisi hâlen devam eden şike soruşturması ve sonraki gelişmelerle birlikte ortalama futbolseverlerin belli bir küskünlük, bezginlik eğilimine girdikleri rahatlıkla söylenebilir. Öyle ki ne Futbol Federasyonu’nun ‘Halkımıza duyurulur’ başlıklı bildirisi ve diğer çabaları, ne de kulüp yönetimleri ve spor medyasının çağrıları yeterli karşılığı bulabiliyor kamuoyunda.
       <p>
        Şike soruşturması ve belirsizlik ortamı, Süper Lig kulüplerinin yaz dönemindeki kombine satışlarına çok ciddi bir sekte vurmuştu. Ancak ilk hafta statların doluluk oranının düşük olmasındaki tek sebep, Türk futbolunun içinde bulunduğu kaotik ortam değil. Esasında geçmiş yıllarda da mesela bir Almanya ile kıyaslanabilecek bir seyirci ortalaması olmuyordu Türkiye’de. Yani çok kesif bir düşüş yok belki ama gözle görülür bir gerileme söz konusu.
        <p>
         Boş tribünlerin başlıca sebeplerinden birincisi, ‘ekonomik’ etkenler. Başta Beşiktaş ve Bursaspor olmak üzere kulüplerin hemen hepsi kombine ve bilet fiyatlarına her sene ciddi zam yapıyorlar. Maçlara birkaç kişi gidildiğinde bu fiyatlar katlanmış oluyor.
         <p>
          Pahalı biletlerin dışında bir başka etken ise takımlarının performansını beğenmeyen taraftarlar. Stadyum konforsuzluğu ya da uzaklığı, tribün olayları, maç gün ve saatlerindeki bazı uyumsuzluklar ve zaten taraftar sayısı az olan bazı kulüplerin varlıkları da tribünlerin boşalmasına sebebiyet vermekte.
          <p>
           Bursaspor özelinden gidildiğinde, ‘Beşinci Şampiyon’ adlı Bursaspor kitabının yazarı olan akademisyen Memet Zencirkıran da benzer şeylere dikkat çekiyor aslında. Zincirkıran, görüşlerini “Öncelikle sürmekte olan şike soruşturmasının Bursasporlu taraftarların da futbola iştahlarını kaçırdığı kesin. Bu sürecin sonuçlanmasının uzaması ve kulüp yönetiminin bu süreçte izlediği pasif tavra yönelik olarak taraftarlar arasında bir kızgınlık hâli var ve bu kızgınlıklarını internet sitelerinde yaptıkları açıklamalarla dile de getirdiler. Geçen sezon Bursa’da oynanması gereken Beşiktaş maçı öncesinde meydana gelen olaylar nedeniyle aralarında tribün liderlerinin de bulunduğu çok sayıda Bursaspor taraftarının uzun süre tutuklu kalması ve bu süreçte kulüpten herhangi bir açıklama gelmemesi de tribün gruplarında kulübe karşı bir kırgınlık oluşturdu.” diyor.
           <p>
            Ayrıca çok sayıda taraftarın tribünlerdeki yerlerini almak için 22 Eylül’de Bursa’da oynanacak Beşiktaş maçının geçmesini beklediğini belirten Zincirkıran’a göre tribünlerin boş kalmasının sebeplerinden biri de bilet fiyatlarının yüksekliği: “Şampiyonluk sonrasında enflasyonun yüzde 10 olduğu bir dönemde yönetim kombine ve bilet fiyatlarına yüzde 60’dan fazla zam yaptı. Bu sezon artış yapılmamasına rağmen bilet fiyatlarının yüksekliğinin de boşluklarda önemli etkisi bulunmakta. Bunun yanında sosyolojik bir gerçekliğin de altını çizelim. Tribün ehlinin büyük bir bölümü orta gelir gruplarındaki insanlardan oluşuyor. Ligin ilk haftası bayram sonrasına ve harcamaların yoğun olduğu bir döneme denk geldi. İnsanlar biraz da bütçeyi denkleştirmek için maçları stat yerine kapalı mekânlarda izledi. Bunu da göz ardı etmemek gerekiyor.”
            <p>
             Türk futbolundaki son gelişmelerden sonra tepkisini “Lig hakkında artık yazmayacağımı borsaya bildiririm!” diyerek ortaya koyan ve artık Süper Lig yazıları yazmayan Tanıl Bora ise seyircisizlik sorunu için “Polyannacılık etmek istemem ama biraz iyimser bir görüşle, futbolseverlerin şike soruşturmasının yönetilme/yönetilmeme biçiminden duydukları rahatsızlığın, hissettikleri bıkkınlığın tribünlerin boşalmasında bir miktar etkisi olduğunu zannediyor, daha doğrusu umuyorum.” diyor.
             <p>
              Görünen o ki Süper Lig başladı başlamasına ancak biraz mübalağa edilirse eğer bu gidişle ligin kısaltması olan STSL’nin açılımı ‘Spor Toto Seyircisiz Lig’ olacak!
              <p>
               İLK HAFTANIN SEYİRCİ RAPORU
               <p>
                Fenerbahçe-Orduspor: Shakhtar Donetsk ile oynanan hazırlık maçında taraftarının çıkardığı olaylar nedeniyle Fenerbahçe’nin seyircisiz oynama cezası vardı.
                <p>
                 Manisaspor-Trabzonspor: Özellikle maraton tribününde çok büyük boşluklar vardı. Manisa şehrinin genel bir ilgisizliği vardı zaten. Çok farklı bir tablo olmadı. Trabzon taraftarları ise deplasman tribünündeki yerlerini doldurdu.
                 <p>
                  İstanbul Büyükşehir Belediye-Galatasaray: Devasa bir stat olan Olimpiyat’ta pahalı biletin de etkisiyle özellikle kale arkaları dolarken kapalı tribünlerde büyük boşluklar göze çarptı.
                  <p>
                   Eskişehirspor-Beşiktaş: Nispeten dolu sayılabilecek tribünlere oynanan bir maçtı; ama Eskişehir’in genel ortalamasının altında bir ilgi vardı. Temel sebep pahalı bilet satışı ve maç tarihi idi.
                   <p>
                    Samsunspor-Gençlerbirliği: Beş yıl sonra Süper Lig’e dönen Samsunspor da nispeten dolu tribünlere oynadı; ancak geçen yılki ortalamasının altındaydı ve tribünlerde boşluklar mevcuttu. Maçın cumartesi olması ve bilet fiyatlarının pahalılığı, Samsunspor tribünlerini etkiledi.
                    <p>
                     Ankaragücü-Mersin İdman Yurdu: Ankaragücü’nün yüksek bir tribün ortalaması olmuyordu zaten. Bu maçta da epeyce boşluk vardı. Ankaragücü’nün içinde bulunduğu kaotik durum bunda birinci derecede etkiliydi.
                     <p>
                      Bursaspor-Kayserispor: Tribünlerin yarıya yakını boştu. Pahalı bilet ve kombine satışının az olmasının yanı sıra Beşiktaş maçının tribünlerle ilgili yansımaları da etkiliydi.
                      <p>
                       Medicalpark Antalyaspor-Gaziantepspor: Birkaç yıldır stadyum sorunu yaşayan Antalyaspor, yine boş tribünlere oynamaya devam ediyor. Mardan Stadı’nın şehre uzak olması ve pahalı biletler zaten çok da yüksek olmayan Antalya seyircisinin ilgisini iyice düşürüyor.
                       <p>
                        Kardemir Karabükspor-Sivasspor: Küçük bir stadı olmasına rağmen doldurmakta zorlanan takımlardan Karabükspor’da aynı sorun devam ediyor. Tribünlerin tamamen dolduğunu söylemek mümkün değil.
                       </p>
                      </p>
                     </p>
                    </p>
                   </p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Gazi FELEK, 22 September 2011, 16:36
> Tuttuğun takım kaderin olmasın!  Süper Lig’in süper başlamadığı herkesin malumudur. Gerek seyirci sayılarının azlığı gerek biletlerin pahalılığı gerekse de oynan oyunların zevk vermemesi, birkaç sebepten sayılabilir. Bütün bunlar bir tarafa artık futbolun getirisinden çok götürü olduğu, eğlenceden...

Kaynak: [www.aksiyon.com.tr](http://www.aksiyon.com.tr/aksiyon/haber-30524-seyirci-super-ligi-ozlememis.html), [web.archive.org (arşiv bağlantısı)](http://web.archive.org/web/20131206114922/http://www.aksiyon.com.tr/aksiyon/haber-30524-seyirci-super-ligi-ozlememis.html)
