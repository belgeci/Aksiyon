# “Ben bunların hiçbirine katılmıyorum”

*Mehmet Yılmaz 2006.11.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081457im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Koşa koşa gitmiştim hükümet meydanına. 1970’lerin sonlarıydı. İlkokul öğrencisiydim küçük bir ilçede. Meydanı dolduran insanlara hitap eden kişi Süleyman Demirel’di. Seçim otobüsünün üzerinde, bir sağa bir sola salınarak kükrüyordu adeta: “N’olmuş benim halkıma… N’olmuş benim esnafıma… N’olmuş benim memuruma…” Her vurgudan sonra meydan dalgalanıyor ve heyecan zirveye çıkıyordu.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Demirel mutlu ayrılmış olmalı bu küçük ilçeden... Çünkü insanlar ona ve partisine çok büyük destek vermişlerdi, avuçları kızarıncaya kadar alkışlayarak. İhtimal Demirel de meydandaki ilgiyi görüp, seçimde yüksek bir oy alarak iktidara geleceğini düşünmüştü.
    <br>
     <br>
      Belki o küçük ilçede oylar Demirel’in liderliğini yaptığı AP’ye gitmiş olabilir. Ama Türkiye genelinde Demirel umduğunu bulamadı. 1977’deki seçimlerin mutlak bir galibi vardı. O da meydanlarda “Karaoğlan” fırtınası estiren Bülent Ecevit ve partisi CHP idi. Türk halkı, 1974’te Kıbrıs’a asker çıkarma kararını alan, ABD’nin ambargosuna direnen, haşhaş ekim yasağına meydan okuyan hükümetin başbakanı olarak Ecevit’e sahip çıkıyordu böylece.
      <br>
       <br>
        Seçim sonuçlarını yan komşumuzun çocuklarından öğrendim ben. Aile halk partiliydi. Benim yaşlardaki çocuklarından büyük olanın ismi Bülent, diğerininki de Levent’ti. Baba, çok sevdiği liderinin ismini vermişti büyük oğluna. Sokakta oynarken yanıma gelen iki kardeş, “Sizi yendik. Babam öyle diyor.” sözleriyle sevinçlerini izhar ediyorlardı. Tabii beni karşı kampta gördüklerinden biraz da nispet yapıyorlardı.
        <br/>
        <br/>
        Yokluk yıllarıydı 70’lerin sonları. Çay, şeker gibi temel gıda maddelerini bulmak mümkün değildi. En önemlisi ise gazyağıydı bana göre. Elektrikler sık sık kesildiği için akşamları bizi aydınlatan ‘idare lambası’na gazyağı gerekliydi. Ben ise bütün bunların müsebbibi olarak Ecevit’i görüyor ve Demirel’i bir “kurtarıcı” olarak algılıyordum çocuk aklımla. Benim için “solcu” Ecevit kötülerin, “sağcı” Demirel iyilerin temsilcisiydi o zaman.
        <br/>
        <br/>
        Aradan yıllar geçti. 12 Eylül askerî darbesi sonrası Ecevit bambaşka bir kimlikle çıktı Türk siyasi hayatına. Hem söylemi hem de politik duruşu farklıydı. İhtilal öncesi “yanlışlarında ısrar” eden Ecevit gitmiş, yerine “doğrularında ısrar” eden Ecevit gelmişti sanki. Altı Ok’lu CHP’ye alternatif DSP’yi kurması, inanca saygılı laiklik anlayışını geliştirmesi kendi seçmen tabanı dışındaki insanlardan da ciddi bir karşılık buldu. Parti içinden ve laik kesimden gelen eleştirilere ise hiç aldırmadı. İnandığı doğruları sonuna kadar savunmasını bildi. Hatta devletin en kritik toplantılarında bile…
        <br/>
        <br/>
        Bu noktada üçüncü şahıslardan dinlediğim ve birinci ağızların teyit ettiği tarihî bir olayı anlatmakta fayda var. 28 Şubat günleridir. Devletin en üst düzeyi toplantı halindedir. Katılımcılardan bir grup, hazırladıkları dosyalarla irticanın tehlike boyutlarını aştığını “sert” bir üslupla anlatmaktadır. Konuşmaları sükûnetle dinleyen Başbakan Ecevit, bir anda ayağa kalkar ve elindeki dosyayı masaya hızlıca bırakırken ağzından şu sözler dökülür: “Ben bunların hiçbirine katılmıyorum.” Sonra arkasını dönüp salondan çıkar. Herkes buz kesilir. Dışarı çıkan Ecevit, geri dönmesi için zor ikna edilir ve toplantı başka gündem maddelerinin konuşulmasıyla devam eder.
        <br/>
        <br/>
        Doğru bildiğini her şart altında savunmasını bilen, güç karşısında eğilip bükülmeyen, gösterdiği direncin bedelini bir şekilde hep ödemek zorunda bırakılan Ecevit, aramızda değil artık. Sevaplarıyla günahlarıyla bir döneme damgasını vuran Ecevit’i bu hafta kapağımıza taşıyarak, onun siyasi hayatını, politik duruşunu mercek altına alıyoruz. Umarım yeni nesil, Türkiye’nin içinden geçtiği tarihî süreci Ecevit üzerinden bir kez daha okuma fırsatı bulur ve ülkemizi geleceğe bu tecrübeler ışığında hazırlamaya çalışır.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=25911), [web.archive.org (arşiv bağlantısı)](http://web.archive.org/web/20071123081457/http://www.aksiyon.com.tr:80/detay.php?id=25911)
