# Siyasetçiye biçilen rol sadece kapıcılık mı?

*Mehmet Yılmaz 2007.07.16*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123061349im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Cumhurbaşkanlığı tartışmalarında en çok kullanılan kavramların başında geliyor uzlaşma. 11. cumhurbaşkanı “uzlaşma” ile seçilmeli diyor hemen herkes. Kastedilen ise 22 Temmuz’da yapılacak seçimlerde iktidara gelmesi kuvvetle muhtemel AK Parti’nin Köşk’e çıkacak isim konusunda tek başına karar vermemesi.
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    CHP Genel Başkanı Deniz Baykal da sonunda baklayı ağzından çıkardı geçtiğimiz hafta. “Uzlaşma, Meclis dışından bir aday üzerinde olmalı.” diyerek seçim sonrası izleyeceği “gerilim” stratejisinin ipucunu vermiş oldu böylece. Peki, uzlaşma talebindeki bu ısrar neden? CHP, MHP veya bir başka parti aynı durumda olsaydı gerçekten bir uzlaşma çabası içinde olur muydu?
    <br>
     <br>
      Bu sorunun cevabı çok basit: Elbette olmazdı. Nitekim geçmişte Özal’ın Anavatan’ı da Demirel’in Doğruyol’u da çok düşük oy yüzdesine ve toplumun geniş kesimlerini temsil etmemesine rağmen kendi liderini Çankaya’ya çıkarmaktan çekinmemişti. Muhalefet de bu süreçte ciddi bir rejim krizi tellallığı yapmamıştı. Sahi değişen ne peki?
      <br>
       <br>
        Elbette değişen çok şey var. Özellikle de toplumda. Sosyolojik tabirle Türkiye, “çevre” ile “merkez” arasındaki mesafenin hiç bu kadar kapandığına şahit olmamıştı çünkü. Gerek eğitim seviyesi gerek dünyaya bakış vizyonu ile çevre, Türkiye’nin en dinamik kesimini oluşturuyor bugün. Bu dinamizm, merkezde daha fazla rol alma isteğini uyandırıyor onda. Bir de öteden beri kendisine biçilen “nesne” olma özelliğinden sıyrılmak ve “özne” olmak istiyor. Niçin? Türkiye’nin daha fazla büyümesi ve kalkınması için…
        <br/>
        <br/>
        Ama bu rol kendisine layık görülmüyor öteden beri. Menderes’in Demokrat Partisi de, Demirel’in Adalet Partisi de, Özal’ın Anavatan Partisi de bu rolü oynamaya ne zaman kalktı ise her defasında merkezin aforozuyla karşı karşıya kaldı hep. Kimi zaman darbeyle kesildi önleri, kimi zaman da muhtıra ile… Şartlar değişti, aktörler değişti, partiler değişti ama çevrenin bu makûs talihi asla değişmedi. Peki, ama neden? Bu sorunun cevabını 9 Temmuz’da yayımlanan bir makalede bulmak mümkün. Eski Merkez Bankası Başkanı Yaman Törüner imzalı yazıda çok güzel tasvir ediliyor Türkiye’deki mevcut durum:
        <br/>
        <br/>
        “Bütün dünyada ülkeler elit bir sınıf tarafından yönetilir. Bu sınıf, bürokratlar, medya sahipleri ve çalışanları, yargı organları üyeleri, üniversite mensupları, sanatkârlar ve bunları finanse edenler ile ülkenin zenginleri tarafından oluşturulur. Gelişmekte olan ülkelerde, bu sınıfa ‘silahlı kuvvetler’i de eklemek gerekir.” Yazının devamında siyasetçilere biçilen rol ise şöyle dile getiriliyor: “Siyaset adamları genel olarak yönetici sınıfın temsilcileridirler. Halka söylenmesi gerekeni söyler, ama denileni yaparlar. Bu yüzden, halk, haklı olarak, çoğu zaman siyasetçilerin söylediklerine inanmaz. Yine bu yüzden, siyasetçiler ‘iş yapacak’ değil, ‘denileni yapacak’ kişiler arasından seçilirler.”
        <br/>
        <br/>
        Elitist demokrasi böyle bir şey olmalı sanırım. Halkın teveccühü ile seçilenlerin değil, merkezi elinde tutan seçkinlerin söz sahibi olduğu bir demokratik yönetim anlayışı bu. Siyasetçiye biçilen rol ise apartman kapıcılığından ötesi değil. Apartman sakinleri kendi aralarından bir yönetici seçerler, isteklerini yerine getirmesi, merdivenleri paspaslaması, çöpleri toplaması, bakkaldan gazete ve ekmek alması için bir kapıcı tutarlar. Yaman Törüner’e göre siyasetçiler ‘iş yapacak’ değil, ‘denileni yapacak’ kişilerdir sadece. Tıpkı kapıcılar gibi.
        <br/>
        <br/>
        Uzlaşma ile anlatılmak istenen de belli bu durumda: Bizim belirlediğimiz ve kabul ettiğimiz isimde uzlaşalım. Demokrasi, bu kadar ucuz olmamalı, bu kadar kolay gözden çıkarılmamalı ve bu kadar alaşağı edilmemeli. Hele hele 22 Temmuz’da yapılacak seçimler, “ümmetçileri destekleyen emperyalizm ile ulusalcılığın sandıktaki hesaplaşması” olarak hiç nitelendirilmemeli.
        <br/>
        <br/>
        İyi haftalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27930), [web.archive.org (arşiv bağlantısı)](http://web.archive.org/web/20071123061349/http://www.aksiyon.com.tr:80/detay.php?id=27930)
