# Siyasete derinlik kazandırma vakti

*Mehmet Yılmaz 2005.11.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527114034im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   “Bu ülkeye komünist partisi gerekirse onu da biz kurarız.” sözü Ankara’nın efsane valisi Nevzat Tandoğan’a ait. Bu ifade hangi atmosferde söylendi, bilinmez. Ancak, ihtiva ettiği anlamdan ötürü hemen herkes tarafından bir şekilde kullanılır; özellikle de merkeziyetçi düşünce yapısının hâl-i pürmelâli anlatılacağı zaman.
  </font>
  <!--- Baslik, Spot, Resim kutusu ---------->
  <p>
   <font class="content">
    Aslında merkeziyetçi siyasî sisteme hiç de yabancı değil, üzerinde yaşadığımız topraklar. Hatta Prens Sabahaddin, alternatif sistem önerisi getirirken adem-i merkeziyeti önermiştir Osmanlı’nın son döneminde. Ama bu görüş makes bulmamış, Osmanlı döneminin merkeziyetçi yapısı cumhuriyetimize de intikal etmiştir miras olarak. İttihat ve Terakki’den kalma komitacılık da merkezî bürokrasinin her daim ipleri elinde tutma psikolojisi de o günlerden kalmadır.
    <br>
     <br>
      Bugün Türkiye’de yaşanan siyasi gerilimin altında da bu hakikat var aslında. Devleti de toplumu da tek bir merkezden kontrol etme ve yönlendirme olarak özetlenebilecek söz konusu psikoloji, kireçlenmiş pek çok meselenin çözüme kavuşturulmasının önünde en büyük engel olarak duruyor. Engel olmakla kalmıyor, tekâmül yolunda doğal bir seyir izleyen pek çok toplumsal yapının da bodur kalmasına vesile oluyor.
      <br>
       <br/>
       Örneğin siyaset. Bugün Türkiye’de en kolay eleştirilen kurumlardan biridir siyaset. Kendisine olduğundan fazla anlam yüklenir, bütün problemleri sihirli bir değnekle çözüme kavuşturabileceğine inanılır. Halbuki siyasete biçilen rol ona yüklenen anlamla neredeyse ters orantılıdır ülkemizde. Geçmişten günümüze değişmeyen bir sabite gibidir “siyaset ne kadar sorumluluk alıp inisiyatif kullanırsa bir o kadar müdahaleye açık hale gelir” gerçeği… Bu yüzden toplumun farklı kesimlerinin sahip olduğu düşünceleri ifade etme sanatı olarak siyaset, asla doğal mecrasında akmamıştır ülkemizde. Her zaman müdahaleye açık hale getirilmiş, her defasında tasfiye sürecine tabi tutulmuştur. Bu konuda küçük bürokratik müdahaleleri dikkate almadan sadece cumhuriyet tarihimizdeki askerî darbelere bakmak yeterlidir sanırım.
       <br/>
       <br/>
       Bugün pek çoğumuzun farkına bile varmadan yeri geldiğinde siyasi gelenek yerine devlet geleneğine vurgu yapmamız da bundandır. Zahiren doğru bir yaklaşım gibi görülebilir ilk anda. Oysa tam tersi bir mana ihtiva etmekte; siyasi bir geleneğimizin olmadığını gözler önüne sermektedir aynı zamanda. Nitekim yoktur da… Hangi partimizin geçmişi yüz yıl öncesine uzanıyor ki. Türkiye’yi geleceğe taşıyacak siyasi kadrolar siyasiler midir yoksa devletin ilgili birimleri midir diye sorulacak olsa inanın pek çok insan, bu soruya gönül rahatlığı ile politikacılardır diyemeyecektir.
       <br/>
       <br/>
       İşte denilemediği için cumhurbaşkanlığı gibi kritik kurumlar önem kazanmakta, bu tür makamlar “güvenilmez” kabul edilen ve uzun bir siyasi geleneğe yaslanmayan “politikacıların” uzak durması gereken yerler haline gelmektedir. Aksi girişimler olduğunda da gerilim yükselmekte, toplumda büyük ihtilaflar meydana gelmekte ve birbiriyle didişen gruplar ortaya çıkmaktadır. Tıpkı bugün olduğu gibi.
       <br/>
       <br/>
       Türkiye, her cumhurbaşkanlığı seçimi öncesinde bu gerilimi yaşamak zorunda değil. Siyaset derinlik kazanır, geçmişle geleceğin muhasebesini “dengeli” biçimde yapabilirse Türkiye’nin geleceğini karartan bu yüksek gerilim de sona erer. Tabii, siyasetin oyun alanını daraltanların da aynı muhasebeyi yapması şartıyla. Aksi takdirde bir nesil daha “Biz bu filmi daha önce görmüştük” repliğini kullanmak zorunda kalacaktır. Bence hiç kimsenin bunu söyletmeye hakkı yoktur. Olmamalıdır da…
       <br/>
       <br/>
       İyi haftalar
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Safa Zengin, 02-Aralık-2005
> Bir eksiğiniz var: 
> Aksiyon’da “tarihte bu hafta” diye bir bölümün olmaması bence büyük bir eksiklik. Bu eksikliği gidermenizi temenni ediyorum. Ayrıca, Çankaya Seçimi başlıklı kapak dosyasını çok güzel işlemişsiniz. Derginizin tirajının yirmi binlerde olması büyük kayıp.

### Furkan Alperen, 01-Aralık-2005
> Helal olsun size: 
> Gerçekleri yazıyor, gündemi belirliyorsunuz. Tarafsızlığınız güven uyandırıyor. Sayfalarınızda, sizi eleştirenlere de yer veriyorsunuz. Bunları yaparken tiraj kaygısı da taşımıyorsunuz. Helal olsun size.

### Mehmet Ali Küçük, 29-Kasım-2005
> Halkına güvenmeyen devlet: 
> Ülkemizdeki katı merkeziyetçi yapı, devletin halka olan güvensizliğinin açık bir yansımasıdır. Düşünemeyen, cahil, sürekli nasihate muhtaç bir kitle... Evet, devletçi zihniyet, halkımızı tam da böyle etiketliyor, ve düdüklü demokrasimiz ne idüğü belirsiz bir ucube hâline geliyor. Yine bu kesim, cumhuriyet kelimesine sempati beslediği oranda demokrasiye sevgi duymamaktadır. Dünyanın pek çok ülkesinde yerel yönetimler çok etkinken bu tür korkularla ülkemiz yerel yönetimleri maalesef cılız bürokratik temsilcilikler hâlini almıştır. Doğu ve güneydoğudaki terör olayları merkezî yapının kendini savunmak için kullandığı önemli bir argüman olsa da buradaki insanları devletle barıştırmak yerine itimat etmeme politikası güdülmeye devam edilmektedir.

### Emir Kılıç, 28-Kasım-2005
> Bazen çekingensiniz: 
> Aksiyon’u ilk sayısından beri takip etmeye çalışıyorum. Yayıncılığın tarafsız yapılması gerektiği kanaatindeyim. Sizin tarafsız olduğunuza inanıyorum. Ama bazen öyle yazı, röportaj ve araştırmalarla karşılaşıyorum ki “aman muhatabımız küsmesin, bir daha gelsin” der gibisiniz. Her şeye rağmen bu dergi “en çok okunan” dergidir. Bir ricam var. Son zamanlarda çok satan diğer dergilerin başörtüsü ve cinsellik konularına bu kadar çok değinmelerine karşılık olarak bir şeyler yapar mısınız?

### Arif Sunal, 26-Kasım-2005
> Kapak tasarımı değişmeli: 
> Aksiyon dergisinin içeriği ve sunumuyla daha da ideal bir düzeye yükseltilmesi hepimizin isteğidir. Kapak tasarımı daha canlı, daha sembolik olmalı ve ironik unsurlar da içermeli.

Kaynak: [www.aksiyon.com.tr](http://www.aksiyon.com.tr:80/detay.php?id=22937&yorum_id=6708), [web.archive.org (arşiv bağlantısı)](http://web.archive.org/web/20060527114034/http://www.aksiyon.com.tr:80/detay.php?id=22937&yorum_id=6708)
