# Kutuz hocalardan imam hatiplere din eğitimi

*Mehmet Yılmaz 2006.11.27*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20071123081522im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   ‘Ders yaptığımız cami soğuktu, yaşlı ve rahatsız olan Hocaefendi palto ile derse oturuyor, yine üşüyordu. Biz de üşüyorduk ama ona göre genç ve sağlıklı idik. Hocaefendi’yi rahat ettirmek için dersleri evinde yapmayı teklif ettiysek de kabul etmedi. Biz ısrar edecek olduk, o zaman endişesini dile getirdi: ‘Evlerde Arapça dersleri okumak serbest değil ki, camilerde hocaların nezaretinde okumaya ve okutmaya nisbeten izin verdiler, biz de ondan istifade ediyoruz.’ Yusuf (Karali) Hoca’nın bahsettiği izin Halk Partisi’nin son yıllarında çıkmış bir izindi ve camide olmak şartıyla akaid, tefsir, hadis dersleri ve ilmihal bilgileriyle sınırlı idi; Arapça sarf-nahiv okutmak yine yasaktı.’
  </font>
  <!--- yazar spotunu ayirmak icin koyduk ---->
  <br/>
  <br/>
  <!--- yazar spotunu ayirmak icin koyduk ---->
  <!--- Baslik, Spot, Resim kutusu ---------->
  <p>
   <font class="content">
    Din eğitimi meselesi, Türkiye’de sürekli kanayan bir yara olarak karşımıza çıkan bir konu. Geçtiğimiz günlerde de Milli Eğitim Şûrası vesilesiyle bir kez daha gündeme damgasını vurdu bu mevzu. İmam hatip okulu mezunlarına üniversiteye girişte avantaj sağlandığı çerçevesindeki yapılan tartışmaların ne kadar sağlıklı bir zeminde yapıldığı şüphesiz ayrı bir yazı konusu. Ama ortada bir gerçek var. İnsanlar çocuklarına din eğitimi vermek istiyor ve bunun için de her türlü fedakârlığı yapmaya hazır.
    <br>
     <br>
      Konuyla ilgili beyanatları dinler, haberleri okurken kütüphanemdeki bir esere, değerli akademisyen İsmail Kara’nın hazırladığı “Kutuz Hoca’nın Hatıraları” adlı kitabına tekrar bakma fırsatı buldum. Yukarıdaki anekdottan da anlaşılacağı üzere kitapta Türkiye’de yaşanan din eğitiminin bir kesiti, İsmail Kara’nın babası Mehmet Kara’nın (Kutuz Hoca onun lakabı. Mahalli dilde kutuz kelimesi, kısa boylu insan ya da saçsız veya tıraş edilmiş baş manalarında kullanılıyor) ağzından anlatılıyor.
      <br>
       <br>
        Türkiye’de, 1924 yılında medreselerin, bir yıl sonra da tekkelerin kapatılmasıyla başlayan süreçte Kur’an-ı Kerim’i öğrenmek, dinî eğitim almak neredeyse imkânsız hâle gelmişti. İşte bu dönemde Anadolu’da insanlar çocuklarına din eğitimi vermek için köydeki, şehirdeki hocalara başvurdu. Onlar da samanlıklarda, cami odalarında, ahırlarda Kur’an öğrettiler çocuklara, gençlere…
        <br/>
        <br/>
        Hatıralardan, Anadolu’nun en ücra köşesinde bile nice fedakâr insanın yokluk içinde varlık cilvesi gösterdiği, binbir zahmetle din eğitimi aldığı ve öğrendiklerini çevresiyle paylaştığı anlaşılıyor. Kitap, o dönemde merkezde alınan kararların çevrede nasıl makes bulduğunu da gözler önüne seriyor aynı zamanda. Medreseler kapatılınca re’sen emekliye sevk edilen Dersiam Yusuf Karali Hocaefendi’nin şu hassasiyeti ise, yaşanan zorlukların derecesini göstermesi bakımından hayli manidar: “Tek partili yıllarda, hususen şapka hadiseleri dolayısıyla sürekli göz hapsinde tutulmuş ve takip edilmiş, kendisini gözden uzaklaştırmak için demircilik yapmış bir müderris olarak tedirginliği ve ihtiyatkârlığı bütün nezaketi ile sürüyordu. DP’nin iktidara gelmesinden sonra hocaların, özellikle Oflu hocaların ötede beride icazet merasimleri yapmalarını doğru bulmaz, bu tür hareketlerin hükümet kuvvetlerini Müslümanların aleyhine teşvik edeceğinden endişe eder, tanıdığı hocalara ‘Niçin böyle şeyler yaparak onları uyandırıyorsunuz, mevcut faaliyetleri de tamamen yasaklayacaklar’ derdi.”
        <br/>
        <br/>
        Kıssadan hisse. Türkiye’den en önemli konu insana yapılan yatırım eksikliği bana göre. Dün çok kötü şartlarda kaliteli ama varlıkları bilinmeyen isimsiz kahramanların yaptığı fedakârlığın karşılığı ortada. Şimdi onca imkâna rağmen neden kalıcı ve faydalı işler yapılamıyor, insanlar niye sanal imajların peşinde koşuyor, çeşitli kavramlara ve klişelere takılmadan bunu sorgulamak lazım. Hem de bir an evvel.
        <br/>
        <br/>
        İyi okumalar.
        <br/>
       </br>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=26044), [web.archive.org (arşiv bağlantısı)](http://web.archive.org/web/20071123081522/http://www.aksiyon.com.tr:80/detay.php?id=26044)
