# "Osmanlı'da muhacir olmak ayrıcalıktı"

*Mehmet Yılmaz Bilinmeyen-tarih*

<div>
 <font>
  <img border="0" height="1" src="/web/20050113150014im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050113150014im_/http://www.aksiyon.com.tr/resim/453/24.jpg" vspace="5"/>
  </p>
 </font>
 <font class="content">
  "Bu toplumda var olan birleştirici değerlerin oynadığı rol sanıldığının aksine çok büyük. Bugünkü toplumsal yapımız Osmanlı"dan gelen devamlılığın bir sonucu. Sözkonusu büyük değişim de bu devamlılığın altında gerçekleşti. Türkiye"de çok rahat bir kaynaşma oldu.
 </font>
 <br/>
 <p>
  <font class="content">
   "Bu toplumda var olan birleştirici değerlerin oynadığı rol sanıldığının aksine çok büyük. Bugünkü toplumsal yapımız Osmanlı"dan gelen devamlılığın bir sonucu. Sözkonusu büyük değişim de bu devamlılığın altında gerçekleşti. Türkiye"de çok rahat bir kaynaşma oldu."Tartışılan konuların derinlemesine incelenmediği ülkelerin başında Türkiye geliyor denilse herhalde fazla abartılmış olmaz. En hayatî meseleler polemik virüsüne kurban edilir, tartışılan konulardan ziyâde bunları konuşanların ideolojileri, kültürel birikimleri, geçmişleri ön plana çıkarılır. Siyasetten spora, dinî meselelerden tarihe bakışa kadar uzanan yelpazede hangi konu ele alınırsa alınsın, değişmeyen sabite insanların kendilerini taraf hissetmeleridir.Bu his, Anadolu"nun ücra köşesindeki bir kahvehânede "hükümet kurup hükümet yıkan" insanlar arasında görülebilir; ya da üst düzey akademisyenlerin katıldığı bir platformda... Konular ele alınır, karşılıklı fikirler serdedilir, fakat zaman zaman da konuşulması gereken asıl konu unutulur. Tartışma esnasında saflar belirlenmiş, ortak paydalar ihmal edilmiş ve ne kadar ihtilâf noktası varsa ortaya dökülmüştür çünkü. Sonra da gelsin karalamalar, gitsin yaftalamalar. Bu hercü merç sona erip ortalık sakinleşince de Türkiye"nin çok önemli imkânlara sahip olduğundan; ancak bu dinamiklerin çarçur edildiğinden dem vurulur.Bundan dolayıdır ki bu topraklar üzerinde yaklaşık 200 yıldır her dönemeç başında değişimden, dönüşümden, transformasyondan, yenilikten, yenileşmeden söz edilir. Hatta, başkalarını dönüştürme ameliyesi bir furya hâlini bile alabilir. Fakat, sıra bu değişim ve dönüşümün istikâmeti ile niteliği konusunu anlama noktasına gelince, derinlikli analizlerin o kadar da fazla olmadığı görülür. Tabii ki bunun istisnâları var. Yıllardır, Osmanlı devleti ve toplumu üzerine çalışmalar yapan Prof. Dr. Kemal Karpat bunlardan biri mesela.Yeni bir toplumYıllar önce İngilizce yazdığı kitabı (Osmanlı Nüfusu, Demografik ve Sosyal Özellikleri, 1830-1914) Türkçe neşredilen Kemal Karpat"la göç, kimlik, dil ve Türk toplum yapısını konuştuk. Göç ve kimlik meselesinin sabit olarak kalmadığını belirten Karpat, "Birleştirici unsurlar ne kadar kuvvetli ise yeni bir toplumun dinamikliği de o kadar güçlü olur. Bizim artık yeni bir toplum olduğumuzu kabullenmemiz gerekiyor" şeklinde konuşuyor. Kemal Karpat"a göre, "Türk" kelimesini cumhuriyetin ilk yıllarında olduğu gibi ırkî anlamda değil de sosyolojik tarihî kimlik şeklinde görmek lâzım.Elbette bu yeni toplumsal yapının kökenleri cumhuriyet öncesine uzanıyor. 1830"lardan sonra göçlerin hızla artması, 1850"lerden itibaren kapitalizmin Osmanlı topraklarına girmesi, ulaşım imkânlarının çoğalması ve diğer sosyo-ekonomik faktörler, Anadolu ve Rumeli coğrafyasında yeni bir sosyal yapının ortaya çıkmasında önemli rol oynadı. Bu yeni toplumun kimliği, her ne kadar din birliğine dayanıyor olsa da, siyasî gücünü onun çok ötesinde tarihî tecrübe, siyasî kültür ve dilden alıyordu. Kemal Karpat"a göre, ortaya çıkmakta olan bu yeni toplumun siyasî anlamda "millî" bir kimlik kazanması için şartlara uygun bir ideolojiye ve bu ideolojiyi yayacak bir eğitim sistemi ile bürokrat-entelektüel kadroya ihtiyacı vardı.Ziya Gökalp"in teorisine eleştiriOsmanlı-Müslüman toplumunun içinden geçtiği değişim sürecini tanımlama noktasında Kemal Karpat, Ziya Gökalp"in geliştirdiği teoriye itiraz ediyor. Karpat"a göre Gökalp, olayların gelişimini kendi öz tarihî çerçeveleri içinde incelemek yerine, Batı sosyolojisinin kalıplarını bu gelişimin üzerine geçirmiş bir düşünce adamı. Buna göre, nasıl Roma İmparatorluğu parçalandıktan sonra birçok devlet ortaya çıkmış ise, Osmanlı devletinin dağılmasına müteâkiben de uzun süre kimliği tanınmamış olan Türk milleti yeniden tarih sahnesine çıkmıştır. Etnik kimliği "millî" kimlikle bir tutan bu görüş hakkında Kemal Karpat"ın kanaati, sağlam bir temelden mahrum olduğu yönünde. "Ziya Gökalp, milliyetçiliğin ana dayanaklarından biri olan bir mit yaratmak istemiştir" diyen Karpat"a göre Gökalp"in miti Turan"dı. Fakat, onun bu miti modern sosyolojiye dayanan millet kavramı ile pek bağdaşmıyordu. Ya da Gökalp onu gereği gibi bağdaştıramamıştı. Modern milliyetçilikte mit, bir gerçek halini alıyor ve siyasi hareket dinamiğinin ana güçleri arasında yer ediniyor. Tarihte kabile, aşiret gibi büyük toplulukların siyasi kimlik olmaya başlayınca ulaşmak istedikleri üstünlüklerini ifade eden mitler oluşturduğunu dile getiren Prof. Karpat, örnek olarak da Roma İmparatorluğu"nun kurucuları sayılan Romulus ve Remulus"un bir kurt tarafından emzirilmelerini veriyor. "Türklerde bozkurt miti mevcuttur" diyen Karpat"a göre, kurt ya da arslan gibi güç timsali olan varlıklar siyasileşmekte olan bir kavmin bir çeşit anası ya da babası oluyorlar. Böylece mitler somut bir gerçek haline gelerek başlı başına bir varlık ve hayatiyet kazanıyor.Türk toplumunun ayakta kalma sırrı"Bu toplumda var olan birleştirici değerlerin oynadığı rol sanıldığının aksine çok büyük" diyen Kemal Karpat, bugünkü toplumsal yapımızın Osmanlı"dan gelen devamlılığın bir sonucu olduğunu vurguluyor. Sözkonusu büyük değişim de bu devamlılığın altında gerçekleşti. Türkiye"de, çok rahat bir kaynaşma olduğunu dile getiren Karpat, nüfus hareketleri sonucu Anadolu ve Rumeli"ye yerleşenlerin, içine girdikleri topluma kolayca uyum sağladığını ve o toplumu güçlendirdiğini söylüyor. Prof. Karpat"a göre, Türkiye"nin bu kadar toplumsal sorunla karşılaşmasına rağmen ayakta kalmasının sırrı burada yatıyor.Karpat, "Politik ayrım düşüncesi olmayan etnik gruplardan oluşan bir toplum için bu zafiyet değildir. Aksine müşterek noktaları olan grupların ayrı ayrı yerlerden gelmesi o toplumu güçlendirir" görüşünde. Mesela, Çerkezlerin burayı vatan kabul ederek, neredeyse yerli halktan daha fazla milliyetçi duygulara sahip olmalarının altında bu gerçek var. Bugünkü Türkiye"nin ve Türk toplumunun nasıl oluştuğunu tespit etmek, bir devletin oluşumunda nüfusun oynadığı rolü belirtmek amacıyla araştırmalara başladığını dile getiren Prof. Karpat, "Bu bağlamda, Osmanlı tarihinde önemli bir yeri olan göçlerin yeteri kadar incelenmemesi büyük bir talihsizliktir" diye konuşuyor.Türk toplumu, iç ve dış göçlerin mahsulüNitekim ilk çıkan kitabında, 19. yüzyılda Osmanlı devleti sınırları içerisinde yaşayan nüfusun kabaca sayısını veren ünlü tarihçi, belirli bir süre içerisinde nüfus nisbetlerinin nasıl değiştiğini gösteriyor. Bu sayıları verirken de bazı nüfus, etnik ve din gruplarının nasıl değiştiğini gözler önüne seriyor. Önce rakam olarak nüfusu tespit ederek, sonra da bu nüfusun yerleştiği yerlere bakarak bu karışımın nasıl meydana geldiğini analiz etmeyi hedefleyen Karpat"a göre, bugünkü Türk toplum yapısı iç ve dış göçlerin bir mahsulü. Karpat, eskiden 15-20 yılda bir ve fetihten hemen sonra yapılan tahrirler veya sayımların ilk modern olanının 1831 tarihli nüfus sayımı olduğunu ifade ediyor.Osmanlı"daki nüfus hareketlerini kavrayabilmek için bunların ne zaman ve hangi sebeplerle başladığını da bilmek gerekiyor. Prof. Kemal Karpat"ın verdiği bilgilere göre, 18. yüzyılın sonları ile 19. yüzyılın başlarında Osmanlı devletinde Müslüman nüfusun sayısında bir azalma oldu. Bunun ana sebebi, uzun yıllar Rusya ve Avusturya ile devam eden savaşlar. 1830"a kadar yaklaşık 50 yıl süren savaşlar sırasında çok sayıda Müslüman erkek hayatını kaybetti. Ancak, bu tarihten sonra Müslüman nüfusta önemli bir artış göze çarpıyor. Sebebi de göçler. Osmanlı devleti toprak kaybedince orada yaşayan Müslüman nüfus göç etmeye başlıyor. Mesela, Kırım"da yaşayan Müslüman halk Anadolu ve Rumeli"ye geliyor. 1862-65 yılları arasında Kafkaslarda yaşayan Müslümanlar da tercihlerini Anadolu"ya göç etmekten yana kullanıyor. Balkanlardan, Orta Asya"dan, Kafkaslardan, Kırım"dan gelen bu göç dalgası zaman zaman çoğalarak zaman zaman da azalarak, ama hiç duraksamadan devam ediyor. 1932-37 yılları arasında Balkanlardan 1 milyon insan, Anadolu"yu yurt edinmek için eski topraklarını terk ediyor.Neden Anadolu tercih ediliyor?Osmanlı coğrafyasının çeşitli bölgelerinde yaşayan Müslüman ahalinin neden Anadolu"yu tercih ettiğini Prof. Karpat şöyle açıklıyor: "Gelenler, Türkiye"deki toplumla kendisi arasında tarih, kültür ve din birliği görüyordu. O devirde, Bulgaristan"da, Bulgarca konuşan Müslüman bir Pomak, vatanı olarak Türkiye"yi görüyordu. Balkanlardan gelen muhacirlerin, Pomak, Boşnak, Arnavutların hemen hepsi "Türk" değildi. Ama bunlar kendilerini siyasî olarak "Türk" görüyordu. Oradaki Hıristiyan ahali de onları, Türklerin ve Osmanlının bir devamı şeklinde kabul ediyordu."Nüfus hareketlerini ve göçleri sadece insan naklinden ibâret zannetmek doğru değil elbette. Göç edenler arasında başka bir geleneğe ve kültüre sahip askerler, elitler ve birikimli insanlar bulunuyordu. Dolayısıyla, bu insanlar yerleştikleri yeni topraklarda birtakım değişiklikler meydana getirdiler. Tabii, geldikleri yere, toprağa ve halka uyum sağlamada çeşitli zorluklarla da karşılaştılar. Ancak, bütün bunların karşılıklı bir alışveriş olduğu görüşünde Prof. Kemal Karpat. Davranışta, düşüncede, hayat tarzında köklü değişiklikler meydana getiren bu uyuşma sürecinde etkileşim, yerli kültürün ananelerini alma ve göçmen kültürünü verme şeklinde gerçekleşiyor. Karşılıklı etkileşim süreci sonrasında ise ortak bir kültür paydası oluşuyor: Müslümanlık ve Osmanlı siyasi kimliği. Tarihçi Kemal Karpat, Anadolu ve Rumeli"ye Osmanlı coğrafyasından gelen göçün bu ortak kültür paydasından kaynaklandığını savunuyor. Elbette, sözkonusu halkların aynı idare altında yaşıyor olmaları da bir diğer faktör olarak göze çarpıyor.Muhaciri hoş tutma kültürüGöçlerin yeni bir toplum oluşturma konusunda yaptığı katkıyı anlatırken Prof. Karpat bir başka önemli ayrıntıya dikkat çekiyor: "Her yerde olduğu gibi Osmanlı devletinde de göçmenler fakirdir, geldiği toplumun yabancısıdır. Sosyal sınıf olarak da en alt tabakada yer alırlar. Halbuki Osmanlıda muhacirler iyi karşılanmıştır. Bunun temel sebebi İslam kültüründe yer alan muhacire iyi muamelede bulunma felsefesinin özümsenmesidir." Nitekim, yerli halk da muhacire yardımcı olmak için elinden gelen yardımı esirgememiştir. Böylece, büyük bir kaynaşma kolayca halledilmiştir. Modern Müslüman sosyolog ve düşünürleri, mesela Hindistan"da İkbal, İran"da Ali Şeriati, göçlerin yani eski deyimle hicretin İslam tarihinde oynadığı rolü vurgulamışlardır.Kaynaşma sürecinde muhacirin ana amacı alt tabaka yaşamından kurtulmak ve toplum içinde yükselmektir. Karpat"a göre bunun iki yolu vardı: Ya müteşebbis olarak zengin olacak ya da tahsil görerek makam ve mevki sahibi... "Bundan dolayı her muhacirde müteşebbislik ruhu vardır" diyor Prof. Karpat ve ekliyor: "Amerika"nın en büyük zenginlerinin muhacirler olduğu unutulmamalı. Yine Türkiye"de ilk endüstri kurucuları arasında muhacirlerin yer alması, fabrikalar kurması tesadüf değildir."Kaynaşmada ticaret dilinin önemiProf. Karpat, nüfus hareketleri ile beslenen ve çok farklı toplumsal katmanların kaynaşmasıyla meydana gelen yapılarda kimlik problemleri olabileceğine dikkat çekiyor. "Kimlik meselesi yalnızca kendi tarafınızdan değil, aynı zamanda karşı taraftakilerin sizi nasıl gördüğü ile de ilgilidir" diyen Kemal Karpat, bu noktada en önemli unsurun dil olduğunu söylüyor. Bir göçmenin ayakta kalabilmesi için gittiği yerin ana lisanına vâkıf olması lâzım. Mesela, ABD"ye göç eden birinin İngilizce"yi bilmesi, dahası Amerikan kültürünü özümsemesi gerekiyor.Farklı toplumsal tabakaların birbiri ile entegrasyonunda ticaret dilinin önemini vurguluyor tarihçi Karpat. Ana dilin ticaret lisanı olmasının kaynaşmayı hızlandırdığına dikkat çeken Karpat"a göre, müteşebbis bir muhacir toplum içinde belli yerlere gelebilmesi için ticaret dilini öğrenmek zorunda kalıyor. Prof. Kemal Karpat, "Mesela, ticaret dili Türkçe ise senin bir müteşebbis olarak Türkçe"yi çok iyi bilmen lâzım. Bence, Türkiye"de, Kürt meselesine bir de bu açıdan yaklaşmakta fayda var" diyor. Meselenin kültürel boyutunun altını çizen Karpat"ın bu konudaki fikirleri şöyle: "Bu coğrafyada, Müslümanların doğurduğu ortak İslam-Osmanlı kültürü var. Bu bir ortak kültürdür. Kürt meselesinde zayıflık hem ekonomide hem de kültürde yaşanıyor. Eskiden Batı ile ticaret yapanlar Fransızca bilirdi. ABD"nin yaptığı gibi ekonomiyi güçlendirerek ticaret lisanını kuvvetlendirmek ana hedef olmalı. Böylece, Kürt meselesini toplumsal anlamda çözmek mümkün hale gelebilir."Gizli nüfus hareketleriBugünkü Türkiye"nin toplumsal yapısının oluşumunda tehcirlerin de önemli rol oynadığını hatırlattığımızda Kemal Karpat, Osmanlı devletinin hakimiyeti sırasında ülke sınırları içerisinde başka tipte göçlerin yaşandığını belirtiyor. Bunların ana amacının ülke güvenliğini ve sosyal istikrarı sağlamak olduğunun altını çizen Karpat"a göre, yerli idareden memnun olmadıkları için ya da siyasi çekişmeler sebebiyle bazı kimse ve grupların Rumeli ve Anadolu"ya yerleştirilmeleri gibi bazı göç çeşitleri de oldu. Anadolu"daki tehcir hareketinden sonra gizli Ermeniler"in var olduğu şeklindeki iddialar hakkında ise Karpat, bunun o kadar resmiyette görünmediğini dile getiriyor. "Ancak, oturup konuşulunca bazıları dedelerinin Ermeni olduğunu söylüyor" diyor ve şöyle konuşuyor: "Bazıları kendilerinin ne olduğunu açıkladılar zaten. Ben çok fazla olduklarını sanmıyorum."Gizli nüfus hareketlerinin çok uzun süre gizli kalamayacağını hatırlatan Prof. Karpat, tarih boyunca din değiştirmeye maruz bırakılan bölgelerde bu türlü gizli kalan insanların var olduğunu söylüyor.
   <br>
    <br>
     ATATÜRK"ÜN MÜBADELE POLİTİKASI BAŞARILI
     <br>
      Batı Trakya denen bölge, Kavala"dan Selanik"e kadar uzanan bir bölgenin ismidir. Yunanistan"ın amacı, o bölgeyi Hellenizm doğrultusunda Yunanlaştırmaktı. Onlar için bu çok önemli bir politikaydı. Oradaki Türk nüfusu yok ederek, ezici bir Yunan nüfusu istihdam etmek istiyorlardı. Mübadele ile bunu başardılar. Bu bölgede Müslümanların yanı sıra Slav kökenli Bulgarca konuşan insanlar da vardı. Onlar da Yunanlaştırıldı. Amaç, yüzde 92"si Rumlardan oluşan bir nüfus meydana getirmekti. Yunanistan bunu başardı.Mübadelenin bizdeki durumu ise şöyleydi: Ege"de çok zengin, ekonomik kaynakları olan Rumlar vardı ve mübadele sırasında öncelikle bu insanlar gönderildi. Eğer bu olmasaydı, Türk ekonomisini kontrol edebilirlerdi. Mübadele olayı tarihte bir ilktir ve Atatürk bunu sulh yoluyla başarmıştır. Bu politikanın temelinde, Doğu Akdeniz"e hakim olan iki ülkenin dost olması politikası yatıyordu. Aralarında problem çıkaracak pürüzü ortadan kaldırmak hedeflenmişti. Akıllı bir hareketti. Her iki ülkenin de lehineydi. Rumlar, Selanik bölgesine yerleşmemiş olsaydı homojen bir yapı oluşmayacaktı ve azınlıkta kalacaklardı. Mübadele ile Türkiye ile Yunanistan arasındaki ana pürüzler halledilmiştir. Şimdi, bu anlamda çözüm bekleyen iki sorun olarak sadece Doğu Trakya ve Kıbrıs kalmıştır.
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2856&yorum_id=1), [web.archive.org (arşiv bağlantısı)](http://web.archive.org/web/20050113150014/http://www.aksiyon.com.tr:80/detay.php?id=2856&yorum_id=1)
