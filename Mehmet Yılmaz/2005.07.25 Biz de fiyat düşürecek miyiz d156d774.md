# Biz de fiyat düşürecek miyiz?

*Mehmet Yılmaz 2005.07.25*

<div bgcolor="#FFFEF6">
 <font>
  <img border="0" height="1" src="/web/20060106085050im_/http://www.aksiyon.com.tr/images/blank.gif"/>
 </font>
 <font class="content">
  <p>
   <font class="content">
    Geçen haftayı İstanbul dışında geçirdim. Karşılaştığım hemen herkes televizyonlarda yayımlanan reklamlardan hareketle, “Siz de fiyatınızı düşürecek misiniz?” diye sorup durdu. Şüphesiz, insanlar merak ediyor, üç derginin aynı anda hem yayın günlerini değiştirmesinin hem de fiyatını düşürmesinin nasıl sonuçlanacağını… Tabii bir de Aksiyon’un tavrını…
   </font>
   <p>
    <font class="content">
     Öteden beri medyanın başvurduğu yöntemlerden biridir fiyat düşürerek tiraj artırma stratejisi. Özellikle de okur kaybının en fazla olduğu yaz aylarında. Ancak bu stratejinin uzun vadede başarılı olabilmesi için başka yöntemlerle desteklenmesi gerekir. İlk başta da okuru tutacak nitelikli bir muhteva ve sade bir mizanpajla… Elbette bunlar yapılsa bile yeterli değildir. Zira, haberle yorumu, bilgiyle perspektifi aynı anda dergisinde okumak ister okur. Ayrıca, kendini, yani insanı görmeyi arzu eder derginin sayfaları arasında… Olmayınca da merak saikiyle satın aldığı dergiyi birkaç hafta sonra yüzüstü bırakıverir.
     <br>
      <br>
       Bugün, genelde bu noktalar ıskalandığı için Türkiye’de haftalık haber dergileri “çok” satmıyor. Bir dönem siyasî ve ideolojik duruş prim yapıyor diye dergiler de bu konjonktüre göre bir yayıncılık çizgisi izlemişti. O dönem bitince de sahneden çekilmek zorunda kaldılar birer birer. Devrimcilik şarkılarının ayyuka çıktığı bir dönemde bu kez aynı koronun bir parçası haline geliverdiler, sonra da özgürlükler, serbest piyasa ekonomisi vs. diyerek başka bir vadiye savruldular. Gelinen nokta ise bir süredir suyun bittiğini gösteriyordu zaten. İnsanı sadece ‘zevki’ ve ‘hazzı’ için yaşayan bir varlık gibi gören bu yayıncılık anlayışının okur tarafından bir gün cezalandırılacağı muhakkaktı. Nitekim öyle de oldu. Satışlar dibe vurdu.
       <br/>
       <br/>
       Şimdi, “özeleştiri” yapılarak bu yanlıştan dönüleceğinin sinyallerinin verilmesi oldukça sevindirici. Umarım, bu yeni açılım yaz aylarıyla sınırlı kalmaz ve kararlı biçimde devam ettirilerek dergi okurlarının sayısı yüz binlere, hatta milyonlara çıkarılır. Bugün Time dünya çapında 5,5 milyon satabiliyorsa, Türkiye’de yayımlanan bir haber dergisi de yüz binleri aşan tirajlara neden ulaşmasın ki? Yeter ki okurun kalbini kazanacak doğru yöntemleri bulabilelim.
       <br/>
       <br/>
       Ancak, ortada bazı gerçekler de yok değil. Türkiye’deki mevcut medya yapısında gazete ve televizyonların daha baskın olması, reklam ajanslarının bu yapı ile paralel hareket etmesi, abonelik sistemi yerine ısrarla bayi satışının teşvik edilmesi dar bir bantta rekabet eden haber dergilerini daha da zor durumda bırakıyor. Bir de rekabet, yeni okurlara ulaşmak yerine rakip yayın organının müşterileri üzerine olunca dergiler kendi bindikleri dalı kesmiş oluyor.
       <br/>
       <br/>
       Refiklerimizin uygulamaya koyduğu fiyat düşürme politikası, dergi piyasasına yeni okurlar kazandıracağı için gayet olumlu bir gelişme. Ayrıca, habercilik konusunda ciddi bir rekabetin olması da haber dergiciliğinin geleceği açısından oldukça faydalı. İnşallah geçen hafta başlayan süreç akim kalmaz da haber dergiciliğine yeni bir soluk gelir.
       <br/>
       <br/>
       Peki, Aksiyon da fiyatını düşürecek mi? Elbette biz bu furyanın dışındayız şimdilik. Gelir geçer değil de on yıllar boyunca bizimle olmaktan gurur duyan okuyucular kazanmanın daha kalıcı olduğunu düşünüyoruz. Tiraj yarışında birinci olmak kadar haber konusunda okurlarımızla gönül bağı kurmak da bizim için önemli çünkü…
       <br/>
       <br/>
       İyi haftalar.
       <br/>
      </br>
     </br>
    </font>
    <br/>
    <!---- YAZI SONU ----------->
   </p>
  </p>
 </font>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=22199&yorum=5428), [web.archive.org (arşiv bağlantısı)](http://web.archive.org/web/20060106085050/http://www.aksiyon.com.tr:80/detay.php?id=22199&yorum=5428)
