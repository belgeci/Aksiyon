# Tecdid, Bediüzzaman ve Aksiyon

*Mehmet Yılmaz 2006.03.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060519161930im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Haftalardır süren tatlı telaş bu hafta sona erdi. Elinizdeki dergiyle yeni heyecanlara yelken açıyoruz şimdi. Aynı duyguları okurlarımız da hissediyor sanırım. Gönderdikleri destek mesajlarıyla arkadaşlarımıza güç ve kuvvet veriyorlar. Hepsine şükran borçluyuz.
  </font>
  <!--- Baslik, Spot, Resim kutusu ---------->
  <p>
   <font class="content">
    Yayın organlarında yapılan değişimler farklı mülahazalara yol açar genellikle. Kimileri için her değişim şeksiz ve şüphesiz iyidir. Sorgulama ihtiyacı hissetmeden kabullenilir gerçekleştirilen değişiklikler, ortaya konan yenilikler.
    <br>
     <br>
      Kimileri bu konuda daha muhafazakârdır. Değişimin dinamiklerine bakarak bir hükme varır. Geçmişle irtibatı koparan her değişim kabul edilmesi asla mümkün olmayan bir girişimdir onların nazarında. Yayın organının kişilik ve kimliğinin zedelendiğini düşünür.
      <br>
       <br/>
       Şüphesiz bu iki zıt kutup dışında farklı düşünenler de vardır. Şeklî değişiklikler önemli değildir onlar için. Ambalajdan ziyade muhtevaya bakarlar. Yayın politikasındaki değişikliklere dikkat kesilirler. Mihenk taşı olarak görürler, dönemsel dalgalanmalar sırasında bir yayın organının vereceği refleks tepkileri. Şüphesiz asıl niyetleri bu değişim dinamiğinin geçici mi yoksa kalıcı mı olduğunu kestirebilmektir.
       <br/>
       <br/>
       Bir yayın yönetmeni için en zor görev de burada başlar işte. Hem okurun heyecanını diri tutmak için yeniliklere kapı aralamak zorunda hem de bu değişimi sorumlu olduğu yayın organının geçmişiyle irtibatını koparmadan yapmak... Vurgulamak istediğim husus sadece şekilsel bir değişiklikle ilgili değil tabii ki. Elbette yayın politikası da dâhil buna…
       <br/>
       <br/>
       Bir süredir Aksiyon'da farklı bir hareketlilik gözleniyor diye yorumlar yapılıyor sağda solda. Sayfa sayımızın arttığından, okunacak çok fazla doyurucu dosya olduğundan, güçlü kalemlerin dergimizde yazmasından bahsediliyor. Asıl üzerinde durdukları husus ise aktif haberciliğimiz ve gelişmeler karşısında yayın politikası olarak gösterdiğimiz dik duruşumuz.
       <br/>
       <br/>
       Bu konuda benim yorum yapmam doğru olmaz. Sadece şunu söyleyebilirim. Aksiyon, haber dergiciliğine farklı bir bakış açısı kazandıran bir dergi. Bu özelliğini kaybetmeden geleceğe emin adımlarla yürüyor. Şimdi yeni yazarlarıyla birlikte gözünü çok ileri noktalara dikmiş durumda…
       <br/>
       <br/>
       Bu hafta muhtevada ve tasarımda yaptığımız değişikler bu yolda atılmış küçük birer adım aslında. Dikkatinizi çekmiştir sanırım. Kapak tasarımında resimli anonslardan vazgeçildi. Üçlü kırmızı çerçevenin eksik olanı tamamlandı. Belli tempoda koşan bir derginin arada yaptığı yayın hamlelerini hatırlaması için üst çerçeveye bir çentik atıldı. Ta ki ne geçmiş ne de gelecek unutulsun diye…
       <br/>
       <br/>
       İç sayfalardaki başlıklarda küçük harflere dönüldü bu sayıdan itibaren. İki sayfaya yayılan büyük başlıklara da veda edildi. Başlık, spot ve yazar isimleri bir bütün haline gelmiş oldu böylece. Yazı fontları ile ara başlıklar da bu çerçevede değiştirildi.
       <br/>
       <br/>
       Bazı bölümlerde değişiklikler yapıldı bir de… Örneğin çengel bulmaca klasik olanıyla değiştirildi. Okurlardan gelen yoğun istek üzerine üç boyutlu resimler yeniden yer buldu sayfalarımızda. Alışveriş, iş dünyası ve bilim sayfaları ihdas edildi. Ayrıca minik kulis köşeleri açıldı. Derginin son bölümünü daha keyifli hale getirmek amacıyla okur hattının yeri değiştirildi. Dergideki hareketlilik internet ortamına da yansıdı. Web sitemiz tamamen yenilendi ve daha fonksiyonel hale geldi.
       <br/>
       <br/>
       Başta da belirttiğim gibi her değişim bir heyecandır. Ama aynı zamanda da bir risk. Aksiyon'daki değişim dinamiği "tecdid" ilkesine dayalı. Bu anlamlı sayıda vefa borcumuzu "tecdid" kavramını günümüz insanına en veciz şekliyle ifade eden Bediüzzaman Said Nursi'yi kapağa taşıyarak göstermek istiyoruz.
       <br/>
       <br/>
       Biz ufukta beliren yeni bir dünyaya doğru Aksiyon olarak koşmaya başladık bile. Hadi ne duruyorsunuz, siz de katılın bize. Hep beraber geleceği kucaklayalım sevgi ve yaşatmak için yaşama duygusuyla birlikte…
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### İbrahim Şahin, 28-Mart-2006
> Gerçekten kaliteli: 
> Aksiyon dergisinin eski okuyucularındanım ve hâlâ severek okumaktayım. Yalnız durum şu anda biraz farklı; çünkü yurtdışındayım. Azerbaycan’da okuyorum. Aksiyon buraya biraz geç ulaşıyor. Yine de konuları çok beğeniyorum. Buradaki Azerî arkadaşlara tavsiye ediyorum; çünkü gerçekten kaliteli bir dergi.

### Şükrü Genç, 27-Mart-2006
> Kalite sürekli artıyor: 
> Aksiyon’un kalitesi her geçen gün artıyor. İçi daha dolu, daha çekici. Bu inşallah tiraja da yansır. Üç boyutlu resimleri tekrar vermeye başlamanız çok güzel. Bir de Tırsak Tâcimiz geri gelse daha  güzel olacak... (Sanki çengel bulmaca daha iyiydi!)

### Mehmet Ali Ağar, 27-Mart-2006
> Kapak konusu çok isabetli: 
> Bediüzzaman’ın kapak yapılmasını çok isabetli bulduk. Ayrıca, Ahmet Taşgetiren ve Ali Bayramoğlu’nun Aksiyon’a renk katacağını düşünüyoruz.

### Alaattin Çankaya, 27-Mart-2006
> Kendimi şanslı hissetmekte haklıymışım: 
> Kendimi bir Aksiyon okuru olarak şanslı hissetmekte haklıymışım. Bu tam bir dergi. Türkiye Cumhuriyeti'nin yüceltilmesine, gerçekten asrı aşma iddiasındaki milletimizin şanına layık bir mecmua. Yüzüm kızarmadan ailemle beraber okuyabildiğim; milletime, tarihime, namusuma, hak ve hürriyetlerime saygılı, tribün kaygısı gütmeyen, rengini milletin özünden alan ve hatta bütün insanlığı dahi kucaklayacak kadar geniş kanatlı bir dergi... Emeği geçenlere teşekkürü az buluşumun verdiği heyecanı yaşıyorum. Mübalağadan hiç hoşlanmadığım halde tarihin sessizce kayıt yaptığını da bilmek yalnız olmadığımızı gösteriyor. Şimdi okur olarak bizler elimizden geldiğince destek olmalıyız. Gerçek itibar er-geç sahibine ulaşacaktır bir gün. Gönüller dolusu sevgiler Aksiyon emektarlarına ve vefalı okurlara.

### Emin Mehter, 25-Mart-2006
> İyi yoldasınız: 
> Aksiyon'un birkaç alanda birden yaşadığı değişimi hayretle ve sevinçle takip edenlerden biriyim. Web sitenizin de farklı tarzı çok güzel olmuş. Tebrik eder, başarılarınızın devamını dilerim.

### Ahmet Çuval/ABD, 24-Mart-2006
> Aksiyon bağımlılık yapıyor: 
> Yeni web sayfası çok harika olmuş. Yükleme hızında da artma var. Detaylar bir yana, bu dergi ciddi manada bağımlılık yapıyor. Birbirinden ilginç dosyaları okuyacağım derken işlerim aksıyor! Yeni yazarlarınıza hoşgeldiniz diyorum. Derginin kalitesinin artarak devam etmesi ümidiyle...

### Ahmet Sadık Acar, 23-Mart-2006
> Derginizden çok memnunum: 
> Yayımladığınız dergiden çok memnunum. Türkiye’nin gerçeklerinden bahsediyor. Hepinizden Allah razı olsun.

### Sevinç Özboncuk, 23-Mart-2006
> Bayramoğlu ve Taşgetiren’e çok sevindim: 
> Derginizi zaten takip ediyordum. Ali Bayramoğlu ve Ahmet Taşgetiren’in aranıza katılmasına çok sevindim.

### Mustafa Saim Yılmaz, 23-Mart-2006
> Dünya dergisi olma yolunda emin adımlar: 
> Derginin yeni yüzü ve giderek iyileşen muhtevası için sizleri tebrik ederim. Aksiyon’un bir dünya dergisi olma yolunda emin adımlar attığı artık daha iyi hissediliyor. Bu anlayışta, bu bilinçte bir dergiye dünyanın ve özellikle İslam coğrafyasının ihtiyacı var. Bunun için Bediüzzaman’ın fikirleri bu dosyayla sınırlı kalmamalı, onun yüksek anlayış ve ferasetinin mahsulü çağı aşan içtimai çözümleri daha orijinal dosyalarla duyurulmalıdır.

### Kenan Koparmaz, 23-Mart-2006
> Fiyat düşerse kalite de düşer: 
> Aksiyon’u iki senedir ilgiyle takip eden bir okuyucuyum. Diğer haftalık dergiler fiyat indirimi yapınca bazı okurlarımız da Aksiyon’dan bu yönde bir beklentiye girdi. Bu beni sıkıyor. Bu tür isteklere hak vermiyorum. Aksiyon kaliteli bir iş yapıyor. Fiyat düşerse kalite de düşer kanaatindeyim.

### Yusuf Nizipçi, 23-Mart-2006
> Niye diretiyorsunuz?: 
> Tırsak Taci bölümünü de tekrar eklerseniz çok seviniriz. Bu konudaki talepleri neden yıllardır görmezden geliyorsunuz anlamıyorum.

### Seyyid Ahmet Aydın, 22-Mart-2006
> Beklentiler tam gerçekleşmedi: 
> Dergimizi çıktığı ilk günden beri alıyorum. O günden bugüne çok güzel gelişmeler oldu. Fakat derginin bazı noktalarda bu kadar diretmesini anlamıyorum. Daha önce orta sayfalarda verdiğiniz fotoğraflar sonradan "Sözün Ötesi" olarak ilk sayfalarda yer aldı. Ancak uzun zamandan beri bu fotoğrafları maalesef göremiyoruz. Bir diğeri de bence derginin eski okurlarının hepsinin üzerinde ittifak ettiği bir konu: Tırsak Taci. Tırsak Taci'yi de dergimizde görmek istiyoruz. Son değişiklikler güzel olmuş. Yolunuz açık olsun.

### İkram Özdemir, 22-Mart-2006
> Görüntüsü güzel, muhtevası zengin: 
> Aksiyon dergisinin müdavimlerindenim. Çıktığından itibaren aksatmamaya gayret ediyorum. Son yapılan değişiklikler daha okunaklı olmasını ve güzel görünmesini sağlamış. İçeriği daha da zenginleşmiş. İnşallah bu çalışmalar neticesinde daha çok okur dergimize rağbet eder.

### Remzi Çatkaya, 22-Mart-2006
> Hayal kırıklığına uğramadım: 
> 10 senedir varlığınızdan haberdarım, iki senedir de hiç aksatmadan takip ediyorum sizi. Değişiklik haberini aldığımdan beri sabırsızlıkla bekliyordum. Beklediğime değdi. Bir dergi ancak bu kadar güzel olur.

### Yusuf Çelik, 22-Mart-2006
> Değişiklikler tiraja da yansır inşallah: 
> Eski bir Aksiyon okuruyum. Dergideki değişikliklerden dolayı sizlere teşekkür ederim. Yenilikler (bulmaca ve üç boyutlu resim) beni sevindirdi. Dileğim bu yeniliğin tiraja da yansıması.Yolun açık olsun Aksiyon.

### Fatih Akgümüş, 22-Mart-2006
> Pazartesileri Aksiyon okuyamıyorum; çünkü...: 
> Aksiyon abonesiyim ama pazartesileri dergiyi okuyamıyorum. Neden mi? İlk önce, abone olmayan arkadaşlarım okuyor çünkü. En kısa zamanda onları da Aksiyon’a abone yaparak bu çileden kurtulacağım.

### Mehmet Kalkan, 22-Mart-2006
> Takdire şayan işler yapıyorsunuz: 
> Web sitenizi çok beğendim. Çok güzel olmuş. Taşgetiren hocamızın da aramıza katılması bizi çok sevindirdi. Aksiyon ekibi takdire şayan işler yapıyor. Okurken büyük keyif aldığım Aksiyon dergisinin görünümü de çok estetik.

### Murat Bilmez, 22-Mart-2006
> Birkaç ayrıntı eksik: 
> Derginizin yeni hali çok güzel; fakat birkaç ayrıntı eksik. Misal, karikatür köşesi. Haftanın 'en'leri türünden bir köşe olmaması da eksiklik.Yeni yazarlara ve aksiyon çalışanlarına başarılar.

### Dursun Kara, 21-Mart-2006
> Haberler kısalmış: 
> Dergimizin görünümü daha iyi olmuş. Fakat haberler kısalmış. Bu durum niteliği bozmaz inşallah.

### Yücel Şahin, 21-Mart-2006
> İsteğimize kulak astınız: 
> Geniş bir kitleye ulaşmayı amaçlayan haftalık Aksiyon dergisinin hayranıyım. Üç boyutlu resimlerin de hayranıyım, bu bölüme tekrar yer vermenizi sevinçle karşıladım. Tırsak Taci’nin de dönmesini bekliyorum.

### İbrahim Özekinci, 21-Mart-2006
> Daha tarafsız olmalısınız: 
> Kürt konferansıyla ilgili yazınızı okudum. Biraz tarafsız olmanızı rica ediyorum... Gelecek hafta, yurtdışında oynayan bütün sporcularımızı değerlendiren araştırma yazısı olursa sevinirim. Derginizi beğenerek okuduğumu da söylemek istiyorum. İyi yayınlar...

### Fatih Şen, 21-Mart-2006
> Bir tek mizah eksik kalmış: 
> Yeni sayfa tasarımı ile yeni yazarların dergiye renk kattığı ve okuru heyecanlandırdığı bir gerçek. Yeni dönemde hepinize başarılar diliyorum. Aksiyon’daki haberler, röportajlar son derece kaliteli. Dergimizin ciddi bir haber dergisi olduğu her halinden belli oluyor. Eline alan bunu hissediyor. Fakat önceleri yayımlanan Keskince ve Tırsak Taci gibi insanı tebessüm ettiren sayfaların boşluğu doldurulmuş değil. Ciddiyetin yanında biraz da mizah olması gerekmez mi? İnşallah ilerleyen günlerde bunlar da olur!

### S. Edip Hakeri, 21-Mart-2006
> Aksiyon’un yeni yüzü: 
> Aksiyon’u çıkalı beri takip ediyorum. Beşeri sanatlarda nihai güzellik yok.  Ama Aksiyon bu haliyle (nitelik ve nicelik olarak) mazisine göre en iyi hâlini almış durumda. Taşgetiren ve Bayramoğlu ayırı bir zenginlik katmış. Yazılarını zevkle okuduğum Hamdi Yılmazer'in devamı temennisi ile. "Her güzelin bir kusuru vardır." derler. Geçen haftadaki Kitaplık bölümünde  "Hocaefendi'yi anlamak" yazısının arka sayfasında "Teyze sana anne diyebilir miyim?" başlığıyla "Baba ve Piç"i tanıtmanızı çok yadırgadım. Bu kitabı çıkaran Metis Yayınları’na N-T mağazalarında yer verilmediğini belirtmeliyim. Umarım bir hatadır olmuştur. Tekrarlanmaması en büyük dileğimizdir. Tanıtımı yapılan kitaplar Aksiyon okurunun duygu ve düşünce dünyasına paralel olmalı!

### İlker Arslan, 21-Mart-2006
> Keşke...: 
> Aksiyon’la geçtiğimiz cuma günü 588. sayısı vesilesiyle tanıştım ve şimdiye kadar neden hiç alıp okumadım diye kendi kendime hayıflandım. Keşke gayeden uzak dergilerden alacağıma şimdiye kadar hep Aksiyon alsaymışım...

### Yılmaz Keskin, 21-Mart-2006
> En seviyeli, en kaliteli, en cesur: 
> Öyle bir dergi düşünün ki her sayfası, her satırı aynı heyecanla okunsun. Öyle bir dergi düşünün ki yıllardır kalitesinden hiçbir şey kaybetmeden yoluna devam etsin. İşte Aksiyon'u kısaca böyle tanımlıyorum. Öyle bir alışkanlık oldu ki bende, Aksiyon’u bir hafta okumazsam sanki bir şeylerin eksik olduğunu, işlerimin ters gittiğini düşünüyorum. Fazla söze ne hacet; en seviyeli, en kaliteli, en cesur dergi olarak Aksiyon ülkemizin gündemine yön vermektedir...

### Nevzat Bayram, 21-Mart-2006
> Beklentilerimiz boşa çıkmadı: 
> Tebrik ederim; beklentilerimizi fazlasıyla karşılayan bir Aksiyon'la çıktınız karşımıza. Değişim her zaman önemli ve kaçınılmaz bir şeydir. Fakat değişim hiçbir zaman köklerinden ve değerlerinden tamamen arınmak değildir. Değişim bağlı bulunulan değerleri yok saymadan gelişmektir. İşte Aksiyon'un yaptığı da bu olmuş. Ayrıca üç boyutlu resim bölümünü tekrar dergiye koyduğunuz için teşekkürler. Bizi ihya ettiniz.

### Şahin Demirci, 21-Mart-2006
> Yazılar biraz küçük: 
> Öncelikle Ahmet Taşgetiren ve Ali Bayramoğlu’na hoş geldiniz diyorum. Bu değerli yazarların ufuk açıcı yazılarını okumaktan büyük zevk alacağım. Bediüzzaman gibi bir değer, çağlara ışık tutan bir âlim başkalarının olsaydı bilmem insanlığa nasıl tanıtırlardı.  Onu başkalarına tanıtmayı bırakın, biz bile hakkınca tanımıyoruz. Sizden, her hafta, Bediüzzaman’ı her yönüyle tanıtan yazılar bekliyoruz. Derginin dizaynı güzel olmuş; fakat yazılar biraz küçük. Gözlerimizi fazla yoruyor. Nice güzelliklere imza atmanız dileğiyle...

### Zahide Ülkü Bakiler, 21-Mart-2006
> Aksiyon'un yeni yüzü de güzel!: 
> Aksiyon'un yeni mizanpajı çok güzel olmuş. Ellerinize sağlık. Okuma açısından büyük kolaylık sağladığı gibi, muhabirlerin adlarının daha görünür kılınması emeklerine değer verildiğinin göstergesi.

### Yekta İbrahimoğlu, 21-Mart-2006
> Dünyanın öbür ucundan...: 
> Kanada profesyonel liginde futbolcuyum. Aksiyon’u sık sık okuyorum. Güzel konular görünce seviniyorum. Dünyanın öbür ucundan takip edildiğinizi unutmayın!

### Yılmaz Yılmaz, 20-Mart-2006
> Merhaba yeni Aksiyon: 
> Aksiyon'un yeni yüzü gerçekten güzel olmuş. Emeğinize, elinize sağlık. Sayfalar daha rahat okunuyor. Ahmet Taşgetiren ve Ali Bayramoğlu gibi iki yazı üstadının da Aksiyon'a katılmaları güzel olmuş. Tebrik ediyor, hoş geldiniz diyorum.

### Fatih Şahan/ Afganistan, 18-Mart-2006
> Bu hasret bitsin!: 
> Bundan üç yıl öncesine kadar her hafta sabırsızlıkla yolunu gözlediğim ve okurken çok keyif aldığım dergimizi, araya giren tatlı bir gurbetten dolayı alamıyorum. Geçenlerde bir Türk marketinde satıldığını görünce çok sevindim ve hemen özlem giderdim; ama ulaşım zorluğundan dolayı her zaman satılmıyormuş. Acaba bizleri gurbette Aksiyon’suz bırakmama yönünde bir çalışmanız olamaz mı?

### Hakan Gökçe, 17-Mart-2006
> Öğrencilere indirim yapın: 
> Atatürk Üniversitesi gazetecilik bölümü öğrencisiyim. Aksiyon dergisini okuyorum ve çok beğeniyorum; ama malumunuz bizler öğrenciyiz ve maddi imkanlarımız kısıtlı. Abonelikte öğrenciler için cazip bir  fiyat uygulayamaz mısınız?

Kaynak: [www.aksiyon.com.tr](http://www.aksiyon.com.tr:80/detay.php?id=23669&yorum_id=8692), [web.archive.org (arşiv bağlantısı)](http://web.archive.org/web/20060519161930/http://www.aksiyon.com.tr:80/detay.php?id=23669&yorum_id=8692)
