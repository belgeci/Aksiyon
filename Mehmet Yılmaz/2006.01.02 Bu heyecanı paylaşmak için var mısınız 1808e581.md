# Bu heyecanı paylaşmak için var mısınız?

*Mehmet Yılmaz 2006.01.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <img border="0" height="58" hspace="10" src="/web/20060527184232im_/http://www.aksiyon.com.tr/images/yazar_1.jpg" vspace="10"/>
   </td>
   <td>
    <br/>
   </td>
   <td>
    <!--- Resim Burada ---------->
    <!--- Resim Burada ---------->
   </td>
  </tr>
 </table>
 <br/>
 <p>
  <font class="content">
   Milenyum yıllarını tüketiyoruz bir bir. 2005 de geride kaldı artık. Bu sayıyla 2006'ya "merhaba" diyoruz. Yılların su gibi akıp gitmesi ömrümüzü törpülüyor aslında. Ama, buna rağmen her yeni yıl bir yandan da umut demek, muhasebe demek, insanın hayatını yeniden gözden geçirmesi demek.
  </font>
  <!--- Baslik, Spot, Resim kutusu ---------->
  <p>
   <font class="content">
    Bir bakıma bilanço çıkarmak için iyi bir vesile… Sadece insanlar için mi? Değil elbette. Kurumların da muhasebe yapmasına zemin hazırlıyor her ter ü taze sene. Nitekim bütçeler denkleştiriliyor, gelecek adına yeni projeler tasarlanıyor.
    <br>
     <br>
      Gençlik çağlarına ilk adımını atan "delişmen" bir dergi olarak Aksiyon da şüphesiz bundan nasibini alıyor. Bir süredir iç muhasebesini yapan ve bunu okurlarıyla paylaşan derginiz bu sayıyla birlikte yeni ufuklara yelken açıyor. Hem de büyük bir azim ve kararlılıkla. Niyetimiz halis. Bilgiyle yoğrulmuş haberleri, yorumları, analizleri sizinle paylaşmak istiyoruz. Elbette sansasyona kaçmadan ve abartmadan… Öteden beri takip ettiğimiz çizgimizden bir milim sapmadan…
      <br>
       <br/>
       Bunların üzerine ekleyecek bir sözümüz yok mu peki? Olmaz olur mu hiç… Tabii ki var. Bir kere meslekî özgüvene sahibiz dergi olarak. Hemen her konuda söz söyleme kudretini kendimizde buluyoruz ayrıca. Sadece içinde bulunduğumuz toplumu ilgilendiren konularda değil, küresel ölçekte hem de… İmkanlar ölçüsünde ve fırsatlar nispetinde bunları sizinle paylaşıyoruz zaten.
       <br/>
       <br/>
       Bilmem haber dosyalarını okurken fark ediyor musunuz arkadaşlarımızın bu heyecanını… Hiç görmediğiniz ve tanımadığınız gencecik arkadaşlarımızın yürekleri kıpır kıpır, gözleri ışıl ışıl biliyor musunuz? Üstelik zihinleri de dopdolu, hangi haberi nasıl çalışabilirim diye. Hâl böyle olunca tatlı bir rekabet çıkıyor ortaya sessiz ama derinden…
       <br/>
       <br/>
       Sanılmasın ki herkes birbirinin ayağını çelmelemeye çalışıyor. Aksine, konu önerisinde bulunanlar "Bunu bir arkadaş çalışabilir" diyerek diğerlerine "pas" atıyor çoğu zaman. Hâsılı bir "centilmenlik" ki sormayın gitsin… Her zaman böyle değil tabii ki… Bazen de önerilen haber konuları yerden yere vuruluyor toplantılarda. Arkadaş, teklif yaptığına yapacağına pişman ediliyor. Hâsılı, gırgır şamata içinde didişiyorlar birbirleriyle, haberlerini editörün gözüne sokabilmek için…
       <br/>
       <br/>
       Aksiyon'un en keyifli dakikaları ise başlıklar gözden geçirilirken cuma akşamları yaşanıyor. Planda dosyası olanlar da olmayanlar da dört elle sarılıyor, okura cazip gelecek başlığı bulabilmek için. Bazen kolayca çıkıveriyor başlıklar, bazen de saatlerce uğraştırıyor. Tıpkı bu hafta olduğu gibi. Siz hiç düşündünüz mü kapakta yer alan üç kelimelik bir başlığı bulmak için saatler boyunca tartıştığımızı… Hiç sanmıyorum.
       <br/>
       <br/>
       Ama buradan size küçük bir sır vereyim. Başlık toplantıları bizim için aynı zamanda bir boşalma, stresten kurtulma anı. Ama yine de kimi arkadaşımız toplantı salonuna neredeyse tırnaklarını yiyerek giriyor, acaba bu hafta benim dosyama nasıl bir başlık atılacak diye… Kimisi de vurdumduymaz bir görüntü sergiliyor, nasılsa iyi bir başlık bulur arkadaşlarım düşüncesiyle. Bazıları da geçen haftanın acısını çıkarıyor, dosyasına aykırı başlık önerisinde bulunana uçuk kaçık teklifler yaparak…
       <br/>
       <br/>
       İşte elinize alıp, sayfalarını çevirdiğiniz dergi böylesine "şirin" heyecanların bir ürünü olarak hazırlanıyor her hafta. Bu sayıdan itibaren dergimizle birlikte "abone bilgi formu" sunuyoruz size. Belki, dostlarınıza Aksiyon dergisine abone olmalarını tavsiye edersiniz diye. Kim bilir hâlihazırdaki sevgi çemberi giderek büyüyen bir abone çemberine dönüşüverir de dergimizin de tirajı da 2006'da yüzbinleri bulur.
       <br/>
       <br/>
       Sahi neden olmasın ki...
       <br/>
       <br/>
       İyi okumalar.
       <br/>
      </br>
     </br>
    </br>
   </font>
   <br/>
   <!-------- end of YAZI ---------->
  </p>
 </p>
</div>


## Yorumlar

### Mustafa Yaman, 04-Ocak-2006
> Aksiyon üvey evlat mı?: 
> 2–3 hafta önce editörümüz tirajdan şikâyetçi olmuş ve yapılması planlanan yeniliklerin bir başka zamana kaldığını söylemişti. Âcizane bir teklifim olacak. Zaman gazetesi ve Sızıntı dergisi için düzenlenen (yıllık, aylık, haftalık) kampanyalar Aksiyon için neden düzenlenmiyor? Sanki Aksiyon aynı yayın grubundan değilmiş havası var.

### Cenap Atlı, 04-Ocak-2006
> Önce "sadık" okurlarınızı düşünün: 
> Muhterem Aksiyoncular! Şapkanızı önünüze koyup düşünmenizin zamanı gelmedi mi daha? Çok ciddi konularda araştırılmadan yapılan haberler, yetersiz bilgi ve belgelerle hazırlanmış dosyalar, toplumun ve özellikle "Sadık Aksiyoncular"ın önemli bir kısmını hiç ilgilendirmeyen konularla daha ne kadar yürütebileceksiniz bu işi. Lütfen dikkatli olun. Bu dergiyi almayı en son bırakacak insanlardanım. Kültür sanat sayfanız yetersiz ve çoğu zaman uçuk. Anadolu'da kültür adına yapılan faaliyetlerden haberiniz bile yok. Şunu unutmayın ki bu derginin çekirdek aboneleri, okuyucuları belli; genele hitap etmek istediğinizi falan söylemeyin, inandırıcı değil. Öncelikle benim gibi sıradan, kültür seviyesi düşük, sanatla, sinemayla, Batı müziğiyle ilgilenmeyecek kadar yoz kalmış edebiyat öğretmenlerini memnun edin de sonra umuma hitap edersiniz.

### (ODTÜ Avrasya Topluluğu adına) Mustafa Burak Doğu, 03-Ocak-2006
> Safınızı daima koruyun...: 
> Derginizin özellikle son zamanlarda Kerkük konusuyla alakalı yorum, haber ve mülakatlar vasıtasıyla ortaya koyduğu doğru ve istikrarlı çizgiyi çok takdir ediyorum. Dünyanın egemen kuvvetlerini arkasına alan –Yavuz Bülent Bakiler'in ifadesiyle– bir mağara devrinden arta kalan insanların Kerkük'te tam anlamıyla kimsesiz durumda olan Türkmen kardeşlerimize yaptıkları eziyetleri belirtmeniz bence çok mühim çünkü bu gerçeklerin üzerine uygulanan matbuat karartmasını delmeye çalışan az sayıda basın kurumundan birisiniz. Türk dünyasının ve İslam ümmetinin gerçek yetimleri olan bu kardeşlerimizin her zaman yanınızda olmanız ve safınızı her daim korumanız dileğiyle.

### Ali Cücel, 03-Ocak-2006
> 3 boyutlu resimleri özledik: 
> Sayın Aksiyon dergisi yöneticileri; önceki senelerde derginizde 3 boyutlu resim bölümü vardı. O bölüme şimdi de yer vermeniz çok güzel olur. Bir de her hafta, tanınmış bir yazarımızın makalesine yer vermenizi rica ediyorum.

### Osman Purkan, 03-Ocak-2006
> Fikir işçilerine teşekkürler...: 
> Aksiyon'un her çalışanının, bu dergiyi nasıl iyi yerlere getiririz düşüncesinde olduğunu çok iyi biliyoruz. Bu konudaki her gayreti minnetle yâd ediyoruz.

### Murat Şen, 02-Ocak-2006
> Yazar takviyesi şart: 
> Aksiyon gibi kaliteli bir dergide Ali Bulaç’ın ve Nihal Bengisu Karaca’nın da yazmasını temenni ediyorum.

### Ercan Yamen, 31-Aralık-2005
> Aksiyon reklamları: 
> Aksiyon dergisindeki bazı konular gerçekten çok ilginç ve herkesin okumasını istiyorum. Fakat bu önemli konulardan birçok insanın haberi olmuyor. Aksiyon dergisinin reklamı TV kanallarında veya bilboardlarla yayımlanmalı. Tiraja önemli katkısı olur diye düşünüyorum. Tanıtma işini sadece gönüllülere bırakmayınız, yetersiz kalabilir.

Kaynak: [www.aksiyon.com.tr](http://www.aksiyon.com.tr:80/detay.php?id=23141&yorum_id=7350), [web.archive.org (arşiv bağlantısı)](http://web.archive.org/web/20060527184232/http://www.aksiyon.com.tr:80/detay.php?id=23141&yorum_id=7350)
