# Şifa gibi bir güldeste

*Şamil Kucur 1999.10.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Çağımız insanı büyük oranda yalnızlık içinde. İnsanın ihmal edildiği, insanî değerlerin unutulduğu günümüzde, sevgi yerine nefret; barış yerine şiddet ve çıkar ilişkileri aldı yürüdü.
  </font>
 </div>
 <div id="newsText">
  <font class="detail-text">
   İnsanlar buhranlarından kurtulmak için bir arayışın içindeler.
   <br/>
   <br/>
   Arayış içindeki insanoğluna musiki ile bir şeyler sunmayı kendine ilke edinen Ahmet Özhan'ın icra ettiği musikideki ahenk, kelimelerdeki anlamla birlikte, kendinize ait bir şeyleri kaybetmiş de arıyormuş hissine kapılmamanız imkansız. Mânâ yüklü sözler, onları sanki başka âlemlerden gelen birer mesaj gibi kaplayan besteler, sesler, sazlar hep birlikte kaybedilen değerleri bulma gayretine girişirler âdeta. İcra edilen bütün eserlerin teması insandır, hasret kalınan sevgidir.
   <br/>
   <br/>
   "İnsanlığın bugün her şeyden daha çok ihtiyacı olan sevgi pınarlarına, rahmet gözyaşlarına şahit olduk ve biz de aynı duyguları her seferinde paylaştık. Bu gözyaşları, acıdan, kederden değil, aranılan ortak bir değerin, zahiri anlamda bir dahaki sefere buluşulacak âna kadarki hasreti idi. Amerika'dan Asya'ya, Avrupa'ya bu böyle, biz bu güzel anılara şahit olduk" diyor Ahmet Özhan.
   <br/>
   <br/>
   Ahmet Özhan için ülkemizin, insanlarımızın önemi de elbette ki çok daha fazla. Çünkü bu topraklarda kültür, ahlak, edep, sevgi; gönüllerden sözlere, notalara aksedip şiir olmuş, ilahi olmuş, kaside olmuş, ayin olmuş ve bugünlere uzanagelmiş. Eskiden tekke ve dergahlarda icra edilen bu musiki ve kültür şimdi salonlarda konser organizasyonları içinde icra ediliyor.
   <br/>
   <br/>
   Bu organizasyonlara her an, her yerde ulaşabilme imkanınız olmayabilir. Oysa evde, işte, arabada her istendiğinde bu duygu ortamını oluşturma imkanı bahşedilmiş 20. asrın insanına kaset ve CD'ler ile. Sanki zaman, mekan kavramı kalkmış, her şey tek sizin isteyebilmenize bırakılmış. Ahmet Özhan ve Kültür Bakanlığı Tarihi Türk Musikisi Korosunun hazırladığı "Güldeste3" arzu edenlere bu imkanı sağlamak için gerçekleştirilmiş güzel ve kaliteli bir çalışma. Asır Ajans tarafından yayınlanan "Güldeste3" kaset ve CD'lerinin dağıtımı MÜYADA tarafından yapılıyor. Özellikle 17 Ağustos depremi sonrası ülke insanının günlerdir yaşadığı üzüntü ve heyecana sanki bir şifa olmak üzere kulaklarınızın istifadesine sunulmuş bir çalışma Güldeste 3.
   <br/>
   <br/>
   Kırk dokuz yıllık hayatının büyük bir çoğunluğunu musiki ile, son yirmibeş yılını da özellikle tasavvuf kültürü ve musikisiyle yaşayan Ahmet Özhan'ın bir yıl aradan sonra sevenlerine sunduğu yeni albüm de 'Güldeste 1 ve 2'deki gibi eski musiki formlarında, tekke usûlü, zikir tavrında yapılmış. Ahmet Özhan, albümdeki repertuvar seçimi ve icra biçimini şöyle özetliyor: "Kasetin bu şekilde hazırlanmasının maksadı insanları belli bir duygu boyutuna çekip orada, birbirine bağlı eserlerle bu duyguları finale götürmek, gönülde patlama yapmak. Hem ritmik olarak, hem de sözel ve melodik bazda bu yoğun yükseliş insana kendi içinde bir boyut değiştirir. Eskiler de bu şekilde kullanılmış, o tatbikatı bu kasetimde uyguladım."
   <br/>
   <br/>
   Enstrüman olarak ney, kemençe, rebab, kanun, ud, bas kemençe, bendir, kudüm ve yaylı sazlardan istifade edilen Güldeste3'te Özhan'a altı vokalist ve altı kişilik zikir ekibi eşlik ediyor.
   <br/>
   <br/>
   On eserin icra edildiği albümde güfteler, Yunus Emre, Muhibbi, Sezai Gülşeni, Kenan Rufai ile Ali Ulvi Kurucu'ya ait. Bu çalışmada Metin Alkanlı'nın yanısıra, Hafız Kemal Efendi, İzzeddin Hümai, Selami Dede ve Ahmet Özhan'ın bestelerine de yer verilmiş.
   <br/>
   <br/>
   Ahmet Özhan'ın albümleri "Güldeste" ismini taşıyor. Özhan albümlerine neden bu ismin verildiğini "Çünkü gül sevgidir, aşktır, muhabbettir. Açılmamış gonca 'Allah'ı, açılmış olan gül de 'Muhammed'i (s.a.s) sembolize eder. Gonca açılmış, gülde güzelliklerini sergilemiş, ezeldeki gizli hazine de Muhammedî hakikatte âyân olmuştur" şeklinde ifade ediyor ve ekliyor; "Bu gülistan yolculuğunda Hak ömür verdiği müddetçe halkımızın ve insanlığın hizmetkârıyım" diyor. Hizmetleri daim ola.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=DB5DDB1DB78929A16234B5DD4B81FE5D?newsId=5483), [web.archive.org (arşiv bağlantısı)](http://web.archive.org/web/20141019094533/http://www.aksiyon.com.tr:80/aksiyon/newsDetail_getNewsById.action;jsessionid=DB5DDB1DB78929A16234B5DD4B81FE5D?newsId=5483)
