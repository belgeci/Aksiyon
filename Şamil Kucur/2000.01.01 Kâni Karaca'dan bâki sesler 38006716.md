# Kâni Karaca'dan bâki sesler

*Şamil Kucur 2000.01.01*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kâni Karaca televizyonlarda Kur'an okumayan ve Mevlana'yı anma törenlerinde naathan ve kudümzen bir kişi olarak bilinir ve tanınır. Ne hikmetse onu son yıllarda televizyonlarda pek göremez olmuştuk.
  </font>
 </div>
 <div id="newsText">
  <font class="detail-text">
   Kâni Karaca'ya ait dokümanlar üzerinde çalışırken gören arkadaşlar "Hayırdır, Kâni Karaca da öldü mü? diye sordular. Cevabım "Yoo, Allah gecinden versin, Niye ki?" oldu. Ama şaşkınlığım ülkemizin kıymetli sanatkârlarına ancak ölümleriyle teveccüh buyuran hâli pür melâlimizi hatırlayınca sona erdi. Ne kötüydük. Soru bir gerçeğin, ilgisizliğin ve vefasızlığın ifadesiydi. O düşünce tarzı maalesef sadece o kişileri bağlamıyor, toplumun genel tavrı bu idi. Hayatta iken kıymeti bilinmeyen sîmalar terki diyar eylediklerinde ortalığı alıyor bir âhvâh. Onları yitirmeden önce hatırlamayı akletmiyor, hatta olası bir teşebbüsü taaccüble karşılıyoruz. Bu arada, istisnalar hep olacak elbette.
   <br/>
   <br/>
   Osmanlıdan cumuriyet devrine intikal eden musiki kültürümüzün son temsilcisi sayabileceğimiz Kâni Karaca görüşme talebimizi memnuniyetle kabul etti. Kendisini ömrünün sonbaharında gören sanatçı için bu memnun olunacak bir hadiseydi çünkü.
   <br/>
   <br/>
   Kâni Karaca'nın 19601963 yılları arasında yaptığı kayıtlar Kalan Müzik tarafından yayınlandı. Türk musikisinin en usta yorumcusu kabul edilen Kâni Karaca'nın double CD ve kaset formatında yayınlanan albümünde sanatçıya Mesut Cemil, Yorgo Bacanos, Sadettin Heper gibi efsane isimler eşlik ediyor. Yine bazı bölümlerde Niyazi Sayın ve Necdet Yaşar da bu icralara katılıyor ve Sadi Işılay, Cüneyt Kosal, Ruşen Kam ve Emin Ongan gibi isimlerin de yeraldığı bir çalışma ortaya çıkıyor. Bu albümde Kâni Karaca ve saz üstadları tarafından ilk kez icra edilen ve birkaçı dışında da Karaca'dan sonra seslendirilmeyen eserler yer alıyor.
   <br/>
   <br/>
   Adana'dan İstanbul'a uzanan
   <br/>
   <br/>
   müzik yolculuğu...
   <br/>
   <br/>
   1930 yılında Adana'nın Adalı köyünde dünyaya gelen ve henüz üç aylık iken verilen yanlış bir ilaç neticesinde iki gözünü de kaybeden Karaca, köyün imamı Ali Rıza Efendi'den hıfzını tamamlar ve 9 yaşında hafız olarak icazetini Adana'da alır.
   <br/>
   <br/>
   1950'de İstanbul'a gelen Karaca bir süre sonra Hafız Sadettin Kaynak'la tanışır, dört yıl kadar zihnen solfej, üslup ve tavır bilgileri dersleri alır. Sadettin Kaynak hayatının sonuna kadar onunla özel olarak ilgilenir. 1953 senesinde kendisinden özellikle kudümle usül vurmayı öğrendiği, bununla birlikte başta Mevlevi ayinleri ve pek çok dini ve dindışı eser meşk ettiği hocası Sadettin Heper'le tanışır. Heper  ile tanışmasını ise şu şekilde anlatır: "Sadettin Kaynak'ın Sıraserviler'deki evinde birgün meşkederken Sadettin Heper de gelir. Kaynak, Heper hocayla onu şu şekilde tanıştırır: "Oğlum bu zat musikide benden daha yüksek, bana bir emri Hak vâkî olursa ben seni buna emanet ediyorum." Karaca, "İlk önceleri Tophane'deki Kâdirîhane'de meşk ederdik. Bir ara evime gelir ve özel olarak bana meşk ederdi" diyor.
   <br/>
   <br/>
   Kendine mahsus "Üsküdâri tavrı" diye bilinen Kur'an okuma tarzının sahibi ünlü Hafız Ali Üsküdâri Efendinin de öğrencisi olan Karaca'dan başka bugün Üsküdâri tavrını okuyabilen kimse hemen hemen hiç kalmamıştır.
   <br/>
   <br/>
   Kur'anı Kerim okunurken dinleyen insanlara Kur'an'ın hakkının verilemediği ve kulaklara, oradan da gönüllere ulaşan feyz, ilham ve şifanın da yetersiz olabileceğini düşünürsek, Karaca'nın "Günümüzde birçok meşhur güzel Kur'an okuyan ehli Kur'an'lar var, ama sanat yok, sanat tatbik edemezler" şeklindeki eleştirisine hak vermemek mümkün değil.
   <br/>
   <br/>
   Kâni Karaca uzun yıllar Konya'da ve İstanbul'da Hz. Mevlana ile ilgili olarak düzenlenen ihtifaller ile İstanbul Festivali çerçevesindeki Sema törenlerine naathan, ayinhan ve kudümzen olarak katıldı.
   <br/>
   <br/>
   Musiki hizmetkârı bir sanatkâr...
   <br/>
   <br/>
   Makam geçkileri ile ünlenen Kâni Karaca bu özelliğini nasıl kazandığını şu şekilde anlatıyor: "Üstad Sadettin Kaynak Hoca düzenli olarak makam geçkilerinin fonksiyonunu ortaya koyar ve hangi makamdan hangi makama geçilir onları öğretirdi. Hatta bana derdi ki "Kur'an okurken bir makam yapıyorsun, seni dinleyen şu makamdan şu makama geçecek zannetsin, ama sen öyle bir şey ortaya koy ki karşındaki dinleyen de ya bu makamdan bu makama geçilir miydi şeklinde şaşırsın."
   <br/>
   <br/>
   Çok yönlü musiki kültürü ile tanınan Karaca'nın bestekarlık yönü de vardır. Güfteleri Tahirül Mevlevi, Ümit Gülerman, Fevzi Halıcı, Necdet Revü ve Kelami'ye ait, sûzinak, nikriz, ferahnak, rast makamında şarkı tevşih, durak, şuul ve ilahileri bulunuyor.
   <br/>
   <br/>
   Karaca'nın bilgisi ve marifetininin tekrar tekrar üzerinde duran, kendisi de bir tanburi olan Prof. Şahin Uçar "Öyle sanıyorum ki, perdelerle oynamak ve istediği perdede, istediği makama geçip, ondan sonra da saz ile transpozisyonu dahil kabil olmayan perdeler üzerinde, diapozonal bir tarzda makam icra etmek virtüözitesi herhalde Kâni'ye mahsustur" diyor.
   <br/>
   <br/>
   İstanbul Radyosu'nda radyo sanatçısı olarak da çalışan Karaca bir süre de Türk Musikisi Devlet Konservatuarı'nda usûl ve repertuvar öğretmeni olarak çalıştı. Karaca son derece mütevazı bir şekilde "Min gayri haddin, adam kıtlığında üç sene kadar konservatuarda Türk musikisi usulleri ve kudüm üzerine dersler vermeye çalıştım" diyor.
   <br/>
   <br/>
   Ve Kâni Karaca Batıda
   <br/>
   <br/>
   Sadettin Kaynak, Karaca ile tanıştığı yıllarda genç öğrencisinin kabiliyetinden ve azminden çok emindir. "Ben onu öyle bir yetiştireceğim ki, onu bütün dünya tanıyacak" der. Yıllar geçer ve artık dünyanın dörtbir yanında ünlenen Karaca 1965 yılında Hicaz'a ardından da Kur'anı Kerim okuma yarışması için Malezya'ya gider. Mevlevi ayinleri münasebeti ile Amerika, İngiltere, Fransa, İtalya, Kanada, Almanya, Hollanda'ya gider. Amerika'da ve bir çok Avrupa ülkesinde onun okuduğu Mevlevi ayini şerifleri ve Na'tı Mevlana kasetlerden dinlenerek öğreniliyor ve meşk ediliyor. İngilizler, özel sipariş ile, Kâni Karaca'ya Hatipzade Osman Efendi'nin Rast Kârı Nâtık'ını okutmuşlar. 1989 ve 1990 yıllarında İhsan Özgen ile Atina ve Selanik'te verdiği konserlerin canlı kayıtlarından plak ve CD yapılmış. Bir Amerika seyahatinde Na'tı Mevlana ve Kur'anı Kerim okurken salonda bulunan Amerikalılar "Bize cennetsi bir ses geliyor" demişler.
   <br/>
   <br/>
   Kâni Karaca'ya yapılan vefasızlıklar...
   <br/>
   <br/>
   30 yıllık dostu musikişinas Memduh Cumhur, Kâni Karaca için "Hafız Hüseyin Sebilci'nin anlattıklarından edindiğim izlenim ve 30 yıldır tanıyan bir kişi olarak şunu söyleyebilirim: "Yeni dönemin gadrine uğramış bir Osmanlı dahisi olarak görmekteyim. Bugün Türk musikisini en iyi bilen Kâni Karaca'dır" diyor. Cem Behar da Kâni Karaca'yı günümüzün en büyük mevlidhânı, kasidehânı, gazelhânı, na'thânı ve ayinhânı sayar. O, "Gerek Türk musıkisi icralarında gerekse hâfızlık geleneğinde Kâni Karaca'nın çok özel bir yeri var" diyor.
   <br/>
   <br/>
   Ancak, bu derece önemli özelliklere sahip olan Kâni Karaca, Memduh Cumhur'a göre birçok mağduriyetlere uğramıştır: "Devletimizin ve toplumumuzun "gerçek sanatkarlar"a gösterdiği vefasızlıklardan Kâni Karaca da nasibini almıştır. Televizyonlarda okunan mevlitlerde "esas liyakat sahibi olan" Karaca'nın mağduriyet boyutlarından biri de Konya Mevlana'yı anma törenlerine 1955 yılından itibaren kudümzen ve na'than olarak mutrıb heyetinde yeralmasına rağmen son yıllarda bu törenlere davet edilmemesi. Diğer bir konu 65 yaşını doldurduğu gün radyodan zoraki emekliliğe sevk edilmiş olması.  Oysa Türkiye'de bugün bile 70 yaşını geçen konservatuar hocaları, bakanlar kurulu kararı ile özel çalışma müsaadesine tâbidirler. Kâni Karaca her yönü ile bu hakka herkesten daha fazla layıktır. Ancak, 65 yaşında Kâni Karaca'ya işin bitti muamelesi yapılıyor ne yazık ki. Cinuçen Tanrıkorur da bir yazısında Kâni Karaca ve birçok radyo sanatçısının sessiz sedasız emekli edilmelerini eleştirmiş ve "edeple onore edilerek, küçük bir tören düzenleyip kısaca "gönülleri alınarak" uğurlanmaları gerekirdi"  şeklinde bir öneri sunmuştu.
   <br/>
   <br/>
   Ne diyelim  hâlâ hayatta olan üstadlarla hayatın güzelliğini paylaşmanın ve bu paylaşımın bir kıymetinin olduğu nice yıllara.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5698), [web.archive.org (arşiv bağlantısı)](http://web.archive.org/web/20130103120553/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5698)
