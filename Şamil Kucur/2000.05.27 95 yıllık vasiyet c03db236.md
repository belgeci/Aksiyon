# 95 yıllık vasiyet

*Şamil Kucur 2000.05.27*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Maksadımız İngilizler gibi toplu halde oynamak, bir renge ve isme mâlik olmak ve Türk olmayan takımları yenmekti". Bu sözler, Galatasaray'ın bir numaralı kurucusu Ali Sami Yen'e ait.
  </font>
 </div>
 <div id="newsText">
  <font class="detail-text">
   Soyadı Kanunu'nun çıkmasından sonra özellikle 'Yen'i tercih eden merhum Ali Sami Bey, Ellinci Yıl kitabında Galatasaray'ın kuruluş hikayesini şöyle anlatıyor: "1 Ekim 1905'te mektebin beşinci sınıfında edebiyat öğretmenimiz merhum Mehmet Ata Bey'in dersi esnasında birkaç arkadaş başbaşa vererek Galatasaray'da bir futbol kulübü kurmaya karar verdik. İlk girişimlerimizi, oyuna ve mücadeleye yönelik arkadaşlardan Asım Tevfik Sonumut, Reşat Şirvani, Cevdet Kalpakçıoğlu ve Abidin Daver ile yaptık. Daha sonra okulda eğitim gören Bulgar ve Sırp öğrencilerden çevik ve kuvvetli olanlar da bize katıldı. Asım'ı muhasebeciliğe, Cevdet'i ikinci reisliğe seçmiş, kendim de reis olmuştum. Asım her hafta arkadaşlardan birer kuruş toplamakta mahir olduğu için kendisini muhasebeci yapmıştık. Ben reisliği topu yağlayıp şişirmekle almıştım. Topumuza evladım gibi bakardım. Zaten varımız yoğumuz da toptu. Yamasını yeni pabucumdan kesmiştim. Bunu gören arkadaşlar, bana hepimizden fazla paye vermişlerdi. Yani o zaman reisliğe ve diğer vazifelere payeyi en çok çalışan kazanırdı. Cevdet de ikinci reisliği formaları yıkadığı için almıştı. Maksadımız İngilizler gibi toplu bir halde oynamak, bir renge ve isme mâlik olmak ve Türk olmayan takımları yenmekti".
   <br/>
   <br/>
   Lopez Nieto G.Saray'ın kaderini değiştirdi
   <br/>
   <br/>
   Evet, 1905 yılında İngilizler gibi toplu halde oynamak ve Türk olmayan takımları mağlup etmek için kurulan Galatasaray, bu amacına tam 95 yıl sonra Fatih Terim sayesinde ulaşıyor. Peki, nasıl?
   <br/>
   <br/>
   Fatih Terim'in ilk üç sezonunda arka arkaya Türkiye şampiyonu olan ancak Avrupa kupalarında istediği sonuçları bir türlü alamayan Galatasaray, bu sezona da Türkiye'deki kupaların hepsini toplamak ve Şampiyonlar Ligi'nde en azından çeyrek final oynamak için başladı. Ön eleme karşılaşmalarında Avusturya'nın Rapid Wien takımını 30 ve 10'lık skorlarla geçerek Şampiyonlar Ligi'ne katılan Galatasaray, aynı başarıyı grup maçlarında elde etmekte zorlandı. Grup maçlarına İstanbul'daki 22'lik Hertha Berlin maçıyla kötü bir başlangıç yapan sarıkırmızılı ekip, ikinci yarıda süper bir futbol oynamasına rağmen Milan deplasmanından 21'lik mağlubiyetle döndü. Daha sonra Chelsea deplasmanına giden Galatasaray, bir golünün sayılmadığı maçı 10 kaybetti. Bir hafta sonra Chelsea'yi İstanbul'da mağlup ederek iddialı duruma gelmeyi düşünen sarıkırmızılıların evdeki hesabı çarşıya uymadı. Hem de hiç uymadı. Çünkü Galatasaray, hiç gol atamadığı maçı tam beş gol yiyerek tamamladı. Dört maçta bir puanla son sıraya demir atan sarıkırmızılı arslanın dirilişi Hertha Berlin deplasmanında gerçekleşti. İlk yarısını yenik kapattığı maçın ikinci yarısında coştukça coşan Galatasaray, Hertha Berlin filelerine tam dört gol bıraktı ve sahadan 41 galip ayrıldı. Galatasaray'ın Şampiyonlar Ligi'nin ikinci turuna çıkma şansı bulunmuyordu ancak bundan sonraki tüm hesaplar üçüncü sırada yer alıp UEFA Kupası'na devam etme üzerine yapılıyordu. İstanbul'da oynanacak olan son maçta Milan'ı yenerse Galatasaray amacına ulaşacaktı. Zorlu maçta Milan Weah'la öne geçti, Galatasaray Capone'la beraberliği sağladı. İtalyan temsilcisi Giunti'yle tekrar öne geçti, sarıkırmızılı ekip 86. dakikada Hakan Şükür'le beraberliği yakaladı. Bu skor Galatasaray için yeterli değildi. Kalan birkaç dakikada bir gol daha atmak zorundaydı. Maçın son dakikasında Hakan Şükür'ün kafa vurmak üzereyken arkadan itilmesini çok iyi gören İspanyol hakem Lopez Nieto penaltı noktasını gösterdi. Attığı gollerle İtalyanlar'ın korkulu rüyası haline gelen Ümit penaltı atışını gole çevirdi. Milan Avrupa kupalarına elveda derken, Galatasaray UEFA Kupası'na kaldığı yerden devam etti.
   <br/>
   <br/>
   İtalyan, İspanyol, Alman, İngiliz fark etmedi
   <br/>
   <br/>
   Galatasaray, Milan'ı saf dışı ettikten sonra UEFA Kupası'nın 3. turunda yine bir İtalyan'la eşleşti. Bu sefer rakip güçlü Bologna'ydı. Deplasmandaki ilk maçta 11 berabere kalan sarıkırmızılı ekip, İstanbul'a avantajlı olarak döndü. Ali Sami Yen'de güçlü rakibini 21 yenmeyi başaran Galatasaray'ın 4. turdaki rakibi Borissia Dortmund'du. Deplasmandaki maçı 20 kazanan Galatasaray, İstanbul'da kendini sıkmadı ve sahadan 00'lık beraberlikle ayrılarak çeyrek finale yükseldi. Çeyrek finaldeki rakip, İspanyollar'ın güçlü temsilcisi Real Mallorca'ydı. Avrupa'da şahlandıkça şahlanan sarıkırmızılı ekip, Real Mallorca'yı deplasmanda gol yağmuruna tuttu. 41'lik avantajla İstanbul'a dönen CimBom, rakibini Ali Sami Yen'de 21 mağlup ederek adını yarı finale yazdırdı. Yarı finaldeki rakip ise İngilizler'in başarılı takımı Leeds United idi. İlk maç İstanbul'da oynandı. Maçtan bir gün evvel Taksim'de çıkan olayda iki İngiliz'in öldürülmesi maçın havasını olumsuz yönde etkiledi. Maçı 20 Galatasaray kazandı ama skordan çok olaylar konuşuldu. Medyanın ateşe körükle gitmesiyse ortamı gerginleştirdi ve Leeds'teki maça Türk seyirciler alınmadı. Son derece gergin bir havada oynanan karşılaşma 22 beraberlikle sonuçlandı ve Galatasaray finalde yine bir İngiliz takımı olan Arsenal ile eşleşti. Kopenhag'da oynanan final karşılaşması öncesinde de tatsız olaylar yaşandı ancak maçın havasına fazla tesir etmedi. Lopez Nieto'nun yönettiği ve heyecanın doruğa çıktığı final maçının normal süresi 00 sona erdi. Altın gol kuralının geçerli olduğu uzatma dakikalarının ilk saniyelerinde Hagi kırmızı kartla oyun dışı kaldı. Bir kişi eksik oynayan Galatasaray, Fatih  Terim'in akıllı taktiğiyle uzatma dakikalarını gol yemeden tamamlamayı başardı. Artık iş penaltılara kalmıştı.
   <br/>
   <br/>
   İlk penaltıyı Terim'in isteğiyle Ergün attı ve gole çevirdi. Arsenal'in ilk penaltısını Suker gole çeviremeyince Galatasaray çok büyük bir avantaj elde etti. Daha sonraki penaltıları sırasıyla Hakan Şükür, Ümit ve Popescu filelerle buluşturunca Galatasaray tarihinde ilk kez UEFA Kupası'nın sahibi oldu.
   <br/>
   <br/>
   Galatasaray'a sevgi seli
   <br/>
   <br/>
   Namağlup bir şekilde elde edilen bu muhteşem zaferden sonra Galatasaraylısı, Beşiktaşlısı, Fenerbahçelisi, Trabzonsporlusu, İstanbul'dan Ankara'ya, Diyarbakır'dan Edirne'ye, Sinop'tan Anamur'a kadar bir sevinç yumağı oluşturdu. Bu mutluluk, yalnız Türkiye'de değil, Avrupa, Amerika, Avustralya, Orta Asya, Azerbaycan, Kuzey Kıbrıs, Arnavutluk, Makedonya ve Kosova'daki Türkiye sevdalısı kardeşlerimiz tarafından da sevinçle karşılandı. Bu muhteşem zafer, sadece sahadaki bir başarı olarak da kalmadı; siyaset, ekonomi ve iş dünyasına örnek oldu. Sabahlara kadar uyumayıp zaferi kutlayan yediden yetmişe herkesin ufku genişledi, kadın erkek, genç yaşlı herkes 'Galatasaray gibi olursak elde edemeyeceğimiz başarı yok' demeye başladı. Kitleleri uyutan bir afyon olduğu söylenen futbol, belki de ilk kez insanları uykudan uyandırdı.
   <br/>
   <br/>
   Fahriye Yen: G.Saray için dua ettim
   <br/>
   <br/>
   Ali Sami Yen vefat edeli neredeyse elli yıl oldu ancak onun sevgili eşi Fahriye Yen, Galatasaray'ın Avrupa şampiyonu olduğunu tam 92 yaşında gördü. Fahriye Hanım, Ali Sami Yen'in Galatasaray'ı kuruşunu şöyle anlatıyor. "Kulübü kurduğunda Galatasaray'da talebeydi. Bir gün okuldan dönerken futbol oynayan İngilizleri görmüş, onlara mektepte kulüp kurmak istediğini anlatmış. İngilizler ona bir top vermiş. Ertesi gün okulda arkadaşlarını toplayıp kulüp kuracağını açıklamış. Kabul eden arkadaşlarıyla girmişler bu işe. O zaman Abdülhamit'in zamanı. Jurnal etmişler, Şemsettin Sami'nin oğlu isyana hazırlanıyor diye. Sultan Hamit babasını çağırmış. Şemsettin Sami Bey anlatmış olanları, müsaadeyi almış. Eşim Galatasaray'ın birgün Avrupa şampiyonu olmasını çok istiyordu fakat bu arzusu gerçekleşmeden bu dünyadan ayrıldı. Allah bana nasip etti Galatasaray'ın Avrupa şampiyonluğunu görmeyi. Yaşım iyice ilerledi. Hayattan zevk almıyordum ve bir an evvel ölmek istiyordum. Galatasaray Avrupa şampiyonu olarak bana yine hayattan zevk aldırmaya başladı. Galatasaray'ın bütün maçlarını izledim, çok heyecanlandım, hep dua ettim. Fatih Terim'in resmini de eşimin resminin yanına astım. Oğlum o benim, oğlum".
   <br/>
   <br/>
   e.mail: sakucur@yahoo.com
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=016372F355B53B18632B271669BFD4C1?newsId=6201), [web.archive.org (arşiv bağlantısı)](http://web.archive.org/web/20140613211558/http://www.aksiyon.com.tr:80/aksiyon/newsDetail_getNewsById.action;jsessionid=016372F355B53B18632B271669BFD4C1?newsId=6201)
