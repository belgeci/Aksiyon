# İstanbul Sanatçılar Çarşısı

*Şamil Kucur Bilinmeyen-tarih*

<div>
 <p>
  <font>
   İstanbul"un kalbi Sultanahmet"te kültür ve sanatın yoğunlaştığı bir merkez aradığınızda ilk uğrayacağınız adreslerden birisi de İstanbul Sanatçılar Çarşısı"dır. Ayasofya Meydanı"ndan Kumkapı"ya inen arnavut kaldırımlı yolda yürürken, sol taraftaki ara sokakta, tarihi Yeşil Ev"in yanıbaşında sade görünümlü, mütevazı bir tarihi mekan dikkatimizi çekiyor.
   <br/>
   <br/>
   İstanbul"un kalbi Sultanahmet"te kültür ve sanatın yoğunlaştığı bir merkez aradığınızda ilk uğrayacağınız adreslerden birisi de İstanbul Sanatçılar Çarşısı"dır.  Ayasofya Meydanı"ndan Kumkapı"ya inen arnavut kaldırımlı yolda yürürken, sol taraftaki ara sokakta, tarihi Yeşil Ev"in yanıbaşında sade görünümlü, mütevazı bir tarihi mekan dikkatimizi çekiyor. Eskiden medrese olan bu yapı yıllar önce TURİNG tarafından  restore edilmiş ve tezhip, sedef, ebru, hat, cilt, tesbih ve bebek cinsinden eski zaman sanatlarının ehli olan hocaların bir araya geldikleri bir merkez haline getirilmiş. Çarşının kurulma aşamasında, o güne kadar hünerlerini gösterecek yer arayan ve kimseden bir igi bulamayan değerli sanatçıların bir araya gelmesiyle, el ele bir dostluk, sevgi ve beceri halkası oluşturulmuş. Medrese, İstanbul Sanatçılar Çarşısı adı ile 1987 yılından beri aralıksız olarak sanatımıza, sanatseverlere hizmet veriyor. Çarşıda, geleneksel sanatlarımızın her birini icra eden ve ilgililerine kurs da veren ustaların kendilerine ait sadece birkaç metrekarecik hücreleri olduğuna bakmayın siz. Her bir hücreye girdiğinizde sanatkarlarla sohbet ederken duvarlara ve raflara özenle istif edilmiş el emeği göz nuru eserlerden kendinizi alamıyorsunuz. Metropolde bir zaman tüneline giriyorsunuz adeta. Cam süsleme sanatıÇarşının avlu bölümünde sanat atölyeleri, dış cephesindeki dükkanlarda ise butik türünden satış üniteleri bulunuyor. Çarşıda, uzun yıllardır unutulmuş olan zarif el sanatının yeniden yaşatılması amacı ile bir atölye açılmış. Yaklaşık on beş yıldır çarşıda cam sanatının inceliklerini sanatseverlerin hizmetine sunan Nurdan Taflıoğlu, 17. Yüzyıl"da uygulanmış cam süsleme tekniklerini kullanarak, bugün antika olmuş eserlerin birebir kopyalarını yapabiliyor. Boya ile mineleme ve altın yaldızla işleme yapan Nurdan Hanım, zaman zaman orijinal desenlerden alıntılar yaptığını söylüyor. Altın yaldızlarAltın ve boya ile yapılan bir süsleme sanatı tezhip. Çoğunlukla lacivert zemin üzerinde stilize edilmiş tabii motiflerin (bitki, hayvan, tabiat vs.) kurallı ve girift kompozisyonları, klasik tezhibin ana temasını oluşturur. Türkler, bu İslam sanatına kendi zevklerini de katarak, özgün ekoller oluşturmuş. Tezhip, minyatür ve diğer kitap sanatları, yüz yıllık bir aradan sonra 20. Yüzyıl başlarında Ord. Prof. Dr. A. Süheyl Ünver ve diğer akademisyen sanatçılar tarafından yeniden canlandırılmak üzere araştırma konusu edilmiştir. Türk süsleme sanatlarının yeniden canlanmasındaki emekleri tartışılmaz Ünver Hoca ya da ondan feyz almış öğrenciler vasıtası ile bu sanatlara gönül vermiş olan Bedriye İzol, Bedia Ünman, İffet Koç, Ali Türk, Mihrican Naldöven, Nur Vardar ve İnci Kerimoğlu, çarşıda tezhip ve minyatür çalışmalarını sürdürmekteler. Bilindiği üzere Batılı ünlü ressam ve sanatçıların hayranlığını üzerinde toplamış hat sanatı, bugün ülkemizi ziyaret eden yabancılar tarafından da büyük ilgi görmekte ve hattatlarımıza çeşitli siparişler verilmektedir. Çarşıda hat sanatına ayrılmış odadaki çalışmalara imza atan hattat Şerif Tuğtekin, elinde kamışı ve kara mürekkebi ile sabır ve estetiğin en güzel örneklerini kağıda aktarıyor.Kumaş boyama odasında çeşitli türlerde kumaşlar üzerine "Eski Türk Evleri ve Geleneksel Türk Desenleri" çalışmaları yapan Sevil Alpaydın, öğrencileri ile birlikte çarşının kültür hazinesinde eserlerini sergilemeyi sürdürüyor. Bir çok Avrupa ülkesinde açtığı sergilerle adını yurt dışında da duyuran sanatçının kumaşa giydirdiği estetiği görmek gerekiyor. Tarihi çok eskilere dayanan kumaş boyacılığı, eskiden tahta baskısı ve kök boyası kullanılarak yapılırdı. Bu tarz çalışma Anadolu"nun muhtelif yerlerinde (özellikle Tokat ve çevresinde) halen uygulanmakta. Unutulmaya yüz tutmuş geleneksel  motiflerimiz, günlük hayatta kullandığımız eşyalarda yaşatılıyor halen. İlgilenenlere bu sanat dalını tanıtmaya çalışan Sevil Alpaydın çarşıda sizi karşılayan isimlerden biri olacak. Lütfiye Batukan ve Selma Yurtlu"nun birlikte yaptıkları bebekler çarşıda adeta tarihi canlandırıyor. Anadolu insanını gelenek ve görenekleriyle yansıtan ulusal kıyafetli bebeklerin yanı sıra, Atatürk, Fatih Sultan Mehmed, Yunus Emre, Karacaoğlan, Nasreddin Hoca, Mevlana ve semazenlere de rastlamak mümkün. Çarşının cilt atölyesinde yıllardır klasik cilt sanatını yaşatmanın mücadelesini veren M. Ali Kundakçıoğlu, gerekli desteğin sağlanamadığı ve yeni nesle aktarılan bilgilerde teoriden öteye gidilemediği takdirde ciltcilik sanatı ile birlikte diğer sanat dallarımızın da gelecekte unutulmuş sanatlar kervanına katılacağından endişe duyuyor.Yolunuz, geleneksel sanatlarımızın yaşatılmaya çalışıldığı bu çarşıya düşerse, güler yüzle ve bir bardak tavşan kanı çayla karşılanacağınızdan emin olabilirsiniz.
   <br/>
   <br/>
  </font>
 </p>
 <p>
  <font>
   (Bu yazı 1409 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=2855), [web.archive.org (arşiv bağlantısı)](http://web.archive.org/web/20050130173551/http://www.aksiyon.com.tr:80/yazdir.php?id=2855)
