# Veysel’in uzun ince barış yolu

*Şamil Kucur 1997.03.29*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ne diyeyim! Ne diyeyim! Birbirinizle, konu komşuyla iyi geçinin. Dirliğiniz düzenliğiniz, düzeniniz bozulmasın. Herkesin günahı kendine.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060514171702im_/http://www.aksiyon.com.tr/resim/121/16.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Keçiyi keçi bacağından asarlar, koyunu koyun bacağından!.. Külli şeye kadirsin ya Rabbiiiiim! Sen bağışlayıcısın ya Rabbiiiiim!...”
   <br>
    <br>
     Son devrin en büyük halk şairi Aşık Veysel Şatıroğlu’nun bundan 24 sene evvel 21 Mart 1973’te âlemini değiştirirken söylediği son sözler böyle. Günümüzün politize olmuş bazı “ozanlarını” görüp, mesajlarını işittikçe, sizlere tanıtmaya çalışacağımız Aşık Veysel’in yalnızca büyük bir halk ozanı değil, aynı zamanda bu topraklar üzerinde oynanan oyunun farkına varmış ve bu sinsi oyunun üzerine sazıyla giden bir barış ve uzlaşma fedaisi olduğunu anlayacaksınız. Belki gerçek böyle olduğu için, “Türkiye’yi çok seven” medya grupları, büyük ozanı ölümünün geçtiğimiz günlerdeki yıldönümünde üç—beş satırla andılar.
     <br>
      <br/>
      Bizim neslimizin büyük kısmı aşıklık geleneğini onunla tanıdı. Önceleri Anadolu toprağı gibi sade, biraz tok, biraz yanık sesiyle radyolardan dinler, kendisini olgunlaştıran çilelerin iz bıraktığı, gözleri yumulu çehresini gazetelerde görürdük. Televizyonların çıkması ile görüntülerini de görmek imkanına kavuşmuştuk. Biz Veysel’i siyah—beyaz da olsa görebiliyorduk, ama o dünyayı hiç göremiyordu. Gönlüyle hissettiklerini sazıyla—sözüyle aksettiriyordu.
      <br/>
      <br/>
      Bütün hayatı çile içinde geçmişti Aşık Veysel Şatıroğlu’nun. Sivrialanlı Veysel’i Aşık Veysel yapan da bu çilelerdi.
      <br/>
      <br/>
      Sivas Şarkışla’nın Sivrialan köyünde hayata gözlerini açtı ama, yedi yaşındayken çiçek hastalığı sebebiyle birini, bir kaza sonucu da diğerini kaybetti. Zaten dört evladını çiçek hastalığından yitirmiş yoksul bir ailenin çocuğuydu. Avunması için eline verdikleri sazıyla dost oldu. Gençlik çağına adım attığında bir akraba kızıyla evlendirdiler Veysel’i. Sekiz sene evli kaldı. İlkin bir oğlu oldu, on gün yaşadı. Sonra bir kızı dünyaya geldi. Altı ay sonra karısı kendisini terketti. Kızına kendisi baktı, görmeyen gözleriyle. İki yaşında onu da toprağa verdi. Yollara düşüp köy köy, kasaba kasaba dolaştı; hem çaldı hem söyledi. Bu arada anne ve babasını da yitirdi. Sonra ikinci hanımıyla evlendi. Çocukları oldu. Ahmet Kutsi Tecer’in yardımlarıyla enstitülerde saz hocalığı yaptı. Sonra köyüne dönüp çiftçilikle uğraştı. Çünkü ‘onun sadık yari kara topraktı’.
      <br/>
      <br/>
      “Ne demek Alevilik, ne demek Sünnilik?”
      <br/>
      <br/>
      Aşık Veysel bir Alevi idi. Hiçbir öğrenim görmemiş, düşünce dünyası sadece çevresinden duyup dinledikleriyle, “gerçek Alevi düşüncesiyle” şekillenmişti. Onun Aleviliği Allah—Peygamber sevgisine, Ehlibeyt muhabbetine dayanıyordu. Müslümanlar arasında ayrılık—gayrılık çıkarmaya çalışanlara aklı ermiyor, ‘Alevi—Sünnilik nedir? / Menfaattir varvarası’ diyordu.
      <br/>
      <br/>
      Hiçbir zaman politize olmadı, sazını ve sözünü hep doğru bildiği yönde kullandı. Kuran'a ve İslam'a aykırı bir tek ifade kullanmadı. Hiçbir şiirinde, hem de çilelerle geçen 79 yıllık hayatına rağmen isyan yok, şirk yok, inkar yok. Hakk’a iman, tevekkül, rıza, teslimiyet, muhabbet ve aşk var.
      <br/>
      <br/>
      Aleviler arasında Marksizm ve ateizmin yaygınlaştırılmaya çalışıldığı son demlerinde, bunların hiçbirine itibar etmedi. Galiba bu yüzden olsa gerek Aleviliğin “kanaat ve medya önderliğine” soyunmuş, tabanı boş fakat sesi çok çıkan bazı çevrelerce hep dışlandı, ya da yeteri kadar sahip çıkılmadı. Bazıları da Veysel’i kendi çıkarlarına alet etmek istediler. Hatta; “Su başında, sulaklarda/Türkün sesi kulaklarda/Beşiklerde, bebeklerde/Türküz, türkü çağırırız” diyen şairi “Aşık Veysel, günümüzün karakteridir. Aramızda, eski bir Hitit Ozanı gibi yaşıyor. İleri geri çatışmasının boşluğunu göstermek istercesine, tek gerçekliğin, halkların yapacağı devrimde bulunduğuna işaret edercesine, bunun da kapalı komünlerin kendi içinde bilinçlenmesine bağlı olduğunu ifade edercesine..” sözleriyle kapalı komünlerde yaşayan halkın bilinçlenmesini arzu eden bir devrimciye, bir Hitit ozanına benzetenler bile çıktı.
      <br/>
      <br/>
      Halbuki kadim dostlarından Yavuz Bülent Bakiler’in bir hatırası Veysel’in ayrılıklara karşı çıkan yönünü çok güzel ortaya koyuyor.
      <br/>
      <br/>
      Bakiler, 1955 yılında Sivas’a yaptığı bir ziyarette Aşık Veysel’in de kentte olduğunu öğrenir. Bir arkadaşıyla gider. İçeriye girdiklerinde Veysel’i zengin bir yer sofrasına bağdaş kurup oturmuş bulurlar. Orada bulunanlardan biri, Veysel’i uyarmak ister:
      <br/>
      <br/>
      — Aman Aşık dikkat et. Bu gelenler bizden değil. İkisi de Sünni. Ona göre konuş haaa!..
      <br/>
      <br/>
      Oda, ağır bir sessizlikle donar. Aşık Veysel’in çiçek bozuğu yüzü kararmaya başlar. Elindeki kaşığı, büyük bakır siniye atar gibi bırakır. Başı bir süre göğsüne düşer. Sonra kızgın, kırgın bir sesle konuşur:
      <br/>
      <br/>
      — Yahu ne demek Alevilik, ne demek Sünnilik? Hâlâ mı siz biz kavgasındayız? Bu gelenler Türk mü? Türk. Müslüman mı? Müslüman. İnsan mı? İnsan. Daha var mı “Bizden değil, sizden değil” kavgası? Allah aşkına bırakın bu kafayı. Ben hoşlanmıyorum bu ikilikten. Şuraya, ağzımın tadıyla iki lokma yemeye geldim; senlik benlik kavgasına değil. Adam olun, adam.”
      <br/>
      <br/>
      İki tarafın cahilleri
      <br/>
      <br/>
      Yine Bakiler’in tespitlerine göre Sivas toprağının iki büyük Alevi şairinden Aşık Veysel ile Pir Sultan arasında geceyle gündüz gibi fark vardır. Pir Sultan’ın tarihin bir döneminde olup biten olaylara takılıp kalarak sert ifadelerle aleme seslenmesine rağmen Veysel, Aleviliği gerçek yüzü ve inceliğiyle bilen bir gönül adamıdır.
      <br/>
      <br/>
      Aslında Veysel’in birçok dörtlüklerinde dile getirdiği, tam bir Alevi inancıdır. “Aslım Türktür, Elhamdülillah Müslüman/Şükür Amentüye etmişiz iman/Kalbime yaraşmaz şirk ile güman/Kalbimiz nur ile dolu sayılır” gibi beyitler buna birer örnektir. Bakiler, “Sen ne güzel söylüyorsun. Aleviliğin veya İmam—ı Cafer—i Sadık’ın gösterdiği yoldan bir güzel Alevi olarak yürüyorsun” dediğinde Veysel’in verdiği şu cevap toplumsal uzlaşma için bugün ne kadar gerekli değil mi? “Ben diyorum ki nerede ateş varsa, fitne varsa onu tepelemek gerek. Ateşi her iki tarafın cahilleri yellendiriyorlar. Kökümüzden kopan cahiller türlü ayrılıklar meydana getiriyorlar. Çünkü ayrılıklarda onların menfaati var. Biri hakkullah toplayacak, öteki de cerre çıkacak. Velhasıl cahillik ifritleri menfaat farfarasının memesine yapışmışlar, sömürüp duruyorlar. Olan da millete oluyor öyle değil mi?”
      <br/>
      <br/>
      İnsanı insana anlattı
      <br/>
      <br/>
      Aşık Veysel’in yakın dostu Alevi halk ozanımız Ali Ekber Çiçek, büyük ozanla birlikte 30 yıl birlikte bulunmuş olmanın tecrübesiyle, Veysel’in hayat felsefesini bam telinden aktarıyor: “Birlikte çaldık, birlikte söyledik, sohbet ettik. İçinde yaşadığımız tasavvufi inancı anlatmaya çalıştık. Hiçbir zaman, ayrılıktan bahsetmedik. Hiçbir zaman Alevi—Sünni ayrımına girmedik ve karşı çıktık bu yanlışlıklara. İnsanı yaratılışından ele aldık. Veysel de, insanı insana tarif etmeye çalıştı. Bizimki bir tür nasihatti.”
      <br/>
      <br/>
      Yanlış zamanda gelmiş diyemeyeceğiz ama bugün, Veysel’e her zamankinden daha çok ihtiyacımız var. Gerek Alevinin, gerek Sünninin.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18587), [web.archive.org (arşiv bağlantısı)](http://web.archive.org/web/20060514171702/http://www.aksiyon.com.tr:80/detay.php?id=18587)
