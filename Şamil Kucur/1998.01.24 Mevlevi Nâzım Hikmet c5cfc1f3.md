# Mevlevi Nâzım Hikmet

*Şamil Kucur 1998.01.24*

<div>
 <p>
  <font>
   O bir kesim için çok önemli bir şairdi. Ölümünün üzerinden otuz küsur yıl geçmesine rağmen ismi üzerindeki tartışmalar dinmedi.
   <br/>
   <br/>
   Mezarı bile polemik konusu oldu. Aslında hayatı da gel gitlerle doluydu. Yaşadığı dönemin şartları onun hayatına, bu gel gitlerin oluşmasına çok belirgin bir şekilde tesir etmişti.
   <br>
    <br>
     Nâzım Hikmet solcu ve şairdi. Hayatı boyunca da bu minval üzere olmuştu ve böyle biliniyordu. Fakat Nâzım’ın Mevlevi olduğunu söylesek, ne dersiniz?
     <br>
      <br>
       1902 yılında Selanik’te doğdu. Babası Hikmet Bey,  İttihatçılar zamanında bir süre Dışişleri Bakanlığı’na bağlı olarak Almanya’da konsolosluk etmiş, mütareke döneminde İstanbul’da Matbuat Müdürlüğü yapmıştı. Annesi Celile Hanım, güzelliğiyle ün salmıştı. Nâzım’ın babası da, annesi de dindar insanlar değillerdi. Nâzım onlardan hiçbir din terbiyesi almamıştı.
       <br>
        <br>
         Hikmet Bey ile Celile Hanımın evlilik hayatları uzun sürmedi. Nâzım ve Samiye adında iki çocukları olduktan sonra ayrıldılar. Celile Hanım resim tahsil etmek için Paris’e gitti. Çocuklar dedeleri Nâzım Paşa’nın evine sığındılar. Nâzım Hikmet, hemen hemen bütün çocukluğunu Nâzım Paşa’nın evinde geçirdi. Bu yüzden hayatında dedesinin önemli bir yeri vardı.
         <br/>
         <br/>
         Nâzım Paşa şairdir ve şiirlerini aruz vezninde yazmaktadır. Ne var ki Nâzım Hikmet zamanın çocuğudur. Günün genç şairleri ise yalnız hece vezniyle şiir yazar olmuşlardır. Ziya Gökalp’in 1910'da Selanik’te Genç Kalemler ile açtığı akım bütün şair ve aydınları sarıvermişti. Nâzım da bu akımdan etkilenerek ilk şiirlerini hece vezninde yazdı; “ ...Şair bir büyük babanın torunuydum. Anam Fransızcayı çok iyi bilirdi, ama Osmanlıcayı bilmezdi. Benim gibi... Büyük babam, Mevlevi Nâzım Paşa şairdi, anam Lamartin’e bayılırdı. Evimizde babamın bilgisizliğine rağmen şiir baş köşeydi...”
         <br/>
         <br/>
         Genç, şair ve mürid
         <br/>
         <br/>
         1920’ye kadar olan  hayatında Milli Edebiyat akımının tesirlerinde kalan ve tema olarak vatan, Mevlana, sevgi konularını işleyen Nâzım, ikinci döneminde tanıştığı komünist propagandacıların tesirinde kalıp Rusya’ya gitmiş ve o meyanda şiirler yazmaya başlamıştı. Onun bu ikinci dönemine ait şiirleri ve görüşleri hep tartışma konusu olmuşken gençliğinde yazdığı şiirleri pek fazla kişi bilmez.
         <br/>
         <br/>
         Nâzım Hikmet Ran’ın yanında büyüdüğü dedesi Nâzım Paşa dindar bir adamdı ve Mevlevi tarikatına bağlıydı. Konya valiliğinde bulunduğu sıralarda Nâzım da orada yaşıyordu. Paşa’nın evinde toplantılar düzenlenir, Mesnevi okunur, tasavvufi sohbetler yapılırdı. Nâzım da  bu toplantılarda bulunur, gördükleri ve duydukları ona çok tesir ederdi. Özellikle Mevlevihaneye gidip Mevlevilerin zikir ve mukabele—i şeriflerini seyretmeye bayılırdı. Başlarında uzun külahları, sırtlarında tennureleri ile semazenlerin dönüşleri ve musiki çok etkileyiciydi. Nâzım’ın bu ortamda Mevlevi tarikatından etkilenmemesi mümkün değildi. Bir şiiri bu etkiyi çok güzel gösterir:
         <br/>
         <br/>
         MEVLÂNÂ
         <br/>
         <br/>
         Sararken alnımı yokluğun tacı
         <br/>
         <br/>
         Gönülden silindi neşeyle acı.
         <br/>
         <br/>
         Kalbe muhabbette buldum ilacı,
         <br/>
         <br/>
         Ben de müridinim işte, Mevlânâ
         <br/>
         <br/>
         Bu şiirin hikayesini ise Vâlâ Nureddin “Bu Dünyadan Nâzım Geçti” adlı eserinde şöyle anlatır:
         <br/>
         <br/>
         “Delikanlılık çağına ulaşmış Nâzım Hikmet, o gün arkadaş bulup tek kale futbol oynayamadığı için, duvara şut çeker dururmuş. Dedesi, eski Konya Valisi şair Nâzım Paşa’nın yaşıtı ve kafadarı emekliler ve tarikat arkadaşı Mevleviler kameriye altında oturmuş, konuşurlarmış.
         <br/>
         <br/>
         Nâzım, topu, arasıra kameriyeye doğru kaçtığından, almağa gidermiş. Bir seferinde kulağına tuhaf bir konuşma çarpmış. Misafirler dedesine diyorlarmış ki;
         <br/>
         <br/>
         — Niçin gizlersiniz, Paşa hazretleri? Bu şiiri sizden başka hangi Mevlevi yazabilir?
         <br/>
         <br/>
         — Emin olunuz, ben yazmadım.
         <br/>
         <br/>
         — İmzası da Mehmet Nâzım.
         <br/>
         <br/>
         — Aynı isimde başka biri de bulunabilir.
         <br/>
         <br/>
         — Tevazu göstermeyiniz, böyle bir nefise efendimizin kaleminden çıkmadıysa kimin eseridir acaba? Mecmua henüz basılmış, okur okumaz toplanıp arz—ı tebrikat için mübarek ellerinizden öpmeğe geldik. Nurola.
         <br/>
         <br/>
         Paşa ısrar etmiş:
         <br/>
         <br/>
         — Bu şiir hece vezniyledir. Ben aruz kullanırım. Maamafih merak ettim. Ber kere daha okuyunuz da dinleyelim.
         <br/>
         <br/>
         Şiiri baştan itibaren okumağa başlamışlar. Nâzım Hikmet artık dayanamayıp kucağında futbol topu, çilli yüzü kıpkırmızı, lavanta çiçeklerinin ve süs bitkilerinin arasından başını kaldırıp heyecanla manzumenin arkasını getirmiş:
         <br/>
         <br/>
         Ebede set çeken zulmeti deldim
         <br/>
         <br/>
         Aşkı içten duydum, arşa yükseldim
         <br/>
         <br/>
         Kalbten temizlendim, huzura geldim,
         <br/>
         <br/>
         Ben de müridinim, işte Mevlânâ.
         <br/>
         <br/>
         Misafirler kaç yönden şaşırmış. Evvela kameriyenin hemen oracığında çiçekler arasından çatallaşmış bir çocuk sesinin duyuluşuna... Fakat asıl yeni basılıp o gün satınalınmış olan bir macmuadaki şiiri torun Nâzım’ın ezberlemiş bulunuşuna.
         <br/>
         <br/>
         İçlerinden biri kurnaz kurnaz gülmüş.
         <br/>
         <br/>
         — Sübut buldu efendim. Demek ki, hafid küçük bey eseri zat—ı alinizin evrakınız meyanında görüp hafızasına nakl eyleyivermiş.
         <br/>
         <br/>
         Bir taraftan Paşa itirazlarına devam ederken, öbür yandan Nâzım Hikmet haykırır dururmuş:
         <br/>
         <br/>
         — Benim de ismim dedeminki gibi Mehmet Nâzım. Bahçede oynarken konuştuklarınızı dinliyordum. Mevlevi şiirleri yazıyorum. Mecmuaya gönderdim. Basmışlar işte, “Dergâh” mecmuasında başka şiirlerim de basıldı. Basılacak tabii. Kitaplarım da çıkacak tabii.
         <br/>
         <br/>
         Misafirler şaşırıp kalmışlar. Kalkıp saygıyla Nâzımı alnından öpmüşler. Büyük babası da dayanamamış, torununu kucaklamış ve alıp elini öpmüş.”
         <br/>
         <br/>
         Nâzım Hikmet’in 1920 tarihine kadar yazdığı şiirlerde dini hassasiyet görülür. Bir başka şiirinde Beyoğlu’ndaki Ağa Camii’ni anlatır. Ağa Camii’nin Beyoğlu’nun her türlü gayrımeşru hayatının içinde kalmış garip hali ona çok dokunur. Ve hislerini şöyle mısralara döker:
         <br/>
         <br/>
         AĞA CAMİİ
         <br/>
         <br/>
         Havsalam almıyordu bu hazin hali önce,
         <br/>
         <br/>
         Ah, ey zavallı mabet, seni böyle görünce
         <br/>
         <br/>
         Dertli bir çocuk gibi imanıma bağlandım,
         <br/>
         <br/>
         Allah’ımın ismini daha çok candan andım.
         <br/>
         <br/>
         Ne kadar yabancısın böyle sokaklarda sen!
         <br/>
         <br/>
         Böyle sokaklarda, ki anası canverirken
         <br/>
         <br/>
         Işıklı kahvelerde kendi öz evladı var;
         <br/>
         <br/>
         Böyle sokaklarda ki çamurlu kaldırımlar
         <br/>
         <br/>
         En kirlenmiş bayrağın taşıyor gölgesini.
         <br/>
         <br/>
         Üstünde aşifteler yükseltiyor sesini...
         <br/>
         <br/>
         Burda bütün gözleri bir siyah el bağlıyor;
         <br/>
         <br/>
         Yalnız senin göğsünde büyük ruhum ağlıyor!
         <br/>
         <br/>
         Ve ikinci dönem..
         <br/>
         <br/>
         Onsekizinci asırda başlayan sanayi devrimiyle dünya ekonomik, kültürel, fikrî.. her alanda hızlı bir değişim içine girmişti. Elbette ki Türkiye’nin de bu çalkantılı dönemden nasibini almaması imkansızdı. Türkiye’de fakir çoktu. İslami öğretim ve eğitim yasaklanmıştı. Nâzım’a göre Türkiye komünizmin eşiğine gelmişti. Bulgaristan gibi bir gün komünizmi kabul edecekti. Komünizmin bütün dertlere çözüm olacağı umuduyla Nâzım Hikmet, dini ve milli motifler yerine sanatını ve kendisini komünizmin emrine soktu.
         <br/>
         <br/>
         Artık bir dönem ‘Ben de müridinim’ dediği Hz. Mevlânâ ile de kavgalıydı. 1945 yılında Bursa Hapishanesi’nden Vâlâ Nureddin’e hitaben yazdığı mektupta bunu şöyle ifade ediyordu:
         <br/>
         <br/>
         “Görüyorsunuz ya polemiği ve kavgayı Hazreti Mevlânâ’ya kadar götürmüşüm. “Sureti hemi zillest” diye başlayan ve dünyanın bir hayalden ve gölgeden ibaret olduğunu söyleyen bir rübaisi vardır. Benimkisi yüzlerce yıl sonra hazrete cevap:
         <br/>
         <br/>
         Bir gerçek alemdi gördüğün, ey Celaleddin, heyula filan değil,
         <br/>
         <br/>
         Uçsuz bucaksız ve yaratılmadı ve ressamı illeti—ula filan değil,
         <br/>
         <br/>
         Ve senin kızgın etinden kalan rübailerin en muhteşemi;
         <br/>
         <br/>
         Sureti hemi zillest falan diye başlayan değil...”
         <br/>
         <br/>
         Nâzım Hikmet, bir müddet sonra Sovyetler Birliği’ne gitmiş, kendisine empoze edilen ideolojinin pratikteki acı gerçekleriyle karşılaşmış ve pişman olmuştu. Ancak geri dönüşü yoktu ve kahır ile pişmanlık dolu Moskova yaşamı sonunda 1963'te Moskova’da sona erdi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 331 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=17451), [web.archive.org (arşiv bağlantısı)](http://web.archive.org/web/20060528154432/http://www.aksiyon.com.tr:80/yazdir.php?id=17451)
