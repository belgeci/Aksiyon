# Sulu boya

*Şamil Kucur 2000.05.06*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sulu boya denilince ilkokul ve ortaokul yıllarında yaptığımız resim çalışmaları aklımıza gelir, genel olarak pek ciddiye almayız Oysa yağlı boya ile karşılaştırılınca basit gibi görünen sulu boya resim, gerçekte son derece zor, dikkat ve tecrübe isteyen bir sanat dalı.
  </font>
 </div>
 <div id="newsText">
  <font class="detail-text">
   Ressam Orhan Akkaplan'a göre sulu boya hata affetmez. Sanıldığının aksine su, renk ve desen uyumu ile son derece titiz bir çalışma gerektiren bir tarz bu.
   <br/>
   <br/>
   Sanatın bir çok dalında çalışan ancak sonunda sulu boya resimde karar kılan Akkaplan'ın bir çok eseri yurtiçi ve yurtdışında kolleksiyonlarda yeralıyor. Çoğunlukla tercih ettiği kır ve kent yaşamı kesitlerini sağlam bir desen bilgisiyle örüyor Akkaplan. Resimlerindeki ışık klasik rönesans ışığından başkası değil. "Toplumsal Süreçte İnsan" dediği yaşam birikimlerine şiirsel bir üslupla yaklaştığı gözleniyor. Akkaplan resmindeki yetilerin kaynağı 90'lı yıllarda Time Dergisi'nde düzenlenen bir ressamlar sıralamasında ilk onun içerisinde yer alan Müfit Çelik'e kadar gidiyor. Müfit Çelik, Orhan Akkaplan'ın hocası; ona teknik, tecrübe ve sulu boya sevgisi aşılamış olan kişi.
   <br/>
   <br/>
   Orhan Akkaplan, sulu boya kullanmanın basit olmadığını ama ilk ve ortaokuldaki sulu boya kullanma ve öğretimindeki usulünün basit ve kolay göründüğünü düşünüyor. Sulu boyayı okul yıllarında doğru mu kallandık? gibi bir soruya verilecek bir cevabın olmadığını vurguluyor sanatçı. "İlkokul ve ortaokul yıllarında yaptığımız sulu boyalarda kalitesiz boyaların renkleri tutmuyor, kötü kağıtlar deliniyor, ortaya kontrol edilmesi güç alaca bulaca şekiller çıkıyordu" diye tercüman oluyor o günlerdeki hezimetimize. Sulu boyaya genel bakış açısında bu faktörlerin önemi var. "...Ama kadere bakın ki yıllar sonra sulu boya çalışmaya karar verdim. Bu noktaya gelmemde ve sulu boyada karar kılmamda iyi boyanın, iyi malzemenin, iyi fırçanın etkisi vardı."
   <br/>
   <br/>
   Ona göre ülkemizde çok bakir bir sanat alanı sulu boya resim. Yolculuğun sorumluluğunu taşıyabilecek iyi boyalarla çıkılacak bir keşif bu. Sulu boya resim sürprizlere açık olmayı gerektiriyor. Aynı tabiat her an hata yapmanızı mümkün kılıyor tabii. Fakat zamanla boyayı, kağıdı, fırçayı tanıyıp, su ile olan uyum ve ilişkiyi iyi kurmanız lazım.
   <br/>
   <br/>
   Nasıldır işin aslı?
   <br/>
   <br/>
   Sulu boya ıslatılmış özel sulu boya kağıdına yapılıyor ve her nesne tek hamlede çizilmek zorunda. Sürdüğünüz boya kuruduğunda artık üstünden bir kere daha geçemezsiniz. Bu da büyük bir irade ve kararlılık gerektiriyor. Üstelik kağıdın tamamı boyanmaz ve kağıdın beyazından yararlanılarak çeşitli ışık efektleri yapılır. Akkaplan, ülkemizde yaygın olan yağlıboya ile sulu boya resimin farklarını da vurguluyor: "Genel olarak yaygın olan yağlı boya çalışmalarında boyanın üstünden geçilebilir, çünkü yağlı boya örtücü bir boyadır. Kıpkırmızı bir alan kuruduktan sonra onu bembeyaz hale getirebilirsiniz. Şayet ıslak ise beyaz boya sürerek kırmızıyı pembeleştirebilirsiniz. Fakat aynı şeyleri sulu boyada yapmak güçtür; zira renkleriniz kirlenir". Aynı farklılıklar guaj boya ile sulu boya resmin karşılaştırılmasında da elde ediliyor. Guaj boyada renkler beyaz ile açılıp siyah ile koyulaştırılabiliyor, oysa sulu boyada renkler su ile açılıyor ve koyuluk için kıvam gerekiyor.
   <br/>
   <br/>
   Sulu boya çalışmanın zorluklarına az çok vâkıf olanlar şu soruyu sormaya başlıyorlar: "Sulu boya çalışmalar yağlı boya çalışmalardan değerli mi?" Sanatçı bir sanat eserinin değerinin belirlenmesinde bir çok faktör olduğunu söylüyor doğal olarak. Eserin fiziksel dayanıklılığı da bu değeri belirleyen etkenlerden. Bu son faktör nazara alındığında yağlı boya tüm boyalardan üstün, ama bu, sulu boya çalışma bir yağlı boya çalışmadan değerli olamaz anlamına gelmiyor.
   <br/>
   <br/>
   İstanbul'un güzelliklerden ve problemlerden mürekkep yaşamını, o yaşamı taşıyan mekanları ile resmediyor Akkaplan. Anadolu'daki hayatı da insanları ve coğrafyasıyla yansıtıyor çalışmalarına. Gelenek ve göreneklerden gelen özümsenmiş bir anlayışı aktarmaya çalışıyor tuvale. Sanatçıların yaşadığı toplumun inançlarına saygılı olması, yaşantıları ve eserleri ile o insanları rencide etmemesi gerektiğini söylüyor: "Sanatçı yaşadığı toplumun sosyal yaşam şartlarına duyarlı olmalı, toplumun yaşadığı gerçekleri tuvale yansıtmalı."
   <br/>
   <br/>
   25 yıllık sanat hayatında farklı dallarda çalıştığını da belirten Akkaplan, sanatın kişileri her yönden olgunlaştıran erdem olduğunu, olaylara, insanlara ve hayata sanatkar gözüyle bir bütün halinde bakmak gerektiğini düşünüyor: "Toplumumuzdaki bazı insanların sevgiden ve hoşgörüden yoksun olmalarında sanata olan ilgisizliklerine bağlıyorum. Kanımca günümüzün en büyük sorunlarından biri olan stres... olan stres, metropolün hızına ayak uydurmaya çalışan ve herhangi bir sanat dalı ile ilgilenmeyen insanlarda görülüyor".
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6156-13-sulu-boya.html), [web.archive.org (arşiv bağlantısı)](http://web.archive.org/web/20131213125628/http://www.aksiyon.com.tr:80/aksiyon/haber-6156-13-sulu-boya.html)
