# Müziğin bilinmeyen dehası

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050301163242im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050301163242im_/http://www.aksiyon.com.tr/resim/423/64.jpg" vspace="5"/>
  </p>
 </font>
 <font class="content">
  Anadolu’nun herhangi bir köşesinde yakılmış bir türkü gibi yıllardır söylenegelen “Çırpınırdı Karadeniz” mahnısını duymayanımız yoktur. Peki bu eserin kime ait olduğunu biliyor musunuz? Çoğumuz anonim olarak tahmin etse de aslında Azerbaycanlı bestekâr ve kültür adamı Üzeyir Hacıbeyli’nin bir eseri “Çırpınırdı Karadeniz”.
 </font>
 <br/>
 <p>
  <font class="content">
   Hacıbeyli’nin Azerbaycanlı soydaşlarımız tarafından ülkemize şifahi yolla taşınan bir başka parçası daha var: “Çadır alam başıma saram.” Artvin’de yapılan bir saha araştırmasında derlenen bu eser, “Arşın Mal Alan” operasındaki bir ezgiden başka bir şey değil. Librettosunu da Hacıbeyli yazmış. Bakû’de sahnelendiği ilk günden itibaren çok sevilen eser, 1920’li yıllarda İstanbul’da, göçmenlerce defalarca sahneye konmuş ve çok da alkışlanmış. Bu bilgileri, Üzeyir Hacıbeyli adının ülkemizde yakın geçmişe kadar nasıl tanındığını örneklemek için veriyoruz.
   <br>
    <br>
     Azerbaycan mûsikîsinin deha ismi Üzeyir Hacıbeyli geçtiğimiz günlerde İstanbul’da anıldı. 1885 – 1948 yılları arasında yaşayan Hacıbeyli’yi ölümünden yıllar sonra İstanbul’da anmanın anlamı ve önemi ne idi dersiniz? Bu soruya cevap vermek için onun geniş dünyasını ve yaptığı hizmetleri iyi bilmek gerekir. Çünkü, hâlâ ülkemizde tartışılan aydın–halk ve geleneksellik–modernlik tartışmalarına daha geçen yüzyılın başlarında mûsikî ve folklorik açıdan noktayı koymuş bir isim Üzeyir Hacıbeyli.
     <br>
      <br>
       Azerbaycan profesyonel mûsikîsinin mimarı
       <br/>
       <br/>
       İTÜ öğretim görevlisi Süleyman Şenel’e göre, Azerbaycan profesyonel mûsikîsinin temellerinin atılmasında, çok sesli mûsikî bestelemenin esaslarının ortaya konmasında, eğitim ve öğretim kurumlarının açılmasında, mûsikî şubelerinin hayata geçirilmesinde, pek çok koro ve orkestranın teşkil edilmesinde hep Üzeyir Bey’in öncülüğü ya da rehberliği vardı. Süleyman Şenel, araştırmalar yapmak üzere 1990’lı yılların başlarında Azerbaycan’da bulunduğu süre içerisinde, mûsikî dünyamıza Hacıbeyli’nin kazandırdıklarını ve hizmetlerindeki çeşitliliği hayretle gözlemiş. Üzeyir Bey’in bestelediği eserlere karşı duyulan ilginin sebebi, halkın anlayabileceği bir dille meydana getirilmiş olmalarına bağlı olsa gerek. Mûsikî inkılâbındaki geçiş dönemi için ortaya konan kültürel ve sanatsal politikaların temelini de bu düşünce oluşturuyor. Zira Hacıbeyli’nin ifadesine göre uluslararası olmanın yolu, milli karakterden mahrum olmayan ve herkesin anlayabileceği bir mûsikî meydana getirmekten geçiyor.
       <br/>
       <br/>
       Besteleme dilinden söz ederken Süleyman Şenel’in Bakû’de bulunduğu günlerde düğün ve toplantılarda karşılaştığı bir manzara dikkatimizi çekiyor: “Genellikle bu toplantılarda adeta sıradan çalgıcılardan oluşan küçük orkestralar sahneye geliyor ve halkı eğlendiriyorlar. İlk önce uzun sayılabilecek  enstrümantal bir ezgi ezbere ve büyük bir uyum içerisinde çalınıyor. Salonda bulunanlar da hep birlikte ayağa kalkarak ve sağ yumruklarını havaya kaldırarak, sessizlik içerisinde, adeta yerlerine çivilenmiş vaziyette bu eseri dinliyorlar. İstiklal Marşı dinler gibi…”
       <br/>
       <br/>
       Bu enstrümantal eser, Üzeyir Hacıbeyli’nin Köroğlu operasının uvertüründen başka bir şey değil. Şenel, ister istemez Türkiye ile orada yaşadıklarını kıyaslıyor ve şu soruyu soruyor: “Bizim ülkemizde hangi bestekârımızın bir operasının ya da senfonik eserinin bir pasajı halk tarafından ezbere biliniyor veya amatör topluluklar tarafından ezbere çalınabiliyor? Bu sonuç, halkın dili ile bestelemek prensibinin bir tezahürü hatta ta kendisi değil midir?”
       <br/>
       <br/>
       Gerçekten de Hacıbeyli’nin eserlerinde hiciv ağırlıklı mitolojik ve tarihi konular yanında, dini, siyasi ve güncel konular, özellikle de aile konularına çokça rastlanıyor. Halk mahnıları, halk raksları, muğam sanatı örnekleri ve türleri ile âşık mûsikîsi örnekleri onun eserlerini çokça süslüyor. Bu bağlamda gerek tercih ettiği edebi biçim ve temalar bakımından, gerekse de halkın duygu dünyasını okşayan özellikle melodik, metro–ritmik ve müzikal biçim tercihleri bakımından ortaya konan besteleme dili, tamamen Hacıbeyli’nin kendi üslubunu ortaya çıkarıyor. Temel hedef; halkın anlayabileceği bir mûsikî dili ortaya koymak.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2292), [web.archive.org (arşiv bağlantısı)](http://web.archive.org/web/20050301163242/http://www.aksiyon.com.tr:80/detay.php?id=2292)
