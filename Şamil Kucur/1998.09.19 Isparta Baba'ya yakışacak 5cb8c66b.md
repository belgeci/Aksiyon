# Isparta Baba'ya yakışacak

*Şamil Kucur 1998.09.19*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Isparta ismi yıllardır, Türk siyasi hayatının en "kıdemli" ve "kudretli" politikacılarından Süleyman Demirel ile anılıyor.
  </font>
 </div>
 <div id="newsText">
  <font class="detail-text">
   Ispartalılar, Türkiye'ye kazandırdıkları liderle övünürken; geri kalmışlıklarının en büyük sebebini de yine uzun ömürlü bir siyasi lider çıkarmakta arıyorlar!..
   <br/>
   <br/>
   Ispartalılar'ın büyük kısmı Süleyman Demirel'i hemşehri sıcaklığıyla seviyor ve onu yetiştiren topraklarda yaşamaktan gurur duyuyor. Ancak son yıllarda Anadolu'nun kıraç illerinden Maraş'ın, Antep'in, Yozgat'ın, Konya'nın hatta Van'ın ve Erzincan'ın gösterdikleri performans, onları kıskandırıyor ve düşünmeye sevkediyor. Zira, 1960'lı yıllara kadar Türkiye'nin en gelişmiş 15 ili arasında olan Isparta, bugün 47. sıraya kadar düştü.
   <br/>
   <br/>
   Ispartalıların, kendilerinin devlet imkanlarını kullandığını iddia edenlere karşı da bir çift lafları var: Anlatıla anlatıla bitirilemeyen yatırımları niçin biz görmüyoruz?
   <br/>
   <br/>
   Siyasetçilerden çok çektiler
   <br/>
   <br/>
   İsmi Süleyman Demirel'le birlikte anılan il, hemşehrilerinin iktidara geldiği seçimlerde büyük sevinç gösterileri ile bunu övünç sebebi yapıyorlar. Süleyman Demirel iktidardan uzaklaştığında ise Demirel karşıtlarının hışmına uğruyorlar! Yeni yatırımların unutulması bir yana mevcut yatırımlarını bile kaybediyorlar. Hikaye de böyle sürüp gidiyor.
   <br/>
   <br/>
   Oysa artık Ispartalılar siyaset değil hizmet ve yatırım istiyor. Kalkınmada yeni formüllerini de belirlemişler: Elele verip kendi imkanlarıyla kalkınma.
   <br/>
   <br/>
   Dokuz yıldır Isparta valisi olan M. Ertuğrul Dokuzoğlu "Yurdumuzun müstesna yörelerinden olan Ispartamızın tüm kaynaklarını seferber ederek daha geniş imkanlara ve etkinliğe kavuşması en büyük amacımız" diyor. Göreve geldikleri 27 Mart 1994 tarihinde Isparta Belediyesi'ni bugünkü rakamlara göre yaklaşık 2 trilyon lira borç ile devraldıklarını ve bugün kendi kendine yeter hale geldiklerini ifade eden Isparta Belediye Başkanı Mehmet Aybatılı da "Hizmetlerimizin hepsi belediyemizin öz gelirleri ile olmuştur. Isparta için yapacağımız daha çok hizmetler var" diyor. Aybatılı ayrıca amaçlarının Isparta'yı bir "mega şehir" yapmak olduğunu ve Isparta'nın bunu hakettiğini belirtiyor.
   <br/>
   <br/>
   IYAŞ, 1000'e yaklaşan ortağıyla Isparta ekonomisine yeni bir soluk getiren IYAŞ Yönetim Kurulu Başkanı Bahattin Şenel, oluşturdukları çok ortaklı modelle Isparta ekonomisinin kurtuluş reçetesi olduklarını belirtiyor.
   <br/>
   <br/>
   Gizli bir sanayi şehri ...
   <br/>
   <br/>
   Isparta, yıllarca gizli bir sanayi şehri olarak kaldı. Özellikle el halısı, elma ve gülyağı üretimiyle tanındı. Ancak Süleyman Demirel Havaalanı ve Afyon  Antalya Otoyolu'nun Isparta'dan geçmesiyle birlikte yatırımcıların dikkatini çeken Isparta, önümüzdeki 10 yıl içerisinde sanayi şehri olmaya kararlı. Avrupa'nın en ünlü markalarına üretim yapan bir tekstil firması da iki yıldır çalışmalar yapıyor. Yatırımcıları bekleyen Organize Sanayii'nin kapıları tekstilden, inşaata, iplik dokumadan meyve suyu üretimine kadar tüm yatırımcılara açık.
   <br/>
   <br/>
   Isparta Organize Sanayi Bölgesi 650 hektarlık bir arazide kurulmuş. Isparta'nın geleceğine ait en etkili yatırım alanlarından birisi. Ulaşım avantajlarına sahip. Deniz taşımacılığı için Antalya'ya olan uzaklık sadece 120 km. Havaalanı ve demir yoluna ise çok yakın mesafede...
   <br/>
   <br/>
   Organize Sanayi Bölgesinde ahşap sektörünün yanısıra, tekstil alanında yatırım yapan birçok yatırımcı ürettiği malı ihraç ediyor. Sanayi Bölgesi'ne Isparta ve göller bölgesinin yanısıra İstanbul'dan da talep var. Nuh Çimento ve Kalebodur Grubu bu şirketler arasında. Nuh Çimento, bölgede beyaz tuğla yapımına başlamış bile, Kalebodur Grubu ise pek yakında fayans yapıştırıcıları üretimine başlayacak.
   <br/>
   <br/>
   Isparta Sanayi ve Ticaret Odası Başkanı Eyüp Avcular, "2000'li yıllarda Isparta 500 çevreci fabrikaya sahip olmalı. Isparta temiz sanayi şehri olmalı. Organize Sanayi Bölgesi, altyapının lokomotif görevini üstlenecek. Önümüzdeki 10 yıl içerisinde en hızlı atak yapabilecek şehir burası. Isparta'da herkes konuşmalı ama Türkiye tek ses duymalı." diyor.
   <br/>
   <br/>
   Halıcılık ve dericilik yeniden canlanıyor
   <br/>
   <br/>
   Yıllarca el halısı ile belli bir kaliteyi tutturan Isparta'da, il merkezinde dikkatleri çeken ilk şey, el dokuma halı tezgahlarının yerlerini iplik dokuma fabrikalarına bırakması oldu. El dokuma halıcılık ile hâlâ tanınmasına rağmen, üretim Isparta çevresindeki köylere kaymış durumda. Bugün Isparta'da 20 bin tezgahta 30 bin kadar işçi çalışıyor ve yılda 550 bin metrekare halı dokunuyor. Dokunan halıların bölgeye sağladığı gelir ise 1 trilyon lirayı buluyor. Ancak Isparta Sanayi Odası ve Isparta halkının çabaları, el dokuma halıcılığının canlandırılması ve halı atölyelerinin çoğaltılması üzerinde yoğunlaşıyor. Ülkemizde "Halı Borsası" sadece  Isparta Halı Pazarı'nda kuruluyor.
   <br/>
   <br/>
   Deri sanayii de merkez ve Yalvaç ilçesinin ekonomisinde önemli bir yer tutuyor. Buralarda kösele, gön, vidale ve plase gibi ürünler yanında deri konfeksiyon üretimi bol miktarda yapılıyor.
   <br/>
   <br/>
   Isparta'da Deri Organize Sanayii var. Ancak birtakım problemler de eksik değil. Eyüp Avcular, "Deri sanayiinin problemleri Cumhurbaşkanı Süleyman Demirel'e açıldı. Kendileri bilgilendirildikten sonra çalışmalar başladı. 50 hektarlık alan seçildi. İstimlak aşamasına gelindi ve 66 milyar lira kredi alındı. Fakat, "yer seçimi yanlış" gerekçesiyle, bu alanı, Isparta Belediye Meclisi 10 hektara düşürdü ve organize sanayi yapılamadı. Biz çalışmalarımıza devam ediyoruz ama, deri sanayii ilerleyemiyor" diyor.
   <br/>
   <br/>
   Isparta Belediye Başkanı Mehmet Aybatılı ise Isparta Belediyesi olarak projeye karşı olmadıklarını, ancak bölge seçiminin yanlışlığına dikkat çekerek "Seçilen alan, şehir merkezine çok yakın. Birkaç yıl içinde şehir içinde kalacak ve yeni problemler gündeme gelecek. Belediye Meclisi olarak D.O.S.'nin şehre yakın bir mekanda kurulmasını doğru bulmuyoruz. Bölge sakinleri de bu yapılanmadan rahatsız. Isparta'nın ihtiyacı olan, D.O.S.'nin problem olmayacak bir yerde yapılmasından yanayız. Isparta Milletvekili Erkan Mumcu da düşüncelerimize katılarak, yer seçimi konusunda aracı olacağına söz verdi" şeklinde konuşuyor.
   <br/>
   <br/>
   Güller kokuyor elmalar kızarıyor
   <br/>
   <br/>
   Isparta'nın geçmişten günümüze gelen en şöhretli ürünü gül. Çevre köy ve kasabalarda gül yağı ve gülsuyu imalatı devam ediyor. İki Fransız firması hammaddeyi yerinde alıp Fransa'da işliyor. Isparta'da gülcülük sektöründe 6 fabrika ile gülyağı ve katı gülyağı üretimi yapan "Gülbirlik", sektörün önde gelen isimlerinden. Gülbirlik Genel Müdürü Şinasi Olgun, şunları anlatıyor; "Bu alanda 40 bin kişiyi istihdam eden 13 kooperatifimiz var. Dünyada yaklaşık 4 ton gülyağı kullanılıyor. Bunun 2,5 tonunu Isparta karşılıyor. Dünya piyasasının yüzde 70'i bizim elimizde. Fakat, oldukça zahmetli ve sezonluk bir iş. Sezon nisan ayında başlar ve haziran ayında sona erer. Sonbaharda ise gülyağı üretimi gerçekleştirilerek pazarlanır. 4 ton gül çiçeğinden 1 kilogram gülyağı elde edilir."
   <br/>
   <br/>
   Isparta'da yapılan elma üretimi de iç pazar ve ihracata yönelik. Hem elma yetiştiriciliği hem de elmasuyu konsantresi üretimi yapan firmaların sayısı hızla artıyor. Ancak, elma üreticilerinin devletten bir beklentileri var: Daha önce elma ihracatına verilen dolar bazındaki primin tekrar verilmesi, böylece dış pazardaki rekabet gücünün tekrar kazanılması.
   <br/>
   <br/>
   İki meyve suyu fabrikasına sahip olmasına rağmen 5 yeni fabrika girişimi de mevcut Isparta'da. Bu firmalar arasında Süleyman Demirel'in kardeşi Şevket Demirel'e ait olan ve İtalyan ortaklı Elmataş, özellikle elma suyu konsantresi ile sektörde oldukça iddialı.
   <br/>
   <br/>
   Turizmi Antalya ile paylaşmak istiyorlar
   <br/>
   <br/>
   Isparta, Ege, Akdeniz ve İç Anadolu Bölgeleri'nin kesiştiği bir noktada yer alıyor. Tarih boyunca Hitit, Frig, Pers, Makedonya, Roma, Bizans, Selçuklu, Hamitoğulları ve Osmanlı Medeniyetlerinin yaşadığı bir yer. Bu medeniyetlerin kalıntılarının yanısıra tabii güzellikleri ile de turizm yönünden önemli bir cazibe merkezi olmaya aday, yeterince tanıtımı yapılamamış bir turizm hazinesi. Bu konuda da çalışmalar devam ediyor.
   <br/>
   <br/>
   Davras Dağı'ndaki kayak merkezinin alt yapı çalışmalarıda bitirilmiş, yatırımcılara yer tahsisine başlanmış bile. Dedeman Otelcilik ve Sera Otelcilik yatırım yapan ilkler arasında. Artık yaz sezonunda Antalya'ya gelecek olan turistler bir saatlik mesafedeki kayak merkezinden de yararlanabilecekler.
   <br/>
   <br/>
   "Güçbirliği" adı altında Isparta'da ses getiren bir yapılanmanın mimarı Eyüp Avcular, yıllarca uygulanan yanlış politikalar ve yalnızca kendi çıkarlarını düşünen kişilerin Isparta'ya ekonomik ve sosyal açıdan zarar verdiklerini ifade ederek, "Isparta'nın çevre faktörlerini kullanarak sanayileşmeyi gerçekleştirmek ve sanayi sektörü tercihini Ispartalı'ya kullandırtmak için "Güçbirliği"ni kurduk. Ve Isparta Güçbirliği İplik Fabrikası için hemşehrilerimizi ortak olmaya çağırıyoruz" diyor.
   <br/>
   <br/>
   Modern alış veriş merkezlerine doğru
   <br/>
   <br/>
   İşadamı Bahattin Şenol da Isparta'ya devletin yıllardır bir tek fabrika kurmadığını hatırlatarak, diğer iller arasında yeni yatırımları ile değil, başkalarının teknoloji ile elinden aldığı el dokumacılığı, halısı ve ekonomideki ağırlığını yitiren gülü ile anılmak zorunda kaldığını dile getiriyor ve ekliyor: "Ispartalılar, yeni yatırımlar yapılmadığı takdirde lise ve üniversitelerden mezun yaklaşık 6 bin öğrencisine iş sahası bulamamanın çaresizliği içerisine düşecektir." Bu düşünce ile Şenol ve kendisi gibi düşünen on iki arkadaşı halka açık olan Isparta Yatırım Gıda Sanayi ve Ticaret A.Ş.'yi kurmuşlar.
   <br/>
   <br/>
   Yıllar sonra büyük bir alışveriş merkezine kavuşan Isparta'da büyük bir canlılık hakim. 1998 Mart ayında hizmete açılan "IYAŞ Alışveriş Merkezi", insan sağlığı açısından, alkol ve Tekel maddeleri hariç 15 bin çeşit malı bünyesinde satışa sunuyor ve Türkiye'de hatta ve Avrupa'da sayılı alışveriş merkezlerinden birisi olarak tanınıyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-4147-isparta-babaya-yakisacak.html), [web.archive.org (arşiv bağlantısı)](http://web.archive.org/web/20120719224729/http://www.aksiyon.com.tr:80/aksiyon/haber-4147-isparta-babaya-yakisacak.html)
