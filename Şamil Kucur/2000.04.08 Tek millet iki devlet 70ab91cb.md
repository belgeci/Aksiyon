# Tek millet iki devlet

*Şamil Kucur 2000.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Hasretini ve özlemini her zaman buram buram çektiğimiz Atayurt'tan misafirlerimiz vardı geçtiğimiz hafta. Bir hafta boyunca özlem giderdik dolu dolu... Kâh hüzünlendik gözlerimiz doldu, kâh coştuk ve yerimizde duramadık zaman zaman.
  </font>
 </div>
 <div id="newsText">
  <font class="detail-text">
   Onlarla dans ettik. Sevginin, hasretin, el emeği ve göz nurunun hamurunu kardık...
   <br/>
   <br/>
   Evet... Türkmen kardeşlerimizden bahsediyoruz. Geçtiğimiz hafta İstanbul'da düzenlenen 'Türkmenistan Kültür Günleri' önemli bir gönül birlikteliğine vesile oldu. Estetiğin, melodinin ve renk cümbüşünün kaynaştığı ortamda Türkmen müziğini, folklorünü, sinemasını, el sanatlarını izleme fırsatı bulduk. Sergiler, açıkoturumlar ve filmlerle Türkmenistan'da adeta bir gezinti yaptık.
   <br/>
   <br/>
   Şenol Demiröz'ün başkanlığını yaptığı İstanbul Büyükşehir Belediyesi Kültür İşleri Dairesi tarafından 1996 yılında çeşitli ülkelerin kültürlerinin tanıtılması amacıyla etkinlikler düzenlendi. Bu kapsamda sırası ile Azerbaycan, Bosna, Kosova ve son olarak Kuzey Kıbrıs Türk Cumhuriyeti Kültür Günleri gerçekleştirildi. Uluslararası başarılara imza atmış, yetenekli kültür ve sanat adamlarının katıldığı bu programlar vesilesi ile farklı coğrafyalarda yaşayan ortak kültür ve tarihe sahip toplumların yakınlaşması amaçlanıyordu. Bu yılın ilk programı ise Türkmenistan üzerine oldu.
   <br/>
   <br/>
   İlk gece henüz Cemal Reşit Rey Konser Salonu'nun girişinde iken hoş bir görüntü ile karşılandık. Girişin sağ ve sol yanları adeta karanlığı aydınlatan mumlar ile örülmüştü. Pek tanıdık olmayan bu görüntü, dostlukların ve paylaşımların devamlılığını arzuluyordu şüphesiz. Başkaları neye yordu bilemiyoruz ama bizim aklımızdan geçen ilk düşünce bu oldu. Dostluk yolu uzundu ama ışıklı idi. Bu da bu yolun ne pahasına olursa olsun aşılması gerektiğini gösteriyordu. Işığın bittiği yerden başka bir ışığın doğacağına inanıyorduk. 'İnsan'dan başkası değildi 'Işık'.
   <br/>
   <br/>
   Milli kıyafetleri ile Türkmen gençleri karşımızda. İkram ettikleri kuş üzümlü ve etli Türkmen pilavı ile ayranı tattık. Gerçekten enfes bir damak tadıyla buluştuğumuzu düşündük. Sonra meraklı gözlerle açılan sergiyi seyre daldık. Özellikle Türkmen kadınının gümüşten oluşan başlıkları, küpeleri, kolyeleri ve üzerlerindeki milli kıyafetleri ile bu gece daha bir güzelleşmişti. Bu hanımlar da bizim gibi geceyi izlemeye gelmiş izleyicilermiş sonradan öğrendiğimize göre. Anladık ki kendi milli ve folklorik unsurlarını rahatlıkla sosyal hayatlarına yansıtabiliyorlar. Bizim gibi nostaljik bir özlem içinde değillerdi milli giysilerine karşı.
   <br/>
   <br/>
   İki ülke bayrakları ve çiçeklerle donatılmış sahnede Türkmen sanatçılar Türkmenistan'ın tarihi ve geleneksel özelliklerini taşıyan halk ezgileri ile bizi hayal dünyasında büyük bir coğrafyada  gezdirdi. Dede Korkut'un kopuzunun devamı olan parmakla çalınan iki telli dutar, yayla çalınan gıçek, akordeon ve kanun dinleyenleri başka iklimlere götürdü. Sadece bir metal parçası olan gubuz'un çıkardığı atlıların gidişi, su sesi ve kozmik sesleri içeren melodilerle kendine has özelliğe sahip Türkmen ritmi eşliğindeki şarkılar  hayranlıkla dinlendi. Bordo ve yeşilin hakim olduğu, kilim motiflerinin minyatürler üzerine işlendiği kostümler ve sahnede adeta uçan sanatçılar bizi kâh Anadolu yaylalarına, kâh Aşgabat çöllerine götürdü.
   <br/>
   <br/>
   Etkinlikler kapsamında Türkiye ve Türkmen edebiyatının yakınlığı; şiirleri, öyküleri, masalları ve destanları ile dünden bugüne gelen birlikteliği dile getirildi. Bu birlikteliğin gelecekte de devam etmesi temenni edildi.
   <br/>
   <br/>
   Milli motiflerini sinema aracılığı ile önce özlerine sonra da dünyaya anlatabilme gücüne erişmeyi arzuluyor Türkmen sinemacıları. Sinema; yaşam, tarih, kültür, görsellik, belge ve tabii ki sanattı.
   <br/>
   <br/>
   Türkmen halıları... Türkmen insanının alın terini, el emeğini, göz nurunu, hayal gücünü halılardaki desenlerde görmek mümkün. Ayrıca Anadolu'da benzerlerini görmeye alıştığımız bize pek de yabancı gelmeyecek Türkmen kıyafetleri ve köklü bir geçmişe sahip örneklerden oluşan fotoğraflar Tarık Zafer Tunaya Kültür Merkezi'nde sergilendi. Genel olarak Orta Asya Türk kültüründen esinlenen, tarihi motifler ile birlikte çağdaş figürlerin de tuvale yansıtıldığı slayt gösterisi daha da bir harikaydı.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=F3584B3290F81D9B5ED85D7190870C14?newsId=6058), [web.archive.org (arşiv bağlantısı)](http://web.archive.org/web/20120701090529/http://www.aksiyon.com.tr:80/aksiyon/newsDetail_getNewsById.action;jsessionid=F3584B3290F81D9B5ED85D7190870C14?newsId=6058)
