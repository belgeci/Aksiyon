# Semah bir ayindir barda pavyonda yapılmaz!

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050302223752im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223752im_/http://www.aksiyon.com.tr/resim/295/55.jpg" vspace="5"/>
  </p>
 </font>
 <font class="content">
  Türkiye Radyoları’nda bir dönem “toplumun arasına nifak sokacağı gerekçesi ile” deyiş ve nefes okumak yasaktı.
 </font>
 <br/>
 <p>
  <font class="content">
   Erzincan’dan İstanbul’a gelmiş oniki yaşında yetim bir çocuk, sazı ve sözü ile Pir Sultan Abdal’a ait bir deyişi okumuş, Radyonun kapalı kapılarını sazı ve sözüyle “ilk kez deyiş ve nefeslere” açarak bir ilke imza atmıştı. Ali Ekber Çiçek, günümüz popüler müzik anlayışından uzak, uluslararası üne sahip bir sanatçı. O bir Alevi ve bir ilke daha imzasını atıyor. Alevilik ve Sünnilik hakkında yıllardır açıkça yazılamayan ve dile getirilemeyen, kulaktan kulağa dolaşan birtakım dedikodulara ilk kez cesurca açıklık getiriyor.
   <br>
    <br>
     Ulular’dan dünyaya açılan müzik yelpazesi
     <br>
      <br>
       Bağlamayla üç yaşında iken tanışan Ali Ekber, ailesi ile birlikte cemlere, toplantılara giderek, dedelerin (pirler) nasihat ve deyişlerini büyük bir dikkatle dinlermiş. ‘Müzik kültürümün gelişmesinde zamanın ünlü dedeleri Potik İsmail ve Eyüp Dede’nin büyük katkıları oldu. İstanbul’a geldikten sonra müzik ve sanat çevrelerinde sesim ve sazım duyulmaya başlamıştı. Çocukluğumda tanışmayı dahi hayal edemeyeceğim Neyzen Tevfik, Necati Başaran, Sadi Yaver Ataman, Davut Sulari, Malatyalı Süleyman Elver ve Aşık Beyhani gibi değerli ustalarla görüşüp onların bilgilerinden çok istifade ettim.” 1949 yılında Ankara Radyosu’na giden Çiçek’in dönemin büyük hocası Muzaffer Sarısözen’le tanışması onun ufkunu genişletmiş. Bu tanışma sonrasında o yıllarda yasak olmasına rağmen, Türkiye radyolarında Pir Sultan’a ait bir deyişi ilk okuyan kişi oldu Çiçek. ‘Benden selam söyle o güzel şaha’ dizeleri çınladı mikrofondan. O gün bugün söylemediği yer, şehir kalmadı Türkiye’de. Amerika ve Avrupa ülkelerinde de birçok kez konserler verdi. Ayrımcılığa karşı söylüyordu Çiçek; nifak tohumcularına karşı, kardeşliğin birleştirici güzelliğine çağırıyordu; muhabbetle ve sevgiyle açılan kapılardan geçmeye davet ediyordu dinleyicisini. Hacı Bektaş Veli, Mevlânâ, Fuzuli, Yunus Emre, Pir Sultan, Kul Himmet’e ait özlü mesajlar içeren eserleri tercih ediyordu okumak için. “İnsan, kainat, sevgi, iman, ahlak, edep ve erkan’ anlatıyordu.
       <br/>
       <br/>
       Kaşımayalım, iyileştirelim...
       <br/>
       <br/>
       “Alevi deyişlerinin ve nefeslerinin özü, insandır, gönüldür” diyor Çiçek. Gündelik yaşam elbiseyi, arabayı, evi salık veriyor insana, bu putlaştırma eğilimine karşı durmak gerek. Ali Ekber Çiçek, sanata ilk başladığı günden bugüne kadar, siyasi ya da maddi bir amaç için saz çalıp söylemediğini, hep insana hizmet etme düşüncesi içinde olduğunu ifade ediyor.
       <br/>
       <br/>
       Deyiş ve nefeslerinde insan olmanın hikmetini anlatan özlü sözleri dillendiren Çiçek’e göre kişi “Alevi” ya da “Sünni” olmadan önce insan olmalı: “Toplumda ben Aleviyim diyen bir kişi inançlı, dürüst, içi dışı bir, edeb ve erkan bilen, kültürlü, adaletli ve örnek bir insan olması gerekli. Bu özelliklere sahip olmayan ve yanlış hareket ve söylemde bulunan bir kişinin toplumda ben Aleviyim demeye hakkı yoktur. Çünkü o kişi kendisi ile birlikte Alevi olan bütün insanları bağlayacaktır. Bu şuur ve idrakte olmadığı halde hâlâ ben Aleviyim deyip yanlışlıklarına devam ediyorsa, ben de o kişinin anladığı anlamda Alevi değilim. Herşeyden önce insan olmak gerekiyor.”
       <br/>
       <br/>
       Sünni ya da alevi olmanın Cenab—ı Hakk’kın bir takdiri olduğunu, bu yüzden ‘Sen neden Alevisin, ya da sen neden Sünnisin?’ sorularının kendisini rahatsız ettiğini söyleyen Ali Ekber Çiçek, ‘Ben Müslümanım, Aleviyim ve insanları ayırım yapmadan seviyorum. Kâinatı, vatanımı, bayrağımı, gülü, dikeni, hayvanatı neyi görüyorsam onu seviyorum” diyor. “...Toprağı seviyorum, çünkü ondan toplandım geldim, ana rahminde vücut buldum.”
       <br/>
       <br/>
       Ali Ekber Çiçek, Alevilik ve Sünnilik ile ilgili doğru ve kesin bilgilere sahip olmadan karşılıklı itham ve suçlamaları bir tarafa bırakıp, karşılıklı iyi niyet ile çözülemeyecek hiçbir problemin olmadığını vurguluyor. “Her olumsuzlukta suçluyu Alevilerden ya da her kötü işin sorumlusunu Sünnilerde aramanın hiçbir anlamı ve doğru yanı yok. Bütün yanlışlıklar cehaletten, söylenen ve yazılanların doğruluğu araştırılmadan kabul görüp, sürdürülmesinden kaynaklanıyor. Bugüne kadar bazı yanlış bilgiler, gizli kapaklı fısıltı edebiyatı ile söyleniyordu. Ama artık açıkça Aleviyim diyen de, Sünniyim diyen de doğruları bilmeli.”
       <br/>
       <br/>
       Ankara misket oynar gibi semah yapılmaz!
       <br/>
       <br/>
       Saz, cem ve semah Alevi vatandaşlar için çok özel üç kelime. Fakat son yıllarda gündeme gelen bu kelimelerin teknik ve pratik olarak içinin doldurulması ve anlam kazandırılması gerekiyor sanki, bu düşünceyi dillendirenler giderek artıyor çünkü. Ali Ekber Çiçek bu konuda çok dertli. İnsanların neyi, nerede, ne için yaptıklarını bilmeden bilinçsizlik içerisinde davranmalarından kendi adına rahatsız: “Semah da, sema gibi bir ibadettir. Elbette teknik ve pratik farklılıkları var. Semah, Hakk’ın anıldığı, Peygamber’den şefaat dilenildiği bir zikirdir. Öyle ya sözgelimi Mevleviler her yerde vakitli vakitsiz sema mı yapıyor? Elbette hayır. Vakti, saati, yeri, kaidesi var. Semah, Bursa kılıç kalkan oyunu, ya da Ankara misket oyunu değil ki aklınız estikçe yapasınız. Hem, iki elinizi bir sağa bir sola sallamakla semah mı olur?”.
       <br/>
       <br/>
       Düğünlere semah ekibi götürülmesine de karşı Ali Ekber Çiçek: “Semah, barda, pavyonda, düğünde, konserde yapılmaz. Düğünde alkol alacaksın, ne yaptığını bilmeyeceksin, oynayacaksın, afedersiniz göbek havası atılan mekanda, Ankara misket oynar gibi semah yapılmaz!” Çünkü semah cemlerde olur. Semahın kurgu ve ön hazırlığı, özel kostümü yoktur. İnsanlar cemde, çalınan sazdan, söylenen ders verici sözlerden etkilenir, coşar ve semaha kalkar. Hissetmeden, yaşamadan, söyleneni anlamadan, yaptığı hareketin mânâsını bilmeden iki kolunuzu sallamakla, iki sağa sola dönmekle semah yapılmaz!...
       <br/>
       <br/>
       Ali Ekber Çiçek, belki de bugüne kadar açık ve net olarak hiçbir yayın organında yayınlanmayan, fakat halk arasında söylenegelen “dedikodu” ve “asılsız rivayetlere” açıklık getirdi.
       <br/>
       <br/>
       Alevi’nin kestiği et yenir mi?
       <br/>
       <br/>
       “Hıristiyanın kestiği et yenir, Alevinin kestiği et yenmez. Alevinin kestiği etin yenmesi için, önce Hıristiyan sonra da Müslüman olması lazım...”, bir başka örnek “mum söndürüyorlarmış...” ya da “yıkanmıyorlarmış...” Dedelerin eğitiminden geçmiş, cemlerde yetişmiş tecrübeli sanatçı Ali Ekber Çiçek önce başını öne eğip gözleri kapalı bir şekilde uzun bir süre düşünüyor. Ardından kendimizi “kendilerinin” yerine koymamızı istiyor. “Bunu söyleyen insanlar Kur’an’ı ve Hz. Peygamber’in hayatını hiç bilmiyorlar” diyor, “....Doğru olmayan, ispatlanmamış ve şahidi olmayan bir konuda bir din kardeşi hakkında itham edici sözlerle konuşmanın adı ve hükmü nedir?” diye soruyor, kendisi cevaplayabiliyor elbette. Ona göre Allah’a inanan kişinin bu gibi ithamlarda bulunmadan önce bunun nasıl bir mesuliyet yüklediğini düşünmesi gerekir.
       <br/>
       <br/>
       Sünniler Yezid mi?
       <br/>
       <br/>
       “Yezid’e lânet” denilirken Yezid’in Sünniler nezdinde hâlâ yaşadığı gibi bir düşünceye kapılmanın yanlış olduğunu vurguluyor Ali Ekber Çiçek. Tarihte yaşanmış birtakım olayları bugün, yanlış ve yanlı bakış açısı yerine doğru ve objektif olarak yeniden ele alınması gerektiğini düşünüyor. “Yezid, Kerbela hadiselerinde Hz. Peygamber’in torunu Hz. Hüseyin ve Kerbela’da canları ile birlikte gönüllerini de vermiş olan mübarek insanları katleden Yezid’dir”. Ancak bu bilginin bugün gereksiz ve yanlış düşüncelere sürüklenmemesi gerekiyor elbette. Yani, “... Sünni olan insanları Yezid diye adlandırmak yanlış.”
       <br/>
       <br/>
       Karşılıklı önyargıya dayalı itham ve ifadelerin yerini birbirini yeniden tanıma ve tanışma sürecinin alması gerektiğini belirtip ve bunun yarına bırakılmasının yeni gelişecek hataların başlangıcı olacağı endişesini taşıyan sanatçı, devlete, aydınlara, medyaya ve tabiki halkımıza büyük görevler düştüğünü düşünüyor. Ve yineliyor: “Ben Müslümanım, Aleviyim, Kur’an’a inanıyorum. Âlemlerin yaratılmasının sebebi Hz. Muhammed benim Peygamberim. ‘İlmin şehri benim, kapısı Ali’dir’ dediği, Hz. Ali, Hz. Fatıma, Hz. Hasan ve Hz. Hüseyin’i seviyorum. Ehl—i Beyt’i siz sevmiyor musunuz? Elbette seviyorsunuz. Müslümanım diyen kim sevmiyor ki o büyük insanları. Eğer kim sevmiyorsa o zaman o kişi çıkıp Müslümanım demesin.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14142), [web.archive.org (arşiv bağlantısı)](http://web.archive.org/web/20050302223752/http://www.aksiyon.com.tr:80/detay.php?id=14142)
