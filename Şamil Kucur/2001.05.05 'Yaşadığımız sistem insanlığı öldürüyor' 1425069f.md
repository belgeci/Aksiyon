# 'Yaşadığımız sistem insanlığı öldürüyor'

*Şamil Kucur 2001.05.05*

<div>
 <p class="spot">
  "Biz eski değerlerimizi ve aile kurumumuzu kaybettik. Artık geri dönüşü yok. Fazla önemseyen de yok. Oysa bugün yaşadığımız sıkıntıların en büyük sebebi çok çalışırken mutluluk ve aile ilişkilerini ihmal etmemizdi. Anne-baba, çocuk ve karı-koca ilişkileri ile diğer insanlarla olan diyalogları unuttuk" diyor; "Özellikle vurgulamak isiyorum: Yaşadığımız bu sistem insanlığı öldürüyor."
 </p>
 <p class="metin">
 </p>
 <img border="0" src="/web/20020215052335im_/http://www.aksiyon.com.tr/2001/335/resimler/Avustur.jpg"/>
 <p class="metin">
  Ülkemizde yıllardır tartışılan ve tartışılmaya devam edeceği anlaşılan kanser hastalığının tedavisi modern ile geleneksel tıpçıları yine karşı karşıya getirdi. Yıllar önce "Zakkumcu Doktor" adıyla gündeme oturan Dr. Ziya Özel'den sonra bu kez de Kütahyalı Mustafa Sarıkaya ile tıp mezunu doktorlar tartışmalarını sürdürüyorlar. Daha uzun yıllar sürecek bu tartışmalardan en çok etkilenenler şüphesiz sağlığa kavuşmayı bekleyen hastalar ve onların yakınları. Ülkemizde bu tartışmalar süredursun, peki Batı'da bu konuya bakış nasıldı?
 </p>
 <p class="metin">
  Avusturya'da hastalarına modern tedavi teknikleri ile alternatif tıp tekniklerini birlikte uygulayan Dr. Andreas Adnan Asperning bu konunun çok hassas ve suiistimallere açık olduğunu söylüyor. Batı'da da bu tartışmaların zaman zaman yaşandığını, ancak esas olan, insan sağlığı ise birtakım kalıpları kırarak yeni araştırmalara açık olmanın gerektiğini vurguluyor. Avusturya Klangenfurt şehrinin en büyük hastanesinde psikiyatri doktoru olarak görev yapan Dr. Asperning ile İstanbul'da bir üniversitede konferans vermek için geldiği günlerde görüştük.
 </p>
 <p class="metin">
  Türkiye ve Türk kültürünün aşığı olduğunu söyleyen Dr. Asperning, ülkemize ilk kez 15 yıl önce gelmiş ve bugüne kadar Anadolu'da birçok şehri gezmiş. Türkiye'nin modernliği ve geleneği birarada yaşadığını düşünüyor. Ülkemizde tıp alanında da günışığına çıkarılmayı bekleyen birçok konu var ona göre.
 </p>
 <p class="metin">
  Klasik psikoterapi ve psikolojietüdleriyle birlikte müzik, aroma (koku), renk, bitki, taş, enerji ve daha çok sayıda tedavi sistemleri üzerine eğitim görmüş. "Şimdi hepsi ile beraber bir denge içinde çalışmalarımı sürdürüyorum. Bazen modern tıp ile alternatif tıbbın ikisinin de kullanılması gerekir. Pek çok imkanlara sahip olmasına rağmen modern tıbbın çözüm üretemediği durumlarda  hastanın sağlığa kavuşabilmesi için özel tedavi metodları gerekebiliyor. Özellikle psikiyatri vakalarında hastalığın bütünüyle sona ermesi mümkün olmayabilir, ama daha iyi yaşam şartları oluşturulmalı" diyor. Fakat Batı'da da sadece alternatif tıp ile uğraşırsanız size 'şarlatan' denildiği ve cezai işlemler uygulanabildiğini belirtiyor.
 </p>
 <p class="metin">
  Dr. Asperning'e göre, Avrupa'da Türklere karşı olumsuz bir bakış açısı hakim. Ama bunun sebebini tam olarak çözebilmiş değil. "Birtakım önyargılar olduğu gibi, kötü örnekler teşkil eden Türklerin de kabahati olduğunu düşünüyorum" diyor. Kendisinin Türklere olan yakınlığının 1400 yıl öncesine kadar uzandığı düşüncesinde.   İstanbul'dan çok etkilendiğini ama Anadolu ve  insanının bir başka olduğunu belirtiyor. Dr. Asperning Mevlânâ'yı, Yunus Emre'yi, Hacı Bektaşı Veli'yi ve onların 7 asır sonrasına kadar taşınan eserlerini araştırmış ve tespit ettiği unsurları hastalıkların tedavilerinde kullanmayı amaçlamış. Gülün Türk İslam literatüründeki ilahi sevgi sembolünü öğrendikten sonra hastalıkların tedavisinde kullanma düşüncesi ile Isparta'ya kadar giderek gülsuyu ve gülyağı almış.
 </p>
 <p class="arabaslik">
  Türk müziği ile tedavi
 </p>
 <p class="metin">
  Hastalarına uyguladığı yardımcı tedavi teknikleri arasında müzikterapi öncelikli yer tutuyor. Ney üfleyen, ud, saz, rebab, tar, dutar ve  dombra gibi Türk müzik aletlerini icra edebilen Dr. Asperning, terapi amaçlı uyguladığı Türk müziğinin (klasik, folklor ve sufi müziği) hastaların sağlıklarına kavuşmalarında çok etkili olduğunu söylüyor. Türk müziğinin, Selçuklu ve Osmanlılar döneminde de tedavi amaçlı olarak kullanıldığını ve bu nedenle özel hastaneler açıldığını tespit etmiş. Araştırmaları sürecinde Anadolu'daki tarihi darüşşifalarda (tıp medresesi) araştırmalar yapmış.
 </p>
 <p class="metin">
  "Uyguladığım müzik türü ülkelerinde aldığı eğitim, kültür ve zevklerden çok farklı olmasına rağmen hastalarım çok çabuk duyarlılık gösteriyorlar" diyen Dr. Asperning, bu tedavi usulünün psikiyatri hastaları başta olmak üzere kalp, böbrek, kadın hastalıkları, alerji, deri hastalıkları ve kanser tedavisinde de uygulanabileceğini belirtiyor. "Kelimelerin yetersiz kaldığı yerlerde müzik devreye giriyor. Bazen müzik sonrasında konuşmaya gerek bile kalmıyor."
 </p>
 <p class="arabaslik">
  Gönül dili ile diyalog
 </p>
 <p class="metin">
  Hekim ile hasta ilişkilerinde genel olarak kaygı ve tedirginlikler yaşanır, hekimler geliştirdikleri metodlarla hastalarının korkularını gidermeye çalışırlar. Şüphe ve korkunun olmadığı "gönül dili" ile konuşarak o bağlantıyı kurmak en büyük ilaç ona göre. İnsan her zaman sevgi içinde, hoşgörülü ve anlayışlı olmalı; hayatını bu düşünce yapısına göre yönlendirmeli. O kişi bir de doktor ise, o zaman çok daha dikkatli olmalı. "Çünkü doktorun birinci ilacı hastasına karşı sevgi, merhamet ve anlayışla yaklaşması."
 </p>
 <p class="metin">
  Ferd ve toplumun tedavisi kollektiflikle olur
 </p>
 <p class="metin">
  Hastaları arasında farklı coğrafyalardan gelen çok sayıda insanın etnik ve inanç değerlerini dikkate almanın önemine parmak basıyor, Dr. Andereas Adnan Aspernin "Bulunduğumuz bölge itibariyle Türk, Bosnalı ya da Kosovalı hastalar geldiği zaman onların tedavileri ile ilgili önce dini temsilcilerine (imam, papaz, haham) danışarak nasıl bir tedavinin fayda sağlayabileceğini öğreniyoruz. Hastanın tedavisinde aile ile birlikte olunmasına gayret ediyoruz. Hastaların inanç, kültür ve geleneklerini tedavi öncesi ve tedavi sürecinde dikkate alıyoruz" diyor.
 </p>
 <p class="metin">
  Sağlık skandallarının sıkça gündeme geldiği ülkemizden farklı olarak hastaların güvenliklerine çok büyük önem verilen Avusturya'da, bu konuda kamuoyu ve siyasiler oldukça etkili. Ayrıca etik kurul ve gerektiğinde hastalarına yardımcı olabilecek avukatların görevli olduğunu belirten Dr. Asperning ekliyor; "Sadece iki avukat psikiyatri hastalarının problemleriyle ve hukuki problemleriyle ilgileniyor. Bununla birlikte hastalıkların tedavisinde hekimler, hastalar, eski hastalar ve hasta yakınları ile diyaloglar kurup kulisler oluşturuyoruz."
 </p>
 <p class="arabaslik">
  Dönüşü olmayan bir yere gidiyoruz
 </p>
 <p class="metin">
  Aile kurumunun, fert ve toplumların sağlığı için çok önemli olduğunu düşünen Dr. Aspernin, Türkiye'de aile yapısının hâlâ çok güçlü olduğunu düşünüyor. "Biz eski değerlerimizi ve aile kurumumuzu kaybettik. Artık geri dönüşü yok. Fazla önemseyen de yok. Oysa bugün yaşadığımız sıkıntıların en büyük sebebi çok çalışırken mutluluk ve aile ilişkilerini ihmal etmemizdi. Anne-baba, çocuk ve karı-koca ilişkileri ile diğer insanlarla olan diyalogları unuttuk" diyor; "Özellikle vurgulamak istiyorum: Yaşadığımız bu sistem insanlığı öldürüyor."
 </p>
 <p class="metin">
  Avrupa'da ve Türkiye'ye gelişlerinde yaptığı araştırmalar sonrasında çok sevdiği Türk toplumuna bir ikazda bulunmayı görev bildiğini söyleyen Dr. Asperning; "Türkler kendi kültürlerine sahip çıkmıyorlar. Evet biz birçok değerimizi yitirdik belki ama, kıymet bilmeme noktasında Türkler Avrupa'dan daha kötü durumdalar."
 </p>
 <p class="metin">
  Mutlu ve sağlıklı yaşamın özünün kültüre göre şekillendiği ve hedeflerinin belirlendiğini düşünen Dr. Asperning'in şu sözleri üzerinde bir hayli düşünülmesi gerekiyor: "Türkler tarihten bugüne kadar getirebildikleri kültürlerini, inançlarını ve geleneklerini koruyabildikleri ölçüde mutlu ve sağlıklı olabilecekler.  Kültürlerini bugün olduğu gibi hızla deforme ederek kaybetmeyi sürdürürlerse gelecekte mutsuz bir toplum olarak yaşamak zorunda kalacaklar."
 </p>
 <br/>
 <center>
  <a class="anaorta" href="http://web.archive.org/web/20020215052335/mailto:samilkucur68@yahoo.com">
   samilkucur68@yahoo.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/335/haberler/5.htm), [web.archive.org (arşiv bağlantısı)](http://web.archive.org/web/20020215052335/http://www.aksiyon.com.tr:80/2001/335/haberler/5.htm)
