# Âşık Veysel anısına...

*Şamil Kucur 2000.03.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Kültür Bakanlığı, cumhuriyet döneminin en sevilen ozanlarından olan Âşık Veysel için ağırlıklı olarak fotoğraflarının yeraldığı bir albüm yayınladı.
  </font>
 </div>
 <div id="newsText">
  <font class="detail-text">
   Bakanlığın Halk Kültürünü Araştırma ve Geliştirme Müdürlüğü tarafından "Dostlar Seni Unutmadı Âşık Veysel" adı verilen ve Metin Turan, Gülağ Öz ile Osman Yılmaz tarafından hazırlanan albümün fotoğrafları Âşık Veysel'in ailesinden alınmış. Türkçe ve İngilizce olarak 3000 adet basılan eserde Âşık Veysel Şatıroğlu; yaşamı, sanatı, dünya görüşü, gelenek ana başlıkları altında değerlendirilmiş.
   <br/>
   <br/>
   Âşık Veysel'in farklı zamanlarda ve mekanlarda çekilmiş 111 adet fotoğrafının yeraldığı albüm için doğrusu hiçbir masraftan kaçınmamış bakanlık. Albüm, özellikle görsel anlamda Veysel'in fotoğraflarının ve yaşadığı dönemin gözlenebilmesi açısından önemli bir kaynak. Ancak Veysel'in fikirlerine, inanç ve düşünceleri ile hayatına ait yeterince bilgi olmaması dikkat çekici. Hayatının her döneminde ülke ve insanlarının problemleri üzerinde durmuş, kardeşlik, birlikberaberlik mesajları vermiş, ayrımcılığa karşı sert ve net bir tavır almış bir halk ozanı olan Âşık Veysel'i anarken onun bu özelliklerinin üzerinde pek durulmamış. Oysa Âşık Veysel'deki birlik fikrini oğlu Ahmet Şatıroğlu şöyle vurguluyor: "Babam tam birlik isterdi, ayrılıktan felaketlerin geleceğini düşünür onun için bu vatanın evlatlarının kardeşlik içinde yaşamalarının dostu güldüreceğini söylerdi. AleviSünni ayrımcılarına karşı ise tavrı her zaman sert olmuştur ve her fırsatta 'Elhamdülillah hepimiz Müslümanız, din kardeşiyiz. Bir bayrak altında yaşıyoruz, devletimiz, vatanımız bir..' derdi.
   <br/>
   <br/>
   "Dostlar Seni Unutmadı Aşık Veysel" isimli albümde Veysel'in fikirlerinin anlatıldığı bölümde de çelişkiler var. İşte size eserden alıntılar. Ne derece Veysel'i anlatıyor siz karar verin: "...Aşık Veysel'deki Tanrı/felek gibi doğaötesi kavramların bir bağnazlık ya da tek çareymiş gibi gösterilmediğini belirtiyor", "...Yaşamı anlama ve anlamlandırma çabası sürekli ağır basar. Ayrıca "ahiret" kavramı da onda derin değildir.", "...Veysel kendisine doğal gelen bu ayrıcalıkları Tanrı'ya, kadere ve doğal gibi gördüğü bir takım güçlere atfetmiştir. Karşısına aldığı toplumsal düzen değil, doğal düzendir."
   <br/>
   <br/>
   Veysel anısına hazırlanan eserde köy kökenli olan Âşık Veysel dolaylı olarak köylülük ile birlikte tutarsız ve yine vefasızlıkla itham edilmekte: "...Aşık Veysel içinde bulunduğu kültürel ortam açısından köykasaba mekanında yetişmiş, bu çevrenin değerleriyle örgütlenmiş bir sosyal düzenin insanıdır. Köylülüğün getirdiği tipik bir özellik de tutarsızlıktır. Onun içinden çıktığı kültürün terimiyle söylersek "vefasızlık" onda da görülür."
   <br/>
   <br/>
   Âşık Veysel toplumu yanlış yönlendirme yönünde olanlara hayatta iken her fırsatta cevap vermiş. Sanatkâr göçer ama eserleri bâkîdir. Onun için Veysel bugün de gerekli cevabı veriyor, kendisi hakkında kendisi adına yanlış söyleyen ve yazanlara... "Aldanma cahilin kuru lafına/ Kültürsüz insanın külü yalandır/ Hükmetse dünyanın her tarafına/ Arzusu hedefi yolu yalandır."
   <br/>
   <br/>
   Ölümünden bir kaç saat önce bile kendisine söylemek istediği bir şeyler olup olmadığı sorulduğunda: "Ne diyeyim! Ne diyeyim!... Birbirinizle, konu komşu ile iyi geçinin. Dirliğiniz, düzeniniz bozulmasın" demiştir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-6014-%C3%A2sik-veysel-anisina.html), [web.archive.org (arşiv bağlantısı)](http://web.archive.org/web/20140509023140/http://www.aksiyon.com.tr:80/aksiyon/haber-6014-%C3%A2sik-veysel-anisina.html)
