# Bir destanın hatıraları

*Şamil Kucur 1997.02.15*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      "Sizi kovdukları ve geri sürdükleri tek karış yurt toprağını düşman eline bırakmayın. Onları geldikleri yere geri sürün.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060514171726im_/http://www.aksiyon.com.tr/resim/115/17.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Adam öldürmek ve Allah’ın binasını yıkmak fena bir şeydir. Fakat, vatan uğrunda ölmek ve öldürmek Allah’ın takdis ettiği ulu bir vazifedir...”
   <br>
    <br>
     Bu sözler Kafkas Kartalı olarak nam salan ünlü mücahid Şeyh Şamil’e ait.
     <br>
      <br/>
      Büyük İslam alimi Mevlânâ Halidi Bağdadi hazretlerinin talebelerinden Şeyh Muhammed, Şeyh Cemaleddin ve İmam Gazi Muhammed’den dersler alarak yetişen Şeyh Şamil 1827 tarihinde Dağıstan’ın Gimri köyünde doğdu. Bütün Kafkas ahalisini Rus işgali ve saldırılarına karşı ayaklanmaya davet eden Molla Muhammed’in bu dini ve siyasi gayesini gerçekleştirmeye çalışan şahsiyetlerin başında yer aldı.
      <br/>
      <br/>
      Ruslar’a karşı istiklal mücadelesini başlatan selefleri gibi Kafkasya’yı kurtarmanın yolunun ülke Müslümanlarını bölük pörçük eden, iç ve dıştaki yıkıcı unsurlardan temizleyecek, dini temellere dayalı ve halkın kültürüne uygun bir idare kurmakta gördü. Cahil insanların düşmanlarına aldanacağını, esarete düşeceğini vurgulayarak, silahlı mücadelenin yanında gençleri dini bilgileri öğrenmeye teşvik etti.
      <br/>
      <br/>
      Zamanın en büyük ordularından olan Rus ordusuna karşı 30 yıl boyunca mücadele etti. Fedakarlıkların en büyüğünü kendi nefsinde tatbik etti.  Adı İslam âleminde efsane haline geldi ve bundan tam 126 yıl önce, 74 yıllık mücadele, çile, iman ve tefekkür dolu bir hayat sonrasında yine böyle bir şubat ayında, 4 Şubat 1871’de Medine—i Münevvere’de vefat etti.
      <br/>
      <br/>
      Şanlı dedenin yadigarları
      <br/>
      <br/>
      Sevgisi sadece Kafkas halkının değil bütün Müslümanların gönlünde canlı olan Şeyh Şamil’in torunlarından Aydın Osman Erkan, halen İstanbul’da yaşıyor. Serencebey yokuşunda, büyük dedelerine ait emanet ve hatıralarla dolu evinde hayatını sürdüren Aydın Bey, Amerika’da ziraat eğitimi görmüş ve bu alanda meşgul olmuş.
      <br/>
      <br/>
      Evin Boğaz'a nazır büyük salonunda geniş bir kütüphane, duvarlarda Şeyh Şamil'e ait resimler, dedelerine ait beraat ve fermanlar ile Kafkas kıyafetleri asılı. İmam Şamil'in kullandığı bazı özel eşyaları da torunu tarafından muhafaza ediliyor. Bunlar arasında yüzüğü, mührü, muskası, kartviziti var. Gümüşten yapılan mührün üzerine mühr—i Süleyman çizilmiş, çizgilerin kesiştiği yerlere Ashab—ı Kehf'in isimleri hakedilmiş. Ortada da kendi ismi yazılı. Muskası ve bereketlenmek kastıyla sancağına astığı sancak Kur'an'ı da gümüş mahfazalar içine alınmış.
      <br/>
      <br/>
      Kafkasya’dan Medine’ye
      <br/>
      <br/>
      Şeyh Şamil 1869 yılında, on yıllık Rus esaretinden sonra İstanbul’a gelir. Büyük sevgi tezahürüne mazhar olur.  Ailesi ile birlikte uzun bir deniz yolculuğu sonunda, geldiği Dolmabahçe sahilinde saltanat kayıkları ile karşılanan mübarek misafir, bizzat Sultan Abdülaziz tarafından karşılanır. Cuma selamlıklarına padişah ile birlikte katılan Şeyh Şamil, İstanbul halkının büyük sevgisiyle karşılaşır.
      <br/>
      <br/>
      Ardından gönlündeki Rasulullah aşkını teskin ve hac farizasını eda için Hicaz’a gider. O yıl Hacc’ı Ekber’e tesadüf eder, ve 100.000 Müslüman hacı bu büyük kahramanı görebilmek için adeta birbirini ezer. Bunun üzerine Şeyh Şamil bütün hacıların görebilmesi için Kabe—i Muazzama’nın damına çıkarılır. Bu, tarihte benzeri olmayan bir hadisedir. Haccını edadan sonra Medine’ye varır. O günlerde 70 yaşını çoktan aşmıştır ve ağır hastadır. Yanında birkaç aile efradı ile henüz 7 yaşında olan küçük oğlu Mehmet Kamil Bey (Paşa) bulunmaktadır.
      <br/>
      <br/>
      Ravza—i Mutahhare’ye gidip aşığı olduğu Hazreti Peygamber’i (s.a.v) gözyaşlarıyla ziyaret edişi halen anlatılıp durmaktadır.
      <br/>
      <br/>
      O dönem Medine’sinin mânâ büyüklerinden Şeyh Ahmet Rıfai Hazretleri’nin ikametine tahsis edilen evin bir kısmına yerleşir.
      <br/>
      <br/>
      Şeyh Şamil’in Medine’de ağır hasta olduğu haberi Rusya’da rehin tutulan oğulları Gazi Muhammed ve Muhammed Şefi beylere ulaşır. Oğulları son anlarında babalarının yanında olmak arzusundadırlar. Şeyh Şamil  Sultan Abdülaziz’e, oğullarının son günlerinde yanında olması isteğini ve bu konuda yardımcı olmalarını ifade eden bir mektup yazar. Osmanlı çok zor günler yaşamaktadır. Siyasi, askeri, ekonomik problemler ile uğraşmaktadır ve yedi düvel üstüne yürümektedir. Buna rağmen Osmanlı sultanı Rusya’nın İstanbul Büyükelçisi İgnatiyef aracılığı ile Çar II. Aleksandır’dan Şeyh Şamil’in oğullarının önce İstanbul’a, sonra da Medine’ye gönderilmelerine izin verilmesini isterler.
      <br/>
      <br/>
      Çar bu isteği kabul eder. Gazi Muhammed önce İstanbul’a, sonra da Medine’ye gider. Ancak Rus ordusuna bağlı Kafkas Kolordusu’nda general yapılan küçük kardeş Muhammed Şefi Bey’in Rusya dışına çıkmasına müsaade edilmez. Muhammed Şefi Bey bu zorunluluğa fedakarlık göstererek  Rusya’da kalır.
      <br/>
      <br/>
      Medine—i Münevvere’de hasta yatağındaki Şeyh Şamil’in emaneti sahibine teslim zamanı gelmiştir. Ruhunun vuslat anında yanında Seyyid Ahmet Rıfai Hazretleri bulunur. Küçük oğlu Mehmet Kamil Bey de yanıbaşındadır. Tarihler o gün 4 Şubat 1871’i göstermektedir.
      <br/>
      <br/>
      Cenazesine bütün Medine halkı katılır. Eller üzerinde taşınan bu muhteşem ebediyet yolcusu Peygamberin Merkad—i Mübarek’ine götürülerek cenaze namazı kılınır. Ardından Cennetü’l Baki’ye defnedilir.
      <br/>
      <br/>
      Gazi Muhammed Paşa babasının vefatından çok sonraları  Medine’ye ulaşacaktır. Gazi Muhammed Paşa ve aile efradının Medine’de ikamet ettiği yıllarda, Osman Ferit Paşa Şeyhülharemdir. Yani Osmanlı sultanı adına Medine muhafızlığında bulunmaktadır. Kendisi de Kafkasya, Dağıstan doğumlu olup, yirmi yaşında Kafkasya’dan hicret etmiştir. Paşa; Gazi Muhammed Paşa’nın kızı Nefiset Hanım’a talip olur.
      <br/>
      <br/>
      Aydın Osman Erkan Bey’in babası Osman Hamza Bey bu evlilikten dünyaya gelmiş. Anne tarafı ise Aydınlı. Annesi Aydın’ın en eski yerlilerinden Kemal Bey’in kızı Melike Hanım. Dedesi Hacı İbrahim Bey Nakşibendi tarikatine mensup imiş. Aydın Osman Bey'e büyük dedesi Şeyh Şamil’in yadigarı olarak sakladığı emanetler, Gazi Muhammed Paşa, Nefiset Hanım, amcası Şamil Bey, babası Hamza Osman Bey vasıtasıyla intikal etmiş.
      <br/>
      <br/>
      Çeçenistan’ı dikkatle izliyor
      <br/>
      <br/>
      126 yıl önce Hakk'ına kavuşan Şeyh Şamil ve onun mücadele arkadaşlarının iman, cesaret ve sabırla yürüttükleri, vatanın istiklaliyet davasının, yapılan fedakarlıkların hiç de boş olmadığı bugün bir kez daha anlaşılmaktadır. Azim ve iman dolu bir avuç Çeçen asrımızın en güçlü ordularından Rus ordusunu dize getirdi ve masaya oturttu. Evet Şeyh Şamil'in davası ve torunlarında aynı azim ve dava şuuru sürüyor.
      <br/>
      <br/>
      Aydın Osman Bey bir Kafkas mücahidinin torunu olarak Çeçenistan’ın şu andaki durumuna çok üzülüyor. Bu insanların büyük kıyım gördüğünü, 100.000 kişinin öldüğünü anlatırken, Rus tehlikesi karşısında hiç bir yerden yardım alamadıklarına, denize açılan yerleri olmadığına dikkat çekiyor. “Şimdi Şamil Baseyev’i seçtiler diyelim. O bizim gözümüzde milli kahraman ama, Rusya onu dünya kamuoyuna resmen terörist ilan etmiş.  Olayların içinde olmadan konuşmak çok kolay. Ama Rusya’nın terörist ilan ettiği bir kişiyi gel de Çeçenistan’a cumhurbaşkanı seç. Rusya’yla anlaş, dünyayla anlaş da görelim. Ben ezebilirler, ya da Rusya bütün gücüyle saldırır diye halk korktu demiyorum. Halk ihtiyatlı davrandı. Yıllarca baskı altında kalmış, son bir kaç yılını savaşla geçirmiş, onbinlerce şehit vermiş, vatanları yerle bir olmuş Çeçenistan’da halkın temkinli davranması takdire şayandır. 26 aday içinden bir kişi bu kadar oy alıyor ve cumhurbaşkanı seçiliyor. İnşaallah birlik ve beraberliklerini her zaman muhafaza ederler.”
      <br/>
      <br/>
      Aydın Osman Erkan, Osmanlı’nın son dönemlerinden beri Türkiye’de Samiha Ayverdi’nin tabiriyle ata yadigarı kahramanlık mirasının gölgesinde huzur ve sükûn içinde yaşayan bir ailenin ferdi. Ülkemizin toplum olarak geldiği durumdan pek hoşnut değil. “Her şey yalan dolan. Paranın en büyük değer olduğu bir güne geldik. Maalesef insanlar paraya tapar oldular. Maalesef ileri mevkideki insanlardan da bu gidişatın içinde olanlar var. Bütün değer yargılarımızı yitirmekteyiz. Bunun nedeni de anane ve törelerimizden uzaklaşmamızdır. Problem ve sıkıntılar buradan başlıyor. Anane ve törelerimize dönerken, mutaassıb olmamalıyız. Yaşadığımız günün ve geleceğin şartlarına göre gelenek ve örflerimizi muhafaza etmeliyiz. Aklı selimden ayrılmamalıyız. Allah devletiyle, milletiyle aklı selimden ayrılmadan bizi hakikate ve layık olduğumuz güzelliklere kavuştursun” diyor.
      <br/>
      <br/>
      Herşeye rağmen yine de umutsuz değil. “Bu büyük devlet, bu büyük millet çok büyük badireler atlatmıştır. İnşaallah bugünler gelip geçicidir. Türkiyemiz ümit ışığımızdır. Ümitsiz olmamalıyız” sözleriyle gelecekten bekleyeceğimiz şeyler olduğunu vurguluyor.
      <br/>
      <br/>
      Demirperde’nin yıkılmasından sonra Türkiye’nin üzerine büyük görev düştüğünü ifade ediyor: "Türkiye'nin SSCB'nin dağılmasından sonra yeni kurulan cumhuriyetlere örnek olması icap eder. Biz onlara örnek olamazsak onlardan ne gibi gelişmeler bekleyebiliriz? Üzerimize düşen görevler büyüktür. Çünkü onlar bizi örnek almak istiyorlar, biz kendi  kıymetimizi, değerimizi bilmeliyiz.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=18734), [web.archive.org (arşiv bağlantısı)](http://web.archive.org/web/20060514171726/http://www.aksiyon.com.tr:80/detay.php?id=18734)
