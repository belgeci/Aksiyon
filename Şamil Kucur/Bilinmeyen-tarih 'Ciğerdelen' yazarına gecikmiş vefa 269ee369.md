# ‘Ciğerdelen’ yazarına gecikmiş vefa

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050226075849im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226075849im_/http://www.aksiyon.com.tr/resim/404/60.jpg" vspace="5"/>
  </p>
 </font>
 <font class="content">
  Uzun zamandır ihmal edilen, daha açık bir ifade ile vefâsızlık edilip bir kenara itilen, kütüphane raflarında yalnızlığa terkedilmiş eserlerin haddi hesabı yok. Yalnızca eserlerin mi? Yalnızlıklar içerisindeki o eserlerin sahiplerini hayatta olsunlar ya da olmasınlar çok mu hatırlıyoruz?  Ama son günlerde kendi değerlerini yeniden bulup çıkarma gayretleri içerisinde olanları görmüyoruz dersek de haksızlık etmiş oluruz. Cılız da olsa bu tür çalışmalar, yazan, çizen, okuyan insanlarımızı mutlu ediyor. Peki yeterli mi? Asırların birikiminden süzülmüş kıymetlerden mahrum genç kuşakların kaybettiklerinin hesabını kim verecek?
 </font>
 <br/>
 <p>
  <font class="content">
   Bir çok kıymetli yazarımızın eserleri, günümüzde mevcudu kalmadığı ve yeniden basımı yapılmadığı için okunamıyordu. Bazı yayınevleri bu boşluğun geç de olsa farkına vararak, kendilerince seçme ve değerli addettikleri eserleri ve yazarlarını anıyor, arıyor ve kitaplarını basarak okuyucuya tekrar ulaştırma gayreti gösteriyorlar. Bu örneğin sonuncusunu Kubbealtı Akademisi Kültür ve Sanat Vakfı gösterdi. Kubbealtı Neşriyâtı “Ciğerdelen” isimli romanıyla tanınan Safiye Erol’un doğumunun yüzüncü yılında, hem 1974’ten beri bulunmayan adı geçen kitabını, hem de diğer eserlerini yayınladı. Ciğerdelen’in dışında Safiye Erol’un “Ülker Fırtınası”, “Kadıköyü’nün Romanı” ve “Dineyri Papazı” romanları ile Peygamberimizi anlatan “Çölde Biten Rahmet Ağacı” yayınlandı. Şimdi yazarın hayatı boyunca kaleme aldığı, çeşitli dergi ve gazetelerde dağınık kalmış olan orijinal tespitler ve teklifler ihtivâ eden makaleleri bir araya getiriliyor. Ayrıca Erol’un hikâyeleri de toplu olarak bir kitapta okuyucuyla buluşacak...
   <br>
    <br>
     Uzunköprü’den bugüne bitmeyen yol…
     <br>
      <br>
       Peki kimdir Safiye Erol? Kendimizi bu soruyu sormak zorunda hissediyoruz çünkü, en meşhur eseri olan Ciğerdelen bile en son 27 sene önce basılmıştı. Diğer roman ve kitapları ise tefrika olarak gazete sayfalarında kalmıştı. Bu bakımdan bugün Türk okuyucusu belki de bu isme âşina değil. Ancak, 50’li yılların okuyan ve edebiyata aşina olan insanları bu çok okunan ve sevilen yazarı hatırlayacaklardır.
       <br/>
       <br/>
       1902’de Edirne Uzunköprü’de doğan Erol 1917’de Almanya’da eğitimini tamamladı. Lise ve üniversiteyi bitirip doktora tezini verdikten sonra 1926’da İstanbul’a döndü. Millî Mecmua ve Her Ay gibi dergilerde yazıları çıktı. 1938’de Kadıköyü’nün Romanı, 1944’te Ülker Fırtınası, 1941’de Selma Lagerlöf’den Portugaliye İmparatoriçesi ve 1945’de La Motte—Foque’den Su Kızı isimli tercümeleri yayınlandı. 1951’de Kenan Rıfâî hakkında üç bölümlük felsefî incelemesi, Kenan Rıfâî ve Yirminci Asrın Işığında Müslümanlık kitabında yer aldı. 1955’te Tercüman gazetesinde son romanı olan Dineyri Papazı ile 1962’de Son Havadis gazetesinde Peygamberimizin hayatından safhaları anlatan Çölde Biten Rahmet Ağacı isimli eseri tefrika edildi. Ayrıca muhtelif gazete ve mecmualarda pek çok makalesi yayınlandı. 7 Ekim 1964 tarihinde İstanbul’da vefat etti.
       <br/>
       <br/>
       Doğu ve Batıyı yaşayarak yazabilme…
       <br/>
       <br/>
       Derin bir kültüre, zengin bir birikime ve kuvvetli bir üsluba sahip olan Safiye Erol’un kitaplarında, Doğu ve Batıyı tanıyan bir aydının güçlü ve gerçekçi tahlilleri dikkat çeker. O, Tanzimat’tan sonra kültür buhranı yaşayan insanımızın karşılaştığı çıkmazları, içinde bulunduğu açmazları ve geçirdiği hafakanları görebilen, bulup çıkarabilen ender, uyanık şuurlardan ve büyük zekâlardandı. Bu bakımdan zevkle okunan romanları, aynı zamanda meçhul zannedilen insanın hakikatına, eşyanın mahiyetine ve mâverânın mânâsına götürüyor bizleri. Metafiziğin harikulâde sırlarını ifşâ ediyor ustalıkla ve usulca.
       <br/>
       <br/>
       Safiye Erol, dün okunuyordu, bugün yeniden alâka görüyor. Üstelik yarına da kalacak mümtaz bir simâ, “Ciğerdelen” yazarı. Bugünün aydınları, dün yaşayan ve günümüze manidâr izler bırakan münevverlerini yakından tanıdıkça, memleket meselelerine daha kalıcı çözümler üretecekleri muhakkaktır.
       <br/>
       <br/>
       Safiye Erol’un vefatından sonra yakın arkadaşı olan bir başka mütefekkir ve gönül insanı Sâmiha Ayverdi, “serhatli ruhu taşıyan ateş gibi Rumelili” olarak adlandırdığı Safiye Erol için şunları yazar:
       <br/>
       <br/>
       “Bir kasır çöktü. Çatısı, der ü divarı yıkıldı. Ama hazineler virânelerde saklıdır. Gerçekten de bu yıkıntının altından, onun define varlığı aşikâr oldu.
       <br/>
       <br/>
       Safiye Erol; dürüst, ihlâslı, imânlı, hamiyetli, liyakat ve zekâsı ölçüsünde saf ve masum insandı. Ne ki, mühim olan, onun tek tek sayılan vasıfları değil; bu vasıfların antlaşması ile kurulmuş şahsiyet yapısının, bir ayağı Şarkta, bir ayağı Garpta olması ve iki farklı medeniyetin, kültür vasatları üstünde tarafsız bir tahlil ve terkibin muhasebesinden sonra da Şarklı münevver olarak cemiyetin karşısına çıkmış bulunmasıdır.”
       <br/>
       <br/>
       “Safiye’yi bilmeye, tanımaya ve anlamaya mecburuz…”
       <br/>
       <br/>
       Ayverdi, mukaddes bir hüzünle dolu olan yazısında “pîrdaşı”nı şu çarpıcı satırlarla tahlil ve tarif eder:
       <br/>
       <br/>
       “Artık Safiye Erol denen ve zaman nehrinin kaynadığı yerden gelen bu büyük kadın sustu. Fakat şu gök kubbenin altına bıraktığı uyarıcı sesinin ve zihin mahsullerinin, bir kıymetler buhranının girdabına tutulmuş cemiyete, kıyamete dek kulak vereceği çok söz bırakmıştı. Onun dâima bir sentezle biten tahlilci tefekkürünün altında yatan gerçek, Müslüman— Türk câmiasının, kaybedip de, el yordamı ile arar olduğu, çok defa da aramayı bir zül, bir gerilik saydığı bu hakikatler, memleket münevverlerinin dikkat ve uyanıklıkla üstünde durup çözmesi icâbettiği hayatî düğümlerdir. Evet, münevver kütle için Safiye Erol’un hayat görüşü ve insanlık anlayışı, memleketin ölüm kalım dâvâsının ta kendisidir. Onun için de Safiye’yi bilmeye, tanımaya ve ne demek istediğini anlamaya mecburuz.”
       <br/>
       <br/>
       Yıllar sonra yeniden yayınlanan bu eserleri okuyucuları, Safiye Erol’un ruh dünyasına ve fikir iklimine yolculuk edenler, bambaşka ufuklar, yepyeni hayâller ve rengârenk güzellikler bulacaklardır şüphesiz.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1793), [web.archive.org (arşiv bağlantısı)](http://web.archive.org/web/20050226075849/http://www.aksiyon.com.tr:80/detay.php?id=1793)
