# Yalnızız dostlar... Yalnızız...

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050301160726im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050301160726im_/http://www.aksiyon.com.tr/resim/433/66.jpg" vspace="5"/>
  </p>
 </font>
 <font class="content">
  Sevinç Çokum’u hatırlayanınız var mı? “Evet, hatırlıyorum, 20 yıl önce bir kitabını okumuştum diyerek” eski bir hatırayı yad eder gibi cevap verenler olacaktır. Daha iki ay önce Kayıp İstanbul ve Gülyüzüm romanını çıkarttı halbuki. Belli ki yazı hayatında devam ettirdiği çizgi ile kamouyunun gittiği yön arasında bir uyumsuzluk vardı. Milli değerlerin olmazsa olmaz olduğu düzlemin bir yazarı o.
 </font>
 <br/>
 <p>
  <font class="content">
   20 yıl ve daha öncesinde kendini daha iyi hissettiğini söylemesi boşuna değil; 90’lı yıllar ve sonrası onun yılları değil. Bir roman çıkarttığında bütün medyada arz-ı endam eden meslektaşlarından farkı; bir önceki kuşağın değerleriyle hareket ediyor olması ve fikirlerinden taviz vermemesi.
   <br>
    <br>
     ‘Hevenk-Kayıp İstanbul’ kitabında kaybolan bir medeniyetin son demlerini yaşayan güzelliği ile birlikte nev-i şahsına münhasır insanlarını da kaybeden İstanbul’u anlatıyor. Kitabı konuşurken geçmiş 30 yılı da yad ediyoruz. Bir devrin gençliğinin yetişmesinde romanları, hikayeleri, konferansları ve sohbetleri ile azımsanamayacak role sahip olan bir yazar Sevinç Çokum. Eğer meydana inmekse maksat “Yine meydanlara iner, kürsülere çıkar, gerekli şeyleri yaparım” demeyi ihmal etmiyor. Meydan yeri boş kaldı dedik ya! Fikirlerinin de, onun kuşağının da ‘yok’ sayılması daha ötesi yok edilmesi gibi bir durum sözkonusudur. Yeni gelen gençliğin, vatan, millet, bayrak ve din gibi kavramlar yerine ‘balon köpüğü’ gibi genel geçer şeylerin ikame edildiği bir dünyada yapabileceği şeyler de sınırlıdır.
     <br>
      <br>
       Sevinç Çokum, özellikle televizyon kanallarından oldukça dertli. Toplumu şekillendiren bu kutu pek hayra çalışmamaktadır. Toplumun değerleri konusunda hassas olup da beyaz ekranda yer bulamayanların arasında Sevinç Çokum da vardır. Bir dönem karşısında direnen ideolojik yapıya sahip insanların, bugün yazılı ve görsel medyanın köşebaşlarını tutmalarına bağlıyor bu örtülü sansürü. “Neden bizleri televizyonlara çıkarmıyorlar, neden korkuyorlar? Reklam alamayız diye mi? Yaşamak bundan mı ibaret! Ben buna kızıyorum, üzülüyorum. Proje hazırlıyorsunuz, teklif ediyorsunuz ama ilgilenilmiyor. Kapılar kapatılıyor. Acaba bizim söyleyeceklerimizden mi korkuyorlar? Halkımızı uyutmak isteyenler, ne hale getirildiğimizin farkında olduklarını anlatmamızdan, aynayı toplumun yüzüne tutmamızdan mı çekiniyorlar?”
       <br/>
       <br/>
       İletişim araçlarını kullanamadıkları gibi eski kültür mekanları da kalmamıştır artık. Dost meclisleri, ocaklar... “Üsküdar’daki Attar Dükkanı” gibi küçücük mekanlarda deryalara sığmayacak insani değer varken bugün ne o eski mekanlar, ne mekanların ‘has’ insanları kalmıştır. Sevinç Çokum da hayata anlam katan değerlerin bir bir kaybolmasının doğurduğu bir ‘yalnızlığı’ yaşadığını belirtiyor. Sevinç Çokum, “Hevenk”te kendi çocukluk yıllarından getirdiklerini ve çevresinde olup bitenleri, masalsı, toplumun renkli dünyasıyla örüp derlediği bir çiçek veya meyve hevengine dönüştürüyor. Hikâyelerinde İstanbul’un gelenekçi semtlerinin sosyal yapısından kesitler vererek, yalnızlığı ve dayanışmayı işliyor. Yazdığı ilk hikaye ve romanlarda tarihi konular ağırlıklı. Bir dönem 60’lı ve 70’li yılların siyasi ortamı, Rumeli, Kırım gibi yakın coğrafya eserlerinde yer alır. ‘Hep geçmişi, tarihi yazıyorum ama diğer yandan bugüne ait değerleri, dostları ve mekanları kaybediyorum’ diyerek bugüne dönmesi gerektiğini düşünür. Daha sonra ise çocukluk yıllarında yaşadığı İstanbul’u, insanları, gelenek ve görenekleri ile mekanlarıyla ayrıntılı bir şekilde kaleme almaya karar verir. “Hevenk-Kayıp İstanbul” böyle ortaya çıkar. Yeni yeni romanlarla, hikayelerle toplumun değerlerini anlatmaya devam edeceğini vurgulayan Çokum, “Bizim halkımız er geç bütün olumsuzluklara ve yanlış yönlendirmelere rağmen farkedecek ve aslına dönecek” diyor. “Ve bizim görevimiz ise halkımızdan kopmadan, birlikte ayağa kalkmak...”
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2503), [web.archive.org (arşiv bağlantısı)](http://web.archive.org/web/20050301160726/http://www.aksiyon.com.tr:80/detay.php?id=2503)
