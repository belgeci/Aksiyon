# İstanbul'dan 'Gülersoy' geçti

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20030904085437im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20030904085437im_/http://www.aksiyon.com.tr/resim/449/64.jpg" vspace="5"/>
  </p>
 </font>
 <font class="content">
  Sahipsiz eski yapıları restore etmesiyle takdir edildi, seçkin bir zümrenin hizmetine vermesiyle eleştirildi ama her halukarda İstanbul’da iz bıraktı gitti. Medeniyetlerin merkezi olarak adlandırılan İstanbul’un Osmanlıdan kalabilen o kendine has güzelliklerini kaybolmaktan, yıkım ve talandan kurtaran İstanbul âşığı Turing Yönetim Kurulu Başkanı Çelik Gülersoy sessiz sedasız hayata veda etti.
 </font>
 <p>
  <font class="content">
   Zaman zaman çalışmaları tartışılmış olsa da Gülersoy’un İstanbul kültürü ve tarihine yaptığı hizmetleri herhalde hiç kimse inkar edemez. Gülersoy’un yirmi yıllık bir dostu, “O bu gün yok. Aramızdan ayrıldı. Ne çocuğu var, ne ailesi. Bir annesi vardı o da yok. Ama eserleri dimdik ayakta duruyor. Keşke onun bilgisinden, tecrübesinden İstanbul’un daha fazla faydalanması sağlanabilseydi” diyor.
   <br/>
   <br/>
   Çocukluk yıllarını yaşadığı İstanbul’un güzelliklerini hiç bir zaman unutamayan Gülersoy, hayatını, kendi yaşadığı, gördüğü ve aşk derecesinde bağlı olduğu eski İstanbul’u bir nebze de olsa yıkımdan ve kıyımdan kurtarmaya vakfetmişti.
   <br/>
   <br/>
   Hem takdir hem eleştiri...
   <br/>
   <br/>
   ‘Her şeyi kendisine mal ettiği, yaptıklarına imza attığı, çok güzel onarımlar yapıp, çok kötü işlettiği, pahalı fiyatları ile sadece varlıklı sınıflara hizmet ettiği, onarımlarının ve döşemelerinin, çok gösterişli ve kitch (rüküş) olduğu, bunların, özgün İstanbul evi de olmayıp, Batılı bir oryantalist gözü ve anlayışı ile üretilmiş, film seti türünden yapımlar olduğu’ ifadelerine Çelik Gülersoy Vakfı tarafından yayınlanan ‘Çelik Gülersoy 1930-2001’ adlı albümde yer verilmiş. Ancak, İstanbul Kitaplığı’ndaki bir görüşmemizde Gülersoy, “Her şeye rağmen geçmişten bugüne baktığımız zaman, keşke daha çok çalışabilseydik. Keşke İstanbul’u İstanbul yapan mimari ve tabii güzellikleri koruyabilseydik diyorum” demişti. Beşir Ayvazoğlu, “Onun birtakım mekanları zamanın elinden ve kurtların pençesinden çekip aldığını ve garibanların giremediği, ama başka türlü ayakta kalması mümkün olmayan, en azından çiçekleriyle, temiz ve bakımlı görünüşleriyle göz zevkimizi okşayan, betonarme kaosunun ortasında biraz nefes alabildiğimiz ‘postmodern güzellikler’e dönüştürdüğünü inkar edemezsiniz” diyerek eleştirinin dozunu kaçıranlara sitemini belirtiyor. Gülersoy da, “Bizi ve yaptıklarımızı eleştirenler var, belki haklı oldukları noktalar da olabilir. Ama lütfen, ellerini vicdanlarına koyup öyle eleştirsinler” demekten alıkoyamıyordu kendisini.
   <br/>
   <br/>
   Gülersoy bu gün aramızda değil, eleştirileri ile hizmetleri ile 73 yıllık bir ömür sonunda bir başına hayata ve güzel İstanbul’una veda etti. Gülersoy’un yaptıklarını anlayabilmek için, onun bugüne kazandırdığı eserlerin kaynakçalardaki eski, harap, yıkık dökük fotoğraflarını görebilmek yeterli olacaktı. Bazen takdir edildi bazen eleştirildi; fakat İstanbul’dan bir Çelik Gülersoy’un geçtiği her halinden belli.
   <br/>
   <br/>
   ELiNDE HAYAT BULDU
   <br/>
   <br/>
   Malta Köşkü, Pembe Sera, Çadır Köşkü, Yeşil Sera, Yıldız Parkı, Yıldız’ın kır kahveleri, Sarı Köşk, Pembe Köşk, Beyaz Köşk, Emirgan Kır Kahvesi, Çamlıca, Hidiv Kasrı, Yeşil Ev, Sultanahmet El Sanatları Çarşısı, Sarnıç, Soğukçeşme Sokağı, Konuk Evi, Kariye Düzenlemeleri, Kariye Oteli, Koru Oteli, İstanbul Kitaplığı, Fenerbahçesi, Feneryolu, Maslak Merkezi, Büyükada Kültür Evi, Safranbolu Otelleri.
   <br/>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2778&yorum_id=1), [web.archive.org (arşiv bağlantısı)](http://web.archive.org/web/20030904085437/http://www.aksiyon.com.tr:80/detay.php?id=2778&yorum_id=1)
