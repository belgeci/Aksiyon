# Saklı kalmış hazineler

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050226152410im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152410im_/http://www.aksiyon.com.tr/resim/409/60.jpg" vspace="5"/>
  </p>
 </font>
 <font class="content">
  İstanbul’da yaşayanlara hatta civarında oturanlara Sultanahmet’teki İbrahim Paşa Sarayı’nı ya da diğer adı ile Türk İslam Eserleri Müzesi’ni soracak olsanız çoğunlukla alacağınız cevap bellidir; “Bilmiyorum, hiç duymadım”. Oysa burası hem mekan olarak hem de bu mekanın barındırdığı müze olarak tarih—turizm dünyası açısından oldukça önemli bir yere sahip.
 </font>
 <br/>
 <p>
  <font class="content">
   Sultanahmet’te Dikilitaş’ın tam karşısında yer alan, geçmişi 16. yüzyıla kadar uzanan, Osmanlı’nın en eski sivil yapılarından biri, İbrahim Paşa Sarayı. Kanuni döneminde saraya damat olup ikbal kendisine yöneldiğinde “Makbul”, ardından yağlı kementle karşılaştığında ise “Maktul” ismini alan İbrahim Paşa tarafından yaptırılmış. Bir müddet acemioğlanlar kışlası olarak da hizmet eden saray, en sonunda  Türk İslam Eserleri Müzesi’nin ev sahibi olmuş.
   <br>
    <br>
     Müze sanata ve tarihe meraklı olanlar için şimdiye kadar hiç sergilenmemiş erken İslam dönemine ait 200 kadar eserini sergiye açtı. Üstelik ekonomik olarak zor günlerde bulunduğumuz dikkate alınarak sergi ücretsiz olarak gezilebiliyor.
     <br>
      <br>
       Saklı Hazineler gün ışığına çıktı
       <br/>
       <br/>
       Kültür Bakanlığı ve Akbank işbirliği ile düzenlenen sergi, ağırlıklı olarak Emevi, Abbasi, Fatımi, Büyük Selçuklu dönemleri, Kuzey Afrika ve İspanya Müslüman Devletleri, Artuklular, Anadolu Selçuklu, Anadolu Beylikleri, Memluk, İlhanlı, Timurlu, Türkmen, Karakoyunlu, Akkoyunlu, Osmanlı, Safevi ve Kaçar devirlerine ait el yazmaları ve Kur’an—ı Kerim örnekleri, halı, ahşap, çini, seramik, maden, taş ve etnografik eserlerden oluşuyor.
       <br/>
       <br/>
       Saklı Hazineler’in neden bugüne kadar ‘saklı’ tutulduğunun ve neden bu eserleri daha önce göremediğimizin sorusunun cevabı aslında açık. Müzenin uluslararası üne sahip müdiresi Dr. Nazan Ölçer, müzede bulunan kırk bini aşan eserin mekân darlığı ve eser çokluğunun dışında, genelde organik eserler olmaları, yani canlı oluşları, nefes almaları, incinmeleri ve yaşlanmalarının sürekli izlenmelerine, bakışlara dayanmalarına engel olduğunu vurguluyor. Tüm dünya müzeleri için geçerli olan ‘dönüşümlü’ sergileme yöntemiyle ‘yorulan’ eserler dinlenmeye çekiliyor ve yerine sırası gelen eser çağrılıyor. 9. yüzyıldan başlayıp 19. yüzyılla uzanan geniş bir zaman dilimine ait eserlerin sergilendiği ‘Saklı Hazineler’ sergisinde bazı eserlerin ışık, nem ve havayla temastan korunmaları gerektiği için özel cam standlar tasarlanmış. Eserlerin sergilenirken ziyaretçilerin dikkatinin ‘ayrıntıdaki’ sanata çekilmesi de amaçlanmış. Çıplak gözle görülmesi zor ince işçilik ve renkler, Ali Konyalı’nın kırk kadar detay fotoğrafı sayesinde izlenebilecek.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1939), [web.archive.org (arşiv bağlantısı)](http://web.archive.org/web/20050226152410/http://www.aksiyon.com.tr:80/detay.php?id=1939)
