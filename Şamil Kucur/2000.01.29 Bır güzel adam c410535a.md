# Bır güzel adam

*Şamil Kucur 2000.01.29*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Gönül ve dava adamı, seçkin sanatkâr ve yapıcı sendikacılığın öncüsü Mehmet Akif İnan'ı da gerçek sevginin sahibine uğurladık.
  </font>
 </div>
 <div id="newsText">
  <font class="detail-text">
   Vefakardı, edeb sahibiydi ve ömrünün her anını milletine hizmet ile geçirdi. Anadolu'yu karış karış bilen, insanını tanıyan, onların ızdırabını kendi yüreğinde hisseden, kendinden çok onlar için haykıran bir şairdi ve o da mübarek bir ramazan günü fani mekandan bekaya merhaba, dostlara da elveda dedi.
   <br/>
   <br/>
   Çok yönlü çalışmaları ile toplumumuza hizmetlerde bulunan Akif İnan 1940 yılında doğdu. Babası Urfa'nın Mirzaali aşiretinden gümrük memuru Hacı Müslim İnan'dır. İlk, orta ve lise öğrenimini Urfa'da, lise son sınıfın bir bölümünü Maraş'ta tamamlayan İnan, 1972 yılında Dil ve Tarih Coğrafya Fakültesi Türk Dili ve Edebiyatı Bölümü'nden mezun olur. Öğrenimi sırasında Hilâl dergisi ve yayınlarının yönetiminde müessese müdürü olarak çalıştı. Ardından bir süre Türk Ocakları'nda önce müze ve kütüphane, sonra merkez müdürlüğü yapar. Bu arada yurt içinde birçok fikrî ve edebî konferanslar verir. 196972 senelerinde sendikacılığa adım atar ve Türk Taşıt İşverenleri Sendikası'nda uzman olarak görev yapmaya başlar. 1972'den sonra öğretmenliğe başlayan İnan, Uşak İmam Hatip Okulu ve Gazi Eğitim Enstitüsü'nde edebiyat derslerine girer. Diğer yandan da Yeni Devir gazetesinde günlük yazılar yazar.
   <br/>
   <br/>
   Aslında İnan'ın yazı hayatına girişi 1957 yılına uzanır. İlk yazıları bölge gazetelerinde görünmeye başlar. Son derece aktif bir kişiliğe sahiptir ve arkadaşlarıyla bir süre Derya adlı bir gazete çıkarmaya başlar. Ardından Anadolu'nun bağrından fışkıran bu aşk dolu yüreğin Türk ruhu, Toprak, Orkun, Oku, Türk Yurdu, Dene, Yaprak, Çağdaş, Filiz, Yeni İstiklâl, Fedâi, Hilâl gibi dergi ve gazetelerde yazı ve şiirleri yayımlanır. Kendi adından başka Mehmet Reha, Müslimoğlu, Mithat Mirzali gibi takma adlar da kullandı.
   <br/>
   <br/>
   Uzun yıllar sanat çalışmalarını yayımladığı tek dergi Edebiyat Dergisi'dir. İnan, Türk şiir dünyasındaki yerini daha ziyade bu dergideki çalışmaları ile kazanmıştır. Eski Osmanlı şiiri ile çağdaş bir bağ kurmaya yönelen yeni bir sanat nazariyesini tartışan yazıları ve bunun örneklerini teşkil eden şiirleri ile dikkati çekti. O yıllarda sanat çevrelerinde "Divan şiirlerinden yararlanma" hareketi olarak yaygınlık kazanan bu konu etrafında Akif İnan yazdığı yazılarıyla, Divan şiiri ile ilgi kurmanın ve ondan çağdaş şiirimize yeni açılımlar getirmek ve modern çağrışımlar taşımanın sağlanabilmesi için, eski edebiyatımızın dayandığı medeniyet dünyası ile yeniden bağlar kurulması gerektiğini savundu. Divan edebiyatının İslâm medeniyetinin bir ürünü olduğunu; o medeniyeti tanımadan Divan şiirini gereği gibi kavramanın, tadına varmanın imkânsızlığını anlattı.
   <br/>
   <br/>
   Adaşı rahmetli Mehmet Akif gibi hak, adalet ve vatan sevgisi ile dolu yüreği ile kalemi, dili ve gönlü ile hayatının son anına kadar hizmet eri olma vasfını taşımış bir gönül adamı idi. İnan, sanat hayatının ilk döneminde İslâm toplumlarının şiir dünyasını hatırlatan bir hava içindeki gazel, rübaî, kaside türünde şiirler yazar. O geçmişin güzelliklerini çağın insanına anlatma gayretinde olan, bu yolda hayatının son anına kadar çalışan, didinen bir aksiyon adamı idi. İnan, Cumhuriyet dönemi hececilerinin elinde yeniliğe uğramış olan halk şiiri yapısının çizgisine bağlayacağımız hece vezinli şiirler yazar. 1969'dan sonraki şiirleri vezin olarak, hece, şekil bakımından ise beyit görüntüsü içinde olduğu halde getirdiği öz açısından tamamen farklıdır. Bunlarda eski Divan ve halk şiirimizin "hayal ve düşünce" unsurlarının tekrarına rastlanmaz. Yeni ve değişik unsurlar kullanılmıştır. İmajlar âhenkli bir söyleyişle donatılmıştır. Beyitlerin dış, iç ve ses yapıları arasında bir uyum vardır. Ayrıca eski edebî sanatların uygulanışına da rastlarız. Bu bakımlardan eski şiir geleneğimiz ile bir köprü kurmaya çalışmıştır. İnan, Yeni Devir gazetesinde yayımlanan "İslâm'ın edebiyatı" isimli çalışmasında bu sahadaki görüşlerini topladı.
   <br/>
   <br/>
   Şair, yazar ve eğitimci olan İnan çok farklı bir kulvar olan sendikacılıkta da örnek bir insandı. Kendisinden sonraki kuşağa büyük emeği olan İnan, son dönemde MemurSen'in başkanlığını da yaptı. Sendikacılık hayatında da yapıcı, uzlaştırıcı bir tavır sergileyen İnan alışılagelmiş sendikacılığa da örnek bir ağabey oldu.
   <br/>
   <br/>
   Edebiyat çevresinden Nuri Pakdil ve Necip Fazıl gibi birçok şair ve yazar ile dostluklar kurmuştu. Bir dönemin eli kalem tutanlarını yetiştirmesi ile tanınan gönül adamı, aşk insanı, erlerin yolcusu Fethi Gemuhluoğlu ile de dostluğu olmuş ve onun gönül pınarından, muhabbet çeşmesinden istifade etmişti.
   <br/>
   <br/>
   Çağımız ülke insanı en büyük eksikliği onun için edepti. Çünkü edeb Muhammediyed vasfı idi. O olmayınca sevgi, aşk, hizmet, muhabbet ve Muhammediyed de olmazdı. O insanımızdaki muhakkak düzeltilmesi gereken kusuru biliyor ve görüyor, şiirlerinde ve sohbetlerinde sık sık bu meselenin üzerinde duruyordu.
   <br/>
   <br/>
   "Edepti yoğuran güzelliğimi
   <br/>
   <br/>
   Zekattı üreten zenginliğimi"
   <br/>
   <br/>
   İnsanımızdaki diğer bir eksikliğin de farkına varanlardan idi. En az edeb kadar önemli olan vefa eksikliği. Evet insani ve islami bir vasıf olan vefayı da günümüz insanı bir tarafa bırakmıştı. Unutkanlık, vurdumduymazlık ve vefasızlık. Tarihe, sanata, sanatkara ve insana vefasızlık ve halipürmelalimiz ortada. Kim bilir kaçkez dile getirmişti vefasız insanın gönül kapısının kilidinin açılamayacağını, herşeyin vefanın ve edebin idraki ile başlayacağını...
   <br/>
   <br/>
   "Bütün giysileri yırtsak yeridir
   <br/>
   <br/>
   Yeter bize vefa elbiseleri"
   <br/>
   <br/>
   Ölümden korkan, kaçan bir kişi dahil aksine ölümü bilen, tanıyan ve ölümü karşılamaya hazır bir yürekti onun yüreği. Onun için bir bitiş değil bir vuslattı ölüm. Öyle gördü ve avucunu açmış kendisini bekleyen dostuna gitti. Ardında sevenleri ile birlikte peygamberler şehri Urfa'dan bir şanlı er daha geçti bu diyardan, Hak rahmet eyleye...
   <br/>
   <br/>
   "Kim demiş her şeyin bitişi ölüm
   <br/>
   <br/>
   Destanlar yayılır mezarımızdan"
   <br/>
   <br/>
   1976'dan itibaren Mavera Dergisinde yazıları yayınlandı. Eserleri: Şiir, Hicret (1972), Medine (1980), Nesir, Edebiyatı ve Medeniyet Üzerine (1971), Yeni Türk Edebiyatı (Eğitim enstitüleri için ders kitabı, 1978).
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=0A00C636C7E67CDE008FB41447C93CAF?newsId=5799), [web.archive.org (arşiv bağlantısı)](http://web.archive.org/web/20121225041408/http://www.aksiyon.com.tr:80/aksiyon/newsDetail_getNewsById.action;jsessionid=0A00C636C7E67CDE008FB41447C93CAF?newsId=5799)
