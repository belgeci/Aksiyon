# Dostlar seni hatırlasın

*Şamil Kucur 1998.03.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Anadolu’nun karla kaplı olduğu bir kış gününün akşamında, büyük şehrin gürültüsünden ve kalabalığından kaçarcasına bir iki günlüğüne de olsa Sivas’a gitmek için otobüsteyim.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060514171638im_/http://www.aksiyon.com.tr/resim/173/8.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Gecenin karanlığında yol uzadıkça daralıyorum. O gün sayfalarını karıştırdığım 1960’lı yılların sonlarındaki Türkiye tablosu aklıma takılıyor.
   <br>
    <br>
     Anadolu’nun saf, mert, çileli, vatansever bir ozanı tarihi, kültürü bir olan vatan coğrafyasında cumhurbaşkanından Meclisine, askerinden işverenine, işçisine, öğrencisine, öğretmenine, gencine, yaşlısına gür sesiyle bir kez daha haykırmış:
     <br>
      <br/>
      Bu nasıl kavgalar çirkin dövüşler
      <br/>
      Hepimiz bu yurdun evlatlarıyız
      <br/>
      Yolumuza engel olur bu işler
      <br/>
      Hepimiz bu yurdun evlatlarıyız
      <br/>
      Birleşiriz bir bayrağın altında
      <br/>
      Biz Türklerin ikilik yok aslında
      <br/>
      Yanar tutuşuruz vatan aşkında
      <br/>
      Hepimiz bu yurdun evlatlarıyız
      <br/>
      Herkes ilim deryasında yüzüyor
      <br/>
      Çıkmış ayın çevresinde geziyor
      <br/>
      Yazık bize yollarımız uzuyor
      <br/>
      Hepimiz bu yurdun evlatlarıyız
      <br/>
      İlim kültür deryasına dalalım
      <br/>
      Çevremize bakıp ibret alalım
      <br/>
      Kendi yaramıza derman bulalım
      <br/>
      Hepimiz bu yurdun evlatlarıyız
      <br/>
      Söyler Veysel sözlerinden vazgeçmez
      <br/>
      Bulanık çeşmeden kimse su içmez
      <br/>
      Ganadı olmasa kuşlar da uçmaz
      <br/>
      Hepimiz bu yurdun evlatlarıyız.
      <br/>
      <br/>
      Görmez, gönül gözü açık Sivas Şarkışlalı Aşık Veysel Şatıroğlu’nun sözleri bunlar. Aşık Veysel bir Alevi idi. Hiç bir öğrenim görmemiş, düşünce dünyası sadece çevresinden duyup dinledikleriyle, “gerçek Alevi düşüncesiyle” şekillenmişti. Ama Veysel Aleviliği bir bölücülük unsuru olarak kullanmaya, Marksist düşünceye sahip olduğu halde Hazreti Ali’nin ismini kullanmaya çalışanlardan değildi. Onun Aleviliği Allah—Peygamber sevgisine, Ehl—i Beyt muhabbetine dayanıyordu. Müslümanlar arasında ayrılık—gayrılık çıkarmaya çalışanlara aklı ermiyor, ‘Alevi—Sünnilik nedir?/ Menfaattir varvarası’ diyordu.
      <br/>
      <br/>
      Aşık Veysel hiç bir zaman politize olmadı, sazını ve sözünü hep doğru bildiği yönde kullandı. Çilelerle, sıkıntılarla, fakirlik ve gurbetle geçen 79 yıllık hayatında isyan, şikayet, inkar yok. Hakk’a iman, şükür, rıza, teslimiyet ve muhabbet vardı.
      <br/>
      <br/>
      Çünkü o, “Sünnet imiş kafir olsa da insan incitme,/ Gönlü katı, kalp incitenden Allah şikayetçidir” diyen Hoca Ahmed Yesevi’nin yolundaydı.
      <br/>
      <br/>
      Aşık Veysel, Marksizm ve ateizmin yaygınlaştırılmaya çalışıldığı ömrünün son yıllarında bunların hiç birine itibar etmedi. Bu yüzden olsa gerek Aleviliğin ‘medya önderliğine’ soyunmuş ve temsil yetkisini sadece kendisinde gören, tabanı boş fakat sesi çok çıkan bazı çevrelerce hep dışlandı. Gazeteci yazar Rıza Zelyut bu konuya şöyle dikkat çekiyordu: “Aşık Veysel’i unuttuk mu? ‘Benim sadık yarim kara topraktır’ diyen güçlü ozan, son 15 yıllık süreçte unutulmaya yüz tuttu. Halbuki o cumhuriyetin ozanı olarak halk şiirine çağdaş bir kanal da yaratmış ustalardandı. Ömrü boyunca Atatürk’e ve cumhuriyete bağlı kalan Aşık Veysel, Türkiye’de ayrımcılığa karşı samimiyetle karşı duran isim olarak sivrilmişti. Aşık Veysel barışın ozanı oldu. Bu yüzden de daha sonraki kavgacı yapay ozanlar tarafından eleştirildi. Ama, barışın gücü, Veysel Baba’nın gücü oldu. Alevi inancıyla yetişen Veysel Baba’nın şahsında gerçek Alevi halk ozanının nasıl olması gerektiğini de görmekteyiz.”
      <br/>
      <br/>
      Aşık Veysel’in birlik ve kardeşlik konusunda ayrımcılığa karşı tavrı çok sert ve nettir. Oğlu Ahmet Şatıroğlu anlatıyor: “Babam tam birlik isterdi, ayrılıktan felaketlerin geleceğini düşünür, onun için bu vatanın evlatlarının kardeşlik içinde yaşamalarının dostu güldüreceğini söylerdi. Alevi—Sünni ayrımcılarına karşı ise tavrı her zaman sert olmuştu. Bizim bir komşumuza yakın bir köyden misafir gelmiş. O arada demişler ki gelmişken bizim aşığı da görelim. Bize de misafir geldiler. Aşık babamın elini öptüler, babamla sohbete daldılar, babam isimlerini sordu. Birisi dedi ki Osman, diğeri Bekir. Bizim evde onlardan önce gelmiş bir misafir vardı. ‘Yahu Osman adını niye alıyon Osman abi” dedi. Öyle deyince babam, ‘Kalk terbiyesiz herif, sizin gibi adamlar böyle ortalığa nifak düşürüyorlar. İsim bir gonduktur. Elhamdülillah hepimiz müslümanız, din kardeşiyiz. Bir bayrak altında yaşıyoruz, devletimiz, vatanımız bir, siz ayrım yapıyorsunuz böyle’ dedi.”
      <br/>
      <br/>
      Hep birliği anlattı
      <br/>
      <br/>
      Aşık Veysel, her Türk gibi vatanını sevmiş, daima onun yükselmesini arzulamıştır. Bir ülkenin esenliği ve kalkınmasında ülke insanı için gerekli olan faktörlerden birlik, yurt sevgisi, çalışmak, milli kültüre bağlılık gibi faktörler Veysel’in şiirlerinde yer almıştır: İtimat edersen benim sözüme/Gel birlik kavline girelim kardaş/Birlik çok tatlıdır benzer üzüme/İçip şerbetini duralım kardaş. Çalışalım kurtulalım buhrandan/Nedir senlik benlik usandık candan/Irkımız neslimiz aynı bir kandan/Yurdun yaraların saralım kardaş.
      <br/>
      <br/>
      Veysel’in şiirlerinde sevgi—aşk, hoşgörü—diyalog, ordu—millet duygusu ile vatan—toprak duygusu hakimdir. Aklına koyduğu bir işi mutlaka yapmak arzusunda olan Veysel’in isteyip de yapamadıklarından biri, vatan savunmasında vazife almak, cephede düşmanla savaşmak olmuştur. Gözleri görmediği için savaş yıllarında köyünde kalmanın acısını yaşayan Veysel’in şu sözleri ile bu anlamlı hareket birbirleriyle ne kadar uygundur:
      <br/>
      <br/>
      “Olaydım cephede kahraman asker/Çalışırdım memleketin işine/İçimde duygular, uyanan hisler/Taşırırdı beni hudut dışına. Vatan sevgisini içte duyanlar/Sıdk ile çalışır benimseyerek/Milletine ulusuna uyanlar/Demez; neme lazım, neyime gerek./Vatan bizim, ülke bizim el bizim/Emin ol ki her çalışkan kol bizim/Ay yıldızlı bayrak bizim, mal bizim/Söyle Veysel övünerek, överek.”
      <br/>
      <br/>
      Dertlerin olgunlaştırdığı gönül
      <br/>
      <br/>
      Ateşin hamuru çiğlikten, güneşin meyveyi hamlıktan kurtardığı gibi sıkıntılar, dertler de insanları olgunlaştırır. Günışığına hasret dünyasında kendi kendisine birçok düğümleri çözen Aşık Veysel’in hayatı incelendiğinde bu gerçek hemen kendini gösterir. Tabiri caizse bir Yeşilçam filminin kahramanı gibidir Veysel.
      <br/>
      <br/>
      Kars’tan ayrılıp Erzurum, Malatya, Konya, Trabzon gibi illerimize yerleşen Şatıroğulları ailesinden Karaca Ahmet’in beş çocuğundan beşincisidir. 1310 (1894/1895) doğumludur. Anası koyun sağmadan gelirken yolda dünyaya getirir. Kadınlar toplanıp çarşaf ve önlüklerine sarıp getirirler.
      <br/>
      <br/>
      Yedi yaşında çiçek hastalığına yakalanır. Sağ gözünü tamamen kaybeder, sol gözüne ise perde iner.  Bir gün ahırı temizlerken çıtak öküzün boynuzu sol  gözüne saplanır. Böylece ikinci gözünden de olur. Oğlu Ahmet Şatıroğlu babasının hiç şikayetçi olmadığını, “Allah bana bunu verdi. Ben ölünceye kadar bunu taşıyacağım” dediğini söylüyor.
      <br/>
      <br/>
      Veysel, dünyanın alına yeşiline hasrettir artık. O, ele avuca sığmayan çocuk, dünyanın karanlığına dönmektedir. Yalnızdır. Dünyada yapayalnız kalan Veysel’le Elif adındaki  kız kardeşi  uğraşır. İlkokul çağlarındadır ama okuması mümkün değildir.
      <br/>
      <br/>
      On bir yaşlarında iken babası eline üç telli bir saz tutuşturur “Oğlum, biz ölürsek sana kim bakar?... Mutlaka seni bir sanat sahibi yapmak istiyoruz. Sen ise sazdan başka ne iş yapabilirsin?... Çift süremen, tohum ekemen, ekin biçemen... Bunu öğrenirsen köy odalarında, toplantılarda, kahvelerde çalarak ekmek paranı çıkarırsın” der.
      <br/>
      <br/>
      Aşık Veysel, sazı ile avunmaktadır. Yirmi beş yaşına girdiği zaman ‘Ben ölürsem Veysel’e ağabeyi bile bakmaz. Bari bunu evlendireyim de, çocukları olursa onlar bakar’ diye düşünen babası tarafından bir akraba kızı ile evlendirilir. Sekiz sene evli kalır. Bir oğlu ile bir kızı olur. Oğlu çok yaşamaz. Kızı altı aylıkken, karısı bir başkasına kaçar. Görmeyen gözleri ve kızı ile başbaşa kalır. O günler Veysel’in en kederli günleridir. Sazına iyice sarılır. Kızına iki yıl bakar. Sonra o da kollarının arasında ölür. 1919 yılında ikinci eşi Gülizar’la evlenir ve yedi çocuğu dünyaya gelir.
      <br/>
      <br/>
      Ünlü şair olma yolunda
      <br/>
      <br/>
      Ahmet Kutsi Tecer ve arkadaşları 5—7 Kasım 1931’de 1. Sivas Halk Şairleri Bayramı’nı düzenler. Aşık Veysel de davet edilenler arasındadır. 1. Sivas Halk Şairleri Bayramı, bizlere Aşık Veysel’i, Talibi Coşkun’u kazandırmakla kalmamış, diğer halk şairlerine de yol açmıştır. Halk müziği ve halk oyunları bu bayramın etkisiyle okula, radyoya, hatta gazinoya girmiştir.
      <br/>
      <br/>
      Aşık Veysel, 1933 yılına kadar usta malı deyişler çalıp söyler. İlk şiiri Cumhuriyet’in 10. Yılında yazdığı “Atatürk Destanı”dır. Kendisi hatıralarında şöyle der: “...Vallahi önceleri pek heves etmedim. Hoşuma gidenleri yazdırır, okutur, ezberlerdim. O zamana kadar ben, hiç şiir yazmadığım için usta malları satıyordum. Her şeye bir sebep lazım. Ali Rıza Bey, Nahiye Müdürümüzdü. Köye geldiğinde bana: ‘Cumhuriyet’in onuncu yılı için güzel bir destan hazırla. Bayramda Nahiye(Ağcakışla)’ ye gel, okursun’ dedi. Ben de ilk defa bu destanı yazdım.”
      <br/>
      <br/>
      Bundan sonra şiirlerini kendine has bir söyleyişle ve kendine has bir çalışla türküleştirerek toplulukların karşısına çıkan Aşık Veysel’in şöhreti kısa zamanda vatan ufkunu süslemeye başlar. Ankara’yı, İstanbul’u ve Anadolu’nun bir çok şehir, köy ve kasabasını adım adım dolaşır.
      <br/>
      <br/>
      Anasız babasız kaldıktan sonra, Aşık Veysel zaman zaman geçim sıkıntısı çekmeye başladı.  Zamanın iktidarı, Ahmet Kutsi Tecer’in gayretleriyle Aşık Veysel’i köy enstitülerine saz öğretmeni olarak tayin etti. Veysel, altı köy enstitüsünde kendisi gibi köyden çıkıp gelmiş öğrencilere saza nasıl düzen verileceğini ve halk türkülerini öğretmeye başladı. Meşhur “Toprak” şiirini de o yıllarda yazdı.
      <br/>
      <br/>
      Aşık Veysel’in aynı yıllarda plak doldurduğunu da görüyoruz. Hatıralarında bunu şöyle anlatıyor: “Türkiye’de sazla plağa ilk türküyü ben okudum. ‘Mecnun’um Leyla’mı Gördüm’ çok tutuldu. Sonra, ‘Atatürk’e Ağıt’ da öyle. Kırılırsa bir daha bulamam düşüncesiyle aynı plaktan ikişer üçer tane alan olduğunu duydum.”
      <br/>
      <br/>
      Şöhreti, vatan ufkunu boydan boya tutmuştur artık. 1952 yılında İstanbul’da salonları tıklım tıklım dolduran şeçkin bir davetli önünde jübilesi yapılır. 1953 yılında hayatını konu alan “Karanlık Dünya” adlı film çekilmiştir. 1965 yılında TBMM tarafından “Anadilimize ve Milli Birliğimize yaptığı hizmetlerden dolayı...” özel bir kanunla vatani hizmet tertibinden maaş bağlanır.
      <br/>
      <br/>
      Aşık Veysel, son konserini Hacı Bektaş ilçesinde vermiştir. Ahmet Şatıroğlu, babasının son konserini şöyle anlatmaktadır:
      <br/>
      <br/>
      “Babam, son olarak 15 Ağustos 1971’de Hacı Bektaş Turizm Derneği tarafından çağrılmıştı. İlk günü babam sahneye çıktı. Salon tıklım tıklım dolu idi. Halk “Toprak” şiirini istedi. Babam da: ‘Sayın seyirciler, zaten bir avuç toprağım var. O da üstümü örtecek, size neyimi vereyim’ dedi. Ve Toprak’ı okumaya başladı; fakat bitiremedi. Sahneden ayrılmak zorunda kaldı. Ertesi sabah hastalandı. Bu, onun son konseri oldu.”
      <br/>
      <br/>
      Çeşitli hastanelerde tedavi gören Aşık 1973 yılı ocak ayında doğum yeri olan Sivrialan’a getirilir. Artık hayattan ümidini kesmiştir. Bu arada son şiirini de yazdırır. Bu, bir veda şiiridir:
      <br/>
      <br/>
      Selam, sevgi hepinize
      <br/>
      <br/>
      Gelmez yola gidiyorum
      <br/>
      <br/>
      Ne karaya, ne denize
      <br/>
      <br/>
      Gelmez yola gidiyorum
      <br/>
      <br/>
      Aşık Veysel, 21 Mart 1973’te doğum yeri olan Sivrialan’da hayata gözlerini yumar.
      <br/>
      <br/>
      Türk dünyasının şairi
      <br/>
      <br/>
      Aşık Veysel Şatıroğlu bir halk şairi olmasına rağmen bütün Türk dünyasını etkilemiş bir şahsiyettir. Berrak bir dille yazdığı şiirleri SSCB döneminde bile Türk devletlerinde biliniyordu. Hatta Glasnost öncesinde Nahcıvan’da Aşık Veysel ile ilgili bir film yapılmış ancak o kapalı dönemde filmin gösterimine izin verilmemiş. Son yıllarda bu film gösterime girdi ve yarışmalarda ödüller aldı. Yavuz Bülent Bakiler de Orta Asya ‘Türkistan’ gezilerinde Veysel’in şiirlerinin Özbekistan ve diğer Türk bölgelerinde de bilindiğini, hatta Kırım’da bir tepeye ‘Veysel Tepesi’ adının verildiğini anlatıyor.
      <br/>
      <br/>
      Azerbaycan’ın ünlü şairi Prof Dr. Bahtiyar Vahapzade, Aşık Veysel için şunları yazıyor: “Yunus Emre’den 700 yıl sonra, Türk halkının bağrından Aşık Veysel’in sesi yükseldi. 20. yüzyılda, Aşık Veysel’in dilinde, Yunus Emre konuşmaya başladı.”
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17273), [web.archive.org (arşiv bağlantısı)](http://web.archive.org/web/20060514171638/http://www.aksiyon.com.tr:80/detay.php?id=17273)
