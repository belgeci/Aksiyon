# Önce ilaç, sonra kitap!

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050301162023im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050301162023im_/http://www.aksiyon.com.tr/resim/429/68.jpg" vspace="5"/>
  </p>
 </font>
 <font class="content">
  Hastanelerin çocuk kliniklerinde kitaplar da tedavide kullanılmaya başlandı. Batıda daha genişletilmiş uygulamaları yürütülen, ülkemizde ise ilki gerçekleştirilen bu projenin öncelikle İstanbul’da, sonraki süreçte de Türkiye genelinde yaygınlaştırılması hedefleniyor. “Abi burası nasıl bir hastane? Hem iğne yapıyorlar, hem ilaç veriyorlar, hem de elimize kitap tutuşturuyorlar.
 </font>
 <br/>
 <p>
  <font class="content">
   ‘Ben okuma yazma bilmem ki’ deyince de hemşire teyzeler başlıyorlar resimli kitapları okumaya. Onlar okuyor biz dinliyoruz. Ne ağrımız kalıyor, ne de acımız…”
   <br>
    <br>
     Yukarıdaki sözler henüz altı yaşında olan ve altı aydır bağırsak problemleri nedeni ile Şişli Etfal Hastanesi (Ş.E.H) Çocuk Cerrahi Kliniği’nde tedavi gören Vedat Çildaş’a ait. Klinik personelinin sevgilisi olan Vedat, hazırcevaplığı ve şirinliği ile ‘Çocuklar Duymasın’ dizisindeki ‘Havuç’ a benzediği için, klinikte ‘Havuç’ adı ile ün yapmış. Küçük Vedat’ın kliniğe ilk geldiği günlerde sağlık personeline ve tedaviye uyumunda problemler yaşanmış. Ancak, personelin sevgi dolu yaklaşımı ile birlikte birkaç aydır gerçekleştirilen ‘çocukların tedavisinde kitap okuma uygulaması’na dahil edilince her şey değişivermiş.
     <br>
      <br>
       Pankreas iltihabı nedeni ile tedavi gören beş yaşındaki Merve’nin soyadı her ne kadar Gülmez olsa da, o da dinlediklerinden oldukça mutlu görünüyor. 1. Çocuk Kliniği’nde tedavi gören lösemili afacan Seren Çokçağırgan ise doktor teyzesi Yıldız Yıldırmak’ın tedavisi sırasında Keloğlan’ın Değirmeni, Rüya Kız, Çizmeli Kedi gibi kitapları çoktan ezberlemiş. Dr. Yıldırmak’a göre küçük Seren’in tedavisinde olumlu gelişmeler kaydedildi ve bu gelişmelerde onun hayata bağlılığının ve okuduğu kitapların etkisi büyüktü.
       <br/>
       <br/>
       Türkiye’nin en eski çocuk hastanesi olan Ş.E. Hastanesi Başhekimliğinin katkıları ile Erdem Yayınları tarafından gerçekleştirilen bir proje bu. Projeye, uzun süreli tedavi uygulanan üç çocuk kliniğine ve hastanenin Etüd ve Kreş Merkezi’ne kurulan dört adet kitaplık ve yayınevinin yayınladığı çocuk kitaplarından oluşan bin beş yüz kitap ile başlanmış oldu. Kitap ve kitaplıkların hediye edildiği kliniklerde kanser, kan hastalıkları, zehirlenme, böbrek, tüberküloz, menenjit ve sarılık hastası olan çocuklar tedavi görüyor. Her yıl 0–14 yaş gruplarında yaklaşık 5 bin çocuk ortalama bir hafta ile beş ay arasında kalıyor burada. Yayınevinin halkla ilişkiler müdürlüğünün organizasyonluğunda gerçekleştirilen uygulamaların sürecinde tedavilerinde olumlu gelişmelerin sağlandığı uygulamadan hasta çocuklarla birlikte ebeveynler de, sağlık personeli de son derece memnun.
       <br/>
       <br/>
       Batıda daha genişletilmiş uygulamaları yürütülen, ülkemizde ise ilki gerçekleştirilen bu projenin sponsorlar aracılığı ile öncelikle İstanbul’da, daha sonraki süreçte de Türkiye genelindeki çocuk kliniklerinde yaygınlaştırılması hedefleniyor. Bu faaliyetin yaygınlaşmasının çocukların sağlıkları ve kültürel gelişimleri açısından bir ihtiyaç olduğunu vurgulayan yayınevi yetkilileri, projenin uzman çocuk psikiyatristi ve pedagoglarıyla uzun araştırma ve incelemeler sonucunda ortaya çıktığını belirtiyorlar.
       <br/>
       <br/>
       Kitap da ilaç kadar gerekli
       <br/>
       <br/>
       Ş.E. Hastanesi Başhekimi Rad. Dr. Zeki Karpat, hastaları, özellikle de çocuk hastaları moral ve psikolojik açıdan da ele almaya çalışıldıklarını vurguluyor. Hastanenin Eğitim Koordinatörü ve Çocuk Cerrahi Kliniği Sorumlu Hemşiresi Serpil Kaymaz’a göre kitaplar çocuklara pozitif enerji verdiği gibi, özellikle ameliyatlarda güçlü bir psikolojiye sahip hastaların karşınızda olması ile tedaviler de başarıyla sonuçlanıyor. 4. Çocuk Enfeksiyon Kliniği Sorumlu Hemşiresi Hatice Konakçı Gümüş de, çocukların, hemşireleri iğne yapan insanlar olarak bildiklerinden yanlarına yaklaşmalarını pek istemediklerini ancak, bu uygulama sonrasında okumak üzere kitap verilen çocuklarla diyaloglarında daha bir yakınlık duyduklarını hissettiğini ve bunun da tedaviye olumlu katkılar sağladığını belirtiyor. Gümüş, hasta çocuklarla kitaplar arasında kurulan ilişkiyi sağlıklı kalabilme ve hastalıklardan korunma yöntemlerinin bir parçası olarak düşünüyor ve ekliyor: “Kitap okuma alışkanlığının, çocukların ruhi ve sosyal yönlerinin gelişmesine yardımcı olacağına inanıyoruz.”
       <br/>
       <br/>
       Doğal tedavi teknikleri ile ünlü Dr. Ender Saraç da onların hayrına yapılacak, sağlığına, mutluluğuna yönelik her çalışmanın kutsallığına, esas olanın onların hasta olmamalarına çalışmak olduğuna dikkat çekiyor. Saraç’a göre, çocukların yedikleri ve içtiklerinden başlayarak, yaşadıkları ortam da dahil olmak üzere sağlıklı bir yaşamın sağlanabilmesine çalışmak öncelikli amaç olmalıdır.
       <br/>
       <br/>
       Siz de destek olabilirsiniz
       <br/>
       <br/>
       İlgi uyandıran kitaplık ve kitap kampanyası sonrasında İstanbul’daki devlet ve üniversite hastanelerinin çocuk klinikleri ile bu hastanelerde bulunan kreş–etüd merkezleri ve Milli Eğitim Bakanlığı’na bağlı hastane ilköğretim okullarından ve İstanbul İl Sosyal Hizmetler Müdürlüğü’ne bağlı çocuk yuvalarından da çok sayıda kitaplık ve çocuk kitabı talebi var. İstanbul İl Milli Eğitim Müdürü Ömer Balıbey, sağlık problemleri ve eğitim ikilemindeki çocuklarımıza devlet büyüklerimizin, sanatçılarımızın ve sivil toplum örgütlerinin destek olmalarının onları hayata bağladığını ve büyük bir motivasyon sağladığını belirtiyor. İstanbul İl Sosyal Hizmetler Müdürü Kahraman Eroğlu da çocukların gelecekte ülkemizin sahibi ve yöneticileri olacaklarını, onun için daha küçük yaşta kitap ile ilişkilerinin kurulmasının sağlanması bakımından çocuk yuvalarında da çocuk kitaplarına ihtiyaç duyulduğunu vurguluyor.
       <br/>
       <br/>
       Bu talepler karşısında yayınevi yetkilileri, organizasyonu, katkıda bulunmak isteyen sponsorlar ile birlikte sürdürmek istiyorlar. “Biz bu adımı attık, devamı yurtiçi ve yurtdışındaki hayırsever vatandaşların, sanat, spor ve iş dünyasının elele vermesine bağlı” diyorlar. Florence Nightigale damar ve göğüs uzmanlarından Prof. Dr. Mustafa Öz, cehaletten şikayet edilen bir ülkede, bu tür uygulamalar ile kitaba karşı sevginin uyanacağını, diğer yandan da hasta çocukların tedavisinde çok yönlü pozitif katkı sağlanacağını vurguluyor. Öz, yayınevinin başlattığı ve attığı ilk adımın gerçekten çok önemli olduğunu belirttikten sonra bir noktaya dikkat çekiyor: “Türkiye şartlarında bu organizasyonu İstanbul ya da ülke genelindeki hastane ve kliniklere yaygınlaştırabilmek katkı ve destek ile olur. Bu da ancak ekonomik açıdan destek sağlayacak, bu işi finanse edecek sponsorlar ile yaygınlaşacaktır. Duyarlı insanları göreve çağırıyoruz.”
       <br/>
       <br/>
       “KİTAP OKUMA ÇOCUK İÇİN HAYATİ”
       <br/>
       <br/>
       Kitap okuyan (veya okunan) çocukta görülebilecek olumlu gelişmeleri şu şekilde sıralayabiliriz: Kitap okuma esnasında beyin aktif olarak çalışır, yani dikkat, konsantrasyon, kavrama ve algılama, anlama ve anlamlandırma, görsel ayrımlaştırma gibi zeka fonksiyonlarında artış olur. Çocuğun hayal gücü gelişir, kelime hazinesi genişler, iletişim becerileri kuvvetlenir, mantıksal sentez ve bağlantı yeteneği yükselir, düşünme hızı ve kapasitesi artar. Hastanede yatmakta olan çocuklarda hastalık stresini azaltır, hastalık ile ilgili düşüncelerden uzaklaşmasını sağlar, pozitif düşünceler kazanmasına yardımcı olur, hayattan zevk almasını sağlar. Küçük çocuklarda ebeveyn ile ilişkinin kuvvetlenmesine yardımcı olur, dikkatini dağıtarak ağrı ile baş etmesini sağlar, tedavi ekibi ile ilişkilerin düzenlenmesine yardımcı olur. Çocuğun psikososyal gelişimine katkıda bulunur.
       <br/>
       *Uzm. Dr. Osman Abalı
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2414), [web.archive.org (arşiv bağlantısı)](http://web.archive.org/web/20050301162023/http://www.aksiyon.com.tr:80/detay.php?id=2414)
