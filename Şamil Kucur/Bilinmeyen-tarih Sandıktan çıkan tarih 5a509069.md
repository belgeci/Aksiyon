# Sandıktan çıkan tarih

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050226074915im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226074915im_/http://www.aksiyon.com.tr/resim/401/26.jpg" vspace="5"/>
  </p>
 </font>
 <font class="content">
  Çocukluğumun geçtiği Üsküdar’da yaşadığım yılları hayatımın her anında mutluluk ve hasretle yad ederim. Eşyalarımızı yüklediğimiz kamyonun üzerinden mahalle sakinlerine gözlerim buğulanarak el salladığım gün, bir daha ayrılmamacasına geri dönmeyi çocuk safiyeti ile ne kadar çok arzu etmiştim. Yıllar içinde İstanbul’un bir çok semtinde oturduk. Beylerbeyi, Küçüksu, Maltepe ve Ümraniye... Yine de Üsküdar bir başkaydı. Peki Üsküdar’ı bu kadar farklı kılan ne idi?
 </font>
 <br/>
 <p>
  <font class="content">
   Üsküdar’ı Üsküdarlılığı, tarihi, manevi merkezleri, sanatkârları ile meşhur bir belde olarak dinlerdik büyüklerimizin dost sohbetlerinde. Denilirdi ki; bu toprağı ve insanlarını güzel kılan, tabii güzelliklerinin yanısıra Aziz Mahmud Hüdai, Karaca Ahmed Sultan, Pir Mehmed Nasuhi, Üsküdar Mevlevihanesi ve daha nice mukaddes mekanlar ve şahsiyetler idi. Saydıklarımızdan başka burayı özellikli kılan bir mekan daha vardı; Sultantepe’deki Özbekler Tekkesi.
   <br>
    <br>
     Yıllar sonra gazetecilik aşkı bizi tekrar çocukluğumuzun mekanına yolculuğa sürükledi. Üsküdar Sultantepesi’ndeki dergahın asırların yâdigârı büyük cümle kapısı aralandığında, büyük ağaçların gölgelediği avluya değil de tarihi bir yolculuğa adım atıyorduk adeta.  Nakışlar sandıkta...
     <br>
      <br>
       Ünlü ebru sanatçımız Hikmet Barutçugil ve Münir Ertegün Vakfı Başkanı Selma Ertegün Göksel’le yaptığımız sohbetin ardından  vakfın mütevelli heyeti üyesi Edhem Özbekkangay, ‘Destûr’ diyerek açıyor asırlık emanetlerin saklandığı sandığın kapağını.
       <br/>
       Kültür-sanat ve sosyal tarihimiz açısından herbiri kıymeti ölçülemeyecek kadar değerli olan eserler 98 yıldır korundukları sandıktan birer birer çıkıyor ve Türk medya tarihinde ilk kez Aksiyon Dergisi okuyucuları için fotoğraflanıyorlar. Yaşayan Efsane unvanlı Ahmet Ertegün’ün büyük dedesi, bugünkü ebruzenlerin piri Şeyh İbrahim Edhem Efendi’nin el emeği eserlerinin; hatlar, tesbihler, ok ve yay, döküm örnekleri, tekke arşivinde yeralan özel fotoğraflar, şecereler, fermanlar, ebrular, ebru teknesi, dervişlerin zikirde kullandıkları hatm-i hace taşları, işlemeli malzemeler, Şeyh Efendinin yaptığı buharlı motor pervanesi, kuyudan su çekme makinesi, elips çizme pergeli ve daha birçok hatıranın yer aldığı sandıkta en üstte duran levha hepsinden daha ilginç. Sülüs hatla yazılı Arapça beyitte “Nakışlar sandıkta mahfûz, onları yapan toprakta medfûn” diyor Edhem Efendi bir asır sonraki ziyaretçilerine.
       <br/>
       Padişah Özbekler’den hoşlanınca
       <br/>
       1453 yılında Osmanlı’nın başkenti olan İstanbul, Yavuz Sultan Selim’in hilafeti yüklenmesiyle İslâm âleminin gözlerini diktiği bir mekân haline geldi. Bu gelişme şehirde yeni geleneklerin oluşmasına da sebep oldu. Hacca giden Müslümanların önce İstanbul’u ziyaret etmeleri, bir anlamda ‘halife-i rûy-i zemin’den izin almaları da bu geleneklerden biriydi. Yakın zamanlara kadar devam eden bu geleneğe şahit olanlar hac mevsimi öncesi İstanbul’un nasıl şenlendiğini hatıralarında uzun uzun anlatırlar. Geçtiğimiz yıllarda bu geleneğin bir uzantısına biz de şahit olmuştuk. Sultanahmet’te üzerinde oldukça eski çapanı, ayağında çizmesi, başında dobbası ve elinde iki tekerlekli pazar arabası ile rastladığımız ‘’turist’’, aslında hacca gitmeden önce çocukluğundan beri hikayeleri ile büyüdüğü İstanbul’u ziyarete gelen bir Doğu Türkistanlı idi. Kaşgarlı Mahmud’un yurdunda Kaşgar Camii’nin müezzinliğini yürüten bu hacı adayı hafta sonunda buluştuğumuzda dutarlar eşliğinde Ahmed Yesevi’nin Divan-ı Hikmet’inden okuduğu ilahileri ile bize farklı bir âlem yaşatmıştı.
       <br/>
       O yıllarda Özbek Türkleri de diğer hacı adayları gibi her yıl gelir, ipek ve kıldan mamul kendilerine özgü çadırlarını Üsküdar’ın arka sırtlarındaki Sultantepe bölgesine kurarlarmış. 18. yüzyılda bir gün, dönemin padişahı, tebdil-i kıyafet ile Çamlıca’yı gezerken rengârenk çadırlar dikkatini çekmiş. Gruba yaklaştığında Özbekler onu içten bir dostlukla karşılamışlar ve orada bulunuş nedenlerini açıklamışlar. Padişah, kendisine gösterilen misafirperverlikten çok hoşnut kalmış olacak ki, Özbeklerin başındaki Nakşi şeyhine her yıl konakladıkları yerde bir tekke yaptıracağına dair söz vermiş. Böylece bir vakıf kurulmuş ve Özbek şeyhi hac dönüşü vakfın başına atanmış. Kesin olarak ne zaman inşa edildiği tartışmalı olsa da Vakıflar Başmüdürlüğü’nün kayıtlarında tekkenin III. Mustafa zamanında (1757-1774) inşa edildiği belirtiliyor.
       <br/>
       Sanat ve kültür merkezi
       <br/>
       Sultantepesi’ndeki tekke, Özbek seyyahları ağırlamakla kalmamış, bir çok sanat ve zanaatin uygulandığı ve öğretildiği bir merkez görevi de görmüş asırlar boyu. Bu açıdan en çok dikkati çeken ise Şeyh İbrahim Edhem Efendi olmuş.
       <br/>
       Hezarfen (bin sanat sahibi) unvanı ile de anılan İbrahim Edhem Efendi’nin hünerleri arasında hattatlık, marangozluk, tahta oymacılığı, doğramacılık, dökmecilik, tornacılık, dokumacılık ve matbaacılık gibi pek çok branş sayılabilir. Asıl ünü ise ebrudan geliyor. Çünkü günümüz ebru sanatçılarının yolları Edhem Efendi’ye çıkıyor.
       <br/>
       Tekkenin 6. postnişini olan Şeyh Mehmed Sadık Efendi, anayurdu Buhara’da öğrendiği ebru sanatını İstanbul’da devam ettirmiş, oğulları İbrahim Edhem ve Mehmed Salih Efendilere de öğretmiş. 1829’da bu tekkede doğan Şeyh İbrahim Edhem Efendi’nin ebru alanındaki ünü saraya kadar ulaşmış ve eserleri zamanın padişahı Sultan Abdülaziz’i de büyülemiş.
       <br/>
       17 ve 18. asırlarda yaşayan Şebek Mehmet Efendi, Hatip Mehmed Efendi  gibi sanatkârlardan sonra neredeyse unutulan ebru sanatı, Şeyh Sadık Efendi ve oğlu İbrahim Edhem Efendi  tarafından tekrar canlandırılmış; Necmeddin Okyay, Abdülkadir Kadri Efendi, Sami Okyay, Sacit Okyay, Mustafa Düzgünman, Ahmet Düzgünman ve Niyazi Sayın vasıtasıyla günümüz ebruzenlerine kadar ulaşmış.
       <br/>
       Tekkenin kuyusundan su çekebilmek için makine, küçük bir litografya aygıtı, üç beygir gücünde bir buharlı makine ve çeşitli amaçlarda kullanılan büyüklü küçüklü bir çok makinenin mucidi de olan İbrahim Edhem Efendi, 1867 yılında, Paris’te bir sergide ödül almış. Tüm bunlardan başka, Osmanlı sarayı için dokuma yapmış, tornacı ve tespih yapımcıları yetiştirmiş, işsizlere şemsiye sapı ve porselen tamirini öğretmiş ve bir dönem Sultanahmet Sanat Enstitüsü’nün müdürlüğünü yapmış. Osmanlı’da ilk kurşun boruyu döken İbrahim Efendi’nin Tophane Askeri Okulu’nun kurucularından olduğu da rivayet ediliyor.
       <br/>
       Şeyhinin başarıları ve kişiliği, Özbekler Tekkesi’ni zamanın sanat, bilim ve fikir adamlarının toplandığı bir kültür merkezi konumuna getirmiş. Devrinde matematikçi Salih Zeki Bey, Mekteb-i Harbiye Nazırı Galip Paşa, Halide Edip Adıvar’ın babası Edib Bey ile birlikte ünlü simalar tekkenin müdavimleri olmuşlar. Şeyh Efendi’nin mezar taşındaki mazumeyi ise Rıza Tevfik yazmış.
       <br/>
       İşgal yıllarında Anadolu’ya açılan kapı idi
       <br/>
       Özbekler Tekkesi, Şeyh Mehmet Ata Efendi’nin posnişinliğinde bulunduğu işgal yıllarında Milli Mücadele’ye çok önemli katkılar sağladı. İstanbul’dan Anadolu’ya silah ve adam kaçırmada üs olarak kullanıldı, gizli posta merkezi ve yaralanan Türk askerlerinin tedavi edildiği gizli bir hastane olarak hizmet verdi. İsmail Fazıl Paşa, Celaleddin Arif, İsmet İnönü, Mehmet Akif Ersoy ve Halide Edip Adıvar’ın da aralarında bulunduğu çok sayıda Kuva-yi Milliyeci İstanbul’dan ayrılarak Anadolu’ya geçmek için bu tekkede saklandılar. Söz konusu faaliyetler yüzünden İngiliz Gizli Servisi tarafından tutuklanan Şeyh Mehmet Ata Efendi’nin daha sonra Enver Paşa ile görüşmek üzere Mustafa Kemal’i temsilen Türkistan’a gönderildiği de rivayet ediliyor. Halide Edip Adıvar, Kurtuluş Savaşı yıllarını anlattığı “Türk’ün Ateşle İmtihanı” adlı eserinde Anadolu’ya geçerken eşi Doktor Adnan Adıvar ile birlikte Özbekler Tekkesi’nde saklanmalarını, bizzat dergahın şeyhi Mehmet Ata Efendi ve yakınlarının kendilerine yardımcı oluşlarını ayrıntılarıyla hikaye eder.
       <br/>
       Yesevi nefesi ve Özbek pilavı
       <br/>
       İstanbul’daki diğer Özbek tekkeleri ve Üsküdar’daki Afganiler Tekkesi ile yakın ilişkiler içinde bulunan bu merkez Cumhuriyet devrine kadar kuruluş amacına uygun biçimde faaliyet göstermiş. Halen tekkenin sandığında muhafaza edilen ziyaretçi kayıt defterlerine Orta Asya’nın çeşitli şehirlerinden gelen yüzlerce misafirin kayıtları düşülmüş.
       <br/>
       Özbekler Tekkesi bu asli görevinin yanısıra, Orta Asya Türk tasavvuf kültürünün ve özellikle Yeseviliğe has tarikat folklorunun yaşatıldığı ocak olması açısından da önem taşımış İstanbul’da. Zamanında Nakşibendi tekkesi olan Özbekler Tekkesi’nin günlük yaşamında  yer tutan unsurlardan bir diğeri de Özbek pilavı. Yılda 7-8 kez ve kadir gecelerinde büyük kazanlarda pişirilen yöresel pilavla aşağı yukarı 300 kişi ağırlanırmış. Tekkenin mutfağında büyük kazanlarda pişirilen havuçlu, etli ve ince kıyılmış portakal kabuklu Özbek pilavının yenmesinden sonra mescit-tevhidhanede yatsı namazına kadar mevlit ve Çağatay-Uygur Türkçesi ile ilahiler okunur, Özbek Türklerine ait Çapan isimli kıyafeti giyen tekke şeyhi tarafından Sakal-ı Şerif ziyaret ettirilirmiş. Bu geleneğin günümüzde de yaşatılmaya çalışıldığı tekkede -daha- seyrek de olsa- kandil ve kadir geceleri gibi özel zamanlarda hazırlanan pilavlar, dostlar ve yoksullarla paylaşılıyor.
       <br/>
       Yaşayan gelenek
       <br/>
       Sultantepe Özbekler Tekkesi, Türkiye Cumhuriyeti kurulduktan sonra da bir kültür merkezi olarak hayatiyetini sürdürmüş ve devrin başlıca musiki ustalarını, tasavvuf aşinalarını misafir etmiş. Şeyh Mehmet Ata Efendi’nin kardeşi olan ve musiki aşkı ile bilinen son postnişin Necmeddin Özbekkangay hayatta iken, Hafız Ali Üsküdari, Hafız Celal Özdenses, Neyzen Süleyman ve Ulvi Erguner, Neyzen Akagündüz Kutbay, Neyzen Niyazi Sayın, Hafız Kani Karaca, Kemençeci Cüneyt Orhon, Neyzen Ömer Erdoğdular, Uğur Derman, Nezih Uzel gibi alanlarında ün sahibi isimler tekkede toplanıp tasavvuf musikisi meşk etmekten büyük zevk almışlar. Necmeddin Özbekkangay’ın musikiye olan ilgisi, bendirzen ve neyzen oğulları Edhem ve Sadık Özbekkangay’a da miras kalmış.
       <br/>
       Ahmet Ertegün Vakfı
       <br/>
       Anıtlar Yüksek Kurulu tarafından tarihi eser statüsüne alınan Özbekler Tekkesi’nin mescit-tevhidhane, mutfak ve selamlık bölümleri Amerika’da yaşayan ve İbrahim Edhem Efendi’nin torunları olan ünlü işadamları Nasuhi ve Ahmet Ertegün’ün yardımları ile 1983 yılında onarılmış. Türkiye'nin ilk ABD büyükelçisi Münir Ertegün'ün oğlu olan ‘Yaşam Boyu Başarı, Grammy, Berklee College of Music’ten onursal doktor  ve Yaşayan Efsane ödülleri sahibi, Amerika’nın müzik devi Atlantic Recording Corparation’un eşbaşkanı Ahmet Ertegün’ün katkıları ile son olarak tekkenin harem bölümü de onarılmış ve 1994’te açılışı yapılmış. Üsküdar Özbekler Tekkesi binası günümüzde başkanlığını Selma Ertegün Göksel’in yaptığı “Münir Ertegün Tarih Araştırma Vakfı”nı barındırıyor.
       <br/>
       Necmeddin Özbekkangay’ın küçük oğlu Edhem Özbekkangay, vakıf görevlisi olarak ailesi ile tekkenin selamlık bölümünde ikamet ediyor, tekkeyi özgün dekoru ve havası ile küçük bir müze olarak korumaya çalışıyor.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=1669), [web.archive.org (arşiv bağlantısı)](http://web.archive.org/web/20050226074915/http://www.aksiyon.com.tr:80/detay.php?id=1669)
