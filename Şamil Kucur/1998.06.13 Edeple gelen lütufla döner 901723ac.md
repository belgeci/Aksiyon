# “Edeple gelen, lütufla döner”

*Şamil Kucur 1998.06.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Vaktiyle Karaman’dan Rumeli’ye göçmüş, oradan tekrar Anadolu'ya avdet etmiş ‘Evlad—ı Fatihan’dan bir aileye mensup.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060514171633im_/http://www.aksiyon.com.tr/resim/184/12.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Babasının görevi icabı bulundukları Şanlıurfa’da dünyaya gözlerini açmış. Musiki ile, tasavvuf ile içiçe bir evde, sohbet meclislerinin ortasında yetişmiş. ‘O zamanlardan kulağımız delindi’ diyor. Kıymetli musiki üstatları elinde yetişirken kendini birden popüler bir sanatçı olarak buluvermiş. Daha sonraları ise çalışmalarını klasik müzik ve tasavvuf musikisi üzerine yoğunlaştırdı. Halen Kültür Bakanlığı Tarihi Türk Musikisi Korosu’nda çalışmalarını sürdürüyor. Ahmet Özhan’la altı yıllık bir aradan sonra piyasaya çıkan Güldeste II kaseti, Türk musikisi ve tasavvuf üzerine konuştuk. Konuşurken, gülümseyen mavi gözlerin ardında sanatın sırrını yakalamış bir sanatkar ruhuyla karşı karşıya olduğumuz zehabına kapıldık.
   <br>
    <br>
     — Ahmet Bey, klasik bir soru olacak ama musikiye olan ilginiz nerelerden kök buluyor?
     <br>
      <br/>
      Rahmetli babam emniyetçi idi, gittiği her yerde sohbet meclislerini arayan, sürekli okuyan, araştıran, musikiye de aşina bir insandı. Beş yaşında iken babamla meşk ettim ilk ilahiyi. Yunus Emre Hazretlerine ait bir ilahi idi; “Arayı arayı bulsam izini”. Anacığımın da sesi güzeldi, gençliğinde ud çalarmış. Yani hep musiki ile, din ve tasavvuf ile ilgili olan insanların içerisinde doğduk, büyüdük.
      <br/>
      <br/>
      — Profesyonel anlamda musikiye ne zaman başladınız?
      <br/>
      <br/>
      O zaman Belediye Konservatuvarı vardı, oraya girdim, Nevzat Atlığ bey, Süheyl Hakkı Özten bey hocalarımdı. Aynı zamanda Üsküdar Musiki Cemiyetine girdim, orada da Emin Ongan bey hocamdı. 1967—68 senelerinde hocalarım ve bulunduğum musiki cemiyetlerindeki birtakım ilişkiler neticesinde sahneye çıkmaya başladım. Aslında benim popüler olmak gibi bir düşüncem yoktu, ama bir anda kendimi profesyonel olarak sahnede buldum. Ama klasik tahsilimi de hiç bırakmadım. O yıllarda popülaritenin daha büyük etkisi vardı, bugünkü gibi günlük şöhretler olmazdı.
      <br/>
      <br/>
      — Bugün için sizi daha ziyade klasik ve tassavvuf musikisi üzerine çalışmalar yapan bir sanatçı olarak görüyoruz. Tasavvufi eserler üzerine yoğunlaşmanız nasıl gerçekleşti?
      <br/>
      <br/>
      Türk Tasavvuf Musikisi ve Folklor Araştırmaları ve Yaşatma Vakfı’na 1974’te ramazanda teravih kılmak için tesadüfen gittim, baktım musiki var, devam etmeye başladım, feyz aldım. İstanbul Radyosu, Güldeste Konserleri derken bu iş güncelleşmeye başladı.
      <br/>
      <br/>
      — Şu an sanat yönetmenliğini yaptığınız koronun faaliyetleri nasıl sürüyor?
      <br/>
      <br/>
      Araştırılmasını, konser haline gelmesini Kültür Bakanlığımız finanse etmekte. Milletimin var ettiği böyle bir kültür platformunda hizmet vermek büyük bir şeref ve şans. Mehteri, klasik bölümü, tasavvuf bölümü olan bir toplululuk kuruldu. 1991’den beri yurt içi ve dışında klasik müziğe, konsere, semaya ve mehtere imzasını atan bir devlet kuruluşu olarak verimli bir çalışma içerisindeyiz. Ben bütün topluluğun genel yönetmenliğini yapmaktayım.
      <br/>
      <br/>
      — Musiki tarihimize baktığımızda bestekarlarımızın tamamına yakınının manevi bir terbiye görmüş, halkta Hak cemalini müşahede zevkini tatmış kimseler olduğunu görüyoruz.
      <br/>
      <br/>
      Doğu kültüründe de, Batı kültüründe de musikinin çıkış noktası kilise ve cami olmuştur. Zaman ile dini kaynak kopmuş. Musiki insanın varlığından ortaya çıkan bir zuhurat. Müzikten zevk almayan bir mahluk bulamazsınız; nebatatından, hayvanatından, insanına. Musiki bakış açısı ve tercihlere çok bağlıdır. Herkes mayasının icabı olan işle uğraşır. İnsanın mayası ne ise o iş ona kolaylaşır. Efendimiz de (s.a.v) “Allah kimi niçin yarattıysa, onu o yaşayışı ona kolaylaştırır” demiş.
      <br/>
      <br/>
      — Sanatın özünde de hoşgörü var değil mi?
      <br/>
      <br/>
      Sanat insanın derûnundan ortaya çıkan bir şey. İnsanın derûnu ise bizim için sır. Ayrı fikirlerin insanları bile olsak bir ortak paydamız var; insan olmak. “Bir”den gelme olarak, aynı Allah’ın yarattığı beşer cinsinden yaratıklar olarak bir ortak paydamız var. Bu hangi kültüre sahip olursanız olun bir şekilde kesişiyor ve ortaya duygusal sahneler çıkıyor. Dini, bir yaşayış biçimi olarak algılarsak, “Bir anı bir ana eşit olan ziyandadır” hadis—i şerifinden yola çıkacak olursak sürekli kendimizi aşmamız mümkün değil, ama kendimizi ne kadar aşıyoruz, ne kadar araştırıyoruz, ne kadar üretiyoruz? Buna baktığımız zaman, “kimlik müslümanı mı”, yoksa “gerçek müslüman mı”, ortaya çıkar.
      <br/>
      <br/>
      — Her şey bu kadar net. Ama bu kavgalar, muhabbetsizlikler nereden neşet ediyor?
      <br/>
      <br/>
      Sevgisizlik benlik duygusundan çıkar. Nefislerimiz menfaatlerimiz anında çatışır. Halbuki homojen bir ortamın çeşitli zuhurları olarak kendimizi görürsek, sen—ben ortadan kalkar ve kavga olmaz. İnsanın bir nefsani boyutu galip gelirse ego sahibi bir yaratık ortaya çıkar. Manevi boyutu galip çıkar ise seven sevilen insan resmidir. Örnek kişi kültürümüzde Peygamber Efendimizdir (s.a.v). Hacı Bektaşi Veli, Mevlana, Yunus örnek kişiden yola çıkan Allah dostlarıdır. Sonradan birtakım politikalara alet edilmiş olabilirler. Hepsi aynı şeyi söylüyor; sevmek, benlikten uzaklaşmak, sanal varlığımızı ortadan kaldırıp içimizdeki gerçek varlığı ortaya koymak.
      <br/>
      <br/>
      — Kısacası ‘İllâ edep, illâ edep”...
      <br/>
      <br/>
      Evet, tekkelerin açık oldukları dönemlerde bütün dergahların giriş kapısında “Edep Ya Hu” levhasının asılı olması adab—ı tarikatten imiş. Prof. Dr. Süleyman Uludağ'ın Tasavvuf Terimleri Sözlüğü'nde “Edep; terbiye, incelik, nezaket, kabul gören kurallara uymak, bunun neticesinde de kötü hal ve hareketlerden kaçınmak” olarak izah ediliyor. Muhterem Ahmet Kayhan Dede’nin Adem ve Alem adlı kitabında edep ile ilgili kibar—ı kelamlara rastladım. “Edep; aklın dıştan görünüşüdür”, “Edep; her şeyin başıdır. Tasavvufun tamamı edeptir” “Edepten mahrum olanlar, Hak dergahından kovulur”, “Ayıplarınızı edeple örtünüz”, “Edeple varan, lütufla döner”, “İlim şerefi ve edeple Adem meleklerden üstün oldu”, “Şeytan, Allah’ın huzurundan, edebi terk ettiği için kovulmuştur”, “Her şey çoğaldıkça ucuzlar. Fakat edep çoğaldıkça değeri artar”, “Edep, Allah Resulü’nün sünnetine uygun hareket demektir” bu güzel sözlerden birkaçı. Bu satırları dergahlarda neler yapıldığını merak edenlere, bir de akla karayı birbirine karıştıranlara ithaf ediyorum.
      <br/>
      <br/>
      Şeriat, kaal—i Muhammedi, yani Efendimizin (s.a.v) vahiy yolu ile aldığı bilgileri, sözlü olarak insanlara ulaştırması, açıklamasıdır. Tarikat, fiil—i Muhammedidir. Yani şu sıralar etraflarında fırtınalar koparılan tarikatlerin Hak olanları, Efendimiz’in hayatını öğreten ve yaşatan birer okuldan ibarettir. Hakikat, hal—i Muhammedi, yani Peygamber Efendimiz’in hayatını takliden yaşamaya başlayan kişinin yavaş yavaş o fiilleri hissederek mana ve hikmetlerini anlayarak yapması, hakikatlerine ermesi, kendisine “hal” edinmesidir. Marifet ise sırr—ı Muhammedidir. Bütün bu hallerden, güzel ahlaktan murad; Sırr—ı Muhammedi’ye erişmektir. Efendimiz’de alemlerin ve Rabbi’nin sırrı vardır. Kainattaki bütün yaratılmışlarda da Peygamberimiz’in sırrı vardır.         “Sen olmasa idin ey Habibim, alemleri yaratmazdım” hitabı bize yol göstermektedir. Allah’tan başka hiçbir şey yoktur! Sadece “O” ve “O”nun kudreti ile marifetinin yansıması vardır. Bu yansımanın açıklaması da: “Ben bir gizli hazine idim. Bilinmeyi ve sevilmeyi murad ettim, alemleri yarattım” hitabıdır. Bunun en büyük muhatabı ve sebebi Hazret—i Muhammed’dir. Cenab—ı Hakk’a en parlak ayna “O” olmuş ve “O”ndan yansıma yolu ile Hakk görünmüştür.
      <br/>
      <br/>
      Herkesten sanatın ruhunu bekleyemeyiz
      <br/>
      <br/>
      — Tekrar müzik çalışmalarınıza dönersek; konserlerinizde nasıl bir yol takip ediyorsunuz?
      <br/>
      <br/>
      Biz kalıplaşmış bir repertuarla sahneye çıkmayız. Bir şeyle başlarız ondan sonraki karşılıklı alışverişin icap ettirdiği ne ise repertuar birden bire şekil değiştirebilir.
      <br/>
      <br/>
      — Son kasetiniz Güldeste II'de Güldeste I'e nazaran daha klasik bir üslup hissediliyor..
      <br/>
      <br/>
      Daha önceki Güldeste kaseti elektronik ağırlıklı, bu kaset daha geleneksel yapıldı. Bundan sonraki kasette yine elektronik olabilir. Çok dikkatli olmak lazım. Düğün salonlarını anımsatacak şekilde olmamalı, yani işin bir manevi boyutunun olduğunu hiç bir zaman unutmamalı. Kasetle ilgili söylemek istediğim şu: Hem ritmik olarak, hem de sözel ve melodik bazda bu yoğun yükseliş insana kendi içinde bir boyut değiştirir. Eskilerde bu şekilde kullanılmış, o tatbikatı bu kasetimde uyguladım.
      <br/>
      <br/>
      — Türk musikisinin geleceğini nasıl görüyorsunuz?
      <br/>
      <br/>
      Türk musikisi konusunda ümidimi hiçbir zaman kaybetmedim. Eşyanın tabiatına uygun olarak Türk musikisi de tabii seyri içerisinde kendini muhafaza ederek devam edecektir. Yalnız şunu söylemekte yarar görüyorum: Bu günkü pop müzik parçalarına Türk müziği derken bir kavram kargaşası yaşadığımızı kabul etmemiz gerek. Türk sanat müziği kavramı da böyle. Her sahneye çıkan Türk müziği söylediğini iddia etse de bu doğru değildir. Herkesin bu ruhu yakalamasını bekleyemeyiz.
      <br/>
      <br/>
      — Türk hafif müziği nasıl doğmuştur, şu andaki durumu nedir?
      <br/>
      <br/>
      Dış kültürün baskısından ortaya çıkmış bir hafif müzik gerçeği var. Özellikle gençlerden ilgi görmektedir. Dolayısıyla hafif müzik yapma mecburiyeti doğmuştur.
      <br/>
      <br/>
      — Bu nasıl yapılacak, kendimize özgü bir müzik olabilir mi?
      <br/>
      <br/>
      Klasik parçalarımıza hiç dokunmadan, hafif müzik bestecilerimiz kendi kaynaklarımızdan, kendi motiflerimizden ilhamla yeni besteler yapmalıdırlar. Kendimize has olması için bestecilerin Türk müziğinin aslını, ruhunu çok iyi bilmesi lazımdır.
      <br/>
      <br/>
      Sema salona sığmıyor
      <br/>
      <br/>
      — Yıllardır Konya'da gerçekleştirilen ihtifallere de katılıyorsunuz. Başınızda sikke ile ayin okurken hafızalarımızda kalan görüntünüze son yıllarda bir de konserleriniz ilave oldu..
      <br/>
      <br/>
      Yıl 1980 idi. Kendisinden çok istifade ettiğim sevgili Cinuçen Tanrıkorur’un Mevlevi Ayinleri Yarışması’nda birinci olan Beyati Araban Ayin—i Şerifi Konya’da icra edilecekti. “Ahmet, Konya’daki ihtifale katılmanı ve benim ayinde görev almanı istiyorum” dedi. Kulaklarımdan beynime giden ses titreşimlerini bilinçli olarak algılamaya başladığımdan beri duyduğum Hz. Mevlana sohbetlerini, gönlümde pek boyut bulamayan ama fevkalade neş’e veren Mevlevilik kokusunu her zaman hissederim. Bu nedenle sevgili Tanrıkorur’un davetini, Mevlana’nın da “Bak ben herkese gel diyorum Ahmet, artık sen de duy” çağrısı olarak alıp tekbirlerle hırkamızı sırtımıza, sikkemizi başımıza vurduktan sonra mutrıplar arasına biz de karıştık. Bu saf duygular içerisinde benim ihtifal serüvenim başladı ve onsekiz yıldır aralıksız devam ediyor, hamdolsun.
      <br/>
      <br/>
      Merasimlerde semadan önce bir dönem saz eserleri icra edildi. Benim de Konya’da bulunup mutrıba çıkmamdan dolayı seyircide Ahmet Özhan’dan birtakım beklentiler olduğunu hissediyordum. Ama ayin içerisinde ferdi bir hizmette bulunmam mümkün değildi. Dostlarımın ve özellikle büyüklerimin de bu istekte olduğunu öğrendiğim zaman “Ayin—i Şerif'ten önceki saz eserleri çok enteresan karşılanmıyor. Ben çıkıp bir kaç ilahi okusam, katkım biraz daha ziyade olmaz mı?” dedim. Kabul ettiler. Birkaç ilahi ile başlayan, sonraları git gide bir minik konsere dönüşen değişik bir hizmet dönemi oldu benim için.
      <br/>
      <br/>
      — Niçin sema öncesi böyle bir programa ihtiyaç duydunuz?
      <br/>
      <br/>
      Çünkü yabancı gözlere hitap etmektesiniz. Sema eden zaten yoluna girmiştir. Kainatin semaına ayak uydurmuştur, huşu içinde dönmektedir. Fakat yerli olsun yabancı olsun, bugünün insanının bu kültürden epeyce uzak kaldığının farkındayız. İnsanların bunun manasını daha iyi kavrayabilmeleri için birtakım yan etkiler düşünülüyor. Ben kendi kendime düşünüyorum mesela. İlle de bir şey yapılsın iddiasında değilim. Hani imkanım olsa, nasıl sunabilirdim diye düşünürüm. Tamamen şahsi görüşlerdir bunlar. Yapılabilirse fayda temin edilebilirse ne ala. Bakılır, “yapaylaştı, şova döndü bu iş” denilir, vazgeçilir. Ancak birtakım imkanlar acaba kullanılabilir mi diye düşünmekte fayda var. Yoksa, sema yetersiz kalıyor, birtakım unsurlarla onu daha iyi hale sokalım gibi bir endişe içinde değiliz. Bundan Allah’a sığınırız. Çünkü evliyaullahın ayinine katılacak veya çıkartılacak hiçbirşey yoktur.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=17010), [web.archive.org (arşiv bağlantısı)](http://web.archive.org/web/20060514171633/http://www.aksiyon.com.tr:80/detay.php?id=17010)
