# Melodilerde yaşayacak dostluk!..

*Şamil Kucur 2001.04.21*

<div>
 <p class="spot">
  Uzun yıllar soğuk rüzgarların estiği, her an yeni bir gerginliğin beklendiği Türk Yunan ilişkilerinde özellikle son yıllarda dostluk içeren mesajlara rastlamak mümkün. Akdeniz ikliminde yaşayan Türkler ve Yunanlılar asırlardır yaşadıkları yakın ilişkiler sonucu kültürel değerlerinde benzerlikler meydana gelmiş iki toplum.
 </p>
 <p class="metin">
 </p>
 <img border="0" src="/web/20010505065942im_/http://www.aksiyon.com.tr/2001/333/resimler/Melodi.jpg"/>
 <p class="metin">
  Ancak zamanla siyasi sebeplerle ilişkiler bozulmuş ve savaşlar yaşanmış, sarılması uzun yıllar süren ya da sürecek yaralar meydana gelmiş.
 </p>
 <p class="metin">
  Sanat, politikaya galip gelebilecek mi?
 </p>
 <p class="metin">
  Siyasi etkilenmeler ile birlikte iki ülke sanatçıları tarafından müzik ve sanat ile daha sıcak ilişkiler kurulması düşüncesiyle organizasyonlar düzenlenmiş. Tabii ki bu tür faaliyetler ülkeler arası siyaseti ne derece etkileyecek bunu zaman gösterecek. Ancak, iki ülke arasında gerginliğin sürdüğü yıllarda Türk müziğini Yunanistan'ın çeşitli şehirlerinde dinlettiren ve sevdiren ülkemizin önde gelen ûdîlerinden Necati Çelik ve aslen İrlandalı olan dünyaca tanınmış Lir ustası Ross Daly birçok çalışmalara ortak imza atmışlardı. Yunanlı sanatçılarla birlikte, İrlanda, Amerika ve Belarusya gibi farklı ülkelerden gelerek Yunanistan'da yaşayan ve Türk müziği konusunda çalışmaları olan müzisyenlerden oluşan Yuri Ryadchenko yönetimindeki orkestrayı geleneksel müziğimizin esrarı birleştiriyor. İstanbul'a gelen topluluğun amacı Türk izleyicilerine farklı enstrümanların icrası ile Türk ve Yunan müziklerinden örnekler sunmak.
 </p>
 <p class="metin">
  Müziğe yeniden bir bakış...
 </p>
 <p class="metin">
  TRT 2 İstanbul Televizyonu tarafından Fatma Sis'in yönetmenliğinde hazırlanan "Müzik... Yeniden" programının çekimleri için İstanbul'a gelen topluluk ud, tanbur, saz, cura, bendir ile çeşitli kültürlere ait  lavta, Grek liri, sarangi gibi otantik enstrümanları Türk müziği motiflerinde buluşturarak örnekler veriyorlar. Fatma Sis, programı hazırlamaktaki amaçlarının belirli kalıplara sıkıştırılmış olan müziğimizi farklı bir açılım ile izleyicilere sunmak olduğunu söylüyor. Bu arada Türk müziğine gönül vermiş ülkelerden de sanatçıları bir araya getirerek yeni sentezleri izleyiciler ile paylaşmak arzuları olduğunu belirtiyor.
 </p>
 <p class="metin">
  Dünyaca ünlü müzisyenler birarada...
 </p>
 <p class="metin">
  Zakir Hüseyin, Mickey Hart, Christopher Carnes, Ali Ekber Han, Habib Han ve dünya müziğinin daha birçok önemli ismiyle birlikte Amerika'da, Ortadoğu'da, birçok Avrupa ülkesinde konserler veren Kültür Bakanlığı Türk Müziği Topluluğu üyesi ûdî Necati Çelik daha önce değişik ülkelerde birlikte konserler verdiği Ross Daly ile bu kez İstanbul'da yeni bir çalışmaya imza attı.  İsrail, Yunanistan, Lüksenburg, Almanya, Danimarka, İspanya, İngiltere ve Türkiye'de çok sayıda konserler veren Ross Daly bu tür çalışmalardaki amaçlarının müzik vasıtasıyla toplumlar arasında iyi ilişkilerin ve dostlukların kurulması olduğunu düşünüyor. Çelik de "Amacımız geleneksel müziğimizi farklı kültürlerden insanlar ile onların enstrümanlarından çıkan nağmelerle insanlığa ulaştırmak" diyor..
 </p>
 <br/>
 <center>
  <a class="anaorta" href="http://web.archive.org/web/20010505065942/mailto:samilkucur68 @yahoo.com">
   samilkucur68 @yahoo.com
  </a>
 </center>
 <br/>
 <br/>
 <br/>
</div>

Kaynak: [www.aksiyon.com.tr](http://www.aksiyon.com.tr:80/2001/333/kultur/2.htm), [web.archive.org (arşiv bağlantısı)](http://web.archive.org/web/20010505065942/http://www.aksiyon.com.tr:80/2001/333/kultur/2.htm)
