# Sema hüzne dönüyor

*Şamil Kucur 1997.12.20*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Mevlânâ Celaleddini Rumi "Gönlü hoş olanların muhabbetinden başka muhabbetlere gönül verme.
  </font>
 </div>
 <div id="newsText">
  <font class="detail-text">
   Ümitsizlik diyarına gitme, ümitler var. Karanlığa varma, güneşler var" diyerek gönüllere seslenen, ümid aşılayan bir er idi. "Ben Kur'an'ın kulu, Muhammed Muhtar'ın ayağının tozuyum" sözleriyle hakikatin merkezini bulmuş, bir ayağını bu merkez üzerinde sabit kılıp diğer ayağıyla onsekizbin âlemi devreden, semaında teveccüh ettiği dört ciheti birlik potasında eritmiş bir tevhid ehli idi.
   <br/>
   <br/>
   Hazreti Mevlânâ Yüce Peygamberinin (s.a.v) " Günaha tevbe eden hiç günahı olmayan gibidir" fermanından ilham alarak, çoğumuzun anladığı gibi nasılsan öyle gel, öyle kal değil ama ümidsizliğe düşme nasılsan öyle gel, burada adam ol demiş, gönül kapılarını herkese açmıştı. Fakat 724 yılda onu ne kadar anladık?
   <br/>
   <br/>
   724. vuslat yılını kutladığımız şu günlerde Hz. Mevlânâ, Mevlevilik ve sema yine gündemde. Ancak tarihten beri süregelen kültür ve geleneğinden farklı olarak değişik yorumlar ve uygulamalar ile, dahası bir seyirlik malzeme olarak karşımıza çıkarılıyor. Daha yaşadığı yıllarda Şemsi Tebrizi ile olan muhabbetini kıskananlar çıktığı gibi bugün de onu kendi tabiriyle Muhammed Muhtarın ayağının tozundan ayırıp bir hümanizm filozofu, bir turistik sembol olarak arzedenler, onun huzur atmosferinden yalnızca kendi huzursuzluklarını ya da menfaatlerini soluklananlar da mevcut. İşte birkaç tablo...
   <br/>
   <br/>
   Dünya Kardeşlik Birliği...
   <br/>
   <br/>
   Çoğu kişinin "Mevlânâcılar" diye bildiği Türkiye'nin en yaygın "new age" dini ya da Dünya Kardeşlik Birliği Mevlânâ Vakfı isimli bir vakıf. Liderlerine UFO'lar aracılığıyla fasikül fasikül yazdırılan 621 sayfalık bir kitaplarının olduğu iddia ediliyor. Türkiye'nin önemli tüm illerinde ve Almanya, İngiltere, ABD, Avustralya'da örgütlü oldukları söyleniyor. Sayıları onbinlerle ifade ediliyor.  Ancak insan düşünmeden yapamıyor? Hz. Mevlânâ ile bu vakfın söylemleri ve çalışmalarının alakası ne? Neden Hz. Mevlânâ ismi amblemlerinde yer alıyor?
   <br/>
   <br/>
   Pakistan'da bir skandal
   <br/>
   <br/>
   Kültür Bakanlığı Konya Sema ekibi Pakistan'ın başkenti İslamabad'da geçtiğimiz ekim ayında yapılan D8 ülkeleri kültür ve sanat festivaline katılacak; dost ve kardeş Pakistan halkı ve yöneticileri için son derece heyecan verici bir buluşma olacaktı. Fakat beklenmeyen bir olay yaşandı. Ayini şerif sonunda gecenin kapanışının Kur'anı Kerim okunarak yapılmasından rahatsız olan Türkiye'nin Pakistan Büyükelçisi Candan Azer'in eşi Gülsüm Ayşe Azer'in "Buraya millet eğlenmeye mi geldi, yoksa dua etmeye mi? Burası böyle bir gösterinin yapılacağı yer değil" sözleri bir anda izleyicileri şok etti. Ayşe Azer tepkileri dikkate almadan Sema ekibine Kur'an okumadan sema yapmaları konusunda ısrar edince semazenler, "bu yediyüzyıllık bir gelenektir, Kur'an okunmadan sema yapılmaz" diyerek programlarını iptal ettiler ve sema yapılmadı.
   <br/>
   <br/>
   Olaya Muhammed İkbal, Nusret Fatih Ali Han gibi Hz. Mevlânâ hayranı şair ve müzisyenler yetiştirmiş Pakistan halkı ve basının büyük tepki göstermesi üzerine Türkiye'nin Pakistan Büyükelçisi Candan Azer'in D8 Festival yetkilileri ile teması sonucunda festival alanında bulunan kapalı bir salonda Pakistan halkı ile yerli ve yabancı basın mensuplarının büyük ilgi gösterdiği semazenlerin programı tekrar başladı ve Pakistan Enformasyon Bakanı Müşahid Hüseyin de büyük bir hayranlıkla semazenlerimizi izledi. Ancak bu olayın ardından zihinlerde kalan soru işaretleri ve şaşkınlık silinmedi.
   <br/>
   <br/>
   Aslında bu yaşanılanlar bize ait değerlerimize, kültürümüze ve inançlarımıza ait olan vurdumduymazlık, ya da karşıtlığın yeni örnekleri değil. 1950'li yıllarda otuz yıl aradan sonra ilk kez Mevlevi semaına, gösteri mahiyetinde ve turistik amaçlı da olsa yediyüz yıllık bir geleneğin sürdürülmesine müsaade edildiğinde son derece ağır şartlar getirilmişti. Semazenler dönecek fakat bu dönüşte "din ve tarikat" neş'esine yer vermeyeceklerdi. Yani dönüşler turistler için olacaktı.
   <br/>
   <br/>
   Biz yine de iyilik dileyelim ve son sözü Mevlânâ'ya bırakalım: 'Senin düşmanını sevmeni, düşmanının da seni sevmesini istersen kırk gün onun hayrını ve iyiliğini söyle. O düşman senin dostun olur; çünkü gönülden dile yol olduğu gibi, dilden de gönüle yol vardır."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-3297-sema-huzne-donuyor.html), [web.archive.org (arşiv bağlantısı)](http://web.archive.org/web/20121109084606/http://www.aksiyon.com.tr:80/aksiyon/haber-3297-sema-huzne-donuyor.html)
