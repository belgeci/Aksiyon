# Selim Naşit’e veda

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050302223828im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302223828im_/http://www.aksiyon.com.tr/resim/299/71.jpg" vspace="5"/>
  </p>
 </font>
 <font class="content">
  Hani bir şarkı vardır ve ‘Yüzüm güler kalbim ağlar’ sözleriyle başlar. Herhalde bu sözler Selim Naşit için söylenmiş olsa gerek.
 </font>
 <br/>
 <p>
  <font class="content">
   Tiyatro sanatçısı, komedyen olacaksınız, hem de Komik—i Şehir Naşit Efendi’nin oğlu Selim Naşit olacaksınız ve insanları güldürmeyeceksiniz. Bu mümkün değil. Ancak ne yazık ki hayatı boyunca başkalarını güldüren Selim Naşit kendi hayatında o kadar da gülmemiş... Yakın dostlarının anlattıklarına göre çok haksızlıklara, çok mağduriyetlere uğramış. Ama bu dertlerini hiçbir zaman kimseye anlatmamış. Saygıda ve nezakette hiçbir zaman kusurlu bir davranışta bulunmayan Selim Naşit, yaşadığı sorunları da “özel hayatı”nın mahremiyetiyle sınırlıyordu.
   <br>
    <br>
     Pankreas kanserine yakalanan hastaların genellikle altı ayın sonunda hayatlarının sona erdiği bilinir. Ancak Selim Naşit, hastalığa yakalandığı üç yıl öncesinden ağrıları artıp da hastaneye yatana kadar televizyon dizilerinde rol aldı. Ondaki mücadelenin kaynağı tiyatro aşkı ile insanlara, ekranda ya da sahnede güzel mesajlar iletebilme azmi ve gayreti idi.
     <br>
      <br>
       Sanatçılara sorulan klasik bir soru vardır; tiyatro, sinema ya da müziğe ne zaman başladıklarına dair. Bazı sanatçılar şaka yollu “annemin karnında” derler. Sözkonusu deyim Selim Naşit olunca iş şaka olmaktan çıkıyor. Döneminin en meşhur tiyatrocusu Naşit Efendi ile yine sanatçı olan Amelya (Emel) Hanım’ın oğlu olan Selim Naşit, daha annesinin karnında iken sahneye çıkmış ve 15 Ağustos 1928 günü İstanbul Naşit Tiyatrosu’nun üstündeki evde tiyatro ile içiçe bir ortamda hayata merhaba demiş. Çocukluk yılları tiyatroların yoğun olduğu Vezneciler’de geçmiş. Selim Naşit daha Yıldız Pansiyonlu İlkokulu ve Ticaret Lisesi’nde okurken taklitler yapar, kendi kendine oyunlar oynar ve roller yaparmış. Tiyatro sevgisi, ebeveyninin sanata düşkünlüğü ve kabiliyeti gün geçtikçe Selim’de de belirginleşmeye başlamış. 1943 yılında babası Komik—i Şehir Naşit Efendi’nin vefatı üzerine annesi Amelya Hanım ile birlikte geçim sıkıntısına düşmüşler. Çünkü Naşit Efendi geride kalan aileye ve çocukları Adile ve Selim’e hiçbir şey bırakamamış. Bu yıllar Selim Naşit için hüzünlü ve zor yıllardır. Zeki Alasya 15 yaşında babasını kaybeden Selim’in bu yıllarda çok güçlükler çektiğini ve çocuk yaşta alışkın olduğu Allah vergisi kabiliyetlerini tiyatro sahnesine çıkarak değerlendirmek mecburiyetinde olduğunu söylüyor. Küçük Selim babasının gölgesi ve onun adının baskısı altında yıllarca sürecek olan sıkıntılı ve zor bir döneme merhaba der. Selim’in en büyük talihsizliği meşhur bir babanın oğlu olmakla başlar Alasya’ya göre. Çünkü, büyük insanların yakını olmak, oğlu olmak inanılmayacak kadar zordu. Özellikle sanatçı ise ve de çocukları aynı sanatı seçtilerse çok büyük haksızlıklarla karşı karşıya kalabileceklerdir demektir. Belki de hayatının en güzel olması gereken dönemlerini bu nedenle en şanssız dönem olarak anabiliriz. Bütün insanlar küçük Selim’den ömür boyu Naşit Efendi olmasını bekler. Diğer yandan sahnede olanca sevimliliğine rağmen dev bir sanatçı ve komedyen olan Naşit Efendi, özel hayatında biraz acımasız ve çok katı bir babadır. Önlerine konulan yemeği bırakın yememeyi, beğenmeme hakkı bile yoktur miniklerin.
       <br/>
       <br/>
       Bütün bu olumsuzluklara rağmen küçük rollerle başlayan tiyatro hayatında bazı oyunlarda kardeşi Adile Naşit ile birlikte oynar Selim Naşit. 1945’te Raşit Rıza Tiyatrosu’nda Muhlis Sabahattin Ezgi’nin ‘Gül Fatma’ adlı ünlü opereti ile profesyonel sanat hayatına adım atar. Daha sonra Karaca Tiyatrosu’nda 16 yıl sürecek bir süreç başlar. Kız kardeşi Adile Naşit ve eşi Ziya Keskiner ile 1960’lı yılların başlarında Ankara’da Naşit Tiyatrosu’nu kurarlar ama bu beraberlik fazla uzun sürmez ve topluluk bir sezon sonra dağılır. Hayata yine tiyatro ile devam kararında olan Selim Naşit Şehir Tiyatrolarında bir süre oynadıktan sonra Toto Karaca ve Surûri’lerle İstanbul Tiyatrosu’nda 6 yıl sahneye çıkar. 14 yıl süre ile Gönül Ülkü ve Gazanfer Özcan topluluğu ile çalıştıktan sonra Ali Poyrazoğlu, Korhan Abay ve Devekuşu Kabare Tiyatroları’nda çalışır. Devekuşu Kabare’de birlikte çalıştıkları Metin Akpınar, Selim Naşit’le onun mesleğinin zirvesinde, birikiminin en yoğun olduğu yıllarda birlikte çalışmalarının kendileri için büyük bir şans ve mutluluk olduğu düşüncesinde. Tiyatronun hemen her dalında rol alan Selim Naşit için 1981 yılında 36. Sanat Yılı Jübilesi yapıldı.
       <br/>
       <br/>
       Selim Naşit, “Ednan Bey Duymasın”, “Cibali Karakolu”, “Milli İhtikâr Anonim Şirketi”, “Mâhûr Heykeli”, “Armatör”, “Lahmacun Cumhuriyeti”, “Maymun Gözünü Açtı” gibi oyunlarda rol aldı. Tiyatroya duyduğu sevgi sinemayı ikinci plana itmişti, ama Mirasyediler, Televizyon Çocuğu, Vay Başımıza Gelenler, Patron Duymasın, Çarıklı Milyoner, Avrenos’un Müşterileri ve son filmi Herşey Güzel Olacak’ta oynadı. Son yıllarda televizyon dizilerine yönelen Naşit’i Sevda Yolları, Zilyoner, Gülşen Abi ve Medeni Haller dizilerinde izledi seyirci.
       <br/>
       <br/>
       Selim Naşit, son olarak yine sahnede idi. Komik—i Şehir Naşit Efendi’nin oğlu olarak bir tiyatro sahnesinde dünyaya gelen Naşit Özcan, 72 yıl sonra sahneden uğurlandı ebedi yolculuğuna. Bu kez rol değil gerçekti karşı karşıya olduğu. Dostlarıyla sahnede son kez buluştu. Tevekkül ve gözyaşları arasında dua eden dostlar da vardı, ölümü hiç aklına getirmemiş ve hâlâ şokta olan yüzler de...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=14042), [web.archive.org (arşiv bağlantısı)](http://web.archive.org/web/20050302223828/http://www.aksiyon.com.tr:80/detay.php?id=14042)
