# İmzalı beste koleksiyoncusu

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050301160423im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050301160423im_/http://www.aksiyon.com.tr/resim/447/64.jpg" vspace="5"/>
  </p>
 </font>
 <font class="content">
  Hiç beste koleksiyoncusu gördünüz mü? Son elli yılın tanınmış-tanınmamış ama arkasında bir iz bırakmış pek çok bestekârının imzalı nota arşivini görmek, mümkünse dinlemek isterseniz Altıyol"a uğramanız gerekiyor. Öğle saatlerinde, araç trafiği ile insan ve korna seslerinin usandırıcı gürültüsü arasında, Kadıköy"den Altıyol"a doğru itiş kakış yaşamadan yürüme telaşındayken oldu herşey.
 </font>
 <br/>
 <p>
  <font class="content">
   Sağda solda seyyar satıcıların, dilencilerin, çiçekçilerin, taksi ve halk otobüsü muavinlerinin canhıraş bağırışları arasında caddenin sağ tarafında eskilerden, bu gürültü ve kargaşadan çok uzaklardan latif bir sesti tek farklı olan. "Sana dün bir tepeden baktım aziz İstanbul, Görmedim..." Yahya Kemal"in şiirinden Münir Nurettin"in bestelediği ve okuduğu o güzelim şarkıydı kulağa çalınan. Arabesk ve Batı müziğinin binbir çeşidinin sıra sıra müzik marketlerinde kulak zarlarımızı patlatırcasına volümlerinin kolonlara yüklendiği caddede adeta iki dünya arasında kalıyorsunuz. Artık, nadir duymaya alıştığımız, nadide sesin geldiği yöne doğru merakla ilerliyoruz. "Ben hâlâ buradayım, yaşıyorum ve yaşamaya devam edeceğim" dercesine, vitrin ve duvarlarında notalar, posterler, kitaplar, cd"ler ve kasetlerin sergilendiği müzik ve tarih ile içiçe bir mekanda buluyorsunuz kendinizi. Sadettin Kaynak"ın daha önce görmediğimiz fotoğrafları, Selahattin Pınar"ın imzalı elyazısı ve onlarca müzisyenin imzalı beste kitapçıkları. Bestekâr Osmanlı sultanlarından III. Sultan Selim"in "Ab ü tâb ile bu şeb haneme cânan geliyor" adlı bestesi ve Alaeddin Yavaşça"nın sesi ile adeta bulunduğunuz mekanda, tarih içinde bir musıki yolculuğuna çıkıyorsunuz.
   <br>
    <br>
     Yıllardır Kadıköy başta olmak üzere, İstanbul"un ve diğer şehirlerin musiki severlerine sergi ve toplantılarla hizmet eden Rahmi Kalaycıoğlu 5 yıldır Altıyol"daki merkezinde faaliyet gösteriyor. İlginin gün geçtikçe artarak devam ettiğini memnuniyetle ifade eden Rahmi Bey, "İnsanların müziğimizin sesini duymaları yetiyor, çünkü kulaklarına gelen melodi, genç-yaşlı fark etmeden onları şuuraltından gelen bir duygu ile içeri çekiveriyor" diyor. Ellerinde not kağıtlarına yazılmış şarkı isimlerini göstererek, icra eden sanatçıların adlarını sormaları bile onu son derece keyifli kılıyor. Bize dönerek, "Görüyor musunuz gençlerimizdeki musiki hassasiyetini" diyerek gençlere takdirlerini ifade ediyor.
     <br>
      <br>
       Bu musiki aşkı ile bezenmiş mekanda kimler yok ki? Cevdet Çağla, Yesari Asım Arsoy, Zeki Müren, Zeki Arif Ataergin, Sadi Işılay, Cinuçen Tanrıkorur... Musiki tarihimize altın harflerle isimlerini yazdırmış bestekârlar ile hasbihal ediyorsunuz adeta. Yurtdışından da oldukça ilgi olduğunu belirten Kalaycıoğlu, "Yurtdışında yaşayan vatandaşlarımızdan olduğu gibi Amerika"dan ve Avrupa ülkelerinden musiki hayranı olan ecnebilerden de çalışmalarımızı takip ve takdir edenler var" diyor.  Ünlü birçok bestekârımızın güfte ve bestelerinin repertuardakilerden çok daha fazla olduğu biliniyor. Ancak, bir çok nedenle besteler ya kayıt altına alınmamış ya da bir şekilde kayıplara karışmış. Bugün o musiki dehalarının eşsiz güzellikteki eserlerinden mahrumuz. Sanatkârlar da her insan gibi fanidir ama onları diğer insanlardan ayıran özellik, eser üretmeleridir; eserleri yaşadığı müddetçe, onlar da yaşayacaktır. Nedeni niçini yıllardır konuşulur, "neler yapılmalı" sorusuna cevap aranır, her seferinde de hiçbir şey yapılamadan sanatkarlarımız hayata veda eder. "Ah keşke onun kıymetini hayatta iken bilseydik. Eserlerini, sesini kaydedebilseydik" serzenişleri kulaklarımızda yankılanır. Eserlerinin bir çoğu da sahipleri ile birlikte hayata veda eder.
       <br/>
       <br/>
       İstanbul Radyosu"nda idari ve mali görev yaptığı 1950"li yılların sonlarından itibaren yaklaşık on yıl bestekârlar ile iç içe olan Kalaycıoğlu, radyo sanatçılarının meşk ve koro çalışmalarında icrada kullanmak üzere nota çoğaltmaktadır. Ancak o yıllarda fotokopi yoktur, yapılan işlem hem masraflı hem de zahmetlidir. Hayatta iken sanatkârlar ile eserlerinin kıymetinin bilinmediğini de tespit eden Kalaycıoğlu, Cevdet Çağla, Refik Fersan ve Mustafa Nafiz Irmak Çamlıtepe"yle bir sohbette notaları muhafaza etmenin bir formülünü bulur: "Bu notaları, bestekârların bilgileri dahilinde, el yazıları ve imzaları ve de kısa hayat hikayeleri ile birlikte fasikül olarak neşredelim. Elimizde tarihe geçecek, geleceğe ışık tutacak bir belge kalmış olur." Bu öneriye üstad bestekârlar da destek verirler ve o günden bugüne kadar bu çalışmalar sürer. Rahmi Kalaycıoğlu, bir çok yetkili kişi ve kurumların ihmal ettiği bu meseleye çözüm bulabilme amacı ile tam 43 yıl önce ilk adımı atmıştır. 1959 yılından bugüne kadar aralıklı olarak Bestekârlar Külliyatı çalışmalarını eşi Nuriye Hanım ile birlikte sürdüren Kalaycıoğlu, yaşayan bestekârların besteleri ile birlikte fotoğraflarını da arşivleme işlemini hâlâ sürdürüyor. Üstelik şimdiye kadar notaya aldığı eserleri elyazıları ve imzaları ile sanatkârların kendilerine teyit ettirmiş. 75 ünlü bestekârın 1088 nota ve güftesinden oluşan eserlerini 75 fasikülde toplamış. Daha sonra da 4 cilt haline getirmiş. Tabi ki sadece Cumhuriyet dönemi sanatkârlarının değil, daha önceki devirlerde yaşamış olan bestekârlar üzerine de arşiv çalışmalarını sürdürmüş Kalaycıoğlu. Bu yıl sonuna kadar dört cilt daha çıkarmak amacında olan Rahmi Bey Türk musikisi tarih itibari ile bir bütünlük arzettiği için Cumhuriyet öncesi devirlere ait Osmanlı devleti coğrafyasındaki bestekârların yer alacağı bir kitabın daha hazırlığı içerisinde.
       <br/>
       <br/>
       Türk Musikisi Bestekârlar Külliyatı çalışmalarını sürdürerek musiki dünyamıza hizmeti bir vazife olarak gördüğünü ve hayatının son anına kadar da bu hizmetin kendisinin asli vazifesi olduğunu ifade ediyor Rahmi Bey, "Halkımıza ve gelecek kuşaklara, musikimizin özelliğini, güzelliğini ve zenginliğini, sergilerimizle, arşivlerimizle ve oluşturduğumuz antolojimizle ulaştırmak gayretindeyiz. Çünkü halkımız ve özellikle de gençliğimiz en güzele, en doğruya ve en kaliteliye layıktır. Aynen bu musiki için de geçerlidir." Belki bir gün, bu fahri müzik elçimizin dükkânına uğramak istersiniz. Eskilere ve eski "melodiler"e dair bir tat ve huzur tatmak için.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2732), [web.archive.org (arşiv bağlantısı)](http://web.archive.org/web/20050301160423/http://www.aksiyon.com.tr:80/detay.php?id=2732)
