# Cumhuriyet gelenekle barıştı

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050227160708im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160708im_/http://www.aksiyon.com.tr/resim/333/60.jpg" vspace="5"/>
  </p>
 </font>
 <font class="content">
  Geçen yıl haziran ayında uzun süren rahatsızlıkları sonrasında Hakk’ın vuslatına eren Tanrıkorur’un mezarının Kültür Bakanlığı’nın da katkılarıyla “Anıtmezar” olarak düzenlenmesi anma programları eşliğinde gerçekleşti.
 </font>
 <br/>
 <p>
  <font class="content">
   Türk mûsikîsine yirminci asırda Itrî’lerin, Dede Efendi’lerin nefeslerini soluklandıran ûdî bestekâr Cinuçen Bey’i anma programını diğer anma programlarından ayıran bir şeyler vardı bizim için. Tanzimat’tan bu yana ve özellikle son 80 yılda musikîmizin ve kültürümüzün ihmal edildiğini ifade etmekle kalmayıp bu yolda kalıcı çalışmalar yapan Cinuçen Tanrıkorur’un onurlandırılması Türk musikîsine gönül vermiş nice kişileri de onurlandırıyordu kuşkusuz. Cinuçen Bey hayatta iken özellikle rahatsızlığının arttığı dönemde yurdışına tedaviye gönderilmesinde bizzat Kültür Bakanlığı’nın desteğinin olması, vefatında da bir bakanın cenaze törenine ve düzenlenen törene katılması çok önemli bir hadise idi. Bu hassasiyetin vefat sonrasında da devam etmesinin önemini vurguluyordu Tuğrul İnançer: “Cumhuriyet devrinde pek hatırlamadığımız bir olay gerçekleşti. Tanrıkorur, isminden başlayarak, hayatın her safhasında kendine has özelliklere sahip olan, nadir bir insan olmuştur. Böyle nadir insanların hayatları da, mematları da nadir olmuştur. Cinuçen Bey’in kabri bir anıtmezar haline getirildi. Bu çok nadir bir hadise, nadir bir bakan tarafından, nadir bir sanatçı için yapıldı. Son 80 yıldır devlet tarafından sahip çıkılmış sanat ve ilim adamı pek hatırlayamıyorum.”
   <br>
    <br>
     Cinuçen Bey’in Ümraniye Kocatepe Mezarlığı’ndaki kabri özellikle eşi Bârihudâ Hanımın gayretleri ve Kültür Bakanlığı’nın katkılarıyla bir anıtmezar haline getirildi. Hattat Hasan Çelebi, müzehhibe Asiye Kafalıer ve heykeltraş Şaban Sağlık’ın birlikte çalışarak hazırladıkları mermer mezartaşının bulunduğu anıtmezarın dış dizaynı da Bârihudâ Tanrıkorur tarafından hazırlandı. Açılışa Tanrıkorur’un ailesi, sevenleri ve Kültür Bakanı İstemihan Talay da katılmıştı.
     <br>
      <br>
       Bakan ile sanatçı ilişkisinin ötesindeki dostluk
       <br/>
       <br/>
       Cinuçen Tanrıkorur ile bakan-sanatçı ilişkisinin ötesinde bir yakın dost, bir arkadaş ilişkisi yaşadıklarını dile getiren Kültür Bakanı İstemihan Talay da “O bizi bütün yaşamı boyunca güzelliklerle buluşturdu. Besteleriyle, müziğiyle, sohbetiyle, enğin kültürüyle ve dostluklarıyla hep sevgi pınarı oldu. Bugün aramızda değil, ama yine bizi biraraya getiriyor ve bizi buluşturuyor, işte onun sevgi dolu dünyasında buluşuyoruz. İşte büyük insanların, büyük sanatçıların üstünlüğü, farklılığı da burada oluyor. Ne mutlu o insanlara ki yaşamlarında sevgi denizlerine açılıyorlar. Ne mutlu o insanlara ki öldükten sonra da onları hatırlatacak güzel eserler bırakıyorlar. Ona olan sevgimiz, onu kaybettikten sonra azalmak şöyle dursun, tam aksine daha da derinleşiyor ve daha bir anlam kazanıyor” şeklinde konuştu.
       <br/>
       <br/>
       Titiz ve mükemmeliyetçi sanatkâr, hoca
       <br/>
       <br/>
       Son derece titiz ve mükemmeliyetçi bir insan olan Cinuçen Bey, dostlarından da titizlik bekler, ihmali ve bilgisizliği affetmezdi. Bu yüzden dostluğu zor; fakat zevkli ve insanı kendini geliştirmeye zorlayan bir dostluktu. Üstad, gördüğü ve duyduğu yanlışlıkları hiç çekinmeden kendine has üslubu ile tenkid etmiş ve doğru bildiklerini yazmış ve söylemiş. K.B. İstanbul Tarihi Türk Müziği Topluluğu Müdürü Tuğrul İnançer, “Cinuçen Bey’in hassasiyetinden kaynaklanan tenkidlerinden rahatsız olan kişilerin hiçbirisi onun tenkid ettiği konu hakkında haksız olduğunu söyleyemez” diyor.
       <br/>
       <br/>
       Cinuçen Bey’in öğrencilerinden Ramazan Şekerci, hocasının musikî dersleri ile birlikte öğrencilerini hayata hazırladığını ve bunu yaparken kendisine has bir üslûbu olduğunu belirtiyor: “Talebelik yıllarımdan itibaren hoca ile beraber olduğum dönemlerde çok iyi bir musikîşinas olmasına rağmen, musikî hep en son sıralarda yer aldı. Zîra bizler Hoca’dan mûsikîden önce nasıl Türkçe konuşulacağını, nasıl yazı yazılacağını, nasıl oturulacağını, nasıl kalkılacağını, nasıl yürüneceğini, nasıl giyinileceğini, nasıl mektuplaşılacağını velhasıl nasıl örnek bir insan olunacağını ve edebi öğrendik. İnanın mûsiki daima bunların ardından geldi.”
       <br/>
       <br/>
       Cinuçen Bey’in en sıkıntılı ve en zor yıllarında her zaman yanında olan, kendisine hayatı boyunca çektiği sıkıntıların mükâfatı olarak gönderilmiş ilahi bir lütuf olarak gördüğü hanımı Bârihudâ Tanrıkorur, şefkatiyle ve sabrıyla “eri”nin yanıbaşında, baş ucunda bulundu. Asla şikâyet etmedi. Cinuçen Bey’in vefatından sonra da eşiyle ilgili vazife telakki ettiği bazı hususları dostlarının destek ve yardımları ile hayata geçirmeye gayret ediyor.
       <br/>
       <br/>
       “Biraz da Müzik”
       <br/>
       <br/>
       Cinuçen Bey sadece bir musikîşinas, bir virtüoz, bir bestekâr değil, bir kültür temsilcisi idi. Mûsikîsiyle, edebiyatıyla, yazısıyla, gönül dünyasıyla, duymasıyla, düşünmesiyle, oturmasıyla, kalkmasıyla, konuşmasıyla insanı insan yapan değerleri bir bütün olarak görüyordu. İnanç, kültür ve musikî kültürü üzerine fikirlerini, görüşlerini kalıcı kılabilmek için kitaplar ve makaleler de yazdı.
       <br/>
       <br/>
       Cinuçen Tanrıkorur, Aksiyon Dergisi’nin 2. sayısında başladığı ‘Biraz da Müzik’ isimli yazılarını vefatına kadar beş yıl aralıksız sürdürdü. Yazılarında adından da anlaşılacağı gibi biraz müzikten, çoğunlukla da müziğin altyapısını oluşturan kültürel konulardan bahsetti. Bir çok hastalıkla mücadele ederken; zaman zaman diyaliz makinesine bağlı iken, bazen yurt içinde-dışında bir hastane odasında yatarken yazdığı bu köşe yazıları bir çok kesimden hayli geniş bir okuyucu kitlesine sahipti. “Biraz da Müzik “ yazıları Tanrıkorur’un vefatından sonra Aksiyon Dergisinden Ahmet Doğru ve Mustafa Aydın’ın editörlüğünde Yalçın Karadeniz'in titiz tashihiyle bir kitap haline geldi ve Zaman Kitap tarafından yayınlandı.
       <br/>
       <br/>
       Eserleri hakkında -vahyi mecazi mânâda kullanarak- ‘Ben sadece bir kâtib-i vahyim’ diyordu.
       <br/>
       <br/>
       Geniş bir yelpazeye yayılmış besteler
       <br/>
       <br/>
       Kültür Bakanlığı tarafından Atatürk Kültür Merkezi’nde düzenlenen anma programında Genel Sanat Yönetmenliğini Ahmet Özhan’ın yaptığı K.B. İstanbul Tarihi Türk Müziği Topluluğu, Tanrıkorur’un 505 bestesinden seçilen şarkı, sazeseri, türkü ve ilahilerinin seslendirdi. Sanatkârın Bayati Araban Mevlevi Ayini’nden bir bölüm topluluk üyesi semazenlerin Mevlevi Semaı eşliğinde icra edildi. Tanrıkorur’un kahramanlık mesajları içeren hamasi bestelerinden oluşan eserlerin topluluğun Mehteran Bölüğü tarafından seslendirilmesi ile salonda bulunan izleyiciler Tanrıkorur’un kültür, zevk ve musikî yelpazesindeki genişliği görmenin yanısıra gerçek bir sanatkârı devletin sahiplenmesinin ve bunu halk ile paylaşmasının mutluluğunu yaşadılar.
       <br/>
       <br/>
       samilkucur68@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13123), [web.archive.org (arşiv bağlantısı)](http://web.archive.org/web/20050227160708/http://www.aksiyon.com.tr:80/detay.php?id=13123)
