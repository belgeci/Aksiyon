# Bir demet gözyaşı

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050302173922im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050302173922im_/http://www.aksiyon.com.tr/resim/301/66.jpg" vspace="5"/>
  </p>
 </font>
 <font class="content">
  Beşiktaş’taki Mıstık Pasaj’da bulunan tiyatro salonunun içinde ve dışında gözyaşı var. İnsanların hüznünü yansıtırcasına yayılan neyin sesine hıçkırıklar ve gözyaşları karışıyor.
 </font>
 <br/>
 <p>
  <font class="content">
   Sokak sabahın erken saatlerinden itibaren tıka basa dolmuş. Yıllardır oyun ve provalara neşe içinde gelen sanatçıları gören mahalle sakinleri de hüzüne ortak...
   <br>
    <br>
     Çünkü, bir süredir böbrek yetmezliği çeken genç tiyatro oyuncusu Gürdal Tosun, hayata veda etmiş... Ünlü sinema sanatçısı Necdet Tosun’un oğlu olan Gürdal, televizyonda izlenen ‘Bir Demet Tiyatro’ oyununun ‘Tombalak’ıymış....
     <br>
      <br>
       Seyircilerini hep birlikte güldürmeye alışmış olan başta abisi Erdal Tosun olmak üzere Yılmaz Erdoğan, Demet Akbağ ve diğer sahne arkadaşları o gün sahnede rol yapmıyor, oyun oynamıyorlar. Aksine hayatın bir gerçeği olan ölüm ile karşı karşıyalar şimdi. Çiçeklerle donatılmış sahnede Gürdal Tosun’un tabutuna sarılarak hıçkıra hıçkıra ağlayan sanatçılar birbirlerini teselli etmeye çalışıyorlar. Tabutunun önüne konulmuş olan fotoğrafında buruk bir tebessüm ile seyircilerine son kez bakan Gürdal’ın, sahnede ve ekranlarda defalarca görmeye alıştığımız askılıklı tulumu da seyircisini son kez selamlıyor...
       <br/>
       <br/>
       ‘Bir Demet Tiyatro’ oyununun ekibi bu kez hem ağladı, hem de sevenlerini gözyaşlarına boğdu. Bir süre önce aramızdan ayrılan ‘Laz Bakkal’ rolündeki Aydın Tolan’ın ardından genç sanatçı Gürdal Tosun’un vefatı ile ekip ikinci kez acı yaşıyordu. Sahnelerde ve ekranlarda izleyicilerini kahkahalara boğan Yılmaz Erdoğan ve Demet Akbağ son derece bitkin bir halde ayakta durmaya çalışıyor ve ekip arkadaşlarına moral vermeye çalışıyorlardı.
       <br/>
       <br/>
       Teşekkürler Gürdal Tosun ve teşekkürler
       <br/>
       <br/>
       Bir Demet Tiyatro...
       <br/>
       <br/>
       Sanat dünyasının öbür dünyaya gönderdiği bu genç sanatçının gidişi biraz değil çok farklı oldu. Onun gençliğinden mi, sevimliliğinden mi, yoksa çok iyi bir insan olduğundan mı idi bilemiyorum. Ama daha Gürdal Tosun’un İzmir’den uçakla getirildiği anlarda havalanında sanatçı arkadaşlarında gördüğümüz şey samimiyet, kaynaşma, acıların paylaşılması idi. Beşiktaş Kültür Merkezi’ne girdiğimiz andan itibaren aynı atmosferi yaşadık. Salonda bulunan bütün insanlar gözyaşına boğulmuşlardı, bu hal cenazeye görev için gelen habercilere, merkezin kapıcısından, biletçisine ve oyuncularına kadar yansımıştı. Belki de bu, hüznün tesellisi bir mutluluk idi. O gün anladık ki defalarca izlenilen bu ekibi bu kadar sevecen ve başarılı kılan formül, mutluluk ânında da hüzün gününde de gösterilen paylaşma duygusuydu; işi, gülmeceyi, enerjiyi, yokluğu ve hüznü aynı potada karıştırıp aynı yerde paylaşıyordu bu genç sanatçılar...
       <br/>
       <br/>
       Sevgi, sadakat ve vefa
       <br/>
       <br/>
       Ağustos sonunun yakıcı güneşine rağmen cami avlusunda toplanan insanlar, özellikle orta yaş ve üstündeki sanatçılar ve sanatseverler, genç sanatçıların bu dayanışmasına adeta gıpta ile bakıyorlardı. Ağabey ya da baba konumunda olan yaşlıca bir sanatçı, acaba bizden sonra da bizi böyle seven, gözyaşı döken ve dua eden candan insanlar, dostlar olacak mı diye hayıflanıyordu. Bütün bu hüznün yanında bize bu düşünceleri yaşatan, ‘Bir Demet Tiyatro’ya ve Gürdal Tosun’a teşekkürler. Bir de cenaze namazını kıldıran imamın yaptığı uyarılara kulak asılsa da gözyaşlarına karışan alkışların yerini rahmet duaları alsa...
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=13966), [web.archive.org (arşiv bağlantısı)](http://web.archive.org/web/20050302173922/http://www.aksiyon.com.tr:80/detay.php?id=13966)
