# Ben hep buradaydım!

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050301160821im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050301160821im_/http://www.aksiyon.com.tr/resim/427/66.jpg" vspace="5"/>
  </p>
 </font>
 <font class="content">
  Ahmet Özhan, 70’li yıllardan bugüne hayat çizgisini, Karagümrük’teki Türk Tasavvuf Musikisi ve Folklor Araştırmaları Vakfı ile ilişkilerini ve yaptığı müziği anlatıyor. “Ne sahnede olduğum zaman vakıftan, ne vakıfta olduğum zaman sahneden koptum” diyor. Çok yönlü sanatçı kişiliği ile gönüllerde yer eden Ahmet Özhan (Ahmet Katıgöz) “Rüya-Ahmet Özhan 2003” isimli son albümü ile sevenlerinin karşısına ‘pir’ çıktı.
 </font>
 <br/>
 <p>
  <font class="content">
   Özhan, hem albümüyle hem de sosyal hayatı ve dünya görüşü ile gündeme geldi. Geniş bir musiki kültürüne sahip, esprili, mütevazı ve hoş sohbet, örnek sanatkârlardan olan Özhan ile yeni albümü sonrasında bir araya geldik. Röportajdan öte, bir nevi hasbihaldi bu.
   <br>
    <br>
     Ahmet Özhan ile yaptığımız görüşmede musiki, tasavvuf, ülke meseleleri, umumi gidişat derken kendimizi AB, Endülüs, eski-yeni kavramlarının içinde bulduk.
     <br>
      <br>
       Öncelikle ‘Ciddi meseleler var önümüzde, ancak şunun altını da bir çizelim’ diyerek bir sitemini dile getiriyor Özhan. ‘Rüya’ albümü sonrası ‘müzikten ve sanattan elini eteğini çeken, uzlete çekilen...’ ve ‘uzun yıllardır ortalıklarda görülmeyen sanatçı müzik dünyasına geri döndü…’ gibi yaklaşımlara içerliyordu. “Ben ifade edildiği gibi, hayatının belirli bir devresinden sonra müziğe, sanata ve konserlere hatta sahneye ara verdi gibi söylentileri doğru bulmuyorum. Bu tür değerlendirmelerin sebebini anlayabilmiş de değilim.” 1974 yılında Karagümrük’teki Türk Tasavvuf Musikisi ve Folklor Araştırmaları Vakfı’na gidip gelmeye başladığından bugüne kadar müzikten kopmadığının altını çiziyor ve “Sahnede olduğum zaman vakıftan, vakıfta olduğum zaman da sahneden kopmadım” diyor.
       <br/>
       <br/>
       Hayatında önemli bir yere sahip olan Karagümrük’teki vakıfla ilk tanışması, tasavvuf musikisine uyanan merakı sonucu 70’li yılların ortalarında gerçekleşir. O yılların genç, yakışıklı ve popüler sanatçısı, tasavvuf müziğinin icra edildiğini duyduğu ve hayatının o gününden sonrasında neler olacağını bilmeden gittiği bu tarihi mekanda ‘bir hazinenin içerisine düştüğünü’ fark eder. Vakıf ile bağlantılı yıllar, onun sadece müzisyen kimliğini değil hayata bakışını belirler; “Büyüklerimden, ağabeylerimden nasıl mert olunur, nasıl sosyal olunur, kendi kültürüne, kendi benliğine, kendi vatanına, milletine nasıl hizmet edilir, devlet kavramı nedir, ne değildir bunların hepsini öğrendiğim ve bugünkü kültür adamlığımda çizdiğim profildeki büyük sanatkarların mekanıydı vakıf. Tasavvuf musikisini daha önceden biliyordum ama bu işin etiğini de onlardan öğrendim.”
       <br/>
       <br/>
       Ehl-i Beyt kimsenin siyasi metaı değil
       <br/>
       <br/>
       Hz. Mevlânâ muhibbi olan sanatçının bundan sonra muhakkak yapılmasının gerekliliğine inandığı projelerin başında bir Muharrem CD’si hazırlamak var. Diğer bir çalışma ise, Hz. Mevlânâ ile ilgili, dünya müzik üslubuna uygun ama geleneksel otantik çizgiler taşıyan bir çalışma yapmak.
       <br/>
       <br/>
       Özhan, ‘Muharrem’ ile ilgili çalışmasını “Sebeb-i Hikmet-i Âlem Efendimiz”in ümmete bıraktığı iki emanetten olan Ehl-i Beyt’e adayacakmış. “Ehl-i Beyt, Peygamberleri tarafından bütün Müslümanlara verilmiş bir hediyedir. Bir vasiyettir, bir emanettir. Hepimizin ışığıdır, hepimizin gönül sultanlarıdır onlar. Onların feyzinde olmaya, onların ışığını hissetmeye ihtiyacımız vardır. Bu nedenle Ehl-i Beyt, kimsenin tekelinde değildir. Hiç kimsenin malı, hiç kimsenin siyasi metaı da değildir. Hiçbir moral etiğini, hiçbir moral kavramını siyasete, kimse alet etmeye çalışmasın. Bu çok büyük bir vebaldir.” Bugüne kadar ‘sathi’ olarak da olsa sürdürülmek istenen Alevi-Sünni ayrımcılığına da karşı çıkan Özhan, irfan sahipleri için böyle bir ayrımın olmadığını, birtakım olumsuz yaklaşım ve izlenimlerin de siyasi beklentilerle sergilendiğini söylüyor: “Artık bu oyundan da vazgeçilmelidir.”
       <br/>
       <br/>
       Ritüelleri deforme edene müeyyide
       <br/>
       <br/>
       Mevlevi semaının son yıllarda turistik ve kazanç amaçlı olarak yapılıyor olmasıyla ilgili Ahmet Özhan’ın sözlerini hatırlamayan yoktur. Sema, her isteyen kişinin dönebileceği bir dans, bir folklorik gösteri değildir. “Sema bir zikir çeşididir, fakat zikir seyredene değildir, zikredenedir. Seyreden zikrin neşesini alamaz, ancak seyreden de bir zakir ise oradaki remizlerden yola çıkarak hareket ettiğinde, zikir ona neş’e verir” diyor; “Bir kişi Hazreti Mevlânâ’nın 500 yıllık yazma bir eserini sınır dışına çıkarmaya çalışsa ve yakalansa, nasıl onun bir yaptırımı, bir müeyyidesi, cezası varsa, Hazreti Mevlânâ’nın inanç ve estetik ritüelini deforme edene de bir müeyyide getirilmesi gerekir.”          Ahmet Özhan’la müzik ve Mevleviliğin popüler yüzü çerçevesinde ilerleyen sohbet, aktüel tartışma konularından AB sürecine kadar uzanıyor. AB’ye girince keyfimize bakacağız gibi bir hayalciliğin âlemi olmadığı görüşünde Özhan: “Adam olursak kendi imkanlarımızla oluruz. Bir kişi hiçbir şey beklemeden bir şey bahşedemez. Kendi coğrafyamızdan biraz uzağa çekilip de baktığımızda, AB ile doku tutarlığı içinde olmadığımız ve birliğe dahil olduğumuzda da asimilasyona uğrayacağımız bir gerçektir.”
       <br/>
       <br/>
       <br/>
       <br/>
       Ünlü sanatçıya göre insanlar, Türkiye’deki baskı içerisinde o kadar bunaldılar ki daha hür ve imkan sahibi olabilmek için dışarıdan baktıkları konsepti cazip bulma noktasına geldiler. AB artık bir cankurtaran simidi gibi. Ahmet Özhan ise Ankara’dan değil Brüksel’den yönetilecek olmamızın problem olacağını düşünüyor; “Benim devletim kendi devletimdir, kendi yurdumdur, kendi hükümetimdir, kendi coğrafyamdır, benim dostum da kendim, düşmanım da kendimdir.”
       <br/>
       <br/>
       <br/>
       <br/>
       Dışarıdan gelenin ne olursa olsun  makbul sayılması, Türkiye’nin ‘değerli’ olduğunu anlaması için Batı standartlarından onay almak zorunda olmasına kahrolduğunu söylüyor. Ona göre, bu bakış açısı ve yaklaşımların çözüm yolu ancak ‘şahsiyetli bir eğitim politikası ile, şahsiyetli nesillerin yetişip, kendini ifade eden insanların, kendini daha iyi hissetmesini temin etmek’ten geçiyor. Şimdiye kadar, başkalarına benzeyen insanların kendini iyi hissetmesi öğretilmişti, şimdi ise kendi gibi olan insanların kendini daha iyi hissetmesini öne çıkaran bir eğitim sistemine ihtiyaç vardır.
       <br/>
       <br/>
       Endülüs haritadan silindi. Sıra İstanbul’da mı?
       <br/>
       <br/>
       Kendi değerlerini tanımayan, insanların ve toplumların akıbetlerinin pek de hayra alamet olmadığına değinen Özhan, buna en iyi örnek olarak, Endülüs dramını gösteriyor: “Endülüs bütün haşmetiyle sekiz yüz sene devam etti. İstanbul fethedileli ne kadar oldu? Beşyüzelli sene. Daha bir Endülüs kadar bile ömür sürmedik. Bakın, bugün Endülüs’ün yerinde yeller esiyor. İşte etrafımızda ve içimizde koparılan gürültü patırtının nedeni, siyasi anlamda da, kültürel anlamda da bu coğrafyadaki varlığımızı hazmedememek.”
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2386), [web.archive.org (arşiv bağlantısı)](http://web.archive.org/web/20050301160821/http://www.aksiyon.com.tr:80/detay.php?id=2386)
