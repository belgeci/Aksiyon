# Dağıstanlı gazi, depremi de atlattı

*Şamil Kucur 1999.10.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   "Bu deprem bir felaketti. Savaş gibi bir şeydi..." Marmara Depremi ardından söylenen bu sözler 2. Dünya Savaşı'ndaki açlık, sefalet, kan ve gözyaşı dolu günlerden sağ kurtulmuş Musa Ramazan'a ait.
  </font>
 </div>
 <div id="newsText">
  <font class="detail-text">
   Günlerce hayvan vagonları içinde yaralı ve ölülerle birlikte açlık, sefalet içinde yaşamış; esir kamplarında dikenli teller ardında hayatta kalabilmiş bir savaş şahidi Ramazan. Bolşevik ihtilalinden bugüne uzanan hayatı adeta film gibi.
   <br/>
   <br/>
   Musa Ramazan, 1922'de adı Şeyh Şamil'in kahramanca mücadeleleri ile anılan Dağıstan'ın Lak Bölgesinde Hulüsma köyünde doğmuş. Çocukluk ve gençlik yılları 1918 Bolşevik İhtilali'nin ilk yıllarına rastlıyor. Yedi yaşında ilkokula başlamış, bütün dağlı çocukları gibi eğersiz ata binmiş, kırlarda dolaşmış, otlayan davar sürülerini seyretmiş, çobanların öykülerini dinlemiş, arkadaşlarıyla savaş oyunları oynamış.
   <br/>
   <br/>
   İhtilalin baskılarla geçen o dönemlerini biraz buruk, biraz da aynı heyecanı yaşayarak anlatıyor: "Lenin'in ölümü ile birlikte başa geçen Stalin sertlik yanlısı uygulamaları daha da artırmıştı. Muhalif olanların sonu belli idi. Nitekim bu uygulamaların bir bölümünde din görevlileri boyun ve ellerinden bağlanarak dolaştırıldı, camiler yıktırıldı, çıkan malzeme diğer yapı işlerinde kullanıldı. Zamanla din karşıtı propaganda okullara sokuldu, Allahsız ve peygambersiz bir gençlik yetiştirme çabaları hızlandırıldı. Aile bireylerinin birbirleri ile olan bağları koparılıyor, eskiye, büyüklere saygı yok ediliyordu. Bir ateist olan parti üyeleri, amaçlarına hizmet edecek insan yetiştirme düşüncesi ile dine karşı dernekler kurarak işi daha da ileri götürdüler."
   <br/>
   <br/>
   2 Dünya Savaşı'na doğru...
   <br/>
   <br/>
   Kafkaslarda bunlar yaşanırken Musa Ramazan ortaokulu birincilikle bitirerek, ticaret lisesine girer. Eğitimine devam eder ama gördükleri ve duydukları onu tedirgin etmektedir, tıpkı diğer insanlar gibi. Yaşam şartları izah edilemeyecek kadar güçtür. Ağır baskı ve terör havasında soygun, rüşvet, hırsızlık da alabildiğine artar.
   <br/>
   <br/>
   Büyük vaadlerle gerçekleştirilen devrim oturmuş, ama Bolşeviklerin halkı yanlarına çekmek için verdikleri vaadlerin hepsi havada kalmıştır. Çocuklarına yiyecek bulmakta zorluk çeken alileleri, çok nadir mal bulunan dükkanlardan ancak elinde para, kıymetli taş ve altını olanların alışveriş yapabildiklerini ve açlıktan ölümleri gözleri dolarak anlatıyor Ramazan. Aileler böylesine fedakarlıklarla büyüttükleri evlatlarının mutluluklarını da görememektedirler. 1819 yaşlarındaki gençler iç ve dış çarpışmalarda kullanılmak üzere ailelerinden koparılıp alınmaktadırlar çünkü. Evet bunlardan dönenler olacaktır, ama nasıl?
   <br/>
   <br/>
   İhtilalin üstüne bir de Dünya Savaşı...
   <br/>
   <br/>
   Bütün bu olumsuzlukların üzerine bir de savaş söylentileri yayılır ortalığa. 1939 yılında SovyetFin Savaşı başlar. Kısa süre sonra da Almanların bazı Avrupa ülkelerine girdiği ve süratle ilerledikleri radyolardan duyurulur. Ve 22 Haziran 1941 sabahı Alman orduları Ukrayna'nın doğusundan Sovyet topraklarına girerek beş şehri bombalayarak harp ilan ederler. 19 yaşında bir genç olan Musa Ramazan da askere alınır.
   <br/>
   <br/>
   Ramazan, sonu belirsizliklerle dolu askerlik yıllarını buruk bir şekilde ifade ediyor: "Ben Dağıstanlıyım, ama Sovyet ordusunda askere alındım. Cephede Almanlara karşı savaşıyordum. Ölüm, korku, heyecan, panik, gözyaşı ve kan.. bunların hepsini gördüm, yaşadım. Zaman, insanın heyecanlarını da yok ediyor. Biz de ilk günlerin heyecanını yenmiş, artık patlayan silahların, düşen mermilerin hangi cins mermi olduğunu bile anlıyor olmuştuk. Geceleri top ateşi bölgeleri ateş altında tutarken, gündüzleri de uçaklar üzerimizden eksik olmuyordu. Taranan insanlar, batırılan vapurlar, düşürülen uçaklar, her taraf toz duman..."
   <br/>
   <br/>
   Siperlerde aç, susuz, uykusuz gizlenerek geçirilen her gün sanki yıl gibidir. Ölmemek için herkes bir şeyler yapmaya çalışır. Musa Ramazan, birçok arkadaşının gözlerinin önünde yaralanmasına ve ölümüne şahit olur. Ama çaresizliği yaşamaktadır. Bu arada Almanlar Sivastopol dışında bütün Karadeniz'i ellerine geçirirler. Gerileyen Sovyet askerleri Alman askerleri tarafından esir alınmaya başlamıştır.
   <br/>
   <br/>
   Esarete adım
   <br/>
   <br/>
   Bizim kuşakların ancak flimlerde görebileceği savaş sonunda Musa Ramazan ve onbinlerce Sovyet askeri esir düşer. 5060 esirin içine doldurulduğu, gübre ve samanlarla dolu hayvan vagonlarının içinde esir kamplarına gönderilirler.
   <br/>
   <br/>
   O günleri anlatan Musa Ramazan'ın yüzü yıllar sonra bile renkten renge giriyor. Anlattıkça yaraları derinleşiyor. Mimiklerinde kâh hüzün, kâh neşe, kâh umut, kâh ölüm kendini ele veriyor.
   <br/>
   <br/>
   Artık yeni bir süreç başlamıştır hayatında: "Kamplardaki manzara çok kötü idi. En ağır işlerde çalışıyorduk. Açtık, ekmek ve et bulabilmek mümkün değildi. Erişebildiğimiz çöplüklerde yenmeden atılmış, ya da çürük olduğu için beğenilmemiş meyve sebzeler bile yaşamımızı biraz daha uzatacak çok çekici yemekler olarak görünüyordu. Her gün açlık ve hastalıktan ölen en az 510 kişi, 50 metre uzunlukta, 45 metre derinlikte toplu mezarlara gömülüyordu."
   <br/>
   <br/>
   Bütün bu süre içinde, insanoğlunun dayanma gücünün ne kadar fazla olduğunu gördüğünü, pek çok hayvanın bile o koşullara insanlar kadar dayanamayacağını anlatırken, sağ kalmayı nasıl başardığına kendisinin bile inanamadığını söylüyor Musa Ramazan.
   <br/>
   <br/>
   Nihayet Harp bitmiş ama her şey altüst olmuştur. Alman ordusu gücünü ve elde ettiği bütün mevzileri kaybetmeye başlar. Musa Ramazan savaşın insanların insanlığını nasıl etkilediğini şöyle anlatıyor: "Savaşta Almanlar üstün iken her yer yakıldı, yıkıldı, insanlar öldürüldü. İşler tersine dönünce bu kez de Amerikan ve İngiliz askerleri aynı şeyleri yaptılar. Almanya'yı adeta ölü şehre çevirdiler. Şehirler yıkıldı. Tayyareler yoldan geçen arabalara içinde kim var kim yok demeden kurşun yağdırdılar."
   <br/>
   <br/>
   Bütün amaçları savaş sonunda evlerine dönmek olan askerleri, savaş sona ermesine rağmen esir kamplarındaki belirsiz bir gelecek bekler. Bu şaşkınlık ve karamsarlık günlerini tebessümle anlatıyor Ramazan: "Belirsizlik içinde idik. Çünkü Stalin benim esir askerim yok. Onlar Sovyet ordusundan kaçan hainlerdir diyor. Böylece Kızılhaç ve Kızılay'a kaydedilmiyor, oralardan gelecek yardım ve insani haklardan da istifade edemiyorduk."
   <br/>
   <br/>
   "Bizi hayata bağlayan güzellikler de oldu" diyor Ramazan; "Müziğe ve folklora düşkün olduğum için arkadaşlar buldum. Gösteri grupları kurduk, konserler verdik. Bu etkinlikler bize güç ve moral veriyordu. Çok güzel günler yaşadık ve güzel dostluklar kurduk. Kontrollü olarak diğer şehirlerde, garnizonlarda, esir kamplarında da programlara katılıyorduk. Programlarımızda Kafkas halk danslarını sergiliyorduk ve çok beğeni topluyorduk."
   <br/>
   <br/>
   Hayat garantisi bulunmayan, belirsizlik içerisinde Almanya, Avusturya ve İtalya'ya sürülen, savaş bitmesine rağmen esir gibi çalıştırılan Musa Ramazan ve diğer esirleri sadece Türkiye kabul edecektir. Türk Devleti'nin Avrupa'da bulunan yetkilileri Türkiye'ye gitmek isteyen esirleri tespit etmeye başlamışlardır. Nihayet Türkiye'ye göç kararı gelir ve kardeş vatana yolculuk heyecanı başlar: "Çok şükür sağ salim esaret hayatımız sona ermişti. Artık kardeş ülke Türkiye'ye gitmek istiyorduk. Bizim tek güvence yerimiz Türkiye ve Türk milleti olacaktı. Türk Devleti'nin yetkililerince sahipleniliyorduk ve bu bizi son derece mutlu ediyordu."
   <br/>
   <br/>
   Takvimler 1949 yılına ait günleri gösterirken esir kamplarındaki Müslüman Türkler gemiler ile neşe ve mutluluk dolu olarak İstanbul'a doğru yola çıkmışlardır bile. Musa Ramazan ve arkadaşları kulaktan duydukları kadarıyla "cennet bir ülkeye ve cennet ülkenin insanlarına" gidiyorlardı. "Aslında o günler son derece duygu ve heyecan dolu günlerdi" diye anlatıyor bu heyecanını; "Düşünün, ülkeme gidemiyorum. Almanya harap ve orada sahipsizim. Bir tek Türkiye sahip çıkıyor, bunlar çok önemli... Neticede İstanbul'a geliyoruz, esirleri taşıyan geminin Boğaza girişi ile birlikte hürriyeti kucakladığımıza inanıyoruz. İstanbul'u uzaktan izlemek ve kardeş topraklara kavuşma.. Çok şükür Allah'a."
   <br/>
   <br/>
   Bir süre İstanbul'da folklorcu arkadaşlaryla birlikte gösterilerini sürdüren Musa Bey, geçimini temin etmek zorundadır. Dostluk kurduğu büyüklerinin desteği ile kuyumculuk mesleğini seçer. Çok çalışır ve bir süre sonra Kapalıçarşı'da küçük bir dükkan alır. Bu arada evlenip çoluk çocuğa karışır. Son derece enerjik bir yapıya sahiptir; vakit bulabildiği zamanlar müzik ve folklor üzerine çalışır, Rusça'dan Türkçe'ye kitap tercümeleri yapar. Aklından çıkaramadığı Dağıstan ve ailesi ile bağlantı kurmaya çalışır.
   <br/>
   <br/>
   Önce vatan haini, sonra vatan kahramanı
   <br/>
   <br/>
   Dağıstan'dan kendisinin "vatan haini" olduğuna dair haberler yeraldığını öğrendiğinde yıkılır Musa Ramazan. Yıllardır ayrı kaldığı vatanında kendisi hakkındaki suçlamaları şöyle anlatıyor: "Basın ve yayın organlarında vatan haini olduğum şeklinde yayınlar yapılıyormuş. Ben de hemen gelen dokümanlara cevap yazdım. Tabii ki yayınlanmadı."
   <br/>
   <br/>
   1989 yılında memleketine turist olarak gider. Çok şey değişmiştir, bu kez de adeta milli kahraman gibi karşılanan Musa Bey, televizyon programlarına davet edilir. Türkiye ile ilgili röportajlar yapar. Türkiye ile Dağıstan arasındaki ilişkilerin daha da sıklaştırılması için faaliyetlerde bulunur. Çünkü ona göre Dağıstan ile Türkiye arasında tarihten gelen çok sıkı bağlar vardır ve bunların daha da artırılması gerekir.
   <br/>
   <br/>
   Harp değil bir felaket...
   <br/>
   <br/>
   Savaşı da, depremi de yaşayan Musa Ramazan'a göre bu deprem bir harp değil, bir felaket. Harpte karşınızda düşman var ve onunla mücadele ediyorsunuz. Tedbir alıyorsunuz; fakat deprem doğal bir afet. Kendisinin Yalova'da oturduğu binada 16 kişi hayatını kaybetmiş, 7 katlı binalar 5 katlı olmuş.
   <br/>
   <br/>
   "Ben savaşı da, depremi de yaşadım. Yalova'daki Aygün Sitelerinde 24 yıl önce bir yazlık almıştım. Zelzelenin olduğu gece bizim evde felçli baldızım, Dağıstan'dan gelen yeğenim ile birlikte 6 kişi kalıyorduk. Bizim daire 5 katlı binanın ikinci katında idi, geceyarısı saat 03.03'te müthiş sallantı ile uyandım, bina bir aşağı bir yukarı gidiyordu. Duvarlar yıkılıyor, camlar kırılıyor, bağıranlar, çığlıklar, ağlayan insanlar.. 45 saniyelik tam bir felaket. Dışarı çıkmak istiyorum, kapalı kapıları açamıyorum. Can havliyle kapılara omuzlarımla yüklenerek kırmaya başladım, çok şükür ki kapılar çürükmüş. Elektrikler kesikti. Bağırma ve çığlıkların yerini inlemeler ve ağlamalar aldı. Sanki yıllar öncesini tekrar yaşıyordum. Karmakarışık bir vahşet görüntüsü, insanlar yaralı ve kan içinde. Bir süre sonra hava aydınlanmaya başladı. Bir baktım ki bizim bina 35 metre açılarak ikiye ayrılmış."
   <br/>
   <br/>
   Depremde yaşanan bütün acılar bir yana Müslüman Türk milletinin ruhunda olan merhamet ve yardımlaşma duygusunun kendisini çok etkilediğini belirten Musa Ramazan, Avrupa'da zor şartlar altında yıllarını geçirdiğini ancak hiçbir yerde ekmeğini bu derece fedakarca bölüşen yardımlaşma ruhuna sahip insanları görmediğini ifade ediyor. Bu duygulara sahip insanlarla çok güzel ve büyük işler yapılabileceğini, ancak akıllı organizasyon, iyi koordinasyon ve yönlendirme gerektiğini belirtiyor.
   <br/>
   <br/>
   Zorluklar birlik ve beraberlik ile aşılır...
   <br/>
   <br/>
   "Bir musibet bin nasihatten evladır. Bu kadar geniş bir alanda, bu derece zarar veren büyük bir zelzelenin maddi ve manevi yaraları elbette birlik ve beraberlik içinde sarılabilir. Millet olarak, hükümet olarak, emniyet olarak, ordu olarak elbirliği ile bu problemler halledilir, yeter ki el ele verilsin" diyor Musa Ramazan. Bu son hadisede milletin kendi öz varlığını belli ettiğini, yıllardır unuttuğu merhamet, sevgi ve paylaşma duygularını tekrar hatırladığını belirtiyor ve özellikle üzerine basarak tekrar tekrar ifade ediyor: "Eğer bu millet birliğini, beraberliğini, bu güzel özelliklerini korursa iyi bir organizasyon ile büyük işler başarabilir. Devlet ve millet olarak hayal ettiği, özlediği, hakettiği yerlere ulaşabilir. Azim, sabır, sevgi, anlayış ve çalışkanlık ile yarınları yakalayabilir."
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-5494-dagistanli-gazi-depremi-de-atlatti.html), [web.archive.org (arşiv bağlantısı)](http://web.archive.org/web/20131222023625/http://www.aksiyon.com.tr:80/aksiyon/haber-5494-dagistanli-gazi-depremi-de-atlatti.html)
