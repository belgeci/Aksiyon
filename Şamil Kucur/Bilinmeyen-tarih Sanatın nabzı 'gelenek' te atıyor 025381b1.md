# Sanatın nabzı ‘gelenek’ te atıyor

*Şamil Kucur Bilinmeyen-tarih*

<div>
 <font>
  <img border="0" height="1" src="/web/20050226152900im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="/web/20050226152900im_/http://www.aksiyon.com.tr/resim/411/66.jpg" vspace="5"/>
  </p>
 </font>
 <font class="content">
  Kültür ve sanat bir ağaca benzer. Ağacın kökleri ne kadar sağlam olursa, o kadar güzel ve lezzetli meyveler verir. Kökleri iyi beslenmeyen, kurtulmyaya çalışılan ağaçlar ise kurumaya ve yok olmaya mahkumdur. IRCICA, adını uluslararası kültür bilim ve sanat etkinliklerinde duyuran ve bu alandaki çalışmalarıyla tanınan bir vakıf.
 </font>
 <br/>
 <p>
  <font class="content">
   Geçtiğimiz günlerde Şarja Emiri Kasım’ın 150’ye yakın eseri ve bunlara ilaveten yirmi kadar İbrahim Müteferrika baskısı eseri ‘hediye etmesi’ kendi tabiriyle ‘evlerine iade etmesi’ ile gündeme gelen IRCICA bundan kısa bir süre önce de büyük ve anlamlı bir kongrenin düzenlemesine imza atmıştı. Kongre Geleneksel İslam sanatlarının 21.yy.’daki duruşuna, sorunlarına ilişkin pek çok tebliğin sunulmasına vesile olduğu gibi, uluslararası olma cihetiyle pek çok Batılı sanat tarihi uzmanının ve sanatçının İslam sanatı hakkında yepyeni ufuklar kazanmasını sağlamıştı. Türkiye gibi tarihi çok eskilere uzanan, Doğu-Batı açılımlarında çeşitli tereddütlere sahne olan, farklı etnik kültürlerin birarada yaşamaya çalıştığı İran’da kültür ve sanat bir o kadar köklü ve zengin. İsfahan’daki Nakşicihan meydanı, Türkiye’den Prof. Dr. Hüsrev Subaşı, Prof. Dr. İskender Pala, Prof. Dr. M. Zeki Kuşoğlu, Ahmet Akcan ve ebruzen Hikmet Barutçugil’in katıldığı kongreye ev sahipliği yaptı ve iki ülkenin sanat birikimlerinin karşılaşmasına sahne oldu; kongre Türk sanatçıların İran sanat atmosferiyle ilgili yeni izlenimler edinmesini de sağlayan bir sanat labaratuvarı işlevi gördü.
   <br>
    <br>
     Ebruzen Hikmet Barutçugil İran ile Türkiye’nin ortak tarihi mirastan gelen çok büyük kültür bağları olduğuna dikkat çekerek ‘geciken bir ziyaretti’ yorumunu yapıyor. Gezi sona erdiğinde grup üyelerinin aldığı ortak karar ‘sanat ve kültür ilişkilerini geliştirmek ve varolan duvarları yok etmek’ olmuş. Grup İranlılar’ın Türkiye’yi bizim İran’ı tanıdığımızdan daha iyi tanımaları karşısında Türk milleti adına biraz mahcup olmuş doğrusu. Tahran’da yaşayan insanların birçoğunun en büyük hayalleri ve ortak arzuları birgün mutlaka İstanbul’u, Ankara’yı, Konya, Bursa ve diğer bölgeleri gezip görebilmekmiş.
     <br>
      <br>
       İran gezisinde sanatkar-akademisyenlerin en çok ilgilerini çeken konu ise bu ülkede geleneksel sanatların ve bu sanatla iştigal eden sanatçıların devlet tarafından bireysel ve kurumsal olarak korunması, sanatın asla sahipsiz kalmaması. Bu bakış açısının en güzel örneği de henüz hayatta olan bir sanatçı, Fersçiyan adına, bir müze açılıyor olması…  İran’da sanat insanlarla kol kola, Hafız ve Fuzuli İran’da hayatın her alanında yer alıyor, Tebrizli Azeri Türk şairi Şehriyar ise bizde değil İran’da tanınıyor. Tahran Sanat Üniversitesi’nin rehberliğinde, sanatçıları, müzeleri, parkları ziyaret eden Barutçugil’i en çok etkileyen merkez ‘Miras-e Farhangi-e Keşvar’ - ‘İran Kültür Mirasını Koruma Kurumu’ (IKMO) olmuş. Yıllardır ülkemizde hasretini çektiğimiz, bizde de olmasını can-ı gönülden dilediğimiz bu kurumu detayları ile incelemiş Barutçugil; “Burada yaşayan en iyi ustalar devlet tarafından istihdam ediliyor. Belli bir sanat okulunu bitirmiş insanlar da buraya gelip o ustalardan geleneksel sanatları ihtisas düzeyinde öğreniyorlar. Amaç, geleneği yaşatmak, arşivlemek, müzelerin ve restore edilecek yapıların ihtiyacı olan malzemeleri imal etmek” diyor. Otantik özelliklerini koruyarak çağdaş yaklaşımlarla üretilen eserler satılmıyor, devlet tarafından sahipleniliyor. İlgililer için sergilenen bu eserler, ortalama beş yıl kadar bu merkezde kaldıktan sonra müzelere, yerli-yabancı erkana, devlet başkanlarına özgün bir hediye olarak veriliyor veya gönderiliyor. Bir sanatçı olarak Barutçugil’i büyüleyen noktalardan birisi de 1930’lu yıllarda kurulmuş ve mükemmel tasarlanmış ‘Artistik Atölyeler’ olmuş. Bu atölyelerde belli başlı 8 sanat dalının sürdürüldüğünü gören Barutçugil, İran geleneksel sanatlarıyla geleneksel Türk el sanatlarının aynı damardan geldiğini gözlemleyebilmesini heyecan verici bulduğunu söylüyor. Bizdeki adı kakma sanatı olan, ‘Khatam-sazi’ atölyeleri, İran’da uzun ve zengin bir geçmişi olan nakış örme sanatı, minyatür ve tezhib atölyeleri, halı ve kilim dokuma atölyesi, ağaç oymacılığı ‘moşhabbak, monabbak ve morraq’ atölyeleri, seramik ve toprak ürünleri atölyeleri, müzik aletleri atölyesi ve keski, iskarpela (kalamzani-kalemişi) atölyelerindeki titiz işçilik sonrası ortaya çıkarılan enfes sanat eserleri ulusal müzelerde sergileniyor. Keski atölyesindeki hanım sanatçıların sayısının fazla olması ise ayrıca dikkatlerini çekmiş grup üyelerinin. Bu atölyede çalışan ve Azeri Türkçesi ile birlikte İstanbul Türkçesi’ni de çok iyi konuşabilen Sabah Hanım, grubun tercümanlığını yapmış. Türkiye hayranı Sabah Hanım, Barutçugil’i TRT 2’ de yayınlanan ‘Ata Yadigarları’ programında izlemiş ve ebru sanatından ve ‘Barut Ebrusu’ndan oldukça etkilenmiş. Birçok ülkede ebru sanatı hakkında sergiler açan, konferanlar veren ebru ustası Hikmet Barutçugil’in en büyük arzusu, ülkemizde de Vakıflar Genel Müdürlüğü’nün, Eski Eserler Koruma Müdürlükleri’nin veya Tarih ve Tabiat Varlıklarını Koruma Kurulları’nın atölyelerinin kurulması. Eski eserleri yenilemek isteyen kişi ve ustalara, dönemlerinin özelliklerini bozmadan nasıl tamir veya yenileme yapacaklarını öğreten imkanlar sağlanmasının yanında, bu tür eserler üretenlere destek verilmesi. Kültür ve sanat bir ağaca benzer. Ağacın kökleri ne kadar sağlam olursa, o kadar güzel ve lezzetli meyveler verir. Kökleri iyi beslenmeyen, kurutulmyaya çalışılan ağaçlar ise kurumaya ve yok olmaya mahkumdur.
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=2004), [web.archive.org (arşiv bağlantısı)](http://web.archive.org/web/20050226152900/http://www.aksiyon.com.tr:80/detay.php?id=2004)
