# 1300 yıldır yaşıyor

*Şamil Kucur 1999.12.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   UNESCO, 1999'u bütün dünyada "Dede Korkut Yılı" ilan ederek geçtiğimiz Haziran ayında '1300. yıldönümü' kutlamalarını Paris' te Dede Korkut Sergisi ile başlatmıştı.
  </font>
 </div>
 <div id="newsText">
  <font class="detail-text">
   Yıl boyunca Türkiye ve Türk cumhuriyetlerinde çeşitli etkinlikler düzenlendi.
   <br/>
   <br/>
   Türk dünyası kültüründe etkilerini devam ettiren 'Dede Korkut Destanı'nın doğuşunun 1300. yıldönümü dolasıyla İstanbul'da 36 Aralık tarihleri arasında 'Dede Korkut Günleri' düzenlendi.
   <br/>
   <br/>
   İstanbul Büyükşehir Belediyesi de tüm dünyada kutlanan Dede Korkut Yılı'na yaptığı çeşitli etkinliklerle katıldı. "1300. Yılında Oğuz'un Destanı Dede Korkut" etkinlikleri çerçevesinde sempozyum, konser, tiyatro oyunu, film gösterimi gibi faaliyetlerin yer aldığı programa çeşitli ülkelerden bilim adamları katıldı. Ayrıca, Bakü Belediyesi Şehir Tiyatrosu "Deli Dumrul" oyununu sahneledi.
   <br/>
   <br/>
   Dede Korkut Oğuzların destan niteliğindeki hikayelerinin ilk anlatıcısı, bu hikayelerin kahramanı, efsanevi Oğuz ozanı, Kitabı Dede Korkut ala Lisanı Taifei Oğuzan'da (Oğuzların Diliyle Dede Korkut Kitabı) verilen bilgiye göre Hz. Peygamber zamanına yakın yıllarda yaşamıştır. Hikayelere göre, Oğuzlar sık sık ona akıl danışırlar, gelecekten haber verdiğine inanılır; kopuz çalarak hikmetli sözler söylerdi.
   <br/>
   <br/>
   Tarihi kaynaklarda, Oğuzname'ye ait metinlerde ve halk söylentilerinde Dede Korkut'un 295 yıl yaşadığı, Hz. Peygambere elçi olarak gönderildiği, Oğuzlar arasında İslamlığı yaydığı; şair, hakim, ermiş, kam şahsiyeti taşıdığı, Oğuz Han'a vezirlik yaptığı anlatılıyor. Şaman Oğuzlar arasında yaşamış ünlü bir ozan ve kam olan Dede Korkut'a ait söylentiler, Müslüman Oğuzlar tarafından İslam geleneğiyle birleştirilmiştir.
   <br/>
   <br/>
   Dede Korkut Destanları, Türk dilinin ve edebiyatının, Türklerin örf ve adetlerinin, Türk ahlak ve törelerinin, inançlarının, kahramanlıklarının, kısacası su katılmamış Türk hayatının olduğu gibi verildiği bir eser. Onu tarihin tozlarına terkedilmiş onca eserin yanında hâlâ parlak kılan niteliği belki de bu. Ve belki bu yüzden yalnız bizim için değil, başka dilleri konuşan ve yazan bilginlerce de üzerinde durulmakta, türlü yanlarıyla ele alınmakta. Biz Türklere gelince, bu kitap tek başına, başkalarıyla ölçülemeyecek bir değer taşıyor, çünkü yazanın ve anlatılanın özdeşleşip iç içe geçtiği özgün bir eser bu destanlar.
   <br/>
   <br/>
   Dede Korkut Hikayeleri döneminin Türk sosyal hayatından bugün bile örnek alınabilecek izler taşır. Rahmetli Nihat Sami Banarlı Hoca da hikayelerin sosyal yönüne değinmiş ve şu şekilde açıklamış: "Temiz, halk hayali; şiirli ve derin tecrübe mahsülü hikmetler ve nüktelerle zengin halk söyleyişleri; Türk halk felsefesi; ahlak, adet ve inanışları; halkın çıplak tabiat güzellikleri karşısındaki duygulanışları; su ağaç, at ve kuş sevgisi; büyük merdlikler; aile bağlılıkları; her türlü vefalı sevgiler; çocuk terbiyesi; devlet büyüklerinin disiplinli fakat derin adalet duygusuyla olgun iktidarı; millet ve memleket nizamı uğruna kendi oğullarına dahi ölüm cezası vermekte tereddüt etmeyen Han'lar; Han'ların da suçlarını cezalandıran ilahi bir adalet; halkın ve beğlerin birbirine ve hep birden ulu hakana dindarane bir inançla bağlılıkları; velhasıl töreye uygun millet olan Türk milletinin bütün milletlere örnek olabilecek tarihi ve cibilli faziletleri, bu hikayelere göz ve gönül doyuran çizgiler halinde işlenmiş."
   <br/>
   <br/>
   Ancak Dede Korkut Hikayeleri, adeta doğuştan İslam ahlak faziletleriyle mücehhez Türk milletinin, Müslümanlığı nasıl ve ne kuvvetle benimsediğini gösteren çizgilerle süslüdür. Bu hikayelerde Türk halkının Allah'a:
   <br/>
   <br/>
   Yücelerden yücesin,
   <br/>
   <br/>
   Kimse bilmez nicesin,
   <br/>
   <br/>
   Görklü (güzel) Tanrı!
   <br/>
   <br/>
   Nice cahiller seni gökte arar, yerde ister,
   <br/>
   <br/>
   Sen hod mü'minlerin gönlündesin.
   <br/>
   <br/>
   gibi, derin sevgi ve anlayışla seslendiği duyulur. Aynı eserde Hz. Muhammed de, sık sık Adı güzel Muhammed diye tebcil edilir. Kısaca, Müslümanlığı kabul eden Türklerin ahlaki, sosyal ve estetik müesseseleri gibi, edebiyatı da İslam'la birleştiğinden Dede Korkut Hikayeleri, bu derin imtizacın değerleriyle bezenmiştir.
   <br/>
   <br/>
   Dede Korkut kitabı, Orta Asya'da yaşayan Oğuzlarla onların Anadolu'ya gelmiş olan boylarının toplum hayatını türlü yönlerden tanıma bakımından bize ışık tutacak unsurlarla yüklüdür ve bunlar öte yandan, hikayelerde yer alan motiflerle, başka milletlerin menkıbe ve hikayelerindeki motiflerin karşılaştırılmasına ve birtakım benzerliklerin ortaya çıkarılmasına yardım eder.
   <br/>
   <br/>
   Dede Korkut kitabının önsözünde onun için, 'Peygamber zamanına yakın, Bayat Boyu'ndan koptu (çıktı, dünyaya geldi), Oğuz'un tamam bilicisi (bilgini, bilgesi, kahini) idi; velayeti (ermişliği) görülmüştü, ne derse olurdu; gaipten türlü haberler söylerdi, Tanrı onun gönlüne ilham ederdi; Oğuz kavminin müşkülünü hallederdi (güçlüğünü çözümlerdi); ne iş olsa ona danışmayınca işlemezlerdi; her ne buyurursa kabul ederlerdi, sözünü tutup tamam ederlerdi" deniliyor. KazakKırgız'ların inanışına göre de, Korkut Ata en büyük ermişlerden sayılıyor, KazakKırgız'larının piri olarak görülüyor. Yine  inanışa göre, Korkut Ata, ilk kopuzu yapan ve kopuz çalmayı ve şarkı söylemeyi öğreten ilk kişidir. Kırgızların Manas Destan'ında da onun adına rastlanmaktadır. Sir Derya nehri boyunda, 'Korkut' adlı bir yerleşme yerine yarım kilometre uzaklıktaki bir mezarın onun olduğuna inanılıyor.
   <br/>
   <br/>
   Sovyetler Birliği devrinde uzun yıllar Dede Korkut hikayeleri yasaklandığı gibi çok sayıda araştırmacıya da türlü baskılar uygulanmış. Azerbaycan Devlet Güzel Sanatlar Arşivleri Genel Müdürü Maruf Timur, 1950'li yıllardan sonra bu tür çalışmalara izin verilmeye başlandığını belirtiyor. Tarihe malolmuş şahsiyetler ve destanların yasaklanmasının toplumun geçmişi ile olan bağlarını yok etme amacını güttüğünü belirten Maruf Timur. Dede Korkut, Yunus Emre, Nizami, Mevlana, Köroğlu, Fuzuli, Nizami, Manas gibi destanlaşan kişilerin Türk dünyasının hatta insanlığın günümüzde de istifade edebileceği mesajlar taşıyan eserlerinin yaşadığını belirtti. Son yıllarda Azerbaycan'da çok geniş araştırmalar yapılmasına, filmler çekilmesine, piyesler yazılmasına rağmen Türkiye'de uzun yıllardır akademik birkaç çalışma dışında ciddi anlamda bir faaliyet gösterilmemişti.
   <br/>
   <br/>
   Diğer taraftan Kültür Bakanlığı'nın katkılarıyla  Pen Yazarlar Derneği Uluslararası Dede Korkut Sempozyumu konulu bir toplantı düzenledi. Toplantıya Fransa'dan Prof. Dr. Pierre Chuvin, Françose BarretDucrocq, Azerbaycan'dan Prof. Dr. Anar Rızaev, Prof. Dr. Talat Tekin, Yavuz Bülent Bakiler, Yaşar Kemal, Adnan Binyazar, Konur Ertop ve Dr. Muhsine Helimoğlu Yavuz katıldılar. Ayrıca Prof. Dr. Altan Gökalp ve Prof. Dr. Louis Bazin tarafından 20 yıllık bir çalışma sonucu Fransızcaya çevrilen Dede Korkut kitabının da tanıtımı yapıldı.
   <br/>
   <br/>
   Asıl adı Kitabı Dedem Korkut ala lisanı taifei Oğuzan (Oğuzlar boyunun dili ile Dedem Korkut kitabı), destansı Türk halk hikayeleri derlemesi ( XVI. Yy.). Eserin iki yazması bulunabilmiştir.
   <br/>
   <br/>
   Dresden yazması: Dresden Krallık Kütüphanesi'ndeki yazmada 1 giriş ile 12 hikaye vardır. Dede Korkut kitabının ilk nüshası budur. Vatikan yazması: Vatikan Kütüphanesi'nde Türkçe yazmalar bölümündeki yazmada 1 giriş ile 6 hikaye vardır.
   <br/>
   <br/>
   Her iki nüshanın karşılaştırılmalı baskıları yapılmıştır: Dr. Muharrem Ergin, Dede Korkut Kitabı, 2 cilt, Ankara 19581963: Orhan Şaik Gökyay, Dedem Korkut'un kitabı İstanbul 1973.
   <br/>
   <br/>
   Kitab Azerbaycan'da Hamit Araslı tarafından da iki kez bastırılmış (1939, 1962); ayrıca W.W. Barthold tarafından Rusçaya (1950, 1962), Ettore Rossi tarafından İtalyancaya (1952), Joachim Hein tarafından Almancaya (1958) çevrilmiştir.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5624), [web.archive.org (arşiv bağlantısı)](http://web.archive.org/web/20130103120419/http://www.aksiyon.com.tr:80/aksiyon/newsDetail_getNewsById.action;jsessionid=2CA014001C62CB07C6FB2ECB98DC0DDC?newsId=5624)
