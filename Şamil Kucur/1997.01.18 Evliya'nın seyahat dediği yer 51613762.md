# Evliya'nın "seyahat" dediği yer

*Şamil Kucur 1997.01.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Unkapanı'ndan Eminönü'ne giderken deniz kenarında yıkılmaya terkedilmiş tarihi bir cami dikkatinizi çeker.
  </font>
 </div>
 <div id="newsText">
  <font class="detail-text">
   Eğer ecdat yadigarı eserlere kıymet veren biriyseniz yüreğiniz burkulur, içiniz sızlar caminin içler acısı haline. İstanbul'un en işlek caddelerinden biri üzerinde olmasına rağmen camları kırık, duvarları yıkık, kubbesi dökük, içi toz toprak ile, manav sandıkları, el arabaları ve pazarcı kasaları ile dolu, rutubetli bünyesini örümcek ağları sarmış bu bina Koca Sinan'ın eserlerinden Ahi Çelebi Camii'dir. Zamanında tıp ilmindeki üstünlüğü ile meşhur olan Ahi Çelebi bin Tabib Kemal tarafından 1480  1500 yılları arasında yaptırılmıştır.
   <br/>
   <br/>
   Cami, son Haliç düzenlemeleri sırasında Yemiş İskelesi denilen ve İstanbul'un meyvesebze hali vazifesini gören semtini kaybedip yalnız kalması bir yana, 1990'da restore edilmek için ibadete kapatıldı. Ama kapatılış o kapatılış. Senelerdir kubbelerinin kurşunları dahi sökülmüş olduğu halde yağmurun, karın altında güya tamir edilmeyi bekliyor. İbadete açık iken cuma namazlarında 550, vakit namazlarında da 30 ile 300 arasında cemaate sahip olan Ahi Çelebi Camii'nin bu içler acısı hali çok yazıldı, çizildi. Değişen bir şey olmadı.
   <br/>
   <br/>
   Bizim de mevzumuz bu değil zaten. Asıl, Ahi Çelebi Camii'nin kültürümüzde yer etmiş önemli bir yönü vardır ki bugün pek bilenimiz kalmamıştır. Seyyahı âlem Evliya Çelebi'nin Cenabı Peygamber Efendimiz'in (s.a.v) elini öpüp heyecandan "Şefaat" yerine "Seyahat Ya Rasulallah"  dediği, seyahatlerine sebep olan meşhur rüyasının mekanıdır burası.
   <br/>
   <br/>
   Kırım'a yardıma giden ruhlar
   <br/>
   <br/>
   "Âyâ!. Âlemi temaşa edüp Mısır ve Şam'a ve Mekke ve Medine'ye varıp Mefhari Mevcudat Hazretleri'nin (s.a.v) ravzai mutaharesine yüz sürmek müyesser ola mı?" diyerek seyahat aşkıyla yanan Evliya Çelebimiz 1040 Muharremi'nin aşûra gecesi rüyasında kendisini Yemiş İskelesi yanında helal mal ile yapılmış Ahi Çelebi Camii'nde görür. Camiin kapısı açılıp nurlu bir cemaat içeriye doluverir. Sabah namazını eda edip salavatla meşgul olurlar. Hayran kalan Evliya yanında oturan zâta ismini sorar. Aşerei Mübeşşere'den kemankeşlerin piri Saad ibni Ebivakkas olduğunu öğrenir.
   <br/>
   <br/>
   Sağ yanında nura gark olmuş cemaat cümle peygamberlerin ruhları, geri safdakiler cümle evliyalardır. Diğerleri sahabelerin ve Kerbela şehitlerinin ruhlarıdır. Mihrabın sağında olanlar Hazreti Ebubekir ve Hazreti Ömer'dir, solundakiler Hazreti Osman ve Hazreti Ali, önünde olan Hazreti Veysel Karani'dir. Duvar dibinde oturan esmer adam Peygamberimiz'in (s.a.v) müezzini Bilali Habeşi'dir. Kızıl kanlı esvaplar giyen askerler ise Hazreti Hamza ve cümle şehitlerin ruhlarıdır. Kırım Hanı'nın askerleri Azak taraflarında sıkıntıya düştüğünden imdada gitmektedirler.
   <br/>
   <br/>
   Saad ibni Ebivakkas, Evliya Çelebi'ye Peygamber Efendimiz'in (s.a.v) teşrif edeceğini, namazın sünneti kılındıktan sonra Bilali Habeşi ile birlikte müezzinlik yapmasını, Hazreti Peygamber'in (s.a.v) elini öpüp şefaat talep etmesini söyler. Bundan sonrasını isterseniz Evliya'nın tatlı dilinden dinleyelim:
   <br/>
   <br/>
   "Gördüm ki cami kapısından bir nur çaktı, camiin içine nur doldu. Cümle ayak üzere hazır durdular. Peygamberimiz yüzünde nikabiyle, elinde asasiyle; belinde kılıciyle sağında İmam Hasan, solunda İmam Hüseyin ile göründü. Mübarek sağ ayaklarını cami içre Bismillah ile koyup mübarek yüzünden nikabı açtı.
   <br/>
   <br/>
   " Esselamü aleyküm ya ümmeti!.. buyurdular.
   <br/>
   <br/>
   Cümle bulunanlar:
   <br/>
   <br/>
   " Ve Aleykümüsselam Ya Rasulallah! diye selam aldılar.
   <br/>
   <br/>
   "Hemen mihraba geçip iki rekat sabah namazı sünnetini eda edüp hakire bir dehşet, vücuduma bir titreme geldi, amma hazretin bütün eşkaline nazar eyledim; Hilyei Hakani'de  yazıldığı üzere idi, yüzünde nikabı al şal idi ve hırkai şerifleri sarımtırak deve yününden idi, gerdanında sarı sof şalı var idi ve ayaklarında sarı çizmeleri vardı, selamdan sonra sağ tarafta bana bakıp mübarek sağ eliyle dizine vurup hakire hitaben:
   <br/>
   <br/>
   " İkamet eyle! dediler. Hemen Saad ibn'i Ebivakkas'ın talimi üzere segah makamında "Allahümme salli alâ seyyidinâ Muhammed ve alâ âli Muhammed ve sellimü aleyhim" diye ikamet edüp tekbir ettim.
   <br/>
   <br/>
   "Hazreti Peygamber dahi segah makamından hazin bir sesle Fatihai Şerifeyi okuyup cümle cemaat dinleyüp hazret imamet etti. Selamdan sonra hakir Ayetülkürsi, Bilal Sübhanallah, hakir Elhamdülillah ve Bilal  Allahüekber deyüp Bilali Habeşi ile müselsel müezzinlik hizmetinde olup duadan sonra bir tevhidi sultani olmuştur ki aşkıilahi ile mest oldum. Hülasa Saad İbni Ebivakkas talimiyle hizmetini tamam edüp Hazreti Risalet mihrabta savtı muhrik ile Yasini Şerif ve üç sürei İzacae okudu; Bilal fatiha deyüp hazreti mihrapta ayak üzere dururken hemen Saad Hazretleri elimden yapışıp huzurı hazrete götürüp:
   <br/>
   <br/>
   " Aşıkı sadıkın ve ümmeti müştakın Evliya kulun şefaat rica eder! deyüp bekledikte:
   <br/>
   <br/>
   "  Mübarek desti şeriflerini bus eyle! deyince ağlayarak mübarek eline küstahane dudak vurup heybetlerinden "Şefaat Ya Rasulallah" diyecek yerde "Seyahat Ya Rasulallah" demişim. Hemen hazret tebessüm edüp:
   <br/>
   <br/>
   " Şefaat ettim, sıhhat ve selametle seyahat eyle! Fatiha" dediler.
   <br/>
   <br/>
   " Cümle sahabei kiram fatiha ile tilavet edüp cümle hazır bulunanların ellerini öperdim ve her birinin hayır duasını alıp giderdim. Kiminin eli misk gibi, kimi anber ve kimi sünbül gibi, kimi gül ve kimi reyhan ve kimi menekşe ve kimi karanfil gibi kokardı. Peygamberimiz'in sağ elini öptüğümde guya pamuk gibi kemiksiz bir desti şerif idi.  Ama sair enbiyanın elleri ayva kokardı; Hazreti Ebubekir'in eli kavun gibi kokardı; Hazreti Ömer'inki anber kokusuydu. Hazreti Osman'ınki menekşe, Hazreti Ali'ninki yasemin gibi kokardı. İmam Hasan karanfil, İmam Hüseyin beyaz gül gibi kokardı. Hazreti Peygamber mihrabdan:
   <br/>
   <br/>
   " Esselamü aleyküm ya ihvan!.. deyüp camiden taşra revan olunca, cümle sahabei kiram hakire gûna gûn dua ettiler ve camiden çıkıp gittiler."
   <br/>
   <br/>
   Cümlesini ziyaret edersin
   <br/>
   <br/>
   Peygamberimiz'in (s.a.v) camiden çıkmasının ardından Hazreti Saad belinden sadağını çıkarıp Evliya Çelebi'nin beline kuşatır. "Yürü gaza eyle ve Allah'ın hıfz u emanetinde ol! Müjde olsun sana, bu mecliste ne kadar ruhlarla görüşüp ellerini öptünse cümlesini ziyaret etmek müyesser olup seyyahı alem ve feridi beniadem olursun. Amma gezip dolaştığın ülkeleri, kal'a ve beldeleri vesair eserleri ve her diyarın methedilmiş sanayiini, yiyecek ve içeceğini yazıp bir eser meydana koy, dünya ve ahret benim oğlum ol! Ekmek ve tuz hakkını gözle! Yarı sadık ol! Yaramazlarla yar olma!. İyiliklerden iyilik öğren" diye nasihat edip alnından öper.
   <br/>
   <br/>
   Uykudan uyanan Evliya ilk iş olarak zamanın  meşhur yorumcularından, Kasımpaşa Mevlevihanesi Şeyhi Abdullah Dede'ye giderek rüyasını tabir ettirir. Kendisine seyahat yolu görünmüştür. İstanbul'dan başlayarak cihanı gezmeye koyulur. Kütüphanelerimiz de Seyahatname gibi bir hazine kazanır.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2171), [web.archive.org (arşiv bağlantısı)](http://web.archive.org/web/20140828224001/http://www.aksiyon.com.tr:80/aksiyon/newsDetail_getNewsById.action;jsessionid=AA40E2A0D07F009413AA5A085AC9D764?newsId=2171)
