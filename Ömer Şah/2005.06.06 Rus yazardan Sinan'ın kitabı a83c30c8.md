# Rus yazardan Sinan’ın kitabı

*Ömer Şah 2005.06.06*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gleb Şulpyakov, genç bir Rus yazar. Türkiye’nin dört bir yanında Mimar Sinan’ın izini sürüyor. Araştırmalarının sonunda Mimar Sinan hakkında bir roman yazan Gleb Şulpyakov, “Rusya’da büyük yolculuklara çıkılan önemli mekanlardan birini onun inşa etmesini isterdim.” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070611105821im_/http://www.aksiyon.com.tr/resim/548/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Edebiyat ve sanat eleştirmeni yazar Gleb Şulpyakov, 35 yaşında genç bir Rus. Moskova’da gazetecilik okumasına rağmen ilgisi edebiyat ve sanat üzerine yoğunlaşmış. Rusya’nın önemli gazete ve dergilerinde sanat eleştirmenliği yapmış. Aynı zamanda bir şair olan yazar 1999’da “Triumf” şiir ödülüne layık görülmüş. İngilizce’den Rusça’ya pek çok şiiri çevirmiş, son yıllarda deneme ve seyahat yazılarına da ilgi duymuş. Şehir gezilerini içeren “Persona Grappa” ve “Konyak” adlı kitapları Fransızca yayımlanmış. Geçtiğimiz günlerde Rusya Federasyonu ile Dostluk Derneği’nin davetlisi olarak tekrar İstanbul’a gelen yazar bir kaç yıldır İstanbul başta olmak üzere Türkiye’nin dört bir yanında Mimar Sinan’ın izini sürmeye devam ediyor. Araştırmalarının sonucunda Mimar Sinan üzerine bir roman da hazırlayan yazarla İstanbul ve Sinan’a yakalanışının öyküsünü konuştuk.
   <br>
    <br>
     - İstanbul’a ilgin ne zaman başladı?
     <br/>
     <br/>
     1999 yılında Orhan Pamuk’un Kara Kitap’ı Rusça’ya çevrilmişti. Kitabı aldım ve orada İstanbul’u buldum. İstanbul’un canlı, büyük (ulu) bir şehir olduğunu fark ettim. Ama bilmiyordum, büyük ve ulu olan hangisiydi, tarihteki İstanbul mu, şimdiki İstanbul mu?
     <br/>
     <br/>
     - Kara Kitap sana rehber mi oldu?
     <br/>
     <br/>
     Bir anlamda öyle. İstanbul’u onunla tanıdım.
     <br/>
     <br/>
     - Gelip gördüğün İstanbul’la kitapta okuduğun İstanbul arasında ne fark vardı?
     <br/>
     <br/>
     Orhan Pamuk’un anlatımında İstanbul’a pek çok gizem serpiştirilmiş. Bana göre bu gizemler okuyucuyu çekmek için kullanılmış. O gizemli işaretleri ben göremedim. Belki burada uzun yıllar yaşamadığım için göremiyorum. Şimdilik onların olmadığını varsayıyorum, biz ne görüyorsak olan odur diyorum.
     <br/>
     <br/>
     - Ne görüyorsun İstanbul’un sokaklarında?
     <br/>
     <br/>
     Kaynayan, kendi ilgileriyle yaşayan canlı bir hayat görüyorum. Bu canlı hayat pekala anlaşılır ve doğal bazı aldırmazlıklar içerisinde. Anlık gösterilen meraklar da ilginç. Burada meraklar, ilgiler doğrudan ve kamufle edilmiş olarak farklı şekillerde kendini ifade etmekte.
     <br/>
     <br/>
     - Bunlar New York’ta da, Paris’te de, Moskova’da da var. İstanbul’u farklı kılan ne?
     <br/>
     <br/>
     Bana kalırsa bu şehirde kaynama bir ‘boşluğu’, büyük bir ‘alan’ı, mekanı (bu kavramları felsefi anlamda kullanıyorum) ortaya çıkarıyor. Pamuk da Kara Kitap’ta o sahayı bulma arzusunda. Aslında bu şehir beş asırdır dekorlarla yaşıyor. Fakat bu dekorun aktörleri gitti. Aktörsüz bir şekilde o dekor üzerinde piyes devam etmiyor. Geride kalan o yapı, önümüzde büyük bir mekan açıyordu. Bu haliyle o kadar büyüktü ki, modern hayatla karşılaştırılamayacak kadar güzel ve harikuladeydi. Burası bir imparatorluk şehri. Onun büyüklüğü o zamanlara kıyasla hiçbir büyüklükle karşılaştırılamaz. Onda vakum oluşturan muhteşem ritüeller ve ibadetler vardı. Bizde de aynısı oldu. Sovyetler yıkıldı ve boşluk oluştu. Bizdeki boşlukla sizdeki boşluk aynı değil.
     <br/>
     <br/>
     - Böylesine bir yıkıma, tarihin dayatmasına insan karşı koyabilir mi ki!
     <br/>
     <br/>
     Karşı koymak mümkündür. Gerekli olan teşebbüslerin ve olguların desteklenmesi, imkan verilmesi gerekirdi. Mekan ideası yardımı ile kültürel etkiler tekrar yerine gelebilir. İstanbul her zaman enternasyonaldir ve bunları genişletmek lazım. Çünkü sahip olduğu dekorlar içerisinde tüm kültürel faaliyetler görülebilir. Bu şehir bana göre çokuluslu ve farklı kültürel faaliyetlerin sergilendiği özel bir alandır. Ben İstanbul’u ulus devletin bir şehri olarak değil, imparatorluğun başkenti olarak görüp öyle geziyorum. İmparatorluk artık yok, o uzaklara gitti fakat her imparatorluk gibi arkasında enerjisini bıraktı. Bu yüzden İstanbul dışa daha fazla açılmalı. Burası büyük bir mutfak ve üzerinde her türlü yemeğin hazırlanabileceği bir özel ateşi var. Buraya kendi malzemesi ile gelen herkes mutlaka çok güzel bir yemek hazırlayacaktır. Birçok Avrupa şehrinde böyle bir ateş yok. Mimar Sinan eserleriyle o ateşi hâlâ körüklüyor.
     <br/>
     <br/>
     - İstanbul’da, tarihten çıkıp gelen bir Rus olarak mı, bu zamanın modern bir Rus’u olarak mı dolaşıyorsun?
     <br/>
     <br/>
     Ben kendimi bazı süjeler arayan ve eski yenileri derleyen bir insan olarak görüyorum. Burada geziyorum, çünkü burada yaşamın nabzı atıyor. Bu şehrin yazdıklarıma etki yapacağını, başka şehirde olmayacak yeni teşebbüslerin başlangıç noktasında olduğumu biliyorum.
     <br/>
     <br/>
     - Mimar Sinan ile nerede, nasıl tanıştın?
     <br/>
     <br/>
     Eminönü’nde sırtımı denize verdim ve yukarılara baktım. O anda büyük ve görkemli bir yapı gördüm. Orası Süleymaniye Camii imiş. Daha önce hiç rastlamadığım ulu, muhteşem bir yapı. O anda kim yaptı, nasıl yaptı önemli değildi. Önemli olan tarzıydı. İlk gördüğümde duygularım irkildi, şaşkındım. Süleymaniye, bana imparatorluğun büyüklüğü ile padişahın yeryüzündeki hükmünü göstermesi açısından çok çarpıcı geldi. Bu ulu yapı, sahip olduğu ferahlık, şeffaflık ve sonsuzluk duygusu veren mekanı ile insanı kendisine çekiyor. Bir mimaride bunların bir araya getirilmesi çok zordur. Bir akşam Süleymaniye’nin içine girdim. Sessizdi, turist yoktu. Birisi Kur’an okuyordu. Avrupa’da da çok büyük mabetler var. Çoğuna gittim. Mesela İtalya’daki mabetlere de girdim. İçeri girdiğinizde kendinizi, ezilmiş ve Tanrı’dan çok uzakta hissediyorsunuz. Ama Sinan’ın camilerindeki mimarî çok farklı, insan o yapı içerisinde farklı duruyor, ezilmiş ve baskı altında değil, koruma altında.
     <br/>
     <br/>
     - Sinan’ın eserlerini anlamak için nasıl bir çalışma sürdürüyorsunuz?
     <br/>
     <br/>
     Sadece gözlem değil. Aynı zamanda araştırıyorum. Kaynakları gözden geçiriyorum. Gittiğim yerlere bilerek gidiyorum. İngilizce pek çok eser var Sinan hakkında. Rusça ise hiçbir şey yok gibi. Ansiklopedilerde yüzeysel bilgiler var. Hatta 100 büyük mimarî eserin yer aldığı kaynakta bile Sinan yok. Bu bence Avrupa merkezli bir yaklaşımdan başka bir şey değil.
     <br/>
     <br/>
     - Bu Sinan’a yapılmış bir haksızlı mı?
     <br/>
     <br/>
     Tabii ki. Kırıcı ve incitici. Sinan’la ilgili yaptığım çalışmalarda onun ve bağlı olduğu kültürün büyük bir yapı ve muhteşem bir sanat olduğunu göstermek istiyorum. Mesela Süleymaniye çok büyük bir sanat şaheseri. Aynı dönemde Avrupa’da bu tip bir mimariyi gösteremezsiniz. Sinan’ın eserini seyretmenin sınırı yoktur, usandırmıyor. Mesela Gotik mimari yapılarda, inceleme ve seyirden sonra zamanla bıkarsınız. Batı’da mimarinin sonuna kadar gidersin ve biter. Sinan’ın eserlerinde ise o derinlik ve saha (mekan) bitmez. Onun için hayret hep kalıcıdır. Burada çok boyutlu ve derinlikli mekan senin içinden röntgen gibi geçecek şekilde organize edilmiş. Bu başka yerlerde yok.
     <br/>
     <br/>
     - Sinan seni neye hazırlıyor?
     <br/>
     <br/>
     Sinan etkiliyor, şaşırtıyor ve öğretiyor. Sanatın prensibi biçim- içeriktir. İçerik kendinde biçimi ifade etmekte ve bunlar birbirine ayrılmaz şekilde bağlıdırlar.
     <br/>
     <br/>
     - Yazdığın kitap bize nasıl bir Sinan portresi verecek?
     <br/>
     <br/>
     İçinde üç ayrı zaman dilimini barındıran bir roman. Birincisi, modern, şimdiki zamanımız. Burada kahramanımız bir Rus. Sıradan bir Moskovalı İstanbul’a gelmekte ve kitabı için Sinan hakkında malzeme toplamaktadır. Bilgisi, görgüsü arttıkça iç dünyası değişmekte ve geldiğinden farklı bir hal almaktadır. İkincisi, Sinan’ın biyografisinin yer aldığı bölüm. Bu kısım Orhan Pamuk ruhu ile çok uzun cümlelerle anlatılıyor. Üçüncüsü insanlığın önemli tecrübelerinden Konstantinapol’ün düşüşü, onun son günleri... Kitapta adım adım bu farklı zaman dilimlerinin birbirine geçtiği görülecektir.
     <br/>
     <br/>
     - Sinan ile bu kadar iç içeyken kendini nasıl hissediyorsun? Ne kadar yabancısın?
     <br/>
     <br/>
     Kendimi bazen tamamen yabancı biri olarak görmekteyim. Bazen de buralı ve vatandaşlardan biri gibi hissediyorum. Sinan’ı anladığımı düşündüğüm olduğu gibi hiç anlamadığımı düşündüğüm de oluyor. Birbirine geçmeler sık oluyor. Benim için burası başka şehirlerden daha huzurlu ve daha rahat.
     <br/>
     <br/>
     - Kitap ne aşamada?
     <br/>
     <br/>
     Kitap geçen yıl bitti. Üç yılı geçti çalışmaya başlayalı. Türkiye’ye birçok kez geldim ve Sinan’ın eserlerinin olduğu her yere gittim. Şimdi parça parça yazılar yayımlanıyor çeşitli dergilerde. Eylül’de Rusya’da roman olarak yayımlanacak.
     <br/>
     <br/>
     - Adı ne olacak?
     <br/>
     <br/>
     Sinan’ın Kitabı. Bu hem onun hakkında, hem onun kitabı olacak. Şimdi yeniden Sinan’ın camilerini dolaşıyorum. Hepsinin profesyonel anlamda fotoğraflarını çektirdim. Roman’ın yanında bir de albüm çıkacak. Albüm de gelecek seneye basılacak.
     <br/>
     <br/>
     - Sokakta insanlar Sinan’ı ne kadar biliyor ve tanıyor? Bu konuda bir gözlemin oldu mu?
     <br/>
     <br/>
     Herkes adını iyi biliyor, o büyük bir mimar, Koca Sinan ama eserlerini fazla bilmiyorlar. Detaylar hakkında fikirleri yok. Bizdeki ünlü şair Puşkin gibi. Puşkin gerçekten büyüktür, fakat neden büyüktür diye sorduğunuzda çok az kişi size onu anlatabilir.
     <br/>
     <br/>
     - Sinan’ın tarzının yansımasını Moskova’da nerede görmek isterdin?
     <br/>
     <br/>
     Rusya’da büyük yolculuklara çıkılan önemli mekanlardan birini Sinan’ın inşa etmesini isterdim. Çünkü Sinan’ın eserleri insanları yolculuğa hazırlıyor. Moskova’nın en büyük tren garına ya da havaalanına Sinan’ın eli değseydi...
     <br/>
     <br/>
     - Kitaptan ne bekliyorsun?
     <br/>
     <br/>
     İnsanlarda merak ve ilgi uyandırmak istiyorum. Anlamalılar ki, onların çok yakınında, haberdar olmadıkları çok büyük ve canlı bir dünya var. Bu dünya onlara çok yakın, artık farkına varmalılar. Bizimkilerin de başka bir bakışla eşyaya bakmalarını arzuluyorum. Sinan başka bir açıdan bakılmayı hak ediyor. Öncelikle kendimizi sorguluyoruz, başkasını değil. Bakışımızı ve duruşumuz sorguluyorum.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21889), [web.archive.org (arşiv bağlantısı)](http://web.archive.org/web/20070611105821/http://www.aksiyon.com.tr:80/detay.php?id=21889)
