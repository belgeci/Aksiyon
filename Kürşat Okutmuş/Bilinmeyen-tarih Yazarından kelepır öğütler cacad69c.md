# Yazarından “kelepır” öğütler

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227161223im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161223im_/http://www.aksiyon.com.tr/resim/351/56.jpg" vspace="5"/>
  </p>
 </font>
 <font class="content">
  “Milyonlarca kapkaranlık yılın ardından onlarca ulusun, yüzbinlerce insanın katkılarıyla ortaya çıkıp insanlığa belki de en büyük ödülü veren, bilinmezi bilinir yapan, insanı insanlaştıran YAZI’nın intikamı engellenmeli...
 </font>
 <br/>
 <p>
  <font class="content">
   Yaşamın kaynağı, yaşamın başlangıcı, ışığı demek çünkü ‘YAZI”... Sonu, yaşamın sonu olabilir bu yüzden...” Bu satırları Zeynep Aliye’ye ait bir öyküden cımbızla çekip aldık; yazının intikamı diyordu yazar, yazının sonu diyordu. Okuyucu dediğimiz “insan türü”nün olması bu sona karşı bir garanti teşkil ederdi kuşkusuz. Peki dört dörtlük bir “okuyucu” nasıl olunurdu. Kimdi okuyucu?
   <br>
    <br>
     Yaşam gibi okumak da çetin bir mücadeleyi gerektiriyor artık. Sıradan bir insanın günlük hayhuyun, hızın, başdöndürücü değişimlerin dünyasında kitabın sesini duyması çok güç artık. Öte yandan duyduğu sesin nasıl bir kitaba ait olduğunu kestirmesi de zor. Kitap okumak 20 yıl önceki gibi bir anlam içermiyor artık. Okumak yalnızlaşan insanın sığınağı oluyor ama anlamı giderek daha fazla ıskalanan bir eylem haline geliyor. Yayınevleri, yazarlar ve medya tarafından belirlenen ve etkilenen beklentiler okumanın verimliliğini de büyük ölçüde etkiliyor.
     <br>
      <br>
       Çiğne, tadına bak, oku!
       <br/>
       <br/>
       Yazarlığı 400 yıldan beri         hâlâ taze olan Francis Bacon denemelerinde; öğrenmenin bizler için kıvanç olduğunu söyler ve okumanın bir ruh güzelliği ve yetenek kaynağı olduğunu ekler. Kitap okuyan kişinin kıvancı bir köşeye çekilip yalnız kaldığında, ruha kattığı güzellik ise diğer insanlarla konuşmaya başladığında ortaya çıkar; okumak kişiye karar verme ve işleri düzenleme konusunda da birtakım yetenekler hediye eder. Francis Bacon’un iyi birer okuyucu olunması için de etkili ve anlamlı bir notu vardır: “Kitap vardır, ancak tadına bakılmak içindir; kitap da vardır çiğnenmek, özümlenmek içindir; başka deyimle, kimi kitapların insan ancak bir kaç bölümüne göz atmalı, kimisini baştan sona şöyle bir okuyup geçmeli, pek azını da her ayrıntı üzerinde titizlikle durarak adamakıllı okumalı.” Bacon’un ayrımındaki izlek okumanın verimli olması için küçük bir ipucu veriyor. Bu sözden yola çıktık ve okumak, daha da önemlisi iyi birer okuyucu olmakla ilgili okuma notları ve bilgi defterleri kabarık yazarlarımızla konuştuk...
       <br/>
       <br/>
       Hilmi Yavuz: “90 baskı yaptığı söylenen bir kitabın Türkiye’de iyi okuyucusu değil ancak alıcısı olabilir”
       <br/>
       <br/>
       “Okuma Notları” oldukça kabarık olan yazarlarımızdan Hilmi Yavuz, Antrjet’in güncesinde olan bir alıntı ile düşünce ufkumuzu genişletmeye çalışıyor: “Bazı insanlar vardır ne tür kitap okurlar diye düşünürüm, bazı kitaplar görürüm bunları da kimler okur diye düşünürüm..” Hilmi Yavuz’a göre iyi okuyucu belli bir birikimi olan, belli düşüncelere artık sahip olan kişidir. Günün modasına uygun kitaplarla ilgilenenler ise iyi birer okuyucu değiller. Yazardan bu moda benzetmesini biraz açmasını rica ediyoruz; “Tutuldu denilen ya da reklamla dayatılan kitapları satın alan kişiye ben okuyucu değil alıcı diyorum, bunlar aldıkları bu kitapları ya okumazlar ya da sadece bulundurmak için alırlar, işte bu tür alışverişin olduğu ortamda ben bu kitapların yazarlarına da sadece satıcı diyebiliyorum, onun içindir ki kendi kitaplarımı alıcılar için değil de okuyucular için ele alıyorum.”
       <br/>
       <br/>
       Yazara sormuşlar: Kime yazıyorsunuz? Yazar cevap vermiş: Ucu bucağı olmayan bir azınlığa! İşte bu küçük alıntı Hilmi Yavuz’un okuyucuya bakış açısını daha net ortaya koyuyor; “Benim kitaplarımı okurun kitaplığında Yahya Kemal’in, Ahmed Haşim’in, Asaf Halet Çelebi’nin kitapları arasında görürsem tamam derim okuyucuya ulaşmışım, yok benim kitabım İbrahim Sadri’lerin, Yılmaz Erdoğan’ların, Bedirhan Gökçe’lerin yanında ise o zaman külahı önüme koyup düşünmem lazım!..” İyi baskı yapan ve iyi satanlar hakkında bir tartışma açmıyoruz ama Hilmi Yavuz yeri gelmişken değiniyor: “Türkiye’de iyi bir kitabı ‘okumak için’ alacak 85—90 baskılık bir kitle yok zaten”!.. Çok iyi bir okuyucu olduğunu dile getiren yazara “iyi okuyucu” olabilmek için tavsiyesini soruyoruz ve yine ilginç, ilginç olduğu kadar da düşündürücü bir cevap alıyoruz: “Çok satarları değil, uzun satarları tercih etmek lazım, yani klasiklerden başlanılmalı...”
       <br/>
       <br/>
       Ahmet Turan Alkan: “Şahsiyetimi ve zihin dünyamı okuduklarım inşa etti”
       <br/>
       <br/>
       Ahmet Turan Alkan, “Hayır, tertipli bir okuyucu sayılmam” diyor. Sebebini ise şöyle açıklıyor, “Belki vazife icabı gönlümün çekmediği metinleri okumak zorunda kalmanın tepkisinden olsa gerek okumalarım genellikle halk arasında ‘keyfe keder’ tabir olunan cinstendir”. Ahmet Turan Alkan, vaktiyle popüler diye aşağılanan cinsten çok kitap okuduğunu itiraf ediyor; başta Hazreti Ali Cenkleri, Teksas, Tommiks türünden çizgi romanlar olmak üzere, Kerime Nadir ve Muazzez Tahsin’in eserlerinin —yazarları saygıyla tenzih ederek— devrin değer yargılarına göre abur—cubur sayılabilecek şeyler olduğunu söylüyor. Okuduğu hiçbir şeyin zaman kaybı olduğuna inanmadığını, ekmeğini okumak ve yazmak eyleminden kazanan birisi olarak okuduklarının zihin dünyasını ve şahsiyetini inşa ettiğini düşünüyor Ahmet Turan Alkan; bu inşada vaktiyle okuduğu Teksas, Tommiks ciltlerinin nerede ve ne işe yaradığını ise hiç düşünmemiş ve sorgulamamış; bugün bile eline geçse aynı kemal—i lezzetle okuyacağını söylüyor. Bu yüzden de zamane popüler kitaplarını küçümsemediğini ve kalitenin, sadece eserin kendisinde değil biraz da esere verilen gözde ve kafada var olan bir şey olduğunu ve hiç bir kitap okuyucusunun da esasen varolmayan bir kaliteyi açığa çıkaramayacağını iddia ediyor. Yazar şu sıralar Zaman gazetesinin cep kitapları dizisinde yayınlanacak bir çalışma hazırlığı içinde olduğunu ve tahminen kasım ayında da bu küçük çalışmanın okuyucunun elinde olacağını söylüyor. Bu yüzden “Okumaya nereden başlamalı?” sorumuzu şimdilik geçiştiriyor. Yani cevap: “Az sonra...”
       <br/>
       <br/>
       Sevinç Çokum: “Bir ezilmişliği yaşıyoruz”
       <br/>
       <br/>
       “Niçin az okuyoruz? Edebiyat neden dışlanıyor?” Yazarı son zamanlarda en çok düşünceye sevkeden ve rahatsız eden sorular işte bunlar; demek ki tam zamanında sormuşuz: “Bizler atlı medeniyetin insanlarıyız, yerleşik hayata geç geçtik. Yerleşik hayatta düşünce vardır, tefekkür vardır, araştırma vardır; insan yanlız kalabildiği için daha meraklıdır, daha araştırmacıdır. Ama göçebe hayatta biraz daha dışa dönük yaşamak gerekiyor, kitle halinde olduğunuzda biraz da kitle halinde hareket etmeniz gerekiyor, böylelikle de fazla düşünemeden, belli kalıplar ya da töreye göre yaşanıyor. Onun için de bizde sözlü hayat daha belirgindir, edebiyatta sadece destan yani ozanlarımız, halk edebiyatı adında gelişmiş. Teslimiyet var halimizde, ya da olması gerektiğinden daha fazla güven. Meraksızlık had safhada.”
       <br/>
       <br/>
       Ünlü hikayeci Sevinç Çokum’a göre üniversiteler dahi araştırmak, öğrenmek için değil yani bir merak ya da tutku adına değil sadece meslek sahibi olunmak için doluyor. On, on beş yıl içerisinde edebiyatın artık dışlandığını farkeden yazara göre edebiyat neredeyse okullarda ders olmaktan dahi çıkarılacak. Kitabın da artık modaya dönüştüğünün altını çizen yazar, bu durumun kitabı bir rant aracı haline sokacağından ve böylelikle de yakın zamanda rantı elinde bulunduranların keyfine kalacağından bahsediyor. Çokum’a göre ülkedeki edebiyat yavaş yavaş iflah olmaz bir hastaya dönüşüyor. Bir taraftan da yazdığı için şu an sadece kendini besleyen yazarları okuduğunu söyleyen Sevinç Çokum iyi ve anlayan bir okuyucu olabilmek için kesinlikle not tutarak okumak gerektiğini söylüyor. Onun için en önemli yazarlar ise Charles Dickens, Kronin, Marquez, Peyami Safa, Ahmet Hamdi Tanpınar, Abdülhak Şinasi Hisar ve Sait Faik Abasıyanık...
       <br/>
       <br/>
       Çetin Altan: “Okumaya polisiyeden başlamalı”
       <br/>
       <br/>
       Yılların yazarı Çetin Altan, okuma için “Merak meselesi “diyor; okumaya polisiye ile başlamayı ise iyi bir okuyucu olmak için önemli sayıyor, çünkü polisiye sürükleyicidir. Okumak için nasıl bir seçim sergilemek lazım sorumuza ise bu işin seçmekle bir ilgisi olmadığını, bunun bir lezzet meselesi olduğunu söylüyor: “Dostyevski’nin kalın kalın kitapları ile başlanmaz okunmaya mesela, önce “kumarbaz” okunur, sonradan yavaş yavaş alışılır. Anne ve babanın kitaba olan alışkanlığı da çok önemlidir.” Çetin Altan nasıl bir okuyucu? Merak ettiğimiz bu soruya beklemediğimiz bir cevap veriyor usta kalem: “Kendi kendime iyi bir okuyucu olduğumu ya da olmadığımı bilemem, insan kendisini bilemez, tanıyamaz yani.” Altan, okumanın ya da iyi bir okuyucu olmanın var olmakla, varlıklı olmak arasındaki seçime bağlı olduğunu, varlıklı olmayı değil de var olmayı seçenlerin de nihayetinde zaten iyi birer okuyucu olacaklarını iddia ediyor.
       <br/>
       <br/>
       Orhan Pamuk: “Amatörlerin yazdığı dini risaleleri de severim”
       <br/>
       <br/>
       Ünlü romancımız Orhan Pamuk, “Okumak benim için zevktir” diyor. “Öteki Renkler”de okuma serüvenininin önemli kilometre taşlarından bahsediyor yazar. “Döküntü yazı parçacıklarını, unutulmuş köşe yazılarını, kimsenin ilgilenmediği eski kitapları, kötü çevrilmiş üçüncü sınıf polisiye romanları, amatörlerin yazdığı dizgi hatalarıyla dolu dini risaleleri bile severim.” Türk romancılardan çok şey öğrendiğini itiraf eden Orhan Pamuk, bu öğrendiklerinin roman tekniği, roman dili, biçimsel olanaklar konusunda değil, yazarlık tutumu ya da yazarlık tavrı hususunda geliştiğini söylüyor. Söz gelimi Kemal Tahir’den tarihe bakılabileceğini öğrenmişse, Yaşar Kemal’den yazarın kendi soluğuna ve dünyasına iyice, güvenle inanması gerektiğini öğrenmiş. Ahmet Hamdi Tanpınar’dan ‘bizim eşyalarımız, bizim nesnelerimizi’ bir ressam gibi arayıp görmesi gerektiğini öğrenmişse, Oğuz Atay’dan da Batı’nın modern roman tekniklerinden verimli bir şekilde yararlanılabileceğini öğrenmiş: “Ama öğrendiklerim yazarlık işinin kendisine, romanlarımdaki dünyanın özüne ilişkin şeyler değildir hiç, onları Batı romanından öğrendim.”
       <br/>
       <br/>
       Ekersen biçersin.....
       <br/>
       <br/>
       Ömer Seyfettin de denemelerinin birinde iyi bir okuyucu olmanın getirilerini anlatabilmek için, kendi işiyle ilgili bir tesbitte bulunuyor; “Ekmeden biçmek ne kadar imkansızsa, okumadan yazmak da öyledir. Hayatımız tıpkı çorak bir tarlaya benzer. Oraya hayaller, fikirler, hisler, nükteler sonradan ekilecektir, bunun için aletse yanlızca ‘okumak’tır.” Hiç yazmayacak olsa da, eli mahkum “yaşayacak” olan, yaşama katılmak zorunda olan okuyucunun okuma gerekçesini mükemmelen anlatıyor Seyfettin.  için de geçerli. Hayatını deneyimleri ve inançları ile birleştirip okuyup öğrendikleri doğrultusunda algılayıp zenginleştiren insan için ‘kitap’ın yaşama kaynaklık eden önemli bir değer olduğunu söylemek mümkün. Kitap kimilerine göre nesneden fazla bir şey, handiyse canlı... Bakın Zeynep Aliye nasıl bakıyor kitaba, bir sahafın gözünden: “Bakmadan görüyor raflardaki sıra sıra binlerce kitabı; dostlarını, sevgililerini, rakiplerini. Konuşuyor, tartışıyor, dertleşiyor onlarla. Her biri canlı organizma çünkü sahafa göre. Çünkü ağaç canlı. Bilgi sonsuza açıyor kollarını, bilgi canlı...”
       <br/>
       <br/>
       okutmus@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12899), [web.archive.org (arşiv bağlantısı)](http://web.archive.org/web/20050227161223/http://www.aksiyon.com.tr:80/detay.php?id=12899)
