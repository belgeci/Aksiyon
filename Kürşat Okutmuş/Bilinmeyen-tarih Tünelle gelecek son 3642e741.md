# Tünelle gelecek son

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050225163352im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050225163352im_/http://www.aksiyon.com.tr/resim/379/8.jpg" vspace="5"/>
  </p>
 </font>
 <font class="content">
  Bir tarafta Bolu Dağı’na yapılması düşünülen tünelde yılan hikayesi devam ederken diğer tarafta dağ eteklerine kurulu içkisiz 110 restoran ve dinlenme tesisi kara kara geleceklerinin ne olacağını düşünüyor. Eğer tünel tamamlanırsa yemek kültürü bölge sakinleriyle baş başa kalacak
 </font>
 <br/>
 <p>
  <font class="content">
   Bir dağa otobüsle tırmanmak” yakıştırmasını Türkiye karayollarında hangi bölgeye atfedebiliriz diye düşününce, akla ilk Bolu Dağı gelir herhalde. 1960—70’li yıllarda otoyol yokken, İstanbul—İzmit arası Türkiye’nin en problemli yollarından biri olarak anılırmış. Hemen ardından Bolu Dağı da, şoförlerin korkulu rüyası olarak sayılırmış. Bugün getirildiği konum itibariyle eskiye nazaran daha iyi olan Bolu Dağı yolunda, Aksiyon ekibinin bulunduğu saatlerde (27.02.2002) üç tır yan yatmış vaziyette yardım bekliyordu. Bolu tüneli inşaatı ise herhalde her zaman olduğu gibi yine bitirilmeye çalışılıyordu! Bolu tünelinin; 12 yıllık kördüğüm olmuş yapılış hikayesinin yanı sıra depremle birlikte güzergahı değiştiriliyor, bir kararsızlık ve bir belirsizlik hüküm sürmeye devam ediyor. Haberimiz Bolu Dağı’nın yoluyla ya da tünelle çok ilişikli değil ama yine de bir noktada birleşecekleri için ön bilgi  verme gereğini hissettik. Asıl konumuz ise; Bolu Dağı yolu boyunca zincir gibi dizili olan tam 110 restoran ve işletmenin bugüne geliş hikayelerinin yanısıra, Bolu tünelinin bitişi ve hizmete geçişiyle birlikte hakimiyetlerini nasıl yitirecekleri ile ilgili.
   <br>
    <br>
     Ekmek arası haşlanmış yumurta
     <br>
      <br>
       Eski yol döneminde bu bölgede kurulan ilk köyün sakinleri, yoldan geçenlere ya da kalanlara, yumurta haşlayarak ekmek arası ikramda bulunurmuş. Bu alışkanlık Bolu Dağı yolunda damak zevkinin ya da bugüne gelinen Bolu Dağı yemek kültürünün ilk başlangıcı sayılıyor. Sıcak ekmek arası tereyağı ve çay ikramlarının ilerlemesiyle köylüler yola iyice sokularak istifade etmeye başlamışlar. İlkinde sadece çay ikram edilen küçücük mekanlarda, zamanla tavuk çevrilmiş. Sonra da tavuk suyuna çorba derken, 1980—85 yılları arasında kuzu eti dağ yoluna taşınmış. Bolu Dağı’nda et her zaman layıkıyla ve güzel yapılmış. Etin dağ yolundaki yemek kültürünü kuşatmasıyla daha önce ikramda bulunulan tereyağı, yumurta, tavuk gibi yiyecekler ikinci planda kalmış. Bugün Bolu Dağı’nda sunulan bütün etler, en fazla beş günlük. Balıkesir ve Bolu bölgesinden getirilen etlere özel bir uygulama yapılıyor fakat işletmeciler bu konuda pek bilgi vermiyor. Izgaralarının bu kadar yumuşak ve lezzetli olmasının altında da çok önemli ayrıntılar yattığını ve meslek sırrı denilen şeyin de bu ayrıntılarda gizli olduğunu öğreniyoruz. Etlerinde herhangi bir sığır ya da koyun kokusunun bulunmayışını ise, çok özel olmadığından sanırız, bizlerle paylaşıyorlar; “Derisi yüzülen hayvanın üzerinde ince bir zar bulunur, bu zar ve yağlar temizlenirse kokudan eser kalmaz.”
       <br/>
       <br/>
       Garsonlar “okumuş çocuklar”
       <br/>
       <br/>
       Meşhur “İsmail’in Yeri”ne konuk oluyoruz: İsmail Çolak Trabzonlu, buranın en eski işletmecilerinden; öyle ki yukarıda da aktardığımız gibi, yol güzergahına kurulan ilk köyün kurucularından olan bir dedenin torunu. “Bugünlere gelmek kolay olmadı” diyor İsmail Çolak; işletmesinde tam 80 işçi çalışıyor ve çalışanlar halkla ilişkiler, davranış, uğurlama, servis gibi bölümlerde İstanbul’dan getirilen özel hocalardan ders alıyor. İki gişe arasında bulunan 110 işletmenin tamamının içkisiz mekanlar olmasının ilk ayağı İsmail Çolak’ın belirtmesine göre, 1988 yılında alınan kararla başlamış. O günden sonra da bütün işletmeler bu karara uymuş ve yeni açılan mekanlarda da aynı durum devam etmiş. Buradaki mekanların titizliği ve lezizliğinde, ünlü ustaların yanı sıra damak zevki gelişmiş müşterilerin söylediklerinin ve tecrübelerinin büyük payı olduğunu öğreniyoruz.
       <br/>
       <br/>
       Bolu yolu çevresindeki köyler bugüne kadar tavuk, yumurta ve tereyağı konusunda işletmelere malzeme yetiştirmeyi başarmış fakat artık bu üretim eskisi gibi değil. Tavuk yetiştiriciliğinin bittiğini, tereyağı üretiminin de bitmek üzere olduğunu öğreniyoruz. Birkaç yıl öncesine kadar her evde, her kapıda bulunan tavuk bugün evlerin ve bahçelerin daralmasından olsa gerek yetiştirilmiyor.
       <br/>
       <br/>
       Yeni yol güzergahına güç yetmiyor
       <br/>
       <br/>
       Mekanlara yurt içinden olduğu kadar, turistlerin de rağbeti olduğundan, her sezon çok uzaklardan tavsiye sayesinde selamlar geliyormuş işletmelere; Amerika’dan, Yeni Zelanda’dan, Almanya’dan... Ancak işletmeciler gelecek için oldukça karamsar. Çünkü Bolu tüneli bittiğinde, bu işletmelerin de hizmeti sona ermiş olacak. Valilik bölgeyi kısa bir zaman önce “turizm bölgesi” olarak ilan etmek istemiş fakat tünelle birlikte gelecek olan “son” düşünülerek bu fikirden vazgeçilmiş. Tünel sonrası için yeni yol güzergahıyla birlikte oluşturulan istihdam yerleri genelde çeşitli vakıflar tarafından ihalede alınmış durumda. Buradaki işletme sahiplerinin yeni yol güzergahıyla ilgili düşünceleri ise şöyle: İhalelere tek başımıza gücümüz yetmeyeceğinden, aramızda anlaşabileceğimiz arkadaşlarla bir araya gelip ikişerli ya da üçerli gruplar halinde yeni mekanlardan dükkan sahibi olmaya çalışacağız. “İsmail’in Yeri”nin sahibi İsmail Çolak, böyle bir durumda en çok 80 işçisi adına üzüleceğini dile getiriyor ve verilen bunca emekten sonra bu ekibin dağılmamasını arzuluyor.
       <br/>
       <br/>
       Bolu Dağı yolunda mola veren yolcular, her işletmenin kendine has hediyeleri ve promosyonlarıyla bitiriyorlar dinlenmelerini. Özellikle “İsmail’in Yeri”ne giden herkes bilir ki çıkarken ıslak mendiller, araba kokuları, mekanın kendine özgü balonlarına sahip olacak. Öyle ki İsmail Çolak bu hediye işini biraz daha büyüterek, düğün ve sünnet gibi özel durumlarda da altın hediye ediyor. Olur ya bir gün düğün arabanızla yolunuz Bolu Dağı’ndan geçmeye mecbur kalırsanız, aklınızda bulunsun istedik. Bolu tüneline gelince; sorumlu firma, karayolları ve iktidarın yanı sıra burada bulunan işletmecilerin de korkulu rüyası haline gelen bu inşaat, bu gidişle daha uzun yıllar biteceğe benzemiyor. Dileriz tam tersi olur ve Bolu Dağı’nın yemek kültürüyle birlikte kendine has neşesi de yeni yol güzergahında kendine yer bulur.
       <br/>
       <br/>
       e—mail: kursadokutmus@mynet.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12508), [web.archive.org (arşiv bağlantısı)](http://web.archive.org/web/20050225163352/http://www.aksiyon.com.tr:80/detay.php?id=12508)
