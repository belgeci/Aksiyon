# Nevzuhur Türkçe Pop

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050224095114im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050224095114im_/http://www.aksiyon.com.tr/resim/387/80.jpg" vspace="5"/>
  </p>
 </font>
 <font class="content">
  Bütün yeni isimler, şöhret adayları Türk filmlerine uygun bir anlatımla başlarlar sözlerine; Nev’in bu geleneğe uyğun ilk sözü ise ‘İlkokulda mandolin çalardım’ oluyor.
 </font>
 <br/>
 <p>
  <font class="content">
   Müzik dünyasını layıkıyla takip etmek için Aksiyon’un baştan sona bütün sayfalarını Unkapanı’na kurban etmesi gerekirdi şüphesiz! Öyle ki, günlük 3.2 gibi bir yüzdeye ulaşan albüm çıkarma çılgınlığı bu gidişle nereye ve nasıl varacak tam bir muamma gibi gözüküyor. Hiç bir eğilimi, akımı ve toplumsal ilgiyi es geçmeyen bu çalışkan ticarethanede “Nazım yılı” dolayısıyla Nazım Hikmet albümleri ve Filistin hadisesinden yola çıkarak “hüzün” melodilerinin yer aldığı cılız jelatinli ve soluk renkli kasetler tahta standlarda her geçen gün çoğalmaya devam ediyor. Ama Nev’in “Bana düşen kabullenmek/zor da olsa çekip gitmek” diyen sesi çeldi aklımızı. Savaşmak yerine kaderiyle uzlaşmayı seçmiş bir adamı anlatan güftesi, naif ve kentli çocuk imajı, kulağı yormayan ve huzur veren melodileri ile Nevzat’ı konuk etmek istedik sayfalarımıza. “Dostlarım bana Nev derler, siz de diyebilirsiniz” sıcaklığında başlayan görüşmemiz, ayrılık saatine doğru gitar şölenine dönüşecekti.
   <br>
    <br>
     Nev: Türlü, çeşitli!..
     <br>
      <br>
       Bütün yeni isimler, şöhret adayları Türk filmlerine uygun bir anlatımla başlarlar sözlerine; Nev’in bu uygunluğa düşen ilk sözü ise ‘İlkokulda mandolin çalardım’ oluyor. Üniversite yıllarında ise elektro gitara merak salan Nev ve arkadaşları; 80’li yılların amatör grup furyasından etkilenip çeşitli aktiviteler içerisinde bulunmuşlar. Kışları İstanbul’da, yazları ise turizm bölgelerinde müzikle ilişkili çalışmalarını devam ettiren Nev, aldığı eğitim üzerine yapabildiği marka müdürlüğü ve prodüksiyon amirliği gibi meslekleri ruhuna uygun bulmayıp, kendi ifadesiyle ‘bütün hayatını kucaklayan müziğe’ tam bir dönüş yapıyor. Cat Stevens, Eric Clapton, MFÖ ve Fikret Kızılok hayranı olan Nev’e göre rock ve blues o dönem daha farklı dinleniyor, daha farklı yaşanıyormuş. İşte bu farklı yaşanış ve etkilenmelerden yola çıkarak, sosyal içerikli üretim üzerinde daha fazla durduğunu söyleyen Nev; bu ilk albümünün içerisinde 10 yıllık birikiminin en iyilerine yer verdiğini itiraf ediyor. Çalışmanın bir kısmı Londra’da ele alınmış ve albümün kayıt bölümü tam 3.5 yıl sürmüş.
       <br/>
       <br/>
       Nezihe’lerin Nez diye lanse edildiği günümüz gündeminde, “Nevzat” bu piyasa için çok mu soğuk kalırdı? Ya da yine şu imaj derdi miydi acaba, güzelim Nevzat ismini ‘Alamanya’ görmüş kılan! Nevzat’a göre ‘Nev’ bir imaj değil, aksine müzikal kimliğini ifade eden bir deyiş. Nev; türlü ya da çeşitli anlamına geliyor: “Sadece rock yapmak, yaşadığım toprakların bütününe uygun düşmeyecekti. Nev derken işte bu çeşitliliği vermeye çalıştığımı söyleyebilirim. İmaj olarak da işe yaramadı diyemem; yarın müziğimi evrensel boyutlara taşıyacağıma inanıyorum, o açıdan da bu isim iyi oturdu diye düşünüyorum.”
       <br/>
       <br/>
       “İçimdeki kitabı okumaya çalışıyorum”
       <br/>
       <br/>
       Unkapanı’na hayatında bir ya da iki kez gitmiş olan ve o keşmekeşin, o ticaretin içinde bulunmak istemediğini ifade eden 33 yaşındaki Nev; kendi doğasını yaşayabilmek adına piyasa ile fazla dirsek tokuşturmadığını söylüyor. Kalıcı olabilmek için üretimini hep diri tutması gerektiğinin farkında. Söz Teoman’a geliyor; 13 yıldır arkadaşı olduğunu öğrendiğimiz Teoman’la beraber pek çok yerde sahne aldıklarını söylüyor Nev. 2000 yılında Teoman’la beraber Anadolu turnesine çıkışının, kendisine çok şey kattığını anlatan Nev’i en çok etkileyen sanatçılar arasında Erkan Oğur, Aydın Esen, Tarkan, Demirhan Baylan, Şebnem Ferah, Sezen Aksu, Yıldırım Gürses ve İlhan Şeşen bulunuyor.
       <br/>
       <br/>
       Nev kitap okuyan şarkıcı–müzisyenlerden! Öyle hangi kitabı okuyorsun deyince “valla, işim nedeniyle çok yoğunum, kitaba vakit ayıramıyorum” şeklinde verilen  cevaplar ondan uzak. Şu sıralar Amin Maoluf’un Semerkand’ını okuyormuş, aynı zamanda Ömer Hayyam’ın hayatına ve Neyzen Tevfik’e merak sarmış. Okuma serüveni kimi zaman dağılıyor kimi zaman hızlanıyormuş ama en önemli kitabı okumayı hiç ihmal etmiyormuş: İçindeki kitabı...
       <br/>
       <br/>
       “Gözlüklerim, göz göze gelebilmek için!”
       <br/>
       <br/>
       İddialı oluşu bazıları tarafından yanlış anlaşılan Nev ‘bu kadar insanın karşısına çıkan bir kişi iddialı olmalı...diyor’ Albümün çıkışıyla beraber daha disiplinli olması gerektiğine karar veren genç müzisyen, artık iyi bir ekibinin olması gerektiğinin farkına varmış. Müziğin insanlar üzerinde bıraktığı etkiyi kullanan, bu etkiyi manipüle eden adamlardan olmayacağını söylüyor. Kalın çerçeveli gözlüğü için de bir açıklaması var: “Sahnede gitar çalarken, şarkı söylerken insanlarla göz göze gelmek istiyorum, normal gözlükler bu isteği engelliyor, bu yüzden ‘bakış’ ı çerçeveliyorum, göz göze gelmeyi sağlıyor bu.”
       <br/>
       <br/>
       “Zor” adlı parçası gerçekçi ve iç burkucu tonlarıyla çoktan dillere dolanan Nev, “Mavi”yi denizin derinliklerinde iken yazdığını söylüyor; bu mümkün, çünkü Nev aynı zamanda bir dalgıç. “Efkarlı” ise en beğenilen parçalardan biri. Biz ise albümde en çok ‘Küçük Kız’ adlı şarkıyı beğendik. O kadar yeni sesin arasında seçim yapmakta zorlanıyorsanız, Nev’i bir dinleyin.
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=11838), [web.archive.org (arşiv bağlantısı)](http://web.archive.org/web/20050224095114/http://www.aksiyon.com.tr:80/detay.php?id=11838)
