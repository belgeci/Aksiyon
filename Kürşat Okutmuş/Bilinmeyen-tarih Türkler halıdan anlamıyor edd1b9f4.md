# “Türkler halıdan anlamıyor”

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227093106im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093106im_/http://www.aksiyon.com.tr/resim/344/24.jpg" vspace="5"/>
  </p>
 </font>
 <font class="content">
  İnsanların her gidişinde kaybolma duygusuna kapıldığı fakat bu durumun pek problem olmadığı yani bilmeden de olsa dolaşmaktan büyük zevk aldığı yer neresidir İstanbul’da desek, eminiz “Kapalıçarşı” cevabını verirdiniz!
 </font>
 <br/>
 <p>
  <font class="content">
   İşte onun macerası da bu dar ama zevkli, zevkli olduğu kadar da hareketli, bütün dünya insanlarının görmek-gezmek istediği Kapalıçarşı’da başlıyor. Divrikli sokaktaki baba dükkanının yolunu, her defasında bir kaç yanılmayla da olsa 14 yaşlarında öğreniyor: Meslekle olan derin ilişkisi ise; her yaramazlığında devirdiği halıları “babam görürse” korkusuyla, alnından inen ter eşliğinde kaldırmaya çalıştığı günlerde filizleniyor. Büyük korku ve zorluklarla kaldırıp düzeltmeye çalıştığı halıların, bir gün onu mesleğinde zirveye taşıyacağını o günlerde henüz kestiremiyor tabii. Gerçekten de herkesin bir hikayesi vardı ve Hakan Evin’in gerçek hayat hikayesi de işte böyle başlıyordu:
   <br>
    <br>
     Anlatmaya “Sert bir babam vardı” diye başlıyor, asi ruhlu tüm gençlerin asiliklerini örtbas etmeye çalıştıkları o ilk klasik sözle. 17 yaşında babasına kendi dükkanını açmak istediğini söylediğinde, bırakın kendi dükkanını artık onun gidecek bir babasının dükkanı bile kalmıyordu!.. Korkuyla eve gidişler, inatlaşan fikirler ve her nasıl oluyorsa oluyordu ve de Hakan 1989’da kendi dükkanını açıyordu, bugün ise emekli olan babasını şöyle anlatıyor: “Çalışmayı sevmezdi ama bana mesleki anlamda hiç bir şey öğretmedi diyemem.” Çocukluğundan beri edindiği bilgiler doğrultusunda, kendi deyimiyle “eski Kapalıçarşı esnafı kafası”nda değil, yeni bir dükkan sahibi imajı ile sarılmış işine; alışagelmiş dükkan sahipleri gibi masa başında oturmayı yeğlemeyip bir tezgahtar gibi başlamış. Bugün geldiği konumu da hâlâ işinin başında olmaya bağlıyor ve yine her yıkılan tozlu halıyı doğrulturken çocukça korkusunu anımsadığını, heyecanlandığını vurguluyor.
     <br>
      <br>
       Yürü ya kulum!
       <br/>
       <br/>
       “...Kapalıçarşı deyip de geçme/ Kapalıçarşı, kapalı kutu...” mısralarını Orhan Veli, 1940’ta yazıyor. İşte bu kapalı kutu, kapılarını “şans” diye 1992’de açıyor Hakan Evin için; belki bir daha açılmamak üzere, belki de herkese açık bir halde!.. Her şey sadece tevafuk: Amerikan Konsolosluğu’nun askeri kolundan bir asker, Hakan’dan halı alıyor ve bu halının sihri Anadolu’nun sıcaklığından mıdır bilinmez, askerle Hakan arasında sağlam bir dostluk oluşturuyor! Hakan sadece yabancı bir dost edinmenin mutluluğunu yaşayadursun, farkına varmasa da hayat onun için “yürü ya kulum” notasını işte o günlerde çalmaya başlıyor bile. Bu arkadaş vasıtasıyla askerlerin birinin ikamet ettiği bir evde 1993 yılında bir halı sergisi planlanıyor ve bu sergilerin artık ardı arkası kesilmiyor. Garip ve anlaşılmaz bir hızla dostlar çoğalıyor; bu sergiler kimi zaman Türkiye’de Amerikalı şirketlerin genel müdürlerinin evlerinde gerçekleşiyor, kimi zaman da özel günler için farklı mekanlar seçiliyor: Robert Koleji öğretmenlerinden tutun da, kilise rahiplerine, Coca Cola ve benzeri firmaların müdürlerinden profesörlere, doktorlara kadar gelişiyor.
       <br/>
       <br/>
       “Turistlerin 1000’i benim!..”
       <br/>
       <br/>
       Bu gidiş gelişlerin yoğunluğu dışarıdan bir ticaret ya da alışverişi çağrıştırsa da, farkında olmadan ekstra bir kültür elçiliğini de yanında getiriyor. Müşterilerin kalitesini göz önünde bulundurarak, ülkemizde alışveriş denince akla ilk gelen pazarlık mevzuunu soruyoruz Hakan’a; çoğu yabancı misafirler zamanında pazarlık girişiminde bulunuyormuş ama konsoloslukla gelişen ilişkilerinden sonra artık konsolosluk uyarıda bulunuyormuş pazarlık yapmayın diye, çünkü Hakan’a güvenlerinden dolayı iyi fiyat vereceğini biliyorlarmış. Hakan’ın iddiası şu; “Gerek dostlarım gerekse Amerikalılarla kurduğum köprü sayesinde her yıl en az 1000 turisti Türkiye’ye getiriyorum.” İnternet yoluyla bütün yönlendirmelerle de bizzat ilgilendiğini belirten Hakan; çoğu Türkiye ile pek ilgisi olmayacak turistleri biraz da rehberlik hizmeti vererek getirdiğini vurguluyor.
       <br/>
       <br/>
       Kapalıçarşı’dan tek davetli...
       <br/>
       <br/>
       Esnafın iyi bir yabancı müşteriye nasıl davranılacağını bilmediğini vurguluyor, “mesela” diyoruz örnek veriyor; çevresi geniş bir müşteri halı alıyor ve kısa bir zaman sonra halılarının bulunduğu mekanı su basıyor. Müşteri ne yapması gerektiğini, halılarla ilgili endişelerini dile getiriyor satıcıya, bizim dükkan sahibimiz de pek oralı olmuyor ya da bu işi yüklü bir miktara halledebileceğini söylüyor. Böyle bir durumda kendisinin göndertip halıları aldırttığını, gereken hizmeti yaptığını, ücreti sorulduğunda da ek hizmet olduğunu dile getirdiğini söylüyor. Böyle davranılan müşterinin müşteri getireceğini ve size de her zaman güveneceğini yaşadığı deneyimlerden güç alarak üstüne basa basa vurguluyor. Ayrıca bu tür güvenin de ona sağladığı bir çok özel ortamdan bahsediyor, konsolosluk ve misafirlerinin mavi tur gezilerine davet edildiğini, ev partilerine, nikah ve özel günlere ve hatta en son yeni konsolos başkanının tanıtım davetine dahi bizzat büyükelçinin davetiyle katıldığını gururlanarak anlatıyor Hakan. Eh, gururlunmakta da haklı. Amerikan Konsolosluğu’nun düzenlediği her geceye, davete, baloya vesaire her organizasyona davet edilen ve bu davetlerde de Kapalıçarşı’yı temsil eden tek dükkan sahibi Hakan. Bu kadar ön planda oluşu Kapalıçarşı’daki diğer esnafla başının hoş olmaması gibi bir durum da doğuruyor elbette. Bu konuda pek fazla konuşmak istemiyor; “Onları anlamıyorum” diyerek kısa kesiyor.
       <br/>
       <br/>
       First Lady ile kahkahalı anlar!..
       <br/>
       <br/>
       İspanya Kralı onun halı sattığı ilk ünlü. O zaman bu durumun ne kadar önemli bir reklam imkanı olduğunu bilemeyecek kadar acemi olduğunu söylüyor Hakan. Demi More ise eski eşi Bruce Vills’in de halı satın aldığı Hakan’ı, eski eşinin vasıtasıyla aradığını ve halı almak istediğini belirtiyor; hatta Demi More’nin kendisine geleceğini Hürriyet’e haber verdirten Hakan’a inanılmadığını ve dalga geçtiğini sandıklarını söylüyor. Hillary Clinton için ise “En güzel müşterim” diyor en çok onda heyecanlandığını anlatıyor: Gizli servis dükkanına gelip gerekli görüşmeleri yapmış, halılar seçilmiş, uyarılar yapılmış. Ama hiçbiri tutmamış, bizim Hakan heyecandan ve hayranlıktan olsa gerek, bu psikolojik baskıya daha fazla katlanamayıp espriler yapmaya başlamış, Hillary’yi güldürmüş de. Tokalaştıktan sonra ellerini bir ay yıkamayacağını söyleyerek eklemiş: “Mümkünse dudaklarımı da bir kaç ay yıkamak istemiyorum!” Bu sıcak ve olabildiğince “Türk” latife karşısında Clinton kahkahayı patlatmış. Konsolosluk görevlileri eğer bu şakaları yapan bizlerden biri olsaydı hayatı mahvolmuştu şeklinde not düşmüşler olaya. Hakan’ın sosyal kişiliği böyle dizginlenemez, böyle aktive olmuş durumda; bir halkla ilişkiler ansiklopedisi o. Clinton olayından sonra konumunun ve ayrıcalıklarının önemini daha da kavramış Hakan, halılarının kalitesini, hizmet verimliliğini yükselttiği gibi ünlü müşterilere karşı daha hazırlıklı olmaya çalışmış. Yani anlayacağınız bu olay Hakan’ın işiyle ilgili çıtasını yükseltmiş. Ünlülerden aldığı hediyelere gözü gibi bakıyor Hakan. Demokratlara halı sattığı günlerde acaba Cumhuriyetçilere de bir gün halı satabilecek miyim’in derdine düşüyor bir ara. O da oluyor; Hakan hem Demokratlara hem Cumhuriyetçilere halı satıyor...
       <br/>
       <br/>
       İspanyolca’nın cazibesi!..
       <br/>
       <br/>
       Hakan’ın yurtdışı dostlukları Amerika ve Kanada ile sınırlı değil, öyle ki İspanya’daki televizyon ve radyolara her yıl en az on-on beş defa naklen bağlanıyormuş Hakan; özellikle diyor Galatasaray maçlarında hemen ararlar beni (kendisi Beşiktaşlı), hatta İngilizlerle aramızda çıkan kavgalı maç sonrası bir İngiliz muhabirine daha bağlanmış İspanyol Tv’si ve canlı yayında Hakan’ın da katıldığı müthiş bir tartışma yaşanmış. İspanya ile bağlantısı ise İspanyol insanına olan ilgisine dayanıyor, zaten bu ilgiden olsa gerek ilk öğrendiği yabancı dil İspanyolca olmuş. Portekiz’ce ve İtalyanca ile birlikte dört yabancı dili olan Hakan’ın şu aralar en çok düşündüğü Amerika’ya bir mağaza açıp Türk halılarını Amerikalıların ve de Avrupa’nın biraz daha yakınına taşımak.
       <br/>
       <br/>
       okutmus@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12681), [web.archive.org (arşiv bağlantısı)](http://web.archive.org/web/20050227093106/http://www.aksiyon.com.tr:80/detay.php?id=12681)
