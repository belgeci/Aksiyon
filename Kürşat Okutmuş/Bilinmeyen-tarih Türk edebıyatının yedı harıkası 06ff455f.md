# Türk edebıyatının yedı harıkası

*Kürşat Okutmuş Bilinmeyen-tarih*

<div>
 <p>
  <font>
   Sezai Karakoç’un şiirleri, Orhan Pamuk’un Benim Adım Kırmızı’sı, Yaşar Kemal’in İnce Memet’i ve Latife Tekin’in Sevgili Arsız Ölüm’ü yaşayan yazarlarımız arasında en çok hatırlanan eserler oldular. Peyami Safa’nın Yalnızız’ı, Oğuz Atay’ın Tutunamayanlar’ı ile Türk klasiklerinden olan Küçük Ağa, Sinekli Bakkal, Kiralık Konak ve Çankaya da anımsanan eserler. Divan edebiyatımızın ünlü divanları, Kitab-ı Dede Korkut, Mesnevi ve Mevlit de Türk edebiyatının en önemli eserleri arasında unutulmadılar.
   <br/>
   <br/>
   1- Huzur - Ahmet Hamdi Tanpınar
   <br>
    2- Kendi Gök Kubbemiz - Yahya Kemal
    <br>
     3-  Safahat - Mehmet Akif Ersoy
     <br>
      4- Devlet Ana - Kemal Tahir
      <br>
       5- Yunus Emre Divanı
       <br>
        6- Memleketimden İnsan Manzaraları - Nazım Hikmet
        <br>
         7- Çile - Necip Fazıl Kısakürek
         <br/>
         <br/>
         <br/>
         Bir edebiyat tarihinin gövdesini kaç yazar, kaç kitap oluşturur? İsmi cismi gövdeye karışıp kaynamış yüzlerce eserin/yazarın arasından kimler süzülür çıkar
         <br/>
         <br/>
         İlk yazı örnekleri altıbin yıl öncesine ait. Katlı sayfalardan oluşan elyazması kitaplara Hz. İsa’dan sonra rastlanıyor, noktalama işaretlerini ilk kez Bizanslı bir keşiş kullanıyor. Saint-Augustin yazılı metinleri içinden okumaya kalkışınca herkes şaşırıyor, ondan öncesinde kitaplar yüksek sesle okunuyor. Montaigne, Erasmus gibi ‘büyük’ kişisel kütüphaneye sahip olanların elinde yaklaşık üç yüz kitap bulunuyor. Yazının öncesinden sonra Gütenberg’in baskı makinasından ‘cep kitabı’na başdöndürücü bir hızla gelişiyor herşey, kitap yaygınlaşıyor, artık ona dokunmak, onu okumak için seçkin olmak gerekmiyor.
         <br/>
         <br/>
         Gustove Flaubert’in “yaşamak için okuyun” teklifini “tanışmak için okuyun” diye de değişitirebiliriz. Her yeni kitapta; yeni bir arkadaş, doğrusu veya eğrisiyle yeni bir dost edindiğini hissedenler yerinde bulacaktır bu değişimi. İnsan düşününce zamanın ilerlemesiyle, yazarın ve okurun işinin daha da zorlaştığını hissediyor. Zorluk kısmı için; tatlı, zevkli ve özellikle de meşakkatli bir zorluk denebilir elbette. Öyle ya; yüzyıl önceki bir okurda, son birkaç yüzyılın neresinden tutsa asla bitmeyeceğini bildiği bir derya ile karşı karşıya olduğunu anlayıveren okuyucudaki umutsuzluk olmazdı kuşkusuz. Öte yandan uzak geçmişi dünü ve bugünü ile geniş bir atlas serilidir bugün okuyucunun önünde; bu da az bir nimet değildir. Yazarın durumu ise daha karışık; malzeme ve eser yoğunluğu bir kazanç mıdır, yoksa handikap mı?
         <br/>
         <br/>
         Yazılmamışı bulup yazmak mı yoksa yazılmışı daha yeni bir uslupla yeniden kurgulamak mı avantajlıdır? Soruları çoğaltabilir fakat cevaplarda genel ve kesin bir tesbite ulaşamayız.
         <br/>
         <br/>
         Bütün insanlık gibi ikibinli yıllara girmiş olan Türk insanının edebiyatına gelince; edebiyat tarihimizin cetvelle bölündüğü şu günlerde Türk edebiyatını büyük bir bütün halinde ele alıp hatırlamamızda yarar olacağını düşünerek ve “işte en iyileri bunlar” gibi gereksiz bir gayrete düşmeden, sadece hafızayı tekrar yoklama babında bir araştırma yaptık. Türk edebiyatının harika yedisini sorduk yazarlara, sorarken meraklıydık, talebimizin muhataplarımızı heyecanlandırdığını hissettik. Belirlediğimiz isim listesinde böyle bir soruyu\sıralamayı\hatırlamayı anlamsız ya da gereksiz bulanlar; böyle bir listeyi oluşturmanın zorluğundan ötürü kendilerini ‘mazur görmemizi’ rica edenler; katılamayacağını ama sonucu merakla beklediğini iletenler oldu ve tabii ki kendilerine ulaşamadığımız isimler kapsam dışı kaldılar mecburen. Amacımız iddialı bir liste hazırlamak ya da bazı isimleri öne çıkarmak değil; sadece az önce de belirttiğimiz gibi “Türk Edebiyat Tarihi”ni anımsatmak, isimleri-eserleri tekrar telaffuz etmek ve işin içine biraz da heyecan katmak.
         <br/>
         <br/>
         Yazarlarımızı en çok etkileyen ve en önemli buldukları eserler hangileriydi? Sınırlamamız yediydi ve en çok karşılaştığımız soru da neden on-yirmi değil de “yedi” oluşuydu! “Üçler, yediler, kırklar”dan yola çıkmadığımız kesindi(!); muhataplarımızı daha öz, daha zor ve daha titiz bir çalışmaya tabi tutmaktı bunun nedeni ve bir de dünyanın yedi harikasını düşündük tabii. Bir çok yazarımızın çalışma mekanlarında, evlerinde ya da bürolarında, bu soruyu kendilerine ilettiğimiz günden sonra çok neşeli sohbetlerin geçtiğini, çok isimlerin hatırlanıldığını ve tekrar iyi bir zihin antrenmanı yapıldığını kendilerinin ifadelerinden öğrendik. Bu zihin antrenmanının listelerle beraber o yazarın kendi okuru ve tüm okurlar tarafından da tekrarı olacağına eminiz. Ve sonuç olarak şu çıkacak ortaya: “İlk yedi” araştırmanın neşeli ya da meraklı kısmıydı, önemli olan ise bilinmeyen eserlerin paylaşımı, kütüphanede bulunması gereken kitapların not alınışı ve tüm Türk edebiyatının bir arada hatırlanarak anımsanışı...
         <br/>
         <br/>
         Aşağıda şiir, öykü, hikaye, roman, gezi ya da deneme olarak ayrım yapmayarak bütün Türk edebiyatı tarihi boyunca yazarlarımızın en çok etkilendikleri ve önemli buldukları eserleri öğrenmiş olacaksınız. Ama gelin isterseniz listelere bakmadan önce, kendi kendimize soralım bu soruyu... “Okumanın bir tarihi vardır” diyen Robert Darnton’a atıfla kendi okuma tarihimizin kilometre taşlarını tesbit edelim ve “iyi okumak için kişinin bir buluşçu olması gerekir” diyen Ralph Waldo Emerson'a uyup diğerleri'nin tercihlerinde inciler arayalım. Kolay gelsin...
         <br/>
         <br/>
         NOT : Listelerimizde yazarlarımızın yanısıra edebiyat eleştirmenleri ve kültür editörlüğü yapan isimlerle de karşılaşacaksınız. Ayrıca bazı yazarlarımız listelerinin sonlarına şu anda bizim yaptığımız gibi eklemek istedikleri ve 'yazmazsam olmaz’ dedikleri eserleri ve görüşleri ‘not’ düştüler. Bu kısa notları da ‘yayınlama sözü’ aldıktan sonra listelerini verdikleri için müdahale edip kesemedik!
         <br/>
         <br/>
         e-posta: kursadokutmus@mynet.com
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 25 kez okunmuştur)
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=12180), [web.archive.org (arşiv bağlantısı)](http://web.archive.org/web/20050301150326/http://www.aksiyon.com.tr:80/yazdir.php?id=12180)
