# ‘Blues’in sufi hali

*Kürşat Okutmuş 2001.08.25*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Ünlü neyzen Kudsi Ergüner, dünya müzik piyasasına ticari beklentiden yoksun, tamamen sanatsal albümler yapmış nadir müzisyenlerden biri olarak kabul ediliyor. Ana eksen; kullandığı neyin de anlattığı gibi sufilik ve sufi inançlar.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527220822im_/http://www.aksiyon.com.tr/resim/351/20.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Ergüner, bu inançlara bağlı biri olmasına karşın çeşitli modern sanat ve müziklere uzak kalmamayı da başarmış bir sanatçı. Mesela; Peter Gabriel’in “Passion” adlı soundtrack’inde (Martin Scorsese’nin “Last Templation Of Christ” adlı filmi) bütün dünyaya dinletmişti kendini. Peter Brook’un film ve oyunları için yapılan müziklerde önemli bale prodüksiyonlarında müziği ile yer almıştı. Mahmoud Tebrizizadeh ile yaptığı “Oriental Dreams” ve Traditional Crossroads firmasından çıkan “Tatyos Efendi” albümleri “hayli ilginç” yorumlarına  neden olmuştu. Etnik kökenli cazlara ilgisi hep bilinen sanatçı The Act Company’den 1999 yılında “Ottomania” adlı yine ilginç bir albümle herkesi şaşırtmıştı. Bir gruptu bu ve adı “Sufi Jazz Project” idi. Saksçı Christof Laver, tuba ustası Michel Godard ve ünlü davulcu Mark Nauseef’den oluşuyordu. 2000’de ise Vietnam asıllı Fransa’da yaşayan önemli caz ve world music gitaristi Nguyen Le’nin “Bakida” albümünde neyini dinletmişti. Son albümü “Islam Blues”e gelince; son topluluğun Türk üyeleri kemençe ustası Derya Türkan ve kanuni Hakan Güngör. “Ottomania” albümündeki cazcı konukları, davulcu Mark Nauseef ve basçı/ perküsyonist Bruno Caillat yeni albümde de çalıyorlar. Nguyen Le, gitarıyla baştan sona albümün konuğu. Bu arada Le’nin basçısı Renaud Garcia Fons da “Islam Blues”un üyelerinden biri. Cezayirli davulcu/ perküsyonist Karim Ziad da albümde tek parçada konuk durumunda. Albüm, tabii ki sufi müziği ve inancını yine merkez yapıyor. Vokallerde de Fenerbahçe Camii İmamı Yunus Balcıoğlu ve Kılıç Ali Paşa Camii İmamı Halil Neciboğlu var.
   <br>
    <br>
     “Kendi zevkim
     <br>
      <br/>
      Türkiye’nin zevki değil”
      <br/>
      <br/>
      Kudsi Ergüner’i iyi takip edenler merak edebilir. Geçtiğimiz yıl ney ile Nazım Hikmet’i aynı sahnede buluşturan, Fazıl Say’ın piyanosuna yine neyle üfleyen, Taç Mahal gösterilerinde yeni tarzlar yakalayan ya da arayan ve şimdi de sevenlerinin karşısına İslam Blues’le çıkan Kudsi Ergüner’in çeşitlilik gösteren bu yolculuklarını bilinen bir istikamete doğru gidiş olarak mı algılamak lazımdı yoksa bir tür arayış mıydı? Kudsi Ergüner sanatın içerisinde yaptığınız işle ilgili illa bir istikametin gerekli olduğuna inanmıyor. Yine de zoraki bir istikamet raporu isteniyorsa, şöyle açıklıyor: “Türkiye gibi ülkelerde insanların kültür yaşantısı oldukça sınırlı, oysa ki teknolojik gelişmelerle bugün insanların bulundukları yerden bütün kültürel faaliyetlere ulaşma imkanları var. Yani iletişimin gelişmesiyle, aynı anda bütün dünya müziklerini takip edebilme, dinleyebilme şansına sahibiz. Fakat; insanlar kendi kültürleri içerisinde, kendilerinin dışında hiç bir şeyle ilgilenmiyorlar. Halbuki geçtiğimiz devirlere bakarsanız; bizim kültürümüzde, Brezilya kültürü de dahil zengin olabilmelerinin nedeni diğer kültürlerle olan iyi ilişkileridir. Çeşitli rüzgarların getirdiği ilhamları asimile ederek yeni temaları işleyebildiler ve dolayısıyla da kültürlerini zenginleştirdiler. İşte böyle bir yol ve zenginleşme imkanı varken, bugünün muhteşem iletişim olanaklarına rağmen —buna Türkiye de dahil— bakıyorsunuz milletler kendi dünyalarının dışına çıkmamaya gayret gösteriyorlar.”
      <br/>
      <br/>
      Bugün globelleşme ya da küreselleşme karşıtı da diyebileceğimiz bu içe kapanıklığın Kudsi Ergüner’e göre tehlikesine gelince; eğer kapandığınız değer hakiki ise onu muhafaza ediyorsunuz ama muhafaza ettiğiniz şey zaten dejenere olmuş ise ne size yaramış oluyor, ne de tarihe... İşte bu sebeplerden dolayı Kudsi Ergüner de belirli bir istikamet tutturmak ya da içe kapanmakla ulaşabileceği, keşfedebileceği başka zevklerin yollarını kapamak istemiyor. Bunu o sınırları açmak, o sınırlardan geçmek olarak da özetlemek mümkün: “Ben kendi zevkimin —ki kendi zevkimi Türkiye’nin zevki olarak da kabul etmiyorum— içerisine asimile edebileceğim ya da ettiğim müzik ve müzisyenlerle çalışmalar yapmaya devam ediyorum.”
      <br/>
      <br/>
      “Müziğin fonksiyonu
      <br/>
      <br/>
      üzüntü olmalı”
      <br/>
      <br/>
      Neden müzik? Önemli bir sebebi var mıydı acaba? Misyon, zevk, sanat aşkı? Ney ile bu kadar yakın olmak ve üflemek için bir amaç gerekir miydi? “Ben öyle büyük iddiaların adamı değilim” diyor Kudsi Ergüner, sebebi ise yıllardır küçük insanların büyük iddiaların arkasına sığınarak senelerdir bu memleketi dolandırmış olmaları. Taç Mahal’dan söz açıyor sanatçı, “O kadar yıl Hindli müzisyenlerle çalıştım ve şimdi düşünüyorum da büyük bir zevk alıyormuşum, yani her şeyden önce bu bir zevk”. Sanatçıdan yaptığı müziğin fonksiyonunu öğrenmek istiyoruz ama o önce ‘fonksiyonu ne değildir’den başlıyor: “Bir kere eğlence değildir.” Kudsi Ergüner; müziğin bugünkü fonksiyonu dışında insanların iç dünyasında daha başka değerleri heyecanlandırabilsin ve de daha başka düşünce alemi uyandırabilsin; müzikle daha başka his ve heyecanları, üzüntüleri yaşayabilsin istiyor. Müziğin bugünkü algılandığı fonksiyonu olan eğlence ise, bazı realiteleri unutmayı sağlıyor.
      <br/>
      <br/>
      Ergüner ise genel kabulün tersine, müziğin insanlara hiç bir şeyi unutturmamasının yanı sıra, problemleri düşünüp hatta rahatsız, huzursuz etmesi gerektiğine inanıyor. Bir hadisi hatırlatarak, hapishanede olduğumuzun, insan olanın kendi tabiatı içerisinde bir mahkum olduğunun altını çiziyor. Eğlence diye algılanan müziğin, zindanı unutturan ve de zindanın ortamına uygun olmayan tarzda olduğunu belirtiyor; olması gerekense zindanda olası bir yaşama daha uygun olan garipliğin, hüznün, üzüntünün ve ‘buradan nasıl çıkabilirim’in en önde olduğu bir müzik veya düşünce ya da ruh hali.
      <br/>
      <br/>
      Blues, aynı zamanda İslam’ın da hüznü
      <br/>
      <br/>
      Blues’e, daha doğrusu Islam Blues’e gelince:  “Islam Blues”un Afro—Amerikan merkezli blues geleneğiyle hemen hiçbir bağı yok. Müziğin mistik atmosferine, ağıtsı yanına dayanarak bir tür “Islam Blues” adı koyulmuş. “İslamın hüznünü tasvir etmek diyebiliriz” diyor Kudsi Ergüner ve de ekliyor: “İslamın ezildiğine dair bir düşünce taşımıyorum, İslam kültürünün ezikliğini, doğuşundaki garipliği, zorlukları diyebiliriz sadece.” Bazı toplumların, bazı kesimleri itibariyle kendi yaşadıklarıyla bezenmiş bir alt kültür oluşturduklarının ama bu durumun Türkiye’de tam tersi olduğunun, en üstte olması ya da oluşturulması gereken kültürün, ters döndürülerek sanki ilk temel kültürümüz gibi algılandığının ve bunun da yanlış bir tutum olduğunun altını çiziyor Kudsi Ergüner ve ekliyor; “Bununla birlikte bahsettiğim alt kültürü Türkiye’de yaşayan da yok.”
      <br/>
      <br/>
      Albümdeki yedi uzun bestenin de sahibi Kudsi Ergüner, yeni albümde vokal kullanmasının niye hep sorulduğunu anlamadığını, bundan önceki bir kaç albümde daha vokal kullandığını söylüyor. Sufi müziğinde, müzik kadar şiirin de öneminden bahseden sanatçı bu yüzden, Hz. Muhammed’in doğduğu döneme geri gidip, ona yazılan övgü dolu şiirleri, onun hayatından kesitleri çoğu parçanın sözleri olarak kullanmış. Bu sözler de Yunus Balcıoğlu ve Halil Neciboğlu tarafından, Arapça olarak birer özgün kaside gibi söylenmiş.
      <br/>
      <br/>
      “Bizim insanımız en iyi
      <br/>
      <br/>
      etiketten anlıyor”
      <br/>
      <br/>
      “Şöhret bir beladır” diyen Kudsi Ergüner, bunun iyi bir şey olmadığını ve şöhret olmak istemediğini söylüyor. Yunus Emre albümü Fransa’da en iyi 50 albüm arasına girmesine rağmen, “Yurtdışında en başarılı sanatçımız Tarkan” sözlerinin kendisini nasıl etkilediğini soruyoruz. “Onlar başka, bizler başka” diyerek, kıymet bilinmeme diye bir rahatsızlık duymadığını, aksine verilmesi gereken bir kıymet varsa da —ki kıymetliysem diye soruyor— verildiğini ifade ediyor. “Türkiye’de olsaydınız nasıl bir Kudsi Ergüner olurdu?” sorumuza, varsayımları hiç düşünmediğinden cevabını da bizim vermemiz gerektiğini, sadece insanların yanlarında olanların kıymetini bilmediklerini, uzakta olanın ise çok kaliteli olduğunu sanmalarının yanlış bir bakış açısı olduğunu, bu tesbitin kendisi için geçerli olup olmadığını gerçekten bilmediğini söylüyor! “Bildiğiniz var mı?” deyince de, ünlü klarnetçi Mustafa Kandıralı’yı örnek veriyor: “Türkiye’nin elit tabakası mesela; her şeyi Avrupa’dan gördüğü için Amerikalı klarnetçi Benny Gutmeen’i daha iyi sanıyor, halbuki Gutmeen’in yanına gitseniz o da Mustafa Kandıralı’dan bahseder size, yani bizim içimizde olduğu, yakınımızda olduğu için kıymetini bilemiyoruz. Bizim insanımızın bir kısmı sanattan anladığı için takip ediyor, diğer kısmın en iyi anladığı ise etiket, işte onun için ben meşhur ya da şöhret olmak istemiyorum.” Avrupa’da yaşamasının sebebinin “hicret” olmadığını, kendisine göre sebepleri olduğunu söylüyor ve ekliyor; “Nasip işte”...
      <br/>
      <br/>
      okutmus@yahoo.com
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12908), [web.archive.org (arşiv bağlantısı)](http://web.archive.org/web/20060527220822/http://www.aksiyon.com.tr:80/detay.php?id=12908)
