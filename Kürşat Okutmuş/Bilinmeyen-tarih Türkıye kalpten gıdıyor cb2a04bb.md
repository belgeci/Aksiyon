# Türkıye "kalp"ten gıdıyor

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227030923im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030923im_/http://www.aksiyon.com.tr/resim/367/26.jpg" vspace="5"/>
  </p>
 </font>
 <font class="content">
  70’lerden bu güne değişmeye başlayan yemek kültürümüze sonradan giren ketçap, mayonez, salam ve sosis gibi ürünler, zaten ağır olan Anadolu mutfağının kalbe verdiği yorgunluk derecesini geçmişe benziyor: Kalp ölümlerinde kadınlarımız birinci, erkeklerimiz üçüncü sırada ve Türkiye her yıl kalp hastalıklarından dolayı tam 190 bin insanı kaybediyor
 </font>
 <br/>
 <p>
  <font class="content">
   Doktorlar bugüne kadar binlerce hastayı ameliyat etti. İnsanın en önemli hayat damarı olan kalplerine giden yolda sayısız çalışmalar yaptı. Buna rağmen tüm dünyada olduğu gibi Türkiye’de de meydana gelen ölümlü hastalıkların yüzde 40’ını yine kalp ve damar hastalıkları oluşturuyor. Bir tarafta dengesiz beslenme, sigara alışkanlığı, stres ve genetik yollarla meydana gelen kalp hastalıklarının umutsuzluğu; diğer tarafta da kalp yarasını, kalp hastalıklarını kendilerine düşman edinen ve duyguların merkezi kabul edilen kalbe müdahale eden cerrahların ‘duygusuzluğu’!..
   <br>
    <br>
     Kalpten ölümler birinci sırada!
     <br>
      <br>
       Trafik canavarı, namus cinayetleri, ekonomik kriz ve sosyal patlamaya rağmen, ülkemizde yemek kültürümüzün etkisiyle kalpten ölümler birinci sırada yer almaya devam ediyor. 2 milyon kroner kalp hastası bulunan Türkiye’de, 190 bin kişi her yıl kalp hastalıklarından ölüyor. İstatistikler, böyle giderse 2020 yılında bu sayının 300 bini aşacağını söylüyor. Florence Nightingale Hastanesi Kardiyoloji Uzmanı Doç. Dr. Saide Aytekin bu durumu şöyle açıklıyor: “Kalp hastalıkları aslında endüstrileşmiş toplumların hastalığı. Beslenme faktörleri, şişmanlığın, sigara kullanımının artışı, tansiyon, şeker hastalığı, bütün bunlar kalp hastalığı oluşumunu artıran etkenler. Bunlarla mücadele edilerek azaltılmaya çalışılmasına rağmen tüm dünyada kalp hastalıkları belirgin şekilde artmaya devam ediyor.”
       <br/>
       <br/>
       İnsanların, kalp hastalıklarının belirtileriyle birçok rahatsızlığı birbirine karıştırmalarını normal bulan doktorlar, safra kesesi ağrılarının bile göğüse vurabileceğini söylüyorlar. Fakat her halükarda; özellikle yorulduklarında, sinirlendiklerinde, yemek sonrasında göğüs bölgesinde sıkıntı hissi, yanma, batma, ağrı, sıkıştırma tarzında ve çarpıntı şikayetleri olanların, ritim düzensizliği hissedenlerin, nefesinde darlık ve sıkışma hisseden insanların mutlaka bir kalp hekimine başvurmaları gerektiğinin altını çiziyorlar.
       <br/>
       <br/>
       Ninelerimize göre tereyağsız pilav olmaz ama!..
       <br/>
       <br/>
       Anadolu’yu baştan başa gezebilir, bütün sofralara misafir olabilir ve hepsinden oldukça doymuş olarak kalkabilirsiniz! Bütün yemekler büyük ihtimalle siyah ettendir ve bol tereyağıyla yapılmıştır. Bol yağ kullanmamak cimrilikle eş değerdir çünkü. Zeytinyağlı mamüller ve beyaz et ise, hem pek rağbet görmez, hem de tadımlık olarak ikram edilir. Aksi halde ‘zeytinyağlılarla doyurmuş milleti’ dedikodusu alır başını gider.  Ama gelin görün ki, tıp bu samimi ve içten misafirperverliğe pek de sıcak bakmıyor. Türkiye bu anlamda iki farklı kültürün etkisinde. Batıda zeytinyağlı hafif yemekler tercih edilirken, doğu kültürünün yemeklerinde bol yağ ve et belirleyici olmaya devam ediyor. Tabii bu da kalp hastalıklarının bu bölgelerde daha yoğun yaşanması anlamına geliyor. Doğuda risk fazla iken, batıda değişmeye başlayan yemek anlayışı da bu bölgelerdeki kalp krizi riskini artırıyor. Büyükşehirleri etkisi altına alan fast food türü beslenme yöntemi, zamandan kazandırsa bile sağlık anlamında pek çok olumsuzluğu da beraberinde getiriyor. Kolay sindirilmeyen yemekler ağırlık yapıyor, vücudun doğal dengesini bozuyor.
       <br/>
       <br/>
       Anadolu mutfağını özleyipte bulamayan büyükşehir insanı hayatın ve kentin kargaşasından olsa gerek, sağlık açısından handikap olan fast—food’un kucağında buluyor kendini. Fast—food denilen bu “ayakta atıştırma” kültürü ise; yetiştirilme, muhafaza edilme, pişirilme ve yenme süreleriyle sağlık açısından büyük bir risk anlamına geliyor. Özellikle 70’lerden bu güne değişmeye başlayan yemek kültürümüze sonradan giren ketçap, mayonez, salam ve sosis gibi ürünler, zaten ağın olan Anadolu mutfağının kalbe verdiği yorgunluk derecesini geçmişe benziyor : Kalp ölümlerinde kadınlarımız birinci, erkeklerimiz üçüncü sırada ve Türkiye her yıl kalp hastalıklarından dolayı tam 190 bin insanı kaybediyor.
       <br/>
       <br/>
       Irklar, toplumlar ve yaşanılan bölgeye göre, hastalıkların görülme oranlarında değişiklikler meydana geldiğini söyleyen Memorial Hastanesi’nden Dr. Deniz Şener ve Dr. Murat Beyaz, Türklerde HDL oranının düşük olduğuna dikkat çekiyorlar. HDL’yi, damarlarda oluşan kolesterolün damar civarından ayrılarak dolaşıma kavuşmasını ve bu şekilde vücutta yok edilmesini sağlayan faydalı kolesterol türü olarak açıklayan Dr. Deniz Şener, bunun Türklerde düşük olmasının nedenini ise şöyle açıklıyor: “Toplum olarak beslenme alışkanlıklarımız maalesef iyi değil. Hayvansal kökenli gıdaları çok fazla tüketiyoruz. Hâlâ belirli yaşın üzerindeki annelerimiz, teyzelerimiz, ninelerimiz tereyağı konmayan pilavın lezzetli olmadığını; et konmayan yemeklerin tatsız olduğunu düşünürler.”
       <br/>
       <br/>
       ‘Kalp’te Avrupa
       <br/>
       <br/>
       birincisi olduk
       <br/>
       <br/>
       Türkiye bir çok alanda Avrupa’nın kapısından geri dönmek zorunda kalırken, nüfusunun çoğunluğunu oluşturan gençleriyle kalp krizinde birinci olarak Avrupa’yı açık ara geride bırakmayı başardı. Yedi coğrafi bölgedeki 59 yerleşim biriminde yapılan araştırmaya göre, Avrupa’da koroner kalp hastalıklarına bağlı ölümlerde kadınlarda birinci, erkeklerde ise üçüncü sıradayız. Türk Kardiyoloji Derneği’nin 1990’dan beri sürdürdüğü ve Türkiye’de bugüne kadar yapılan en kapsamlı araştırma olan TEKHARF (Türk Erişkinlerinde Kalp Hastalığı ve Risk Faktörleri) çalışması, kalp ve damar hastalıklarından ölümlerin her yıl yüzde beş oranında arttığını ortaya koyuyor. Türk Kardiyoloji Derneği Başkanı Prof. Dr. Altan Onat ise, olayın vehametini daha da büyütecek bir açıklama yaparak, Türkiye’deki ölümlerin yarısının kalp ve damar hastalıklarından kaynaklandığını söylüyor. Ayrıca nüfusumuzun, gelişmekte olan ülkelerde olduğu gibi genç oluşuna dikkat çeken Prof. Dr. Onat, buna rağmen kalp ve damar hastalıklarına bağlı ölümlerin, yaşlı nüfusa sahip ülkelerdeki kadar yüksek çıkmasının hem bugün, hem de gelecek için kaygı verici olduğunu vurguluyor.
       <br/>
       <br/>
       Kalp cerrahlarının oluşturduğu Miyokard İnfarktüsü Kulübü’nün (Mİ), hastanelerin acil servislerinde kalp krizi tanısı konulan hastalar üzerinde yaptığı ve bir yıl süren “Türkiye Akut Miyokard İnfarktüsü” (TÜMAR) başlıklı araştırmanın sonuçlarında ise, sigara birinci düşman olarak gösteriliyor. Bu araştırma, İstanbul’dan İzmir’e, Diyarbakır’dan Trabzon’a kadar bütün ülkeyi içerecek şekilde, 52 merkeze kalp problemiyle başvuran ve yüzde 80’ini erkeklerin oluşturduğu 3 bin 358 hastayı kapsıyor. Türk insanının Avrupalılar’a göre daha genç yaşta kalp krizi geçirdiğinin tespit edildiği araştırma hakkında bilgi veren İstanbul Üniversitesi Cerrahpaşa Tıp Fakültesi Kardiyoloji Anabilim Dalı öğretim üyesi Prof. Zeki Öngen, kalp krizi tanısı konulanların yaş ortalamasının erkeklerde 56, kadınlarda ise 64 olduğunu söylüyor.
       <br/>
       <br/>
       Teknolojide de öndeyiz
       <br/>
       <br/>
       Kalp cerrahisi alanında Türkiye dünyadaki gelişmeleri en yakından takip eden ülkelerden biri olma özelliğini sürdürüyor. Hem dünya çapında söz sahibi olan cerrahları yetiştiriyor, hem de içinden çıkardığı beyinler kalp alanında bir çok yeni buluşa imza atıyor. Kalp ameliyatları konusunda Türkiye’de yapılamayan hemen hiç bir ameliyat yok. Buna rağmen ölümlerde azalmanın olmaması, dengeli beslenme kültürünün olmamasıyla açıklanabilir ancak. Çünkü hastalığın tedavisi konusunda hiçbir sorun yaşanmıyor.
       <br/>
       <br/>
       Anlayışlı ol, kalbin de seni anlasın!
       <br/>
       <br/>
       Ekonomik sorunlar ve stres dolaylı da olsa kalbi etkiliyor. Bilim adamları, olumlu davranış içinde olan kişilerde kalp hastalıkları riskinin azaldığını söylüyor çünkü. Olumlu davranış gösteren kişilerde stres hormonlarının düştüğüne değinen uzmanlar, bunun kalp hastalıklarını önlemede önemli rolü olduğunu belirtiyor. John Hopkins Enstitüsü’nde yapılan araştırmada, bu özellikteki kişilerde, ortalama 7 yıl içinde ani ölümler, kalp krizi, göğüs ağrıları ve bu durumdan doğacak olan cerrahi uygulamaların azaldığı tesbit edilmiş. Araştırmacılar, olumlu davranışın gücünü, deneklerde, kalp hastalıklarının geleneksel risk faktörleri olan yüksek kolesterol, aşırı kilo ve sigara tüketimi oranı ile birlikte hesaplamış.
       <br/>
       <br/>
       Bari çocuklarımızı kurtaralım!
       <br/>
       <br/>
       Türk Kalp Vakfı'nın, “www. tkv. org.tr” adlı internet sitesinde, bilimsel çalışmaların, belirli koşulların ve yaşam biçimlerinin kalp krizi tehlikesini artırdığı ve bu koşullar değiştirilirse kalp krizlerinin de azaltılıp önlenebileceği vurgulanıyor. Özellikle çocuklara erken yaşlardan itibaren sağlıklı beslenme ve yaşama alışkanlıklarının kazandırılmasının, onlara uzun ve sağlıklı bir ömür hazırlayacağına dikkat çekilen sitede, kalp krizinin önlenmesi için bir çok öneriye yer veriliyor.
       <br/>
       <br/>
       Uzmanlar dengesiz beslenmenin, gerekli olandan çok yeme ve yalnızca belirli besinlere ağırlık verilmesi sonucunda oluştuğunu söylüyor ve doğru beslenme için, derin bilgilere ve karmaşık hesaplara gerek olmadığının altını çiziyorlar. Başlıca besinlerin temel bileşimini öğrenmenin, en iyi nasıl saklanabileceklerini ve pişirilebileceklerini bilmenin zor olmadığı gibi, yeterli olacağı vurgulanıyor. Örneğin; çok sık yenen bifteğin yerini duruma göre tavuk eti, balık ve öbür beyaz etler almalı. Etler; ekmek, patates ve başka uygun sebzelerle birlikte yenmeli gibi...
       <br/>
       <br/>
       Bazı Batı ülkelerinde kahvaltının öğle yemeğinin yerini alan başlı başına bir öğün olduğuna dikkat çeken uzmanlar, kahvaltıyı dışarı çıkmadan önce aceleyle yudumlanan kahve yerine; süt, ekmek, bal ya da reçel ve isteğe göre biraz meyve ile yapmanın daha yerinde olacağını söylüyorlar. Ayrıca; öğle ve akşam yemekleri arasındaki vaktin, bir ikindi kahvaltısıyla bölünebileceğini, ikindi kahvaltısında ise isteğe göre çay, tatlı, meyve ya da dondurma yenilebileceğini de unutmamak gerekiyor.
       <br/>
       <br/>
       Ucuz ve dengeli beslenmenin yolları...
       <br/>
       <br/>
       Ülkemizde yaşanan ekonomik kriz dolayısıyla dengeli beslenme konusunda bir çalışma yapan Sağlık Bakanlığı ise, düşük gelirli ailelere, dengeli beslenebilmeleri için bal yerine pekmezi, muz yerine elmayı, pirinç yerine bulguru, kıyma yerine de mercimeği seçmelerini öneriyor. Etin, yumurta ve kurubaklagillerden çok daha pahalı olduğu, vücut için gereken proteinin, yumurtadan etin yarı fiyatına, kuru nohuttan beşte bir fiyatına sağlanabileceği vurgulanıyor ve şu bilgiler veriliyor: Pekmez, baldan daha besleyici; elma, muzun besin değerinde; yapraklı marul, göbeklisinden besleyici; bulgur, pirinçten daha besleyici; istavrit, lüferin besin değerinde; yumurta, et değerinde ve bunların hepsinin fiyatı diğerlerinden daha ucuz! Mercimek, kıyma (et) kadar besleyici; fiyatı çok daha ucuz. Mevsimlik sebze ve meyve, turfanda sebze ve meyveden daha besleyici; fiyatı çok daha ucuz. Süt, gazoz veya koladan çok daha besleyici; fiyatı daha ucuz. Ekmek; etimek, grissini gibi ürünlerle aynı değerde, fiyatı çok daha ucuz!..
       <br/>
       <br/>
       Anlaşılan o ki, yeni dünya düzenine ve ülke ekonomisine daha fazla dayanamayan kalplerimiz, üstüne bir de ülkemizin yemek kültürü eklenince ‘dayanamam’ sinyalleri veriyor. Ülkenin belirgin sıkıntılarını ve stres kaynaklarını yakın bir zamanda halledemeyeceğimizden ve artık “Can boğazdan gelir” atasözünü güncelleştirip “can ve kalp sağlığı, dengeli beslenmeden geçer”i kullanmak gerekiyor.
       <br/>
       <br/>
       KADINLARDA BİRİNCİ,
       <br/>
       <br/>
       ERKEKLERDE ÜÇÜNCÜYÜZ
       <br/>
       <br/>
       Avrupa’daki kalp ve damar hastalıklarına bağlı ölüm oranları (45—74 yaşta)
       <br/>
       <br/>
       KADINLARDA :
       <br/>
       <br/>
       1. TÜRKİYE:         Yüz binde 445
       <br/>
       <br/>
       2. UKRAYNA:         Yüz binde 342
       <br/>
       <br/>
       3. LETONYA:         Yüz binde 320
       <br/>
       <br/>
       4. LİTVANYA:         Yüz binde 298
       <br/>
       <br/>
       5. RUSYA:         Yüz binde 288
       <br/>
       <br/>
       ERKEKLERDE :
       <br/>
       <br/>
       1. LETONYA:         Yüz binde 907
       <br/>
       <br/>
       2. ESTONYA:         Yüz binde 879
       <br/>
       <br/>
       3. TÜRKİYE:         Yüz binde 840
       <br/>
       <br/>
       4. LİTVANYA:         Yüz binde 814
       <br/>
       <br/>
       5. RUSYA:         Yüz binde 767
       <br/>
       <br/>
       Uzmanlar ev hanımlarına sesleniyor:
       <br/>
       <br/>
       Mutfağınıza sahip çıkın!
       <br/>
       <br/>
       — Toplum olarak beslenme tarzını değiştirmeyi başarabilen ve ortalama kolesterol düzeyi düşen toplumlarda kalp damar hastalığı sıklığı azalmıştır.
       <br/>
       <br/>
       — Katı yağlarda doymuş yağlar, sıvı yağlarda doymamış yağlar fazladır. Diyetteki doymuş yağlar, kolesterol düzeyini artırır. Doymuş yağlar en fazla hayvansal yağlarda bulunur. Koyun eti, sığır eti, yağlı sütten yapılmış süt ürünleri, sert margarinler doymuş yağların en çok bulunduğu besinlerdir. Sıvı yağlarda ise doymamış yağ asitleri bulunur. Ayçiçeği yağı, mısırözü yağı gibi yağlarda çoklu doymamış yağ asitleri, zeytinyağında da tekli doymamış yağ asitleri bulunur.
       <br/>
       <br/>
       — Günlük toplam kalorinin yüzde 30’u yağlardan alınmalıdır. Bu miktar erkek için günde 55—70 gram, kadın için 50—60 gram yağ demektir. Sosis, salam, sucuk gibi işlenmiş et ürünleri doymuş yağları fazla içerdiğinden az tüketilmelidir. Tavuk, hindi ve balık eti, koyun ve sığır etine tercih edilmeli. Kızartma yerine ızgara, haşlama, buğulama gibi pişirme şekilleri kullanılmalıdır.
       <br/>
       <br/>
       — Balık eti kalp sağlığı açısından en yararlı ettir. Ancak balık yağını ilaç olarak almak doktorunuz tarafından tedavi olarak verilmemişse önerilmez.
       <br/>
       <br/>
       — Tahıl, sebze ve meyve tüketimi artırılmalıdır. Bu besinler yağda fakir, vitamin ve posada zengindir. Eriyebilen posanın kolesterolü düşürdüğü çeşitli araştırmalarda tesbit edilmiştir. Yulaf, çavdar, fasulye, bezelye, pirinç kabuğu, turunçgiller ve çilek eriyebilen posa yönünden zengindir. Kepek, havuç, turp, lahana, karnabahar, meyve kabukları ise erimeyen posa içerirler, bu tür posanın kolesterol üzerine etkisi yoktur, ancak bağırsakların normal çalışmasını sağlar.
       <br/>
       <br/>
       — Tam yağlı sütten hazırlanmış süt ürünleri yerine az yağlı veya yağsız sütten hazırlananlar tercih edilmelidir. Eti az yiyen kişilerin peyniri fazla tükettikleri görülmüştür. Ülkemizde sık tüketilen tam yağlı beyaz peynir ve kaşar peynirinde doymuş yağ oranı yüksektir. Az yağlı peynir ve yoğurtlar tercih edilmelidir.
       <br/>
       <br/>
       — Pasta, krema, dondurma çoğunlukla doymuş yağlar ve yumurta sarısı içerdiğinden az tüketilmelidir. Haftada 3 veya 4’en fazla yumurta yenmemelidir. Yumurta sarısında kolesterol daha fazladır. Beyazı ise protein içerdiğinden daha çok tüketilebilir.
       <br/>
       <br/>
       — Kolesterol yüksekliği büyük ölçüde çağımızın yaşam tarzına ve yanlış beslenmeye bağlı olarak ortaya çıkmış olduğundan doğru beslenme ve diğer yaşam tarzı çocukluk yaşlarından başlayarak uygulanmalı ve hayat boyu sürdürülmelidir.
       <br/>
       <br/>
       Dengeli beslenme kanserden de koruyor
       <br/>
       <br/>
       Beslenme uzmanı Prof. Dr. Ayşe Baysal dengeli beslenmede “13 Altın Kural”ı şöyle sıralıyor:
       <br/>
       <br/>
       Tütün kullanmayın, yağ alımını azaltın. Yağ miktarını günlük enerjinin yüzde 25’i oranında tutun. Yağı yakmadan yemeklere doğrudan katın. Yağlı et ve et ürünleri yerine yağı az beyaz et tercih edin. Boya uygun beden ağırlığını dengede tutun. Beden Kitle İndeksi’ni (kilonun, boyun metre bazında karesine bölünmesiyle elde ediliyor) 18.5—25 arasında tutun. İlerleyen yaşlarda da 27’nin üzerine çıkarmayın. Günlük beslenmede saflaştırılmış tahıl ürünleri ve kuru baklagillere yer verin. Beyaz pirinç yerine bulgur, beyaz ekmek yerine çavdar, yulaf gibi esmer olanları tercih edin. Günlük sebze ve meyve tüketimini artırın. Tuzlanmış, tütsülenmiş, dumanlanmış yiyeceklerden sakının, günlük tuz alımını 5 gramın altına indirin. Yağda kızartılmış veya  doğrudan ateşte pişirilmiş yiyeceklerin alımını azaltın. Bu tür yiyecekleri haftada birden fazla yemeyin. Yarım yağlı ve yağsız süt ürünleri kullanarak kalsiyum alımını artırın. Günlük 2 bardak civarında yoğurt tüketin. Alkollü içeceklerden sakının. Günlük 1.5 litre su ve sıvı alın. Güneş ışınlarının dik geldiği yaz aylarında güneşle temastan sakının. Düzenli fiziksel aktiviteyi yaşam boyu sürdürün. Her türlü besinin iyi yıkanmış ve temiz olmasına özen gösterin.
       <br/>
       <br/>
       E—Posta: kursadokutmus@mynet.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12278), [web.archive.org (arşiv bağlantısı)](http://web.archive.org/web/20050227030923/http://www.aksiyon.com.tr:80/detay.php?id=12278)
