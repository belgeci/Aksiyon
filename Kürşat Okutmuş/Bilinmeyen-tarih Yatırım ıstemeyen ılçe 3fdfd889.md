# Yatırım ıstemeyen ılçe

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227160809im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227160809im_/http://www.aksiyon.com.tr/resim/355/52.jpg" vspace="5"/>
  </p>
 </font>
 <font class="content">
  Bağlı olduğu ilden daha çok konuşulan ilçelerden biri olan Çorlu, Trakya bölgesinin en büyük yerleşim merkezi. Halk arasında Çorlu adının çorak, işe yaramaz anlamındaki ‘çor’ veya ‘çur’dan kaynaklandığı söylense de gerçek hiçte öyle değil! Sosyo-ekonomik gelişme açısından Çorlu, Türkiye genelinde 16. sırada çünkü.
 </font>
 <br/>
 <p>
  <font class="content">
   Şehirleşme oranı yüzde 71.6, sanayide çalışanlarının toplam istihdamdaki yeri ise yüzde 23 ve Çorlu il olması beklenen 57 ilçe arasında ilk beşte yer alıyor. İlçenin sanayi ve ticaret açısından bu denli öne çıkmasında ulaşım kolaylığı önemli rol oynuyor. E-5 ve TEM yolu, Avrupa’ya açılan demiryolu, Marmara Ereğlisi ve Tekirdağ limanı, Çorlu’yu yatırımcılar açısından cazip hale getiriyor. Bu özelliğinin yanısıra, Çorlu Havaalanı, Avrupa (Trakya) Serbest Bölgesi gibi dev yatırımlar ilçeye olan ilgiyi canlı tutuyor ve ilçe sürekli göç almaya devam ediyor.
   <br>
    <br>
     Makam odasında ağlayanlar!
     <br>
      <br>
       Deprem ve ekonomik krizden sonra bütün Türkiye kaynarken Çorlu’da durum nasıldı acaba? “Ekonomik kriz Çorlu’yu da etkilemiştir. Özellikle dericiler, 110 mevcut deri fabrikasından tam kapasite ile ancak 18’i çalışmaktadır. Tekstilde de öyle, işçi çıkarımı haddinden fazla.” Çorlu Belediye Başkanı Dr. Rauf Çetiner’in son durum hakkındaki söyleyecekleri bunlardan ibaret değil; su ve emlak vergilerini toplamakta zorluk çektiklerini; iş talebinde bulunan insanların her geçen gün arttığını ekliyor başkan. Öyle ki okul kitaplarını alamadım diye gelenler, ağlayanlar, yalvaranlar varmış makam odasında.
       <br/>
       <br/>
       “En pis sanayi Çorlu’da”!..
       <br/>
       <br/>
       “Deprem olmasa ve ekonomik kriz yaşanmasaydı bugün Çorlu il olmuştu.” Bu bütün Çorluluların üzüntüsü olduğu kadar biraz da ortak avuntusu! Prof. Dr. H. Erman Tulgar “Çorlu biz daha çocukken vilayet olması için çırpındığımız yerdi” diyerek Çorlu’nun il yapılmamasını gecikmiş bir karar olarak değerlendiriyor. İl olmak için bu kadar çırpınan bir yerleşim merkezi, olsa olsa yıllardır hiç bir yatırım yapılmadığından ya da kaynak bulamayışından yakınıyordur diye düşünürsünüz ama değil, Çorlu’da tam tersi. Başkan Dr. Rauf Çetiner, kapasitemiz tam doldu diyor; “Çorlu daha fazla sanayiyi kaldıramaz. Avrupa Serbest Bölgesi de 4-5 yıl içerisinde tamamlanmış ve tam kapasiteyle işlemeye başlamış olacak, bu da buradaki yatırımların ve büyümenin son durağı olmalı.” Türkiye’de alışık olmadığımız bir istek bu, işte onun için soruyoruz: “Neden?” “Sanayileşmenin işçi istihdamı dışında bize hiç bir faydası yok, hatta kente zararı var. Çöpüyle, kirliliğiyle biz uğraşıyoruz, sularımızı tüketiyorlar, doğayı-çevreyi kirlettiler, hiç birinin arıtması yok,  olsa bile ancak denetleneceği zaman çalıştırılıyor. Bütün dereler ve Ergene havzası kirlenmiştirBu fabrikaların kayıtları da genellikle İstanbul’da, vergiler de tabii olarak İstanbul’a gidiyor. Sanayi kuruluşları kurulduğu yere vergi öder diye yasa çıkarsa biz bundan fayda görmüş oluruz.” Çorlulu gazeteci Yalçın Bayer de başkanı destekliyor ve sağlıksız sanayileşmeye dikkat çekiyor; “Boyalı tekstil sanayii ile deri fabrikaları Çorlu Deresi ile Ergene’yi zehirleyip açık bir kanalizasyon haline getirdi. İnanın Türkiye’nin en pis sanayii         Çorlu-Çerkezköy-Lüleburgaz-Kınalıköprü ile Muratlı arasında yerleşmiş konumda.” Bu itiraflardan yola çıkarak bir tesbitte bulunabiliriz artık; demek ki bir yerleşim merkezi için yatırım her şey demek değilmiş; Prof. Dr. Ali Alpaslan da memleketinin eski havasını ve güzelliğini kaybettiğini ve düzeltilmesi için bilimsel çalışmalar gerektiğini söylüyor. Prof. Dr. Birol Emil ise, 50 yıl öncesinden hatırladığı Çorlu ile şimdiki Çorlu arasındaki en büyük farkın tabiatın katledilmesi olduğunu söylüyor, ayrıca yatırımın önemli olduğunu ve artık bu kadarının yettiğinin, bundan sonra daha farklı şeyler üzerinde çalışılması gerektiğinin altını çiziyor, çünkü ‘eğer bir şehir kendi kültürüne sahip çıkmazsa sadece modernleşmiş bir kabile olur’.
       <br/>
       <br/>
       İki radyosu, 6 yerel gazetesi, 4 büyük alışveriş merkezi, Trakya Üniversitesi’nin Meslek Yüksek Okulu ile Mühendislik Fakültesi ve en önemlisi 609 fabrikası ile Çorlu Trakya’nın en yoğun merkezi olma özelliğini korumaya devam ediyor. Her ne kadar fabrikalar tam kapasiteyle çalışmasa da Çorlulunun geleceği garanti gibi görünüyor. Ama şimdilik biraz sıkıntılılar.
       <br/>
       <br/>
       okutmus@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12832), [web.archive.org (arşiv bağlantısı)](http://web.archive.org/web/20050227160809/http://www.aksiyon.com.tr:80/detay.php?id=12832)
