# O sımıt Bobı’nın hakkı

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227161017im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161017im_/http://www.aksiyon.com.tr/resim/353/14.jpg" vspace="5"/>
  </p>
 </font>
 <font class="content">
  Göçebe bir toplum olduğumuzda da köpekler en iyi dostlarımızdı, yerleşik düzene ayak uydurmaya başladığımızda da; bütün küçük kentlerde, köy ve meralarda kapının en asil bekçisiydi köpekler: Evin, bağın, bahçenin, ağaçların, tarlanın, hasatın, hayvanların ve hatta yaşlıların ve de çocukların teslim edildiği dostlardı onlar.
 </font>
 <br/>
 <p>
  <font class="content">
   Özel zevklerin, her türlü avcılığın, maceraperestliğin, dağlara bayırlara tırmanarak çadırlarla kamp hayatı yaşamanın ve de gezgin insanların hem bir bakıma faaliyetlerinin sağlayıcılarıdıydılar, hem de daim ve sadık dostlarıydılar. Ne zaman ki insanlar şehrin yollarına düşüp apartmanlarla tanışır oldu, işte o zaman köpekler de ‘gereksiz’, ‘murdar’, ‘pis’ ve ‘hastalık sebebi’ sayılarak hayatın içinden dışlanır oldular. Peki bu haksızlık değil miydi?
   <br>
    <br>
     “Köpekler ısırılacak adamı bilmiyorlar”
     <br>
      <br>
       Köşe yazarlarının kimi savundu onları, kimi ise çeşitli önlemlerin alınmasından bahsetti. Diğer yazarların yanı sıra öne çıkan iki isim vardı ki; onlar da köpeklerin daim dostluğu görevini üstlenmiş Bekir Coşkun ile sokak köpeklerinin gereksiz ve rahatsız edici olduğunu savunan Hıncal Uluç’tu!.. Çalıştıkları gazetelerin köşelerine taşınan bu tartışmalar belki de bu konunun gündemde kalmasını sağladı.
       <br/>
       <br/>
       İşte o günlerde sokak köpeklerinin saldırısına uğrayan ünlü yazar Orhan Pamuk, köpeklerin yaşamlarına son verilmesi gerektiğini düşünenlere malzeme olmamak için şu açıklamayı yapmıştı: “Sokak köpekleri İstanbul kimliğinin bir parçasıdır. Köpekler beni ısırınca biraz kızdım. Şimdi bu komik ve tatsız olayın, bütün köpekler itlaf edilsin diyenler tarafından kullanılmasını istemiyorum. Bence bütün İstanbul’daki köpekler yaşamaya devam etmeli, ama belediyeler onların aşısını yapmalı...”
       <br/>
       <br/>
       “Bunları yavaş yavaş imha ettirdim”
       <br/>
       <br/>
       Sokak köpeklerinin ‘zehirleme’ yoluyla yok edilme ya da azaltma işlemleri yıllardan beri açık açık söylenmese de kullanılan bir yöntem; Dünya Sağlık Örgütü bu konuda hazırladığı raporda bir tesbite yer veriyor: “Zehirleme kısa vadede belki sahipsiz köpek nüfusunu biraz azaltabilir fakat hiç bir zaman bütün köpekler yok edilemez. Eğer zehirleme işe yarasaydı İstanbul’un sahipsiz köpek nüfusu asırlar evvel yok olmuştu.” Bu rapordan yola çıkarak geçmişte İstanbul’da bir çok köpek soykırımının yapıldığı varsayımına ulaşmamız mümkün, ki biraz araştırdığınızda önünüze bu bilgiler zaten çıkıyor: İstanbul köpekleri ilk toplu sürgünlerinden birini 19. yüzyılın ilk çeyreğinde, İkinci Mahmud zamanında yaşamış; topluca adaya tıkılan köpekler hakkında halk uğursuzluk olur diye konuşmaya başlayınca köpekler tekrar geriye getirtilmiş. Yıl 1910’u gösterdiğinde de İstanbul ‘Şehremini’ yani Belediye Başkanı Suphi Bey köpek problemini çözmek için kolları sıvamış ve İstanbul’daki bütün köpeklerin yeniden Hayırsızada’ya yollanmasını emretmiş; öyle ki 80 bin köpeğin feryadı söylendiğine göre geceleri İstanbul’dan bile işitilir imiş, bir kaç gün içinde de zaten sesler kesilmiş, köpekler adada açlıktan birbirini parçalayarak ölmüşler. Suphi Bey’in tam olarak çözemediği bu problemi ve katliamı diğer bir belediye başkanı olan Operatör Cemil Paşa (Topuzlu) da devam ettirmiş, bu paşa seneler sonra çıkarttığı ‘80 Yıllık Hatıralarım’ adlı kitabında kendi döneminden şu notlara yer vermiş: “Belediye başkanlığına tayinim sırasında 30 bine yakın köpek buldum, bunları yavaş yavaş imha ettirdim..”
       <br/>
       <br/>
       Bugün özel konakların, malikânelerin, gerçekten hayvan(köpek)severlerin ve bir de ne yazık ki ihtiyaç sahiplerinin dışında hiç bir yerde kabul görmeyen köpekler nasıl, nerede ve hangi koşullarda yaşayacaklardı; ziyaret ettiğimiz Bakırköy Köpek Hastanesinde işte bunları konuştuk...
       <br/>
       <br/>
       Köpekler için özel tim
       <br/>
       <br/>
       Bakırköy Köpek Hastanesinde dördü veteriner hekim olmak üzere 22 görevli var; yakalama timleri, temizlikçiler, bakıcılar olmak üzere çeşitli görevleri olan bu 22 kişi hayatlarının büyük bölümünü köpeklerle geçiriyorlar. Hastanenin müdürlük görevini üstlenen Murat Bekhan’ı, Bakırköy Belediyesi Veteriner Hekimi Narin Başgül’ü ve diğer hekimler Sibel Keleş’i, Zinnet Patan’ı her an bir köpeğin derdiyle uğraşırken bulabilirsiniz. Şikayet telefonları sayesinde yakalanan köpekler özel bir tim vasıtasıyla hastaneye getirtiliyorlar. Geldikleri andan itibaren kesinlikle uygulanan prosedürler var; ilk önce yakalandığı yer, tarih ve şikayet sahibi ile birlikte köpeğin ırk ve benzeri özelliklerinin yer aldığı tasma takılıyor, dışarıda edindiği hastalıkları içeriye sokmamak için hekimler tarafından karantina aşıları yapılarak üniteye çeşitli hastalıkların girmesi engelleniyor ve herhangi bir rahatsızlığı yoksa da 10 gün içerisinde kısırlaştırılarak diğer bölgeye yani sağlıklı köpeklerin olduğu yere yerleştiriliyor. Hekimlerden öğrendiğimize göre buraya getirtilen köpekler ne kadar saldırgan olurlarsa olsunlar burada enteresan bir şekilde uysallaşıp, bölgeyi ve yaşadıkları yeri dahi sahiplenmeye başlıyorlar. Hekimlerin dikkatini çeken diğer bir ilginç davranış ise getirilen köpek hangi hekim tarafından bakılmışsa o köpek o hekime karşı farklı bir davranış içerisine giriyor. Gelen köpeklerde gözlemlenen hastalıklar yaz aylarında yüzde 80 uyuz, kene gibi parazitler, yüzde 20 de trafik kazaları ve benzeri kazalarla oluşan kırıklardan oluşuyor. Kış aylarında ise üşütmeye dayalı iç hastalıklar daha yoğunlukta çıkıyor.
       <br/>
       <br/>
       Kaçak etler ziyafeti sağlıyor
       <br/>
       <br/>
       Köpeklerin doyurulmalarına gelince; yetişkinlerde günde bir öğün, yavrular ve güçsüz olanlarda da ihtiyaca göre değişiyor. Pekala bu kadar köpek nasıl doyuruluyor? En çok restoran artıkları, ekmek fırınları ve askeriyelerden alınan bayat ekmeklerle doyurmaya çalışıyor yetkililer. En kötü ihtimalle de alınan ekmekler kuru mama ile karıştırılarak yediriliyor fakat bu karışım oldukça pahalıya mal oluyor. Köpeklere hiç mi ziyafet yok, tabii ki var: Belediyenin yakaladığı kaçak etler eğer köpeklere yedirilebilecek derecede sağlıklı ise pişirilerek özel kaplar eşliğinde sunuluyor, tabii ki o gün köpeklerin havası da farklı oluyormuş, davranışları da; yani bir nevi bu etler yakalanmasa da kasaplara ulaşsa insanlar tarafından tüketilecek. Fakat hem bizim hem de köpeklerin şansı yaver gidiyor ve her iki taraf için de olumlu bir sonuç ortaya çıkmış oluyor. Burada barınmak zorunda kalan köpeklerin cins ayrımlarına gelince; yüzde 99’u nonbreed yani hiç bir ırkı olmayan, hiç bir sınıflandırmaya uymayan köpeklerden oluşuyor, yüzde 1 yani çok küçük bir bölüm de teriyer, koli ve çok nadiren kangal olabiliyor.
       <br/>
       <br/>
       Sahiplendirme projesi Bobi’nin hakkı
       <br/>
       <br/>
       Yaklaşık yedi aydır Galeria alışveriş merkezinde gerçekleştirilen bir çalışma bu; her cumartesi—pazar günleri YKM mağazası önüne; temizlenmiş—süslenmiş ve hatta kuaförün elinde şekilden şekile girmiş yavru köpeklerle dolu bir stant kuruluyor. Ama beğenilen köpeğe sahip olmak biraz zor, adeta çocuk sahibi olurcasına prosedür ve kontrol yoğunluğu yaşanıyor bu sahiplenmede. Misal; bir köpeğe talip olan kişiler arasında ev ve iş özellikleri göz önünde bulundurularak yapılan seçim sonrası, köpeği sahiplenmeye hak kazanan kişi belirli bir süre Köpek Hastanesinde aralıklı zamanlarla gelip karnını doyurup, ziyaret ediyor ve böylelikle de bu isteğinin ciddi olup olmadığı belli oluyor. Hatta bu işlemlerden sonra sahiplenilen köpek ve sahiplenen kişi yine yetkililer tarafından aralıklarla gidip gelme usulüyle gözleniyor. Görülen olumsuzluklar olursa köpek geri alınabiliyor. Verilen rakamlardan yüzde 60 düzeyinde geri alındığını öğreniyoruz. Bugüne kadar sahiplenilen köpek sayısı ise 275. Bu tür çalışmalarla beraber İstanbul’un asırlık sorunu belki bir nebze olsun hafiflemiş oluyor.
       <br/>
       <br/>
       Kemalettin Tuğcu’ya ait bir sahne vardır; ‘Bobi’nin hakkı’ sahnesi: İlkokul öğrencisi küçük kızımız ailesine destek olmak için okuldan sonra simit satar. Öğretmeni bir gün çalışkan öğrencisini simit satarken görünce üzülür, bir simit almak ister. Aksilik ya, simit yere düşüp çamurlanır. O zaman, iyi yürekli öğretmen onun da parasını ödemek ister. Ama altın kalpli, dürüst ve çalışkan kızımız, parayı geri çevirir, yanıbaşındaki sevgili köpeğini gösterir: ‘Efendim, o simit Bobi’nin hakkı!’
       <br/>
       <br/>
       e—mail: okutmus@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12866), [web.archive.org (arşiv bağlantısı)](http://web.archive.org/web/20050227161017/http://www.aksiyon.com.tr:80/detay.php?id=12866)
