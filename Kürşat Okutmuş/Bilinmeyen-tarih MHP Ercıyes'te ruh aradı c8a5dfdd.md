# MHP Ercıyes'te ruh aradı

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227092633im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227092633im_/http://www.aksiyon.com.tr/resim/349/20.jpg" vspace="5"/>
  </p>
 </font>
 <font class="content">
  Türkiye genelinde ülkücü hareketin organize ettiği onlarca şenlik var ama hiçbiri Erciyes dağı eteklerindeki Tekir Yaylası’nda gerçekleşen Zafer Kurultayı’nın yerini tutmaz. MHP’nin de farkında olduğu Erciyes’e has bu ayrıcalık ve önem; yine MHP’nin kaynaşma ve güvene en çok ihtiyacı olduğu şu dönemde parti merkezinin imdadına yetişti
  <br>
  </br>
 </font>
 <br/>
 <p>
  <font class="content">
   1990’da ülkücüler ilk defa Erciyes Dağı’nın eteklerine tırmanmaya başladıklarında, Tekir Yaylası’nın gizemi bilinmiyordu henüz. Her yıl onlarca yayla şenliği ve benzerlerine şahit olan Milliyetçi Hareket, Tekir Yaylası’nı da bunlardan biri olarak algılamış, fakat yıllar geçtikçe yanıldığının farkına varmıştı. Rahmetli Alparslan Türkeş belki de işte bunun için üstüne basa basa, Erciyes Zafer Kurultayı’nın başka olduğunu, her ne şart olursa olsun eksiksiz her yıl gerçekleşmesi gerektiğini  söylüyordu. Çünkü siyaset arenası ne derse desin Erciyes’teki görüntü MHP’nin geleceğini planlamasında belirleyici oluyordu. Teşkilatlanmadan sorumlu kurmaylar Erciyes’ten aldıkları sinyallerle geleceğe yönelik stratejilerini hazırlıyor, katılımcılar başka illerden gelen insanları tanımanın verdiği güç ve moralle kendi yörelerine dönüyorlardı. Ya da tam tersi; Erciyes’in gücü kadar güçsüzlüğü de telafisi zor şartlar çıkarabiliyordu. Öyle ki, sessiz ve sakin geçen kurultaylar sonrası fısıltı gazetesinin sesi yükseliyor, tüm ülkede dalga dalga yayılıyor  ve ‘oyum boşa gitmesin’ tasasıyla parti Meclis dışında kalabiliyordu. 1999 seçimlerinden önce bütün siyasi tahmin uzmanları da işte Erciyes’in bu ayırt edilmesi gereken önemini bildiklerinden, kalabalık ve coşkulu geçen bütün il mitinglerini es geçerek Erciyes’teki havanın nasıl olacağını beklemiş ve ancak ondan sonra satırlarına MHP ile ilgili ciddi yorumlara yer vermişlerdi. İşte o yıl, Tekir Yaylası’na toplanan kalabalıktan MHP lideri Devlet Bahçeli 9’ar oy istemiş ve partinin siyasi tarihinde en güçlü çıkacağı seçime öyle gidilmişti. Manevi ya da psikolojik; her nasıl yorumlanırsa yorumlansın, Erciyes Kurultayı artık MHP’nin termometresi gibi algılanıyordu.
   <br>
    <br>
     Riskli kurultay
     <br>
      <br/>
      İşte tüm bu söylemler ve gözlemler sonucunda belki de Tekir Yaylası en sancılısını, en dikenlisini bu yıl 12’ncisi düzenlenecek olan Zafer Kurultayı’nda yaşayacağını hissediyordu. Öyle ki geçen yıl iktidar ortaklığının ilk yılında henüz eleştiriler başlamadığından kurultayı es geçmişti herkes. Ama bu yıl başka! Kurultayı kurultay yapan tablo Türkiye’nin yedi yöresinin katılımıyla oluştuğundan, ekonomik sıkıntılar göz önünde bulunduğunda, kimsenin kilometrelerce yolu aşıp da Kayseri’ye gelmeyeceği ihtimali oldukça yüksekti... İkincisi de son yıllarda daha da etkili olarak hissedilen, halkın siyasilere karşı soğukluğu ve de artık siyasi heyecanlara eskisi kadar olumlu tepkiler vermemesinin sıkıntısı vardı. İşte böyle bir ortamda ne kadar ideoloji sahibi, ülkü sahibi olunsa da uzaktan durup izleme yerine işin içinde olmayı kimsenin düşünmeyeceği akla daha yakın olanıydı... Bir de, parti kötü bir iktidar dönemi geçirmişti. Basının, halkın, diğer siyasi iradelerin, muhalefetin ve hatta iktidar ortaklarının dahi yaptığı ağır suçlamalar, karalamalar, olumsuzluklar ve dedikodular halledilmesi gereken parti içi en büyük dertti...
      <br/>
      <br/>
      Tekir’e çıkartma yapıldı
      <br/>
      <br/>
      MHP yönetimindekiler bu sıkıntıları damarlarına kadar yaşadıklarından, Erciyes Zafer Kurultayı’nın önemini herkesten daha da çok hissetme hakkına sahiptiler! İki şık vardı önlerinde; birincisi bütün imkanlar eşliğinde iktidar ortağı olmanın avantajlarını da kullanarak adeta tüm Türkiye’yi Tekir Yaylası’na çıkarıp bütün negatif güç ve söylemlere iyi bir cevap vermeyi seçecektiler ya da ikinci bir şık olarak ve de bir nevi kumar oynayarak gerçekten arkasındaki güç ve güveni saf haliyle, hiç bir çaba göstermeden ortaya çıkacak manzarayı görmek için oturup kurultay gününü bekleyecektiler.
      <br/>
      <br/>
      Ülkenin geldiği konumda ağırlıklı olarak hem medya, hem siyasi çevre, hem de halk tarafından ağır eleştirilere maruz kalan MHP, kurultayda ya bu suçlamalara kendinden emin gözükerek cevap verecekti ya da ülke sorunlarına çare olamadığını ve olamayacağını kabullenerek büyük ihtimalle yeni bir yola koyulacaktı! Ankara’daki parti genel merkezi de bunun farkında olduğundan, organizasyonu yüklenmiş ve yurt çapındaki tüm ülkücüleri Tekir Yaylası’na getirtmişti. Kurultayda teşkilatın gücü yoğun şekilde hissediliyordu.
      <br/>
      <br/>
      Bir kol yetmiyor
      <br/>
      <br/>
      Parmakları olmayan bir kola sahip olduğunu vurgulayan MHP lideri Dr. Devlet Bahçeli, görmeye oldukça ihtiyacı olduğu Tekir Yaylası’ndaki tabloya daha fazla dayanamayıp, konuşma metninde bulunmayan sözcüklerle oldukça sert bir konuşma yaptı. İki kolunu da kullanmak istediğini, yani tek başına iktidarın ülke sorunlarını çözmek için tek çare olduğunu vurguladı. Küreselleşme ve bilgi çağının dışında insanlık çağının daha da önemli olduğunun altını çizen Devlet Bahçeli ve MHP yönetimi, böylelikle yine  zor dönemlerinden birinde, Erciyes’in gizemini pozitif yönde kullanarak rahatlamış oldu.
      <br/>
      <br/>
      e—mail: okutmus@yahoo.com
      <br/>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12548), [web.archive.org (arşiv bağlantısı)](http://web.archive.org/web/20050227092633/http://www.aksiyon.com.tr:80/detay.php?id=12548)
