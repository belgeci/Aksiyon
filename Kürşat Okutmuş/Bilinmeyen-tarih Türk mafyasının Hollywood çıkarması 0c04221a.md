# Türk mafyasının Hollywood çıkarması

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227031433im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227031433im_/http://www.aksiyon.com.tr/resim/362/46.jpg" vspace="5"/>
  </p>
 </font>
 <font class="content">
  Jean—Christophe Grange’nin Türkiye’ye sadece Tüyap Kitap Fuarı’nda kitaplarını imzalamak için geldiğini düşünüyorduk. Ama asıl neden başkaydı. Grange, Paris’teki Türk mafyasını ele aldığı bir roman üzerinde çalışıyordu. Kahramanlardan biri Galatasaray mezunuydu hatta. Yazar Susurluk’u inceledi, yazarlarla görüştü, gazete arşivlerini taradı, Filler ve Çimen’den bir kopya edindi ve gitti. Merakla bekliyoruz; beyni etkileyen ilaçları, tıp dünyasının gizemlerini, Paris Türk mafyası arasındaki bağlantıları ve tabii ki Grange’nin romanını....
 </font>
 <br/>
 <p>
  <font class="content">
   Daha düne kadar kimse tarafından tanınmayan bir gazeteciydi Jean—Christophe Grange. Kendi deyimiyle bugün için en iyi seyahatlerin kafada yapılacağına inanıyordu ama Orta Afrika’da Pigmelerle, Kuzey Kutbu’nda Eskimolarla, Nijerya’da Tuareglerle, Doğu Avrupa’da Çingenelerle, Birmanya’da karabatak balıkçılarıyla ve Moğolistan’da Tsatan etnik topluluklarıyla tanışmaktan da geri kalmıyordu. Grange’nin, bu çok satan gerilim romanları yazarının bugünkü başarısının temelleri yaptığı geziler sırasında atıldı. Türkçe’de de yayınlanan son romanı ‘Taş Meclis’indeki esrarlı Tsevenler, Tsatan etnik topluluğundan başkaları değildiler. Yine aynı kitabındaki paranomal olgular, Moğol şamanları, eski Sovyetler Birliği’nin sırları, nükleer ışınlamalar ve 1968 Mayısı’nın bıraktığı izler de tabii ki gazetecilikten kaynaklanan bilgi birikimleriydi. Türkçe’de ilk yayınlanan romanı Kızıl Nehirler bugün tüm dünyada 2 milyona yakın bir satış rakamı yakaladı, Taş Meclis ise haftalardır en çok satan listelerinde yeralıyor. Kızıl Nehirler’den uyarlanan bir senaryo ise pek yakında baş rollerini Mathieu Kassovitz, Jean Reno, Vincent Cassel ve Nadie Fares’in oynadığı bir film olarak sinema perdelerine yansıyacak. Bulunduğu ortamla tasasız, dingin ve uyumlu bir biçimde bütünleşen bir ruh hali yok Grange’nin. Kafasında hep bir şeytanlık var gibi, problemleri, tasaları, çözülmemiş soruları olan rahatsız bir adam gibi görünüyor. Gerilim romanları yazan biri için en uygun halet—i ruhiye bu olsa gerek!..
   <br>
    <br>
     Yeni roman yolda
     <br>
      <br>
       Herkes gibi biz de Jean—Christophe Grange’nin Türkiye’ye sadece Tüyap Kitap Fuarı’nda kitaplarını imzalamak için geldiğini düşünüyorduk, ama öyle olmadığını fark etmemiz uzun zaman almadı. Grange, tatile ya da kitap fuarına gelmemişti; çalışmak, malzeme toplamak ve yazdığı kitabın eksik kalan yanlarını tamamlamak için buradaydı. Doğan Kitap çalışanları da bu görüşümüzü doğruluyordu zaten; “Diğer misafir yazarlar gibi gezmek, tozmak, yemeğe çıkmak, eğlenmek gibi istekleri yoktu onun; odasına kapanıp çalışmak ve araştırma yapmak istiyor.” Yıllarca gazetecilik yapmış Batılı biri için Türkiye hem merak uyandırıcı bir yer hem de asla anlaşılamayacağı düşünülen Doğu’ya uzanan gizemli bir kapı. Bu gizemli kapıları bir bir aralayabileceğini ve açılan yollardan sona kadar yürüyebileceğini söylüyor Grange; en çok irdelemek istediği konular arasında sufizm de var. Ama o şimdilik “Bozkurt” imgesine ve Türk mafyasına yoğunlaşmış durumda.
       <br/>
       <br/>
       Romanlarını yazmadan önce kahramanlarının tamamını ve üstlenecekleri görevlerin belli olduğunu hatta katilin bile kim olduğunu en baştan bildiğini itiraf ediyor; Grange’ye göre kuliste olmak ve ipleri elinde bulundurarak oynamak daha zevkli.
       <br/>
       <br/>
       Paris, ilaçlar ve Türkler
       <br/>
       <br/>
       Grange, Paris’teki Türk mafyasını ele aldığı bir roman üzerinde çalışıyor şu an. Aslında tüm dünyadaki mafya olgusu ilgisini çekiyor yazarın. Bu konuda yapılmış röportajları da varmış, Çin ve İtalyan mafyası ile ilgili özellikle... Ancak orada bile şaşırtıcı olarak Türk mafyası çıkmış karşısına! Ve bu fikir ilginç bir tema olarak oturmuş aklına. Bilinmeyen şeylerin her zaman herkes için egzotik olacağını söylüyor. Grange; Ülkü Ocakları’nın, Bozkurt lafzının ve Bozkurt’ların bizler için kanıksanmış olan şeyler olduğunu ama kendisi ve diğer insanlar için heyecan verici olduğunu söylüyor.
       <br/>
       <br/>
       “Sert bir polisiye olacak bu. Bazı ilaçların beyinde belli merkezleri etkilemesi ama bu etkilenmenin duygu merkezinde mi, düşünce merkezinde mi olduğunun bilinmemesi gerçeğinden yola çıkıyorum. Bu bilindiği zaman tıpta bir devrim olmuş olacak bana göre ve kitabımın kalkış noktası bu nokta.” Peki Türk mafyası ile Ülkücü ya da Bozkurt’larla ne ilgisi var bu konunun? İkisi arasındaki farkı ve bağı şimdilik açıklayamayacağını söylüyor Grange. “Ama emin olun iyi bir roman olacak” diyor.
       <br/>
       <br/>
       Kahramanlardan biri Galatasaray mezunu
       <br/>
       <br/>
       “Gerçekliğin içinden yazarım. İnanılır olmak için daima röportajlarımdan esinleniyorum” diyor Grange. Araştırmalarını yönlendiren bir liste var elinde. Mafya siyaset ve ticaret ilişkisini ele alan Melih Aşık, Soner Yalçın, Enis Berberoğlu, Kemal Can gibi yazarları okuyor. 1978 yılındaki Kahramanmaraş olayları ve Susurluk’la ilgili gazetelerde çıkan haber ve resimlerin bir dökümünü yapmış. ‘Filler ve Çimen’ filminin kopyasından edinmiş ve hatta Alparslan Türkeş’in gazetelerde çıkan cenaze töreni resimlerini bile taratmış! Romanın kahramanlarından biri Galatasaray mezunu olacak. Yoğun didikleme çabalarımızdan edindiğimiz bilgiye göre bu karakter aynı zamanda Maraş ve Sivas olaylarını bilen ya da bunlara karışmış biri olacak. Bu amaçla Galatasaray Lisesi’nin her yerini sindire sindire “ezbere” alıyormuş Grange. Avluda bulunan yaşlı bir çınar ağacına o kadar uzun bir süre bakmış ki kendisine rehberlik eden kişi geceyi o ağacın altında geçirmeyi düşündüğünü sanıp endişelenmiş. Grange’nin, içinden “Bozkurt” geçen romanında daha başka ne gibi karakterler ve tiplemeler olacağını bilemiyoruz; bu konuda çok az konuşuyor. Fransızların çok iyi tanıdığı isimler geliyor aklımıza: Alaattin Çakıcı, Abdullah Çatlı, Oral Çelik, Mehmet Ali Ağca. Bu isimlerin veya karakterlerin romanda olmayacağını söylüyor yazar, ancak elbette birkaç karakterin tanıdık birilerine benzeyeceğini ifade etmeden de geçemiyor. Yazar dünya üzerinde temelinde ideoloji olan başka bir mafyanın bulunmadığını iddia ediyor. Grange’nin önemsediği ve heyecan verici bulduğu da bu, mafyanın Türk olması ile değil, kendisini “Bozkurt” olarak ifade etmesiyle ilgileniyor o.
       <br/>
       <br/>
       Yazı stilim sinemaya çok yakın
       <br/>
       <br/>
       Grange bir çok sinema filminin senaryosu üzerinde kurtarma çalışmaları yapıyor, Türkçe’de de yayınlanacak olan  ‘Leylekler’in Göçü” adlı kitabı sekiz bölümlük bir dizi oldu. Yakında Jean Reno adlı ünlü Fransız yıldızını onun “Kızıl Nehirler”inden uyarlanan bir filmde Komiser Pierre Niemens rolünde izleme fırsatı bulacağız. Kitaplarının sinema tarafından böylesine değerli bulunmasını “yazı stilimin edebiyattan çok sinemaya yakın olduğu açık” diyerek açıklıyor Grange. “....Polisiyeye filmlerin yardımıyla ulaştığımı söyleyebilirim. Bugün romanların daha görsel olduğunun söylenmesine katılmıyorum. Zamanında Flaubert de bence sinema yapmaktaydı. Kanımca Yedinci Sanat’a uymayan sadece Proust gibi birkaç yazardı.” Bu sözlerden anlaşılacağı gibi Grange, roman dünyasına olduğu kadar da sinemaya bileniyor. Grange, Hollywood’un gücünü de yanına alarak ismini pek çok yere yazdıracak. Ya Moğolistan üzerinden olacak bu ya da Türk mafyası üzerinden. Son romanın Türkler hakkında nasıl bir izlenim vereceğini tahmin etmeye çalışmak abesle iştigal olur. Ama bu kitap da Kızıl Nehirler gibi Hollywood’da “değerlendirilirse” tüm dünyada “Türk” mefhumunun akıllarda mafya ibaresi ile özdeşleşeceğini tahmin etmek hiç zor değil...
       <br/>
       <br/>
       okutmus@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12383), [web.archive.org (arşiv bağlantısı)](http://web.archive.org/web/20050227031433/http://www.aksiyon.com.tr:80/detay.php?id=12383)
