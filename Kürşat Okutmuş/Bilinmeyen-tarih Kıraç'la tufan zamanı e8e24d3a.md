# Kıraç’la tufan zamanı

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227030725im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227030725im_/http://www.aksiyon.com.tr/resim/370.26.jpg" vspace="5"/>
  </p>
 </font>
 <font class="content">
  Gün gelip öldüğünde evrenin bir yerinde saklı kalmış güzel şarkıları dinleyemeyeceği için çok üzülecekmiş. Bu nedenle son albümü  “Zaman”ı henüz duymadığı şarkılara ve deli rüzgara; en çok da ikisini ve herşeyi Yaradan’a ithaf etmiş Kıraç. Gerçek adı Tufan; ama o, doğduğu köyde neredeyse herkesin soyadı olan Kıraç’ı kullanmayı tercih etmiş
 </font>
 <br/>
 <p>
  <font class="content">
   Özgün sesi ve tarzıyla müzik piyasasında kalıcı olmak isteyen Kıraç’ın öyküsü Kahramanmaraş iline bağlı Kanlıkavak köyünde başlıyor. “Köy çoçuğu” değil ama, gitmeyi özlediği bir yer Kanlıkavak. “Aslında yörüktür bizim oralar” diye başlıyor, “Ne bileyim işte, nasıl anlatılır ki; tam bir köy ya da köy gibi köy işte Kanlıkavak” diyor. Yani Yaşar Kemal’in anlatmaya doyamadığı, Dadaloğlu’nun ise doya doya yaşadığı köylerden Abirini ifade etmeye çalışıyor...
   <br>
    <br>
     Bir köy masalı
     <br>
      <br>
       Kanlıkavaklıların sevdiği bir genç Kıraç; köy ahalisinin daha çok hoşlarına giden ise Kıraç’ın “Tufan” olan ismini değil de, neredeyse tüm köylünün de soy ismi olan Kıraç’ı kullanışı ve Kıraç olarak tanınışı!.. Anlayacağınız tüm köylü Kıraç’mış zaten; toplanmışlar ve tek bir Kıraç çıkarmışlar ortaya, o Kıraç da şarkılar besteleyip, köyünün ve Anadolu’nun türkülerini derleyip tüm Kanlıkavaklılar adına Türkiye’ye sesleniyor...
       <br/>
       <br/>
       Kıraç, yazları yaylalara çıkmayı özlese de, “bir garip aşk bestesi” gibi gariptir, yeşili pek sevmiyor! Herhalde yeşil deyince aklına önce orman geliyor Kıraç’ın; karanlık ormanlar ve bir türlü susmayan köpek havlamaları. En çok karanlıktan ve köpek havlamasından korkuyor. Onu daha çok çeken ise çölün rengi. Sarı ve kahverenginin cazibesinden kurtaramıyor kendini. Denizin ve semanın rengi olduğundan değil ama en çok sevdiği renk de mavi!
       <br/>
       <br/>
       İlkokul yıllarından beri İstanbul Hasköy’ü teneffüs ediyor; Eyüp’ü ve Haliç’i Hasköy’den seyre dalmak doyumsuz olmalı ki, Kıraç Hasköy’e hâlâ Sadabad diye hitap ediyor. Sadabad, zamanında seyrin en güzel yerlerinden biri, yani saraylar, sultanlar vadisi... Yoksa Kıraç’ın melodileriyle Saraylar Vadisi dirilecek mi?
       <br/>
       <br/>
       Kıraç 20 yıllık Hasköy’lü olduğu kadar, 10 yıllık da Marmara Üniversiteli! 1990’dan beri Marmara Üniversitesi Eğitim Fakültesi Müzik Bölümü’ne devam eden –aslında etmeyen ve de pek gidemeyen– Kıraç’ın ahdı var; her ne pahasına olursa olsun, bitirecek bu okulu... Okuldaki başarısından da anlaşılacağı gibi pek fazla kitap okuyamıyor ve bu durumla da pek gurur duymuyor; “iyi bir şey değil” diyoruz, kabul ediyor. Biraz Can Dündar, biraz Nihat Genç, biraz da Cezmi Ersöz; ona yetiyor. En çok ise Kur’an—ı Kerim ilgisini çekiyor; Kur’an’ı anlayarak daha yeni okuduğunu itiraf eden Kıraç, Kuran’ın iyi insan olmak için değil, daha kaliteli insan olmak için indirildiğine inanıyor. Annesinin dindar ve yüzü nurlu Anadolu kadınlarından olduğunu, onun da Kur’an’ı iyi bilmediğini ama yine de iyi bir Müslüman gibi yaşadığını fakat kendisinin farklı bir şekilde olması gerektiğinin altını çiziyor; “Kur'an'ı iyi bilmeliyim ve bana indirilen kitabın ne anlattığını okuyarak, anlayarak öğrenmeliyim” diyor. Sesi ve yorumu Cem Karaca’yı andıran ve kimi zaman öyle anılan Kıraç, çocukluğundan beri Ümit Tokcan’ı, Zeki Müren’i, Alpay’ı taklide çalışmış ama Cem Karaca’yı taklit etmek için hiç uğraşmamış. Hatta o kendini, ciddi bir Müslüm Gürses ve Orhan Gencebay dinleyicisi olarak da tanıtıyor! Çok kötü resim yapıyor ama resimden anlıyor; en azından Van Gogh ile Pablo Picasso’yu birbirinden ayırabiliyor! Onun için türkücü diyenler olduğu kadar ülkücü diyenler de var. Ama o ne bu yakıştırmalarla ne de ideolojilerle fazla ilgileniyor.
       <br/>
       <br/>
       AKM’deki problem ne?
       <br/>
       <br/>
       Tiyatrocular ve tiyatroseverlerden af dileyerek, hayatında sadece 3 defa tiyatroya gittiğini itiraf eden Kıraç; tiyatroda nasıl sıkıldığını anlatıyor: “Tıpkı birbirinin kopyası ve tekrarı olan televizyon ve radyodan sıkıldığım gibi..” Ama sinemayla arası iyi, özellikle de mizahla. Cem Yılmaz’a bayıldığını fakat AKM’nin birbirinin tekrarı olan program listeleri eline geçtiğinde de ayıldığını; Atatürk Kültür Merkezi’nde bir problem olduğunu ve o ismin altında hazırlanan programların o isme bile yakışmadığını savunuyor!
       <br/>
       <br/>
       Belki de bu yüzden; “...derdimi söylesem derin dereye, doldurur dereyi yüz olur gider..” dizelerine son albümü “Zaman” da yer veren Kıraç; sözü Aşık Veysel’e getirerek, halk müziğine dikkatimizi çekiyor. Bütün halk müziklerinin kendisi için önemli olduğunu belirten Kıraç, Aşık Veysel türkülerinin ise, gariptir sanki insan eliyle yapılmamış gibi durduğunu düşünüyor : “..Pervane ateşten sakınmaz canı, uğruna koymuşum başı bedeni, doldur tüfeğini hedef et beni, yaram doksandokuz yüz olur gider..”.
       <br/>
       <br/>
       Hülya Avşar, Tarkan hiç olmasın
       <br/>
       <br/>
       Üçüncü albümü “Zaman”la sevenlerinin karşısına çıkan Kıraç’ın, sürekli daha iyisini yapmalıyım diye bir derdi yok. Sanat içerisinde “daha iyi” diye bir düşüncenin olmadığını savunuyor. Şöhreti “güzel” diye nitelendirirken, amacının bu olmadığını, onu şöhretlerin bolca bulunduğu saçma sapan programlar içerisinde neden göremediğimizi, tüm bu yaşantısından anlaşılabileceğinin altını çiziyor.
       <br/>
       <br/>
       Şarkıcıların kendilerine kimleri rakip gördüğü merak edilir ve çoğu kez de bu rakiplerin benzeri tarzda müzik yapanlar olduğu bilinir. Oysa Kıraç, Teoman ya da Haluk Levent’i rakip olarak görmüyor ve bu sanatçıların sayısının artmasını ve daha da başarılı olmalarını istiyor. “Başarı adına rakiplerim, diğer tarzdaki sanatçılardır” diye açıklayan Kıraç; mesela Hülya Avşar’ın, Tarkan’ın kasetleri hiç satmasın istiyor. Hatta bu sanatçılar hiç olmasın diyor. Böyle düşünmesinin bir sebebi olmalı herhalde? “Çünkü çoğu kötü söylüyor ve yaptıkları işleri kötü yapıyorlar, sonra da durup dururken göklere çıkartılıyorlar. Bunları onlara Türkiye’de artık birilerinin samimiyetle söylemesi lazım. Bu benim haddim değil.”
       <br/>
       <br/>
       Kimi zaman uzun saçları, kimi zaman uzun pardösüsü ve kalkık yakaları, kimi zamanda sapı uzun gitarı ile kliplerinden, şarkı ve türkülerinden tanıdığımız Kıraç’ın; düşünceleri, sevdikleri, sevmedikleri, görüşleri ve gerçekleri işte bunlar. Röportaj boyunca en çok hoşumuza giden şeyin, bir çok konu hakkında, maske takmaksızın samimi ve rahat cevaplar veriyor olmasıydı. İçinden nasıl geliyorsa, nasıl inanıyorsa; tıpkı son albümüne ismini de verdiği “Zaman”daki sözler gibi : “...gönül isterdi ki hep iyi olsun çok iyi olsun, bütün acılar bitip her an hoş olsun, ama ne yaparsın insanoğlusun, acı olmayınca tatlı da olmuyor...”
       <br/>
       <br/>
       “Zaman” adlı son albümden bir kaç bestenin hikâyesi:
       <br/>
       <br/>
       DÜŞ YAKAMIZDAN: Bu beste “başlar ayak, ayaklar baş oldu” sözünün bir yerlerde okunmasından sonra düşmüş gitara; sonra da “o büyük adamlara” hitaben alınmış notaya: “..çek git artık hayatımızdan, yürünmüyor senin sokaklarında, söyle kimler var tuzaklarında, tepiniyor kimi rezil barlarında, kimi aç perişan yakınlarında..”
       <br/>
       <br/>
       ENDAMIN YETER: Uykudan uyanır uyanmaz, bir şarkı mırıldanmaya başlıyorsunuz; “endamın yeter, gözlerin yeter, uğramasın sana ne hüzün ne keder..” Rüyanızdan arta kalan duygular bunlar belki de! Düşmüyor melodisi gün boyunca ağzınızdan ve artık dayanamıyorsunuz, albüme alıyorsunuz! Kıraç’ın beste yapmak için, gözüne uyku girmediği gecelerin ardından bir sabah, ‘günaydın’ sürprizi bu şarkı...
       <br/>
       <br/>
       EĞER İSTERSEN : Düşünsenize, şöhretli bir adamsınız ve insanlar sizi tanımadan, görmeden sevgiyle bağlanabiliyorlar. Şarkılar, melodiler oluyor dostluğunuzun kırpıntıları; mailler, mektuplar, kartlar alıyorsunuz ve birden aklınıza acı veren bir gerçek düşüyor; Bu insanların belki de hiç birini hiç bir zaman tanıyamayacaksınız. Çaresizce yine tek iletişiminiz olan, gitarın tellerine asılıyorsunuz : “..duy beni geçiyor sesim önümden, gör beni görürsün istersen, yanlızlık tatlı bir rüya sanki, gerçekler soğuktur buz gibi..”
       <br/>
       <br/>
       ZAMAN : “Bir kez olsun çevir yüzün bak şu toprağa” diye başlayıp ilk kez söylediğinde, annesini odasına kadar getirten ve ağlatan bu şarkının Kıraç’a ait olduğuna kimse inanmıyor ama Kıraç “Benim işte bu şarkı” deyip, devam ediyor: “..ne sen kalırsın ne ben bu dünyada, umudun kaybedip pes etmek olmaz..”
       <br/>
       <br/>
       e—mail: kursadokutmus@mynet.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12224), [web.archive.org (arşiv bağlantısı)](http://web.archive.org/web/20050227030725/http://www.aksiyon.com.tr:80/detay.php?id=12224)
