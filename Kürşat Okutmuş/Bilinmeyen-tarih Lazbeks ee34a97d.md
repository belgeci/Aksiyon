# Lazbeks

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050226213609im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050226213609im_/http://www.aksiyon.com.tr/resim/347/6.jpg" vspace="5"/>
  </p>
 </font>
 <font class="content">
  Sanat müziği, arabesk, özgün müzik, pop, rock, nostalji ve yerel türküler derken şimdi zirveye Karadeniz müziği çıktı. Sanat müziğini dışarıda bırakırsak şimdi yapılan Karadeniz müziğinin diğer bütün türleri kapsadığını söylemek yanlış olmaz.
 </font>
 <br/>
 <p>
  <font class="content">
   Kimi yerel şiveyle arabesk söylüyor, kimi rock yapıyor; pop söyleyen de, özgün müzik yaptığını iddia eden de var. Ama bir eklemeyle, Karadeniz ritmleriyle... Peki nedir bu Karadeniz ritmleri? Kemençe, bol söz ve oynak bir hava ya da Kamil Sönmez... Yıllarca Karadeniz müziğini Kamil Sönmez ve birkaç ismin şahsında özdeşleştirdik. Kemençesiz bir Karadeniz müziğini aklımıza bile getirmedik. Gitar ve diğer müzik aletleri, modern soundlar bu bakir alana uzun müddet uğramadı. Ta ki müzik piyasasının kalbi Unkapanı’nın bu türü yakın zamanda keşfetmesine kadar.
   <br>
    <br>
     Unkapanı dedikodularına bakılırsa Karadeniz müziğinin paylaşımı çoktan yapılmış bile. Davut Güloğlu Karadenizlilerin popçusu, Abdullah Karaman arabeskçisi, Volkan Konak rockçısı, Adnan Yılmaz (Kont Adnan) rapçisi. Hülya Polat da folklor sevenlerin beğenisine uygun! Erkan Ocaklı, Mustafa Topaloğlu, Kamil Sönmez, İsmail Türüt, Süreyya Davulcuoğlu gibi eskiden beri bilinen isimler ise Unkapanı’nın deyimiyle “emekli”ye ayrılmışlar. Emekliliğe layık görülmelerinin sebebi ise Karadeniz türkülerini şimdiye kadar başarılı bir yere getirememiş olmaları. Çünkü Unkapanı’nda başarı ya da kalite, albümlerin getirisine ve de popülerliğine endeksli. Yani kasetin çok satması için herşeyin yapılması serbest.
     <br>
      <br>
       Peki yıllardır Karadeniz müziği olarak bildiğimiz kemençe ağırlıklı ritmlerin olduğu türküler gerçekten Karadeniz müziği miydi? İşte şimdilerde bu işe kafa yoranlar yükselen trendle birlikte, geçmişte bilinen Karadeniz müziğinin de aslında gerçek olmadığından söz ediyor.
       <br/>
       <br/>
       Yozlaşmış Laz müziği...
       <br/>
       <br/>
       “Karadeniz müziği dendiği zaman aklıma coğrafik bir müzik geliyor. Bence Karadeniz müziği demek doğru değil. Karadeniz’de farklı kültürlerde yaşayan halkların müziği var aslında. Bu durum beni rahatsız ediyor, ben bir Lazım ve Laz bir aileden dünyaya geldim. Yıllardır Karadeniz müziği diye halka dinletilen müziğin adı gerçekten Karadeniz müziği olamaz.” Rize’nin Pazar ilçesindeki köyünde yaşayan Birol Topaloğlu “Karadeniz müziği” söylemine bakış açısını böyle açıklıyor; yaptığı araştırmalarda uyanık insanların çalışma sistemini iyi kurduklarını ve albümlerine koydukları türküleri civar köylerdeki yaşlılardan kaydedip, prosedüre(!) uygun değişiklikleri de yaparak piyasaya sürdüklerini iddia ediyor. Karadeniz bölgesinin hüzün dolu türkülerini popülerliğe kurban ederek ve aynı zamanda da söz ve telif haklarını da üzerlerine alarak ahlaksız bir tutum sergilediklerinin altını çiziyor : “Bu gelinen konuma kısaca ve net olarak ‘yozlaşmış Laz müziği’ yakıştırmasını uygun buluyorum” diyor.
       <br/>
       <br/>
       Saf Karadeniz müziği yaptığını söyleyebileceğimiz isim hiç mi yok? Birol Topaloğlu’na göre var ama çok az: “Layıkıyla icra edenler yerel bazda kaldılar; mesela Yaşar Tuna, Ahmet Güngör var. Ama onlar da kendi diliyle söylemeye cesaret edemediler; Lazca ezgiler üzerine Türkçe sözler ekleyerek piyasa korkusunu bir nebze vurgulamış oldular.” Bir Karadenizli, müziğini icra ederken kültürünü ne kadar düşünür? “Kimsenin kültür kaygısı olmamıştır. Ben arşiv aramalarımda hareketli türküler bulamıyorum, bir tek horonda var. Etrafımdaki dostlarım bana albümün tutması için hareketli yapmam konusunda iyi niyetli baskılarda bulunuyorlar zaman zaman; fakat ben bulamıyorum yörede bu hareketliliği, hüzün var bu müzikte. Trabzon dolaylarından bir Maçkalı Hasan’ı dinlesinler bakalım, tamamen hüzündür albümü. Yaşar Tuna’nın kemençesinden hep hüzün ezgileridir çıkan.” Birol Topaloğlu’nun  yöre müziği hakkında araştırıp öğrendiklerinden işte bu bilgiler ortaya çıkıyor: Herkesin bildiği, anladığı Karadeniz müziği piyasa zorlaması! Pekala, o kadar sanatçının içerisinde hiç kültürel anlamda kaliteli albüm yapan yok mu? Herkesin yıllardan beri çok iyi tanıdığı, dinlediği ve bildiği isimler hakkında konuşmak istemiyor, “sadece piyasa” diyor, “onlar başka şeylerin peşindeler” diye de ekliyor... “Mesela Volkan Konak’ın yaptıklarını samimi buluyorum, özellikle Efulim kasedi gerçekten çok iyi bir çıkıştı, ondan sonra o da çeşitli arayışlara girdi. Eminim Efulim’in çizgisinde karar kılacak.” Müzik aletlerine gelince; mesela gitarın, bağlamanın Karadeniz müziğinde kullanımı: “Bu denemeler hep daha fazla açılma isteğinin yansımaları, oysa ki yıllardır uluslararası festivallere katılırım, hiç bir halk müziği yapan grupta yöresel müzik aletlerinin dışında çalgı kullanıldığını görmedim. Hind müziğinde kendi kültürel müzik aletlerinin dışında bir tını duyamazsınız. Hind müziği bugün dünyaya açılmamış mıdır, açılmıştır. Mesele bu kadar basit. Kültürünü profesyonel hale getir fakat değiştirme, başka araç gereç arama. Bizi bu konuda çok yanılttılar zamanında... Yöre müziği yapmak için, o yörede biraz vakit geçirmek gerekir, hissetmek gerekir, sadece şehirde dinleyerek ‘Bu ne güzel bir türkü, ben bunu yorumlayayım’ deyip, sonra da piyasaya çıktığında bu benim yorumumdur demek ayıptır. Bir halkın müziğini dejenere etmek haksızlıktır. ‘Yorum yaptım’ savunması işin artistliği; söyleyememiş işte, yoksa yorum morum değil bu. Sen kimsin kardeşim, o halkın yüzlerce yıldan beri gelen müziği olmamış da bir de yorum katmışmış... Tek kelimeyle sadece ayıp!..”
       <br/>
       <br/>
       “Popüler arabesk!”
       <br/>
       <br/>
       Bu tesbit ve yorumlardan yola çıkarak, işin mutfağıyla ilgilenen kişi için bu gelinen konumun ne kadar zor olduğunu düşünmek lazım. Bir tarafta piyasalık çalışmalar, diğer tarafta da asıl yapılması gereken ve kültürel değerleri de koruyan saf yöre müziği var. Gelinen bu noktayı Birol Topoloğlu’na hatırlattığımızda, kanayan yarasına dokunduğumuzu fark ettirecek bir yakınmayla yorulduğunu ve açıkça ne yapacağını da bilmediğini dile getiriyor: “Televizyonda da oldukça destek ve ilgi görüyorlar, ama işin gerçeğinde bu programlar ikinci, üçüncü sınıf programlar bana göre. Ve bu yaptırımlar da müziğimizin özünü korumamızı daha da zor bir hale sokuyor. Bu yapılanların çoğu aşağılık kompleksinin ortaya çıkardığı sonuçlardır.”
       <br/>
       <br/>
       Kendisi gibi yine bir anlamda Karadeniz müziğinin mutfağıyla daha bir içli dışlı olan sanatçılardan Fuat Saka’yı sorduğumuzda, onun da benzeri problemlerden şikayetçi olduğunu söylüyor Bilal Topaloğlu: “Fuat iyi müzisyenlerle çalışıyor, kaliteli albümler çıkarıyor, o da eleştiriliyor ‘Daha popüler şeyler yapsana’ gibisinden... Şartlar, söylenenler, eleştiriler inanın iyi müzik değil kötü müzik yapmaya zorluyor. Bu şartlara ve dayatmalara dayanmak çok zor. Sadece yurtdışındaki festivallere gittiğimizde biraz olsun rahatlıyoruz, çünkü yaptığımızın doğru olduğunu, doğru yolda olduğumuzu ancak oralarda diğer yöresel grup ve müziklerin arasında fark ediyoruz ve kendimizi buluyoruz. Anlayacağınız benimle birlikte Fuat’ın da, Volkan’ın da işi çok zor. Ya dayanıp işimizi layıkıyla yapmaya devam edeceğiz, ya da yenilip diğerleri gibi ‘popüler arabesk(!)’e döneceğiz!..”
       <br/>
       <br/>
       Farklı kültürlerin korunmasının sadece Türkiye’nin değil genel anlamda dünyanın sorunu olduğunu vurgulayan sanatçı, burada mücadelenin sadece sanatçılara değil halklara ve topluma da ait olduğunu söylüyor; “Bu kültürler saf halleriyle müthiş bir diyalogun, zenginliğin ürünü; bugün dünyada duyarlı sivil toplum örgütleri hayvanları, kelaynakları vs.yi koruyorlar da biz bu zenginliklerimizi neden yok ediyoruz, anlamıyorum.”
       <br/>
       <br/>
       Karadeniz şivesiyle arabesk
       <br/>
       <br/>
       Birol Topaloğlu’na göre saf Karadeniz müziğinde hareket değil aksine hüzün, acı vardı. Biz de tanıma en uygun olan ve ‘arabesk’ tarzında müzik yapan Abdullah Karaman’la konuştuk; “Beni Karadeniz’de ilk olarak ‘Son durak, kara toprak’ adlı şarkıda tanıdılar. Zaten o ilk albümümde piyasanın Karadeniz müziğinden anlamadığını açıkça ortaya koymuştular. Ben kasedin adını ‘Son durak kara toprak’ koyuyordum, Erkan abi (Ocaklı) girdi araya ‘Olmaz, yapma’ dedi. Ben Erkan Ocaklı’ysam kasedin adı ‘Bu balık başka balık’ olacak dedi. Ben de abimizi kırmayayım dedim”(!).. Abdullah Karaman içini dökmeye böyle başlıyor, ikinci albümü olan ‘Cananım’, ‘Karadeniz’in dev ismi’ sloganıyla abilerin etkili olduğu piyasaya bu yılın başında girdi. Kendisini tam bir türkü fabrikası olarak tanıtan Abdullah Karaman’la söyleşimizi konumuza uygun bir mekan olan, kendisinin de sahne aldığı ‘Karadeniz Mutfağı’nda yaptık.  Zaten kendisi de Karadeniz insanına özgü sıcaklıkla, dostça ve biraz da arabeskvari başladı anlatmaya; “Ben 1971’de ilk bestemi gaz lambasının altında yaptım, yani yeni değilim, ‘Halamın uşakları’nı belki bilmezsiniz, Karadeniz’i kasıp kavurmuştu o zaman...”
       <br/>
       <br/>
       Arabeskse arabesk
       <br/>
       <br/>
       Kendisine yakıştırılan arabesk türkücü tanımlamasını kabul etmiyor. Daha yanık bir tarzı olduğunu ve söylediklerine bir tanımlama gerekiyorsa da adının ‘ağıt’ olarak anılmasının daha doğru olacağını vurguluyor. Ama asıl arabesk tarzı eserlerinin de var olduğunu fakat kasetlerine hiç birini koymadığını ekliyor: “Ama illa da arabesk söylüyor diyorlarsa, olsun tamam söylüyorum. Benim kasetimi alanlar severek aldılar, promosyonla falan değil. Bakın size ne diyeyim, benim ninem de bu türküleri böyle söylerdi yani yanık yanık bir hava olurdu o söylerken..” Acaba her şeyin piyasa yapmak için yapıldığı şu dönemde arabeske olan yakınlığı, piyasa yapmak için seçmiş olamaz mısınız diye sorduğumuzda da, “Tutar mı, tutmaz mı diye kaygı var tabii; ama inanın özellikle yapılmış bir şey yok, bu bana ait olan, benim becerebildiğim müzik” diyor. “Beni sadece Karadenizliler dinlemiyor, mesela geçen gün Karslı bir vatandaş bana 11 tane kasedimi aldığını söyledi şaşırdım. Ama benim iki kasetim var dedim, abi dedi ben alıyorum arkadaşlar yürütüyor, ben alıyorum dinleyenler götürüyor..” Başından geçen olayların ona güç verdiğini, doğru yolda olduğunu ama yine de bir yerde eksiklik hissettiğini, yanlışlık fark ettiğini fakat onun da nerede olduğunu bir türlü çıkaramadığını ekliyor. Mesela Malatya’da bir konser hazırlığında diğer sanatçı arkadaşlarla gezinirken halk arasından insanların ona  ‘aa çilli horoz gidiyor’ demelerinin anlamını çıkaramadığını, o kadar şey yapmasına karşın eksik kalan yanların bu tür şeylere yol açtığını söylüyor. Yaşadığını yazmaya çalıştığını ve yazdıklarının da bir anlam ifade etmesinin onun için önemli olduğunu, yaptığı bir türküyü bizimle paylaşarak aktarıyor: “Dedemin babası yedi sefer evlenmiş, yedisinden de çoçuğu olmuş bir adam. Ben de torunuyum, oturdum ona türkü yaptım: Dedem hızli yaşadi, ilk kariyi boşadi, ikinciyi üçüncüyü, tavuk gibi haşladi. İşte bu türkü hem matrak, hem biraz hareketli, hem hüzünlü, hem de bir şeyler anlatıyor..”
       <br/>
       <br/>
       “Kravatla tarlaya soktular”!..
       <br/>
       <br/>
       Karadeniz’in son gözdesi olan Davut Güloğlu’nu beğendiğini, desteklediğini ve popa benzetilen tarzı konusunda kaset öncesi onu yüreklendirdiğini anlatıyor Abdullah Karaman, “Fakındaysanız Davut’ un şivesi hiç bozuk değil” diyerek de Karadeniz adına başarılı olduğunu savunuyor. Yoksa Davut Güloğlu da mı ticari değil? “Evet Davut’un kaseti ticari, ona tek türkülük adam diyorlar ama haksızlık ediyorlar, o uşağın yüreği güzel..” Yürek güzelliği yetiyor mu? “Bu işi severek yapıyor ama öyle bir hale getirdiler ki çocuğu, yani onu birileri iplerle oynatıyor. Şuraya çıksın şunu desin, buraya böyle çıksın, bunlar yanlış şeyler. Ben kendimle kimseyi oynatmam..” Bu piyasadaki herkese birileri tarafından çekidüzen verildiği, işi adıyla söylersek bir nevi ‘imaje macker’lık yapanların hayli fazla olduğu bilinmekte. Dışarıdan dolaylı ya da dolaysız bu müdahalelere Abdullah Karaman nasıl bir tepki gösteriyor? “Bir keresinde bir televizyon programı öncesi densizin biri niye kırmızı ceketler falan giymediğimi, o tür şeyler yapmamın benim için iyi olacağını falan söyledi. Niçin dedim, başarılı olmak isteyen herkes giyiyormuş da ondan. Ben öyle adamlara acıyorum dedim..” Hiç mi kandığınız, üzüldüğünüz, sizin deyiminizle saçmaladığınız olmadı? “Geçen gazetenin biri aldı bizi 2—3 saat konuştuk, bir ton fotoğraf çektiler, balık alırken, satarken bir sürü flaş patlattılar. Onlara yine aynen bugün sizinle konuştuklarımı, karşılaştıklarımı, bu piyasadaki yanlışları anlattım. Bu yaştan sonra Michael Jakcson olacak halim yok. Kendime göre yanlışları düzeltmeyi görev edindim. Neyse ertesi gün gazeteyi açtım, herkesin resimleri basılmış, dediklerimden tek bir satır yok. Sadece ağzımı açmış balığı yer gibi yaparken çektikleri resim ile altına yazdıkları ‘Abdullah Karaman da sizin için çiğ balık yedi’ yazısı. Hepsi bu kadar. Anlayacağın basının da ne edeceği belli olmuyor, dur bakalım siz ne yapacaksınız?”
       <br/>
       <br/>
       Abdullah Karaman’a göre en iyi sanatçı kendini dinletebilen sanatçıymış ve Karadeniz müziği lafzı da doğru değilmiş. Doğru olan tanımlama ise “Karadeniz ritmi” imiş.
       <br/>
       <br/>
       “İlginç bir Türk pop sentezi”
       <br/>
       <br/>
       Karadeniz müziği yapan ancak bu müziği modern aranjelerle destekleyen Volkan Konak ise yaptığı müziğin adını koymakta biraz zorlanıyor; “Kesinlikle halk müziği değil, ama Türk pop müziği de değil. Halk müziği ezgileriyle yoğrulmuş ilginç bir Türk pop müzik sentezi; içinde rock tarzı esintiler de var.” Volkan Konak beste çalışmaları haricinde kültür için önemli bir çalışma olan “derleme” de yapıyor.  İTÜ Türk Müziği Devlet Konservatuvarını bitiren ve halk bilimi üzerine master yapan Volkan Konak eğitimi sırasında öğrendiği araştırma metodlarının bu düzenlemeleri yapmasında etkili olduğunu vurguluyor. Anadolu insanının hassaslığından söz ediyor, kendisini de onların uşağı kabul ettiği için Anadolu insanının içlerini döküşlerini, ezgilerini büyük bir titizlikle dinlediğini ve işte bu çalışmalar sonucunda da Karadeniz’in belki de unutulmaya yüz tutan ezgilerini ortaya çıkardığını, onları notaya dökerek müzik yaptığını söylüyor.
       <br/>
       <br/>
       Müzik piyasasının son gözdesi Karadeniz’de işte bu tartışmalar yapılıyor. Acılı mı yoksa acısız mı? Tercih sizin, Unkapanı’nda hepsi var.
       <br/>
       <br/>
       okutmus@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12596), [web.archive.org (arşiv bağlantısı)](http://web.archive.org/web/20050226213609/http://www.aksiyon.com.tr:80/detay.php?id=12596)
