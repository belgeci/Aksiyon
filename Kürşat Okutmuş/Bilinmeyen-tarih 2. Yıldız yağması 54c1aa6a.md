# 2. Yıldız yağması

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227093222im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227093222im_/http://www.aksiyon.com.tr/resim/342/26.jpg" vspace="5"/>
  </p>
 </font>
 <font class="content">
  Son yıllarda “sustukça sıra sana gelecek” diye içi boş bir slogan var ağızlarda. Sükûneti kendi açımızdan delelim istedik ve duyumlarımızı somut verilerle desteklemek üzere işin peşine düştük. İş, “hasar” nedeni ile kapalı tutulan İ.Ü. Eski Eserler Kütüphanesi’nin 1999’dan beri devam eden durumuydu.
 </font>
 <br/>
 <p>
  <font class="content">
   Mesele hasar mıydı, yoksa bu paravan bir gerekçe miydi ya da aslolan ihmaldi de bu ihmali sona erdirmek sonu gelmez bürokrasi denizinde neredeyse imkansız mıydı? Sorduk etraflıca: Rektör Kemal Alemdaroğlu “görüş bildiremem” deme zahmetinde dahi bulunmadı, Kütüphane Daire Başkanı Meral Alpay ise garip ve anlaşılmaz tavırlarla sözkonusu merakımızın yersiz ve tehlikeli olduğunu imler gibiydi adeta. Ortada anlaşılamayan garip bir oyun vardı; hani şu çocukların oynadığı “tıp” denilen oyun, “tıp” denildikten sonra herkesin sustuğu, bu sessizliği ilk bozanın cezalandırıldığı oyun. Türkiye’nin en önemli kütüphanelerinden olan İ.Ü. Eski Eserler Kütüphanesi’nin trajikomik öyküsünün de böyle bir oyundan farkı yok işte.
   <br>
    <br>
     “Hayali cihan değer..”
     <br>
      <br>
       Bünyelerinde elyazması kitap koleksiyonlarını bulunduran İstanbul medreselerinden sonra, ilk üniversite 1863’te Darülfünûn—ı Osmani adıyla kurulduğunda 4 bin ciltlik bir kütüphanesi bulunuyormuş. 1924’te Beyazıt’ta Takvimhane (bugün Besim Ömer Paşa) Caddesi’ndeki Medresetü’l Kuzat binasında Türkiye’nin ilk üniversite kütüphanesi olarak resmen kurulduğunda adı “Darülfünûn—ı Umumi Kütüphanesi” imiş. Meşhur Şeyhülislam Mustafa Hayrettin Efendi’nin büyük bir özverisinin eseri olan bu ilk kütüphanenin kitaplığındaki 4 bin eser fen—edebiyat—hukuk ve ilahiyat medreselerinde okutulan kitaplardan oluşmaktaydı. Kütüphaneye asıl zenginliği sağlayan, Darülfünûn’dan intikal etmiş kitaplar değil, meşhur Yıldız koleksiyonu. Yıldız yağması ve eserlerin İstanbul Üniversitesi’ne gelmesi sırasında canla başla çalışan bir zatın oğlu olan Nurettin Kalkanderen, kütüphanenin yıllarca müdürlüğünü yapmış ve kendini kütüphanenin korunmasına adamış biri olarak biliniyor. Bu görevi babasından miras aldığı söyleniyor. Baba oğul, eserlerin bu güne gelmesinde büyük emekler sarfetmişler.
       <br/>
       <br/>
       Yıldız yağması!..
       <br/>
       <br/>
       31 Mart yalnızca kelleye ziyan bir gün olmayıp dağa taşa, yapıya, saraya, kitaba da nüfuz etmiş bir çılgınlıktı. Malum isyan bastırılıp görece bir dirlik düzen geldiğinde ise II. Abdülhamit’in Yıldız Sarayı’nda bulunan ve iki kısımdan oluşan kütüphanesi farklı bir muamele gördü. Arasında jurnallerin de bulunduğu özel arşivin yok edilmesine karar verildi. Yıldız Sarayı’ndaki arşiv iki kısımdan oluşuyormuş, birincisi zengin kaynaklara sahip bu eserlerin toplandığı kütüphane, diğeri de Abdülhamit’in özel arşivi ve jurnaller. Zamanında her biri diğeri aleyhine padişaha jurnalde bulunmuş heyet üyelerinin birbirlerine düşmemek için bu kısmı yok ettikleri görüşü yaygın. Böylelikle geriye kalan değerli kitaplar İstanbul Üniversitesi’ne, arşiv malzemesi de Başbakanlık Arşivi’ne gönderilmiş. Bugün Başbakanlık’ta halen bu arşivle ilgili “Yıldız Esas Evrakı” diye dört ayrı bölüm bulunmakta. Kitapların da İstanbul Darülfünûn’a nakledilmesine karar verilmesiyle, oradaki çok değerli; Abdülhamit’in özel atölyelerinde ciltlenmiş, özellikle padişaha sunulmuş olan kitaplar ve Abdulhamit’in özel olarak koruduğu ve okuduğu bazı polisiye romanlar buraya nakledilmiş. —Abdülhamit’in polisiye romanlara olan tutkusu bilinir, Fransızca olan belli başlı polisiye, hafiye romanları tercüme ettiriyor ve bunları musahibine okutuyormuş, işte bütün bu kitaplar da bu kütüphanede bulunmakta.—
       <br/>
       <br/>
       İbnülemin kanunu!..
       <br/>
       <br/>
       Yıldız koleksiyonu kadar önemli ve de zengin olan diğer bir aktarma da İbnülemin’in kitaplığının katılımıyla gerçekleşiyor. İbnülemin büyük bir kitap meraklısı, kitap aşığı ve zengin bir aileye mensup biridir. Hem ailesinden kalan, hem de kendisinin biriktirdiği kitapları 1953’te düzenlemiş olduğu bir vasiyetname ile İstanbul Üniversitesi’ne bağışlar. Bağışlarken de özel bir mekanda iyi muhafaza edilmesi gibi şartlar ileri sürer. Bu sebeple İstanbul Üniversitesi Eski Eserler Kütüphanesi’nde bir müze oluşturulur, İbnülemin Mahmut Kemal İnal Müzesi... Ayrıca; Şevki Paşa, Necip Asım (Katıksız), Sahib Molla, Rıza Paşa ve İttihat ve Terakki bağış—satın koleksiyonları kütüphaneyi iyice zenginleştiriyor, bunların her birisi çok özellikle toplanmış olan koleksiyonlar.
       <br/>
       <br/>
       Topu topu altı tane...
       <br/>
       <br/>
       Kütüphanenin diğer bir önemli özelliği ise 1934’ten itibaren Derleme Kanunu’na tabi oluşu. Yani Türkiye’de basılan en küçük bir broşürün bile buraya gönderilme zorunluluğu var. Türkiye’de Derleme Kanunu’na tabi 6 kütüphane bulunmakta: İstanbul’da Beyazıt Devlet Kütüphanesi ve İstanbul Üniversitesi Kütüphanesi, Ankara’da Milli Kütüphane ve İl Halk Kütüphanesi, İzmir’de Milli Kütüphane ve bir de en son eklenen Meclis Kütüphanesi.
       <br/>
       <br/>
       İ.Ü. Eski Eserler Kütüphanesi’nin ilk üniversite kütüphanesi olması ile birlikte başka bir önemi de tüm dünyadaki en zengin üniversite yazma kütüphanesi oluşu. Dünyada ikinci bir örneği yok. 18 bin 600 civarında yazma var bu kütüphanede, dünyada bu rakam ne Londra, ne Paris ne de başka kütüphanelerde var. Yazmalara gelince, öyle rastgele ders kitapları değil, seçkin kalemlere ait olan özel olarak edinilmiş el yazması koleksiyonlar.
       <br/>
       <br/>
       Büyük sükse yapmışız!..
       <br/>
       <br/>
       İçerideki arşivin en önemlisine gelince; çok sayıdaki albümle birlikte, aşağı yukarı 20 bin civarında dünyada tek bir nüsha olan fotoğraflar bulunmakta. Kaynak konumunda olan bu fotoğraf albümlerinde, bütün Osmanlı İmparatorluğunu bölüm bölüm tarayarak çekilmiş kareler var; binalar, tabiat manzaraları, şehirler, meydanlar... Abdülhamit bir dönem bu koleksiyondan seçmeler yaparak hazırlamış olduğu iki ayrı koleksiyondan birisini tanıtım amacıyla Amerikan Milli Kütüphanesi olan Library Congress’e, diğerini de İngiltere’ye British Museum’a gönderiyor; işte bu fotoğraflar gittiği dönem büyük bir sükse yapıyor. O devirde fotoğraf Amerika’da bile çok yaygın olan bir şey değil.
       <br/>
       <br/>
       Ayrılık vakti gelir çatar...
       <br/>
       <br/>
       Kuruluşundan itibaren, yerli ve yabancı uzmanların, İstanbul kütüphaneleri hakkında hazırladıkları raporlar, kütüphaneyle doğrudan ilgili tez ve yazılarla ortaya koydukları görüşler, kütüphanenin gelişimine olumlu katkılar sağlamış; bu yayınlarda özellikle personel ve bina sorunları sıkça dile getirilerek, kütüphane için pek çok reformcu yaklaşıma zemin hazırlanmış. Kütüphanenin mekansal gelişimine başından beri uygun bulunmayan bu eski bina yükü taşımaz olunca eserler ikiye ayrılmış, 1985’te gerçekleşen bu düzenlemeyle birlikte gariptir (!) eski eserler bu yükü taşıyamayan yer olan eski binada, Cumhuriyet sonrası eserler de yeni binada toplanarak yeni bir düzenlemeye gidilmiş!..
       <br/>
       <br/>
       1999’dan beri hasarlı bahanesiyle kapalı olan bu en önemli kütüphanemizin içindeki eski eserlerin dökümüne gelince; toplam yazma sayısı 18 bin 600 civarında, 30 bin eski matbu eser, bin kadar fotoğraf albümü (20 bin kadar fotoğraf), bin 400 civarında harita ve plan, 300 civarında müzik notası, 500 kadar da gazete koleksiyonu.
       <br/>
       <br/>
       Kütüphanede iki müze bulunmakta; birisi çok kıymetli eserlerin ve özel bilimsel çalışmalarla ilgili divit, kalem gibi eşyaların ve özellikle de yazma eserlerin muhafaza edildiği müze, diğeri de yukarıda da bahsetmiş olduğumuz daha sonra oluşturulan İbnülemin Müzesi. Kütüphanede minyatürlü eserler —ki en değerli eserler— açısından da zengin bir koleksiyon bulunuyor. Bazılarının yayını da yapıldı; Matrakçı Nasuh’un Menazil—i Sefer—i Irakeyn’i bunlardan biri. Yazma eserlerin dökümüne gelince; 18 bin 600 eserin 9 bin 941 tanesi Türkçe. 6 bin 963’ü Arapça, bin 615’i Farsça ve az sayıda olmak üzere Ermenice, Rusça, Almanca, İtalyanca ve Fransızca yazmalar bulunmakta. Hat eserleri olarak da çok eski dönemin hattatlarından olan Yakut—i Müsta’simî, Şeyh Hamdullah, Hafız Osman gibi üstadların paha biçilemez eserleri bulunuyor.
       <br/>
       <br/>
       Tercih sıralamasında ilk dörtte...
       <br/>
       <br/>
       Geçmişte yurtdışından kütüphaneye çalışmak için çok sayıda araştırmacı geldiği söyleniyor. Kütüphanenin çeşitli üniversitelerden seçilmiş öğretim üyelerinden oluşan 5 kişilik bir komisyonu olduğu ve çalışma izni için müracaat edenlerin dilekçelerinin bu komisyona geldiğini biliyoruz. Genellikle araştırma için yurtdışından gelenler Başbakanlık Arşivi, Topkapı Sarayı Müzesi Kütüphanesi, Süleymaniye Kütüphanesi ve de İ.Ü. Eski Eserler Kütüphanesi’nde de çalışma izni istiyorlar o tarihe kadar. O tarih yani, yeni eserlerin yeni bir binaya taşınarak eski binanın iyice kaderine terkedildiği tarih, 1985. Binanın problemleri yıllardır bilinmekte, yapı olarak problemli bir bina. Uzmanlara göre görkemli olmasına karşın iyi bir malzeme ile yapılmamış olması, akma, nem, rutubet gibi etkilere maruz kalmasına neden oluyor. Buna karşı 8 bin 500 m² kullanım alanlı yeni binada doğal ışıktan yararlanılabilen bin sandalye kapasiteli değişik üç okuma salonunda rahat bir çalışma ortamı sağlanmış. Akla gelen ilk soru neden eski eserlerin bu tarz bir ortama, temiz ve sıhhatli bir çalışma zeminine layık görülmediği.
       <br/>
       <br/>
       Kim bu hırsızlar?
       <br/>
       <br/>
       İstanbul Üniversitesi Kütüphane Daire Başkanı Meral Alpay bu eski eserlerin hepsini nadir eser katagorisine dahil ettirmiş ve bu eserlerin dışarıya verilmesine izin verdirmiyor. Bu kararı takdir etmek de mümkün, tenkit etmek de... Çünkü görüştüğümüz bir çok kişi zamanında bu kütüphaneden yararlanmak için alınan eserlerin, yıllar geçmesine rağmen, ne sorulduğunu, ne de istendiğini dile getiriyorlar. Olayı özellikle kendi ağzından dinlediğimiz, bir zamanlar kendisi de İstanbul Üniversitesi’nde öğretim görevlisi olarak görev yapan şimdi ise profesör olan bir uzman, yararlanmak için aldığı eseri almasının üzerinden 6 ay geçmesine karşın, kimsenin arayıp sormamasını garipsemiş ve biraz da merak dürtüsüyle gidip adına zimmetli bir kitap kaydının olup olmadığını sormuş. Araştırmacı kütüphane yetkililerinden “hayır” cevabını alınca çok şaşırıyor. Böyle bir yolla kaybolan, belki kaybolması sağlanan kaç eser olduğunu varın siz hesabedin artık! Kütüphanenin kapsamıyla ilgili tedbirler noktasında önceleri çok gevşek, kapanma durumu olduktan sonra da dikkatleri çekecek kadar sıkı bir tutum olduğu söyleniyor. Anlaşılan orta bir yol hiç bir zaman tutturulamamış kütüphane yönetiminde.
       <br/>
       <br/>
       “Eserler koli kutularına tepilmiş vaziyette”
       <br/>
       <br/>
       Tamirata gelince, evet belki bir tamirat gerekli, ancak şu an ne yapıldığı bilinmediği gibi yapılan şeyin ne zaman biteceği de bilinmiyor. Sadece iki defa ihale yoluyla tamiratın gerçekleştirilmek istendiği ama başarısız olunduğu bilinmekte. Neden bir bilgi verilmiyor, neden bu eserlerin emin yerde, emin ellerde olduğu dile getirilip problem ortadan kaldırılmıyor anlayamıyoruz. Eserlerin kolilerde olduğu, nemli ortamlarda kaldıkları ya da depolara tıkıştırıldığı belirtiliyor. Bütün bu iddialar, muhataplar tarafından inkar edilebilse —fakat edilemiyor— geriye soracak tek bir şey kalacak, o da kütüphane binasının tamiratının ne zaman biteceği. Yine uzmanlar bu eski eserlerin pek namüsait ortamlara uzun süre dayanamayacağını dile getiriyorlar. Konuşulması gereken diğer bir sorun da, bu eserlerin kendilerine ihtiyaç duyacak daha yüzlerce kişiye yardım edebilecek olmaları ve bunun yolları. Mikrofilm yoluyla hizmete devam etmek akla yatkın bir yol. Nitekim şu an Topkapı Sarayı’ndaki kütüphane de kapalı, ama ihtiyacınız olduğu zaman gerekli prosedürlerden sonra ulaşmak istediğiniz bilgiye ulaşabiliyorsunuz.
       <br/>
       <br/>
       Kütüphanenin tüm hizmetlerini üreten ona yakın bölümde, daire başkanının yönetiminde çalışan 3 şube müdürü, 3 uzman kütüphaneci, 2 kütüphaneci, 2 şef, 3 daktilograf, 1 ayniyat saymanı, 4 depo memuru, 8 memur, 1 işçi ve 10 hizmetli olmak üzere 38 personel görev yapıyor. Ancak ortada bir hizmet yok! Bundan sonra ne olacağını ise kültürel mirasına sahip çıkma konusunda ne kadar titiz olduğunu iddia eden ilgili makamlar halledecek. Yahut Kemal Alemdaroğlu ve Meral Alpay çıkıp kütüphanenin durumu ve geleceği konusunda yüreklere su serpecek açıklamalar yapacaklar. Bizden bu kadar...
       <br/>
       <br/>
       e—mail: okutmus@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12701), [web.archive.org (arşiv bağlantısı)](http://web.archive.org/web/20050227093222/http://www.aksiyon.com.tr:80/detay.php?id=12701)
