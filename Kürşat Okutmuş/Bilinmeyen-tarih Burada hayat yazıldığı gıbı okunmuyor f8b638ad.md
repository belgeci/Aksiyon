# Burada hayat yazıldığı gıbı okunmuyor

*Kürşat Okutmuş Bilinmeyen-tarih*

<div>
 <font>
  <img border="0" height="1" src="/web/20050227161141im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20050227161141im_/http://www.aksiyon.com.tr/resim/352/15.jpg" vspace="5"/>
  </p>
 </font>
 <font class="content">
  “İkibinli yılların Türkiye’si” veya “refah seviyesi yüksek toplum” gibi söylemler meydanları dolduran halkın kulağında yıllardır patlayadursun, Türkiye asıl ‘sosyal’ diye önceden adlandırdığı ve damarlarının en ince zerresine kadar hissedeceği avucunun içinde gerçekleşecek bir patlamanın beklentisi içerisinde.
 </font>
 <br/>
 <p>
  <font class="content">
   Tartışılan veya konuşulan sebepler ya da önlemler değil, çözümlerse hiç değil; sadece ‘sosyal patlama’ ne zaman gerçekleşecek ve de şiddeti ne derece zarar verecek!.. Bu sosyal uçurum en iyi ve en net İstanbul’da gözlemlendiğinden biz de vatan topraklarının diğer muhtemel ‘sosyal patlama’lık yerlerine ayna olur umuduyla, Armutlu’ya uzandık; küçüğü büyüğü ayırt etmeksizin Etiler’in renklerinde boğulan bu ‘varoş’ diye tanımlanan mahalleyi hemen yanıbaşındaki eğlence merkezlerinden akseden ışık oyunları ve devasa gökdelenlerin gölgesi altında gezdik. Armutlu’nun durumunu Ataköy’ün gölgesinde kalan Şirinevler’e ya da Levent’e direnen Gültepe’ye benzetebiliriz. Ama ne Levent ne de Ataköy, Etiler’in renkliliği ile yarışamaz, ayrıca Armutlu ile Etiler arasında sadece 100 metre var ve ulaşım yürüyerek dahi sadece 3 dakika, belki de ara denemeyecek kadar yakın bir mesafe. Armutlu ve Etiler; önlerinden yol geçen karşı karşıya iki dükkan örneği ama sabahları dükkanı açarken pek selamlaşmayan iki esnaf gibi. Armutlu ile Etiler arasındaki ilişkinin örneklerini çoğaltmak mümkün ama Türkiye’yi en iyi yansıtan örnek Armutlu olsa gerek. Çünkü; Armutlu’nun yanından geçen arabaların cakası daha fazla, çünkü Armutlu’nun yanıbaşında hayat hiç dinlenmiyor, çünkü Armutlu’nun tepesinde müzik sesi hiç susmuyor!
   <br>
    <br>
     Armutlulu Armutlusuna giderken göz ucuyla da olsa Akmerkez eşliğinde bütün alışveriş merkezlerini, renkli giyinen insanları ve rengarenk poşetleri, entel—cool—lıght—hippi gibi uçucu özellikleri yüksek gençleri gözlemleyebiliyor. Deniz özlemi ağır basar da illa da sahil yolu diye tutturursanız, o zaman da Leyla’yı (Laıla), Paşa’yı (Pascha), Sultan’ı (Culltan) ve saz arkadaşlarını göz ucuyla selamlayarak az ilerideki yaylayı (yaılla değil Armutlu) ancak bulabilirsiniz! Düşünsenize; televizyondaki telovari programları ‘sosyal patlama’ nedeni olarak öne süren uzmanlar, her gün bu programların setinden zoraki geçen Armutlulu figüranların hiç kullanmadıkları tekstlerine bizim gibi göz gezdirseler acaba ne derdiler? Tüm toplumun akşamları televizyonlardan izlediği ve de iç geçirdiği, ama uzağında olduğundan öylesine gülüp geçtiği her olayı, anında—hemen yani ‘az sonra’sız, canlı ve günde iki kere belki de üç kere izliyor Armutlulular. Tüm toplum yaz sıcaklarında izlediği her şeyi unutup penceresini, camını açıp gece rüzgarının serinliğiyle birlikte uykuya dalabiliyor ama Armutlulu asla. Televizyon kapansa da, görülenler duyulanlar unutulsa da, uzaktan gelip bir köşeden sızan müzik sesi ve de gecenin karanlığında hızlı ve net ilerleyen ışık hüzmesi insanın huzurunu kaçırmaya yetiyor çünkü.
     <br>
      <br>
       “Bazen acıyorum onlara”
       <br/>
       <br/>
       Hasan Amca, Tokatlı. ‘Amca’ bizim yakıştırmamız değil soyadı kanunundan ileri geliyor; baba mesleği olan ayakkabı tamirciliğini 20 yıl önce devralmış ve bugüne kadar getirmiş. İki üç günde bir ancak siftah yapan Hasan Amca’yı makinelerinin başında hem çalışıp hem de anlatırken görünce insan ‘iki üç günde bir ancak siftah’ yakınmasıyla tezata düşüyor. Fakat sonradan öğreniyoruz ki kızı Leyla ile oğlu Salih’in ‘pabuç’larını yolu taşlı semte bir kaç ay daha dirensin diye tamir ediyormuş. “Fotoğraf çekmek yok ha!” Hasan Amca durup durup bu sözü tekrarlıyor, nedense pek sevmiyor fotoğraf işini, turistler bir defasında çekebilmişler, onda da bir an boş bulunmuş da öyle gafil avlanmış yani. Diyor ki; ‘Ayıp olmasa, misafir olmasa çekip elindeki icatı alacaktım, sonra dedim ki gider yaban elde konuşurlar, Türkler işte belediye”.
       <br/>
       <br/>
       Armutlu’daki insan ilişkilerinin çok iyi olduğunu söyleyen Hasan Amca, semtin hâlâ ayakta kalmasını paylaşımın gücüne bağlıyor. Burada yaşayan insanların daha çok günlük kazanıp günlük yediklerini, onun için de kimi zaman aç kaldıklarını, kimi zaman da ziyafet çektiklerini samimi bir şekilde anlatıyor. Simitçilik başta olmak üzere seyyar satıcılığın buradaki insanlar arasında en çok tercih edilen meslek olduğunun altını çizen Hasan Amca, müşterilerinin çoğunun zaten parasını vermediğini, onun için de tanınmadığı bir yerde bu mesleği sürdürme fikrinin daha iyi olacağını düşünüyor. Yanıbaşlarındaki eğlence ve de şatafat dünyasına karşı bir özentisi olmadığını fakat Boğaz’da patlatılan yüzlerce fişeğe de bir mânâ veremediğini; bunun hem günah, hem de israf olduğunu söylüyor. Fişek gösterileri her ne kadar Leyla ve Salih tarafından büyük bir ilgiyle karşılansa da, ‘Olmaz’ diyor Hasan Amca; “Bazen acıyorum onlara, zavallılar diyorum, sonra da bana ne deyip işimi gücüme dönüyorum”. Çocukların böyle şeylere heveslenmesine de ‘Zamane çocukları’ deyip geçiştiriyor ve yine sanki uzun zamandır düşündüğü bir şeyi hatırlamışçasına heyecanla ekliyor ‘Fotoğraf çekmek yok ha!”...
       <br/>
       <br/>
       “Bir gün mutlaka ben de gideceğim”
       <br/>
       <br/>
       Murat Atlı, 26 yaşında ve 26 yıldır Armutlu’da; önceden çay bahçesi işletiyormuş, şimdi de bakkal işletiyor. Örgüt olaylarının semti çok yıprattığının ve ‘Armutluluyum’ denildiğinde Gazi ve benzeri imajı doğurduğunun, bunun da rahatsızlık meydana getirdiğinin altını çizen Atlı, dergi çıkarıp zorla satmak istyenlerin olduğunu, ara sıra çatışmaların devam ettiğini fakat geçim sıkıntısı bunların hepsinin üstünde olduğundan kimsenin böyle şeylerle ilgilenecek vakti olmadığını söylüyor. Çoğu insanın evinde tüp dahi olmadığını, olsa bile aylardır değiştirilmediğini ve en çok ekmek, zeytin ve yumurtanın satıldığını öğreniyoruz Bakkal Murat’tan. Biraz da gençliğin verdiği hevesten olsa gerek, yanıbaşındaki eğlence dünyasını sorduğumuz zaman ‘Oralardan geçerken bazen içim geçiyor’ diyor ve her şeyi yani bütün olumsuzlukları memleketi yönetenlere bağlıyor: “Etiler’de barların, restoranların ve eğlence yerlerinin önünden geçişimde bir gün ben de gideceğim mutlaka diyorum”.
       <br/>
       <br/>
       “En çok çorap satıyorum”
       <br/>
       <br/>
       Pekala; en çok ekmek, yumurta ve zeytin yiyen Armutlulu giyimle, kıyafetle ne derece ilgileniyor. Semtin nadir konfeksiyoncularından olan K. Maraşlı Bekir Taze, 8 yıldır Armutlu’nun esnaflarından; herşeye rağmen daha çok gençlerin alışveriş yaptığını belirten Bekir Taze, en çok satılan ürünün kot ya da tişört değil, çorap ve ip olduğunu söylüyor. İp dükkana sonradan katılan bir kalem ve iyi satıyor, anlayacağınız semt sakinleri kendileri dokuyup kendileri giyiyor, belki de dokuyup satanlar da var. Taze, Armutlu’daki durumun 5 yıl öncesiyle aynı olduğunu, hiçbirşeyin değişmediğini vurguluyor. Zenginden zarar gelmez diyerek ziyaretimizin asıl sebebine giriş yapan Bekir Taze, “Komplekse girmiyoruz ve onlardan daha zeki, daha çalışkan olduğumuzu bildiğimiz için rahatız, devran bir gün bize de dönecek” diyor. ‘Onlar’ dedikleri gece gündüz eğlenen, parayı har vurup harman savuranlar ve aslında hayatın nasıl devam ettiğinin farkında olmayanlar. ‘Onlar’ dediğin kişilere karşı bir kin ya da nefret doğuyor mu içinde diyoruz, ‘Kesinlikle hayır’ diyor; “Biz Anadolu insanıyız, bizi biz yapan değerler var ve o değerleri daha kaybetmedik. Buradan geçtikleri oluyor, kendilerine layık görüp içeri girseler çay da ısmarlarız, sohbetten de kaçınmayız.”
       <br/>
       <br/>
       “Hepsi 600 milyon, çok ucuz ay”
       <br/>
       <br/>
       11 yıl Etiler civarında taksicilik yapan Tokatlı Haydar Üner ise taksiciliği bıraktığını ve Fransa’ya gideceğini söylüyor; Akmerkez’den yüzlerce defa yolcu aldığını fakat oraya bir defa girdiğini ve fast—food bölümünde verdiği hesaptan dolayı bir daha adımını dahi atmadığını belirterek, “O gibi yerlere gidenlere Allah yardımcı olsun” dileğinde bulunuyor. Ardından da ekliyor; “Mesela iki kişi poşetlerle biniyorlar, birbirlerine ne aldıklarını sayıyorlar, biri diyor ki —bir pantolon, bir gömlek aldım 600 milyon, çok ucuz ayy— ben şok oluyorum tabii, nereden geliyor, nasıl kazanılıyor bu para anlamıyorum!”
       <br/>
       <br/>
       Bölgede iki poliklinik var, Pratisyen Hekim Erdoğan Çelikkol da bu polikliniklerin birinde iki yıldır geceleri nöbetçi görevli olarak çalışıyor. İnsanlarla ilgili bir probleminin hiç olmadığını söyleyen Doktor Erdoğan, ‘Burası Gazi ve benzeri semtlerle aynı gösterilmeye çalışılıyor ama kesinlikle değil” diyor. Poliklinikte 7 hekim var, maddi olarak mekan ancak kendini kurtarıyormuş. İnsanların maddi durumlarının çok kötü oluşundan 7 bin 500 bin lira olan muayene ücretinin bile çok geldiğini ve zaman zaman fiyatın indirilmesi konusunda pazarlıkların yapıldığını anlatıyor. Bir yıla yakın bir zamandır gece vaktinde ters bir olayın polikliniğe aksetmediğini söyleyen doktor, yanıbaşlarındaki eğlence dünyasını her gün gidiş—gelişlerde gören bu semtin insanları için ne tür problemler ortaya çıkardığı sorumuza ise; “Aradaki fark artık buradaki insanları etkilemiyor, yani artık alıştıklarını gözlemledim” cevabını veriyor.
       <br/>
       <br/>
       Sonuç ortada
       <br/>
       <br/>
       İşte Türkiye’nin farkı, işte Etiler—Armutlu hattı. Hasan Amca ayakkabı tamircisi, Murat Atlı bakkal, Bekir Taze konfeksiyoncu, Haydar Üner taksici ve Erdoğan Çelikkol pratisyen hekim. Ve bu portlerin hayat adına çizdikleri görüntüler ortada; Hasan Amca iki üç günde bir siftah yapıyor, Murat Atlı’nın Etiler’den her geçişte içi geçiyor, Bekir Taze en çok çorap satıyor, Haydar Üner Fransa’ya ‘kaçıyor’, Erdoğan Çelikkol da ‘Alıştılar’ diyor ve aradaki uçurum her geçen gün büyüyor. Gelir seviyesinin düşüklüğü ve yaşam kalitesinin zayıf olduğu tüm bölgeler gözetim altında; dün başka yerlerde aynı önlemler alınmıştı, bugün de Armutlu’da deneniyor. Armutlu’ya giriş çıkışlar polis denetimiyle gerçekleşiyor, esnaf ve halk ise bu duruma önce haksızlık diyor, sonra da isyan ediyor.
       <br/>
       <br/>
       okutmus@yahoo.com
       <br/>
      </br>
     </br>
    </br>
   </br>
  </font>
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=12887), [web.archive.org (arşiv bağlantısı)](http://web.archive.org/web/20050227161141/http://www.aksiyon.com.tr:80/detay.php?id=12887)
