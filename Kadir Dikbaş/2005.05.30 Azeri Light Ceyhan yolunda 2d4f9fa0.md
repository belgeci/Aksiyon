# Azeri Light Ceyhan yolunda

*Kadir Dikbaş 2005.05.30*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Azerbaycan, petrolünü Akdeniz’e indirme hayalini yıllar sonra gerçeğe dönüştürdü. Bu projeyle Türkiye, Avrasya enerji koridorunun önemli aktörü haline geliyor. 1774 km’lik Bakü-Ceyhan petrol boru hattına pompalanan ilk petrol, 6 ay sonra Ceyhan’a ulaşacak.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070612000802im_/http://www.aksiyon.com.tr/resim/547/52.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bir hayal gerçek oldu, yapılamaz denen yapıldı. “Asrın projesi’’ olarak adlandırılan ve Hazar petrollerini Türkiye üzerinden dünya pazarına ulaştırmada en önemli güzergâh olacağı kabul edilen Bakü-Tiflis-Ceyhan (BTC) boru hattına ilk petrol verildi.
   <br>
    <br>
     Hazar ve Kafkaslar üzerindeki ince hesaplar, Bakü’nün zengin petrol yataklarına sahip olduğunun anlaşılmasıyla başladı. Bölgedeki ilk petrol 1847’de Rus İmparatorluğu döneminde Bakü’nün Bibiheybet semtinde çıkarılmış, modern anlamdaki ilk kuyularsa, bölgenin özel teşebbüse açılmasıyla birlikte 1871’de faaliyete geçmişti. 19. yüzyıl sonuna kadar Azerbaycan’dan çıkarılan petrol dünya üretiminin yarısına, Rusya’daki üretimin de tamamına yakındı.
     <br/>
     <br/>
     Azerbaycan 1918’de bağımsızlığını ilân etti, fakat bunu uzun süre koruyamadı. Petrol, Rusları yine buralara çekti ve 1920’de Azerbaycan SSCB yönetimine girdi. 70 yıl süren Sovyet döneminde Rus ekonomisi büyük oranda buradan beslendi. 1944-1945 yıllarında Bakü ve çevresinden çıkarılan petrol Sovyetler Birliği’nde üretilen petrolün yüzde 75’ini teşkil ediyordu. Bu oran, Sibirya yataklarının keşfedilmesiyle SSCB’nin son dönemlerinde hızla geriledi.
     <br/>
     <br/>
     SSCB’nin dağılma sürecine girmesiyle birlikte, Hazar bölgesi petrol ve doğalgaz yatakları yeniden dünya gündemine oturdu. Zengin petrol ve doğalgaz rezervlerine sahip bağımsız birer ülke olarak sahneye çıkan Azerbaycan, Kazakistan ve Türkmenistan’ın bu zenginliği kiminle, nasıl işleteceği ve hangi yollardan dünya pazarlarına sunacağı sorusu Avrasya coğrafyasında izlenen politikaların temelini oluşturmaya başladı.
     <br/>
     <br/>
     İşte böyle bir ortamda Türkiye öncülüğünde ortaya atılan Azeri petrolünün Türkiye üzerinden dünya pazarlarına ulaşması fikrinden Bakü-Ceyhan projesi doğdu. Bakü’den başlayacak hat, Türkiye’nin Akdeniz limanında Ceyhan’da sona erecekti. Ama bu noktaya hangi yolu izleyerek gelecekti? Önce İran üzerinde duruldu, ardından Ermenistan dendi ve sonunda Gürcistan’da karar kılındı.
     <br/>
     <br/>
     Zorlu bir maraton
     <br/>
     <br/>
     BTC’ye ilk petrolün pompalandığı 25 Mayıs 2005 tarihi, Azeriler için bir bayram. Ve bu bayram gününe kolay gelinmedi. Ağır bedeller ödendi. Azerbaycan, 20 Ocak 1990 günü Kızılordu tanklarının Bakü’ye girmesinden Ermeni işgaline, darbelerden ekonomik zorluklara çok sıkıntılı günler geçirdi. Bağımsızlık lideri Elçibey’in “Petrol için bize eziyet veriyorlar.” sözü tarihe geçti.
     <br/>
     <br/>
     Azeri petrolünün Türkiye’ye boru hattıyla nakli fikri, SSCB’nin dağıldığı 1991 önecisine kadar uzanıyor. 15 yıldır bu proje üzerinde çok tartışmalar yapıldı. Açıktan ya da gizli büyük mücadeleler yaşandı, büyük güçlerin oyunları sahnelendi. Muhtemel güzergâhlar ve ülkelerde bombalar patladı, suikastler, darbeler yaşandı. Ama nihayetinde, Türkiye’nin ve Azerbaycan’ın istediği, ABD’nin de açıktan destek verdiği güzargâhta karar kılındı.
     <br/>
     <br/>
     Önce İran alternatifi
     <br/>
     <br/>
     Türkiye, Azerbaycan petrolleri için hazırladığı Bakü-Ceyhan projesini resmen ortaya attığı 1992 yılında İran’ı geçiş rotası içine almış ve dünyaya Azerbaycan-İran-Nahcıvan-Türkiye olarak ilân etmişti. Ancak bu rota İran rejimine karşı tavrı belli olan ve ekonomik ve ticari ambargoyu sürdüren ABD’den tasvip görmedi. Petrolü çıkartacak konsorsiyum üyesi şirketlerinden de itirazlar yükseldi. Daha sonra bazı ABD’li ve Avrupalı şirketler, hattan İran’ın çıkarılıp yerine Ermenistan’ın konmasını teklif etti.
     <br/>
     <br/>
     Fakat bu, Ermenistan’ın işgal ettiği Azeri topraklarından çekilmedikçe hayata geçmesi mümkün olmayan bir teklifti. Daha sonra Türkiye, Gürcistan üzerinden Türkiye alternatifini geliştirdi. Buna karşılık, Rusya’nın da destek verdiği, Türkiye’nin boğazlar endişesini göz ardı eden Karadeniz’e uzanan hatlar ile boğazları by-pass edecek ekonomik değeri zayıf alternatif hatlar ortaya atıldı.
     <br/>
     <br/>
     Ana boru hattı için bu alternatifler çarpışırken düşük kapasiteli “erken petrol boru hattı” geliştirildi ve Bakü-Supsa (Gürcistan) ile Bakü-Novorossisk (Rusya) hatları kısa zamanda açıldı.
     <br/>
     <br/>
     Türkiye’nin adeta milli bir politika haline getirdiği Bakü-Ceyhan üzerinde uzun süre fırtınalar koptu. Rusya çekince koydu, şirketler pürüzler çıkardı. Bir süre sessiz kalan ABD, son dönemde büyük destek verdi. Anlaşmazlıklara, ABD’nin de katkısıyla, 1999 AGİT zirvesi öncesinde bir orta yol bulundu ve taraf ülkelerin liderleri İstanbul’da bir araya geldi.
     <br/>
     <br/>
     ABD Başkanı Bill Clinton’ın şahitliğinde Türkiye, Azerbaycan ve Gürcistan devlet başkanları Azeri petrolünün Ceyhan’a akıtılmasını öngören anlaşmaya imza attı. Aynı törende Kazakistan, yeterli petrol olması halinde Bakü-Ceyhan’ı kullanma taahhüdünde bulundu. Böylece, “Bakü-Ceyhan mı yoksa başka bir hat mı?” tartışmasına son verildi. 1999’da atılan imzalar gereğince 2000 sonunda temel mühendislik çalışmaları başlatıldı. 2003 yılında da ilk kazma vuruldu. Ve şimdi de inşaatta son aşamaya gelindi.
     <br/>
     <br/>
     Muhteşem açılış
     <br/>
     <br/>
     Nihayet 25 Mayıs günü, Bakü yakınlarındaki Sengeçal terminali ana pompa istasyonunda düzenlenen muhteşem törenle ilk petrolün hatta pompalanmasına başlandı. Törene Türkiye’den Cumhurbaşkanı Ahmet Necdet Sezer ile Enerji ve Tabii Kaynaklar Bakanı Hilmi Güler, Azerbaycan Cumhurbaşkanı İlham Aliyev, Kazakistan Cumhurbaşkanı Nursultan Nazarbayev ve Gürcistan Cumhurbaşkanı Mihail Saakaşvili katıldı. Ayrıca ABD Enerji Bakanı Samuel Bodman’la birlikte İngiltere, Norveç, İran’dan da üst düzey katılım vardı. Rusya temsilcisi ise son anda hastalığını gerekçe göstererek törene katılmadı.
     <br/>
     <br/>
     Tam kapasite ile çalıştığında yılda 50 milyon ton (Türkiye’nin iki yıllık ihtiyacına yakın bir rakam) petrol taşıyacak olan 1.774 km uzunluğundaki hat, 3,6 milyar dolara maloldu. BTC maliyetlerinin yaklaşık yüzde 30’u öz kaynaklarla finanse edilirken, toplam tutarın geri kalan yüzde 70’i, üçüncü tarafların sağladığı finansman ile karşılanıyor. BTC Şirketi hissedarları halen 1 milyar dolar katkıda bulunmuş durumda.
     <br/>
     <br/>
     Çelik borular, bütün güzergah boyunca toprağın altına gömülü olarak döşendi. Arazi sahipleri ve kullanıcılarına, inşaat aşamasındaki aksaklıklar nedeniyle tazminat ödendi. Şu anda bu araziler eski haline getirilmeye başlandı. Bu kişiler arazilerini, güvenlik sebebiyle konulan bazı kısıtlamalara tabi olarak yeniden kullanabilecek.
     <br/>
     <br/>
     Boru hattının doldurulması için 10 milyon varil ham petrole ihtiyaç duyuluyor. Bakü’den pompalanan petrol 6 ay sonra Ceyhan’a ulaşacak. Hattın beslemesinde Azerbaycan’ın Hazar’daki en önemli petrol rezervlerinin bulunduğu Azeri-Çırak-Güneşli yatakları ana kaynak olarak kullanılacak. Hattın günde 1 milyon varil ham petrolü Akdeniz’e indirmesi hedefleniyor. Enerji Bakanı Hilmi Güler’in açıklamasına göre, hat tam kapasiteyle çalışmaya başladığında Türkiye, yılda 250 milyon dolar civarında gelir elde edecek. Gürcistan’ın elde edeceği gelirin de 50 milyon dolar seviyesinde olacağı belirtiliyor.
     <br/>
     <br/>
     Türkiye ayağı da yakında tamam
     <br/>
     <br/>
     Projenin Türkiye kesiminin yapımı, 1,3 milyar dolara Botaş’a ihale edilmişti. Maliyet 100 milyon dolar tutarındaki kamulaştırma bedeliyle birlikte 1,4 milyar dolara ulaştı, ancak kapsam değişiklikleri sebebiyle tam maliyetin iş bitiminde kesinleşeceği belirtiliyor.
     <br/>
     <br/>
     BTC Projesi Türkiye kesiminde 1 Mayıs 2005 itibariyle yüzde 94,9 oranında tamamlandı. Türkiye’deki 1.076 km’lik boru hattı üzerinde, 1.075 km kaynak, 1.075 km kanal kazısı, 1.069 km boru dizimi ve 1.063 km geri dolgu işlemi yapıldı. Hidrostatik testler tüm Lot’larda devam ediyor. Komünikasyonu sağlamak amacıyla fiber optik kablo döşenmesine başlandı. Tüm pompa ve motorlar yerleştirildi. Ceyhan Terminali’nde, tankların kaba inşaatı bitti ve tüm tankların (7 tank) su testleri tamamlandı. Kısacası, petrol Ceyhan’a ulaşıncaya kadar Türkiye kısmındaki çalışmalar bitmiş olacak ve kasım ayında ilk tanker törenle denize açılacak.
     <br/>
     <br/>
     Petrolün adı “Azeri Light”
     <br/>
     <br/>
     Ceyhan piyasasında pazarlanacak petrolün adı “Azeri Light” olacak. Başlangıçta, “BTC Blend” adıyla pazarlanması kararlaştırılmıştı fakat son karar, “Azeri Light” olarak değişti. Bu, halen Azeri-Çırak-Güneşli yataklarından çıkarılarak dünyaya satışı gerçekleştirilen Azeri petrolünün adı. Dünyada yüksek kaliteli bir petrol olarak biliniyor. O yüzden uluslararası konsorsiyum ve Azerbaycan, Ceyhan’da da bu markayı kullanmak istiyor.
     <br/>
     <br/>
     25 Mayıs, sıradan bir açılış olayı değil, tarihi bir dönemeç. Hem Azerbaycan ve Türkiye, hem de bölge ve dünya için. Bundan böyle Azerbaycan kendisine daha fazla gövenen, ekonomik bağımsızlığını pekiştirmiş bir ülke olarak dünya sahnesindeki yerini alacak. Bölgedeki güçler dengesinde yerini sağlamlaştıracak. O bakımdan, Kazakistan Devlet Başkanı Nazarbayev’in törende söylediği gibi, hattın açılmasıyla “Bağımsız Azerbaycan tarihinde yeni bir sayfa açıldı.” Gürcistan Cumhurbaşkanı Saakaşvili’nin ifadesiyle de, “Azerbaycan ve Azerbaycan ile işbirliği içinde olanların jeopolitik zaferi.” Azerbaycan Cumhurbaşkanı Aliyev’e göre, “Hat, bölgesel güvenliğin sağlanmasına da hizmet edecek.” ABD Enerji Bakanı Samuel Bodman ise 25 Mayıs’ı, “Dünyayı değiştirecek gün.” olarak tanımlıyordu.
     <br/>
     <br/>
     Bu proje, ekonomik açıdan olduğu kadar siyasi açıdan da önem taşıyor. Hazar’ı Akdeniz’e bağlayan BTC projesini yeni projelerin takip etmesi bekleniyor. Hattın yapımı sırasında gerçekleştirilen tapu kadastro ve planlama çalışmaları, aynı hattın yanından geçecek başka boru hattına da kolaylıkla uygulanabilecek. Nitekim, hattın paraleline döşenecek doğalgaz boru hattı, Azeri ve Türkmen doğalgazının Türkiye ve Avrupa’ya nakline imkan verecek.
     <br/>
     <br/>
     Bu hattın, başta Azerbaycan olmak üzere, Türkiye ile ortak dil, din, tarih ve kültüre sahip Türk cumhuriyetlerinin bağımsızlıklarını pekiştirmede önemli rol oynayacağı, Rusya’nın eski Sovyet cumhuriyetlerini yeniden kendi şemsiyesi altına almak için enerji yolları ve diğer ekonomik araçları kullanma teşebüslerini biraz daha etkisiz kılacağı savunuluyor.
     <br/>
     <br/>
     Bakü-Tiflis-Ceyhan petrol boru hattına yakın bir gelecekte Kazakistan’ın da katılması bekleniyor. Buna ilişkin ortak bildiri 25 Mayıs 2005 tarihinde taraflarca imzalandı. Gerekli anlaşmanın imzalanmasına dönük detay çalışmaları ise devam ediyor. İlk aşamada Kazakistan’ın Aktau limanından tankere yüklenecek petrol Hazar’ın Azeri tarafına taşınarak boru hattına pompalanacak. Bu iş için, ilk aşamada Kazakistan’ın bir süre önce Hazar’a indirdiği “Astana” adlı 12 bin tonluk tanker kullanılacak. Rusya’ya sipariş edilen tankerlerin ikincisi bu sonbaharda sonuncusu da 2006’da teslim edilecek.
     <br/>
     <br/>
     Taşımada Bakü-Tiflis-Ceyhan boru hattının kullanılmasına Kazak hükümetinin yanı sıra, Kazakistan’da üretim yapan Batılı şirketler de sıcak bakıyor. Kazakistan’ın yakın gelecekte olmasa da 10 yıl içinde bu hattı azami ölçüde kullanacağı tahmin ediliyor.
     <br/>
     <br/>
     TÜRKİYE’NİN SAĞLAYACAĞI AVANTAJLAR
     <br/>
     <br/>
     BTC ile jeopolitik üstünlük elde eden Türkiye, Avrasya enerji koridorunun kilit ülkesi haline gelecek.
     <br/>
     <br/>
     Tanker trafiğinin azalması, Boğazlar’ın ve İstanbul’un çevre güvenliğine katkıda bulunacak.
     <br/>
     <br/>
     Ceyhan, bir petrol limanı, petrol piyasası haline gelecek.
     <br/>
     <br/>
     Ortadoğu petrolüne alternatif, tedariki kolay yeni ve önemli bir kaynağa kavuşmuş olacak.
     <br/>
     <br/>
     Hat tam kapasite ile çalışmaya başladığında, petrolün nakli ve yüklenmesinden elde edeceği gelir 250 millon doları bulacak.
     <br/>
     <br/>
     HATTIN TEKNİK ÖZELLİKLERİ
     <br/>
     <br/>
     Kapasite: 	50 milyon ton/yıl
     <br/>
     Günlük: 	1 milyon varil
     <br/>
     Toplam uzunluk:  	1.774 km
     <br/>
     Azerbaycan kesimi:  	440 km
     <br/>
     Gürcistan kesimi:  	260 km
     <br/>
     Türkiye kesimi:  	1.074 km
     <br/>
     Boru çapı:  	42” / 34”
     <br/>
     Toplam pompa istasyonu:  	10 adet
     <br/>
     Türkiye kesimi:  	4 adet
     <br/>
     Hatta biçilen ömür: 	40 yıl
     <br/>
     Maliyeti: 	3,6 milyar dolar
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=21805), [web.archive.org (arşiv bağlantısı)](http://web.archive.org/web/20070612000802/http://www.aksiyon.com.tr:80/detay.php?id=21805)
