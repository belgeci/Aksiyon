# Denizli havlu atmak istemiyor

*Kadir Dikbaş 2006.01.02*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tekstil ve konfeksiyon sektörünün güçlü merkezlerinden  Denizli, düşük kur, artan ithalat ve Çin faktörü karşısında çıkış yolu arıyor. Dünya havlu ve bornoz piyasasının önemli bir aktörü olan Denizlili sanayiciler, havlu atmamak için direniyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070807033122im_/http://www.aksiyon.com.tr/resim/578/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Düşük döviz kuru, artan ithalat ve Çin faktörü uzun bir süredir Türkiye gündeminde. Tekstil ve konfeksiyon sektörü zor günler geçiriyor. Sektörün bugünü ve geleceği tartışma konusu.
   <br>
    <br>
     Tekstil ve konfeksiyon denince akla ilk gelen illerden biri Denizli. Son 30 yılda gerçekleştirdiği kalkınma hamlesi ve dünya pazarlarına açılmasıyla adını duyurdu; "marka şehir" hâline geldi. Sektörün sorunları ve geleceği Türkiye genelinde olduğundan daha fazla tartışılıyor burada. Çünkü ekonomi o alanda yoğunlaşmış, bütün hesaplar ona bina edilmiş.
     <br/>
     <br/>
     Yaşanan sıkıntılar Denizli'de, "İkinci Çin darbesi" olarak adlandırılıyor. Tarih boyu dokumacılıkta ün yapmış il, ilk Çin darbesini 1838 İngiliz Ticaret Anlaşması sonrasında yemiş. O dönemde İngiliz hakimiyetindeki Çin ve Hindistan'dan gelen ithal mallar, Osmanlı ekonomisini etkilediği gibi Denizli ekonomisini de derinden sarsmış.
     <br/>
     <br/>
     Ancak bugünkü sorun sadece Çin sorunu değil. Aynı zamanda sektörün yeni bir aşamaya geçip geçmeyeceği sorunu. Standardı yükselen Türkiye'nin fasonculuğa daha uzun süre devam edemeyeceği bir gerçekti. Çin rekabeti, bu süreci hızlandırmış, daha ağır hâle getirmiş bulunuyor.
     <br/>
     <br/>
     Bugün 850 bin nüfusa sahip olan Denizli, 1953'te kurulan Sümerbank Bez Fabrikası ve 1970'te açılan Or-Em Kereste Fabrikası dışında devlet sanayi yatırımının olmadığı, kendi yağıyla kavrulmuş, kalkınmış bir şehir. 1970'lerden itibaren sanayileşmeye başlamış olan şehir, tekstil ve konfeksiyonda yoğunlaşmış olmakla birlikte metal eşya, makine ve teçhizat sanayiine de yönelmiş. Son yıllarda da mermercilik revaçta. Ama Denizli, adını tekstil ve konfeksiyonla duyurmuş. Bugün ilde kurulu sanayi tesislerinin yarıdan fazlası bu sektörde.
     <br/>
     <br/>
     İhracata dayalı bir ekonomiye sahip kentte, 300'ü büyük ölçekli olmak üzere 900 sanayi kuruluşu var. Bu kuruluşlardan 12'si Türkiye'nin en büyük 500 sanayi kuruluşu arasında. Üretilen tekstil ve konfeksiyon ürünlerinin tamamına yakını başta Almanya, ABD, İngiltere ve Fransa olmak üzere 100'den fazla ülkeye ihraç ediliyor. En fazla ihraç edilen ürünse havlu, bornoz, çarşaf ve nevresim. 2003'te 572 olan ihracatçı firma sayısı geçen yıl 635'e ulaşmış.
     <br/>
     <br/>
     Denizli'nin sadece tekstil ve konfeksiyondaki ihracatı 1 milyar doları aşıyor. Türkiye'nin tekstil ve konfeksiyon ihracatındaki payı yıllar itibarıyla düzenli bir şekilde artmış ve 2004 yılında yüzde 8'e kadar yükselmiş.
     <br/>
     <br/>
     Tekstilde yol ayrımı
     <br/>
     <br/>
     Uzakdoğu ile orta ve uzun vadede nasıl rekabet edeceklerinin hesabını yapan Denizli sanayicisi geneli, alışılagelmiş yöntemlerle ayakta kalınamayacağının farkında. Peki ne yapılabilir? En çok üzerinde durulan çözüm şu: "Ya kendini yenileyeceksin, katma değeri yüksek ürünlerle ortaya çıkacaksın ya da başka bir sektör bulacaksın."
     <br/>
     <br/>
     Bugüne kadar katma değeri düşük fason üretimle ihracat yapmayı tercih eden sanayicinin bir bölümü, dünya markası çıkarmak, ürünlerini kendi markasıyla satmak ve etkin pazarlama yöntemlerine geçmek gerçeğini görerek bu yönde çalışmalara başlamış. Ancak bu kolay bir iş değil. Bir kısım sanayici de yeni alanlara yönelmiş. Artık tekstil ve konfeksiyonda yeni tesisler kurulmuyor.
     <br/>
     <br/>
     Denizli Valisi Gazi Şimşek, "Niye başkaları değil de biz fasoncu olalım. Denizli'de birkaç marka dışında neden marka çıkaramadık?" diye soruyor. Vali Şimşek, "Açıkça ben şunu söyleyeyim. İşin biraz kolayına kaçtık. Marka için uğraşmadık, gayret sarf etmedik." diyerek bundan sonraki süreçte markanın önemine dikkat çekiyor.
     <br/>
     <br/>
     Denizli Ticaret Odası Başkanı Mehmet Yüksel de Denizli tekstil sektörünün en önemli sorununun, dünya ekonomisi ve ticaretinin hızla değişmesinden kaynaklanan rekabet olduğunu belirtiyor. Çin ve Hindistan başta olmak üzere Uzakdoğu ülkeleriyle rekabetin Denizli'nin en büyük sıkıntılarından biri olduğunu söyleyen DTO Başkanı Yüksel, "Denizli tekstilcisi yeni dünya şartlarına ayak uydurmak durumundadır. Ar-Ge faaliyetlerine önem vermelidir. Bir firma 10 yıldır aynı bornozu ve havluyu üretiyorsa sıkıntılar elbette olacaktır." değerlendirmesinde bulunuyor.
     <br/>
     <br/>
     "Her ekonominin, her işadamının alternatif arayışları mutlaka olmalı. Yumurtalar tek sepete konmamalı" diyen Yüksel, ancak bu arayışlara yönelirken eldeki bulgurdan da olmamak gerektiğini vurguluyor. Yüksel, "Denizli tekstil sanayii, yığılma ekonomisinden çok büyük fayda elde etmektedir. Bu avantaj kaybedilmemeli. Çin, Denizli büyüklüğünde üç şehri sırf çorap üretimi için ayırmış bulunuyor." diyor.
     <br/>
     <br/>
     Zorlu: Tekstil ölmez
     <br/>
     <br/>
     Denizlili işadamı, Zorlu Holding Yönetim Kurulu Başkanı Ahmet Zorlu ise, tekstilin geleceğine güveniyor. "İnsanlar ölüp biterse, tekstil de o zaman biter. O zaman da zaten her şey biter" diyen Zorlu, tekstil ve konfeksiyonda elde edilen birikimin heba edilmemesi gerektiğinin altını çiziyor. Ahmet Zorlu şunları söylüyor: "Uluslararası fuarlarda yer bulabilmek için yıllarca uğraştık. Elde edilen birikim heba edilmemeli. Tekstilden vazgeçmeyi düşünmek hatadır, yanlıştır. Bu sektör İtalya'da, Fransa'da, Almanya'da devam ediyor. Bizde de devam edecek, etmeli. Şimdi katma değeri yüksek, markalı ürünler üretme zamanı. Ben kaliteyi tartışmıyorum. O olması gereken bir şey. Artık yapacağınız yenilikler önemli. Bunu yapmazsak bir adım ileri gitmemiz mümkün değil."
     <br/>
     <br/>
     Zorlu, Çin tehlikesinin o kadar büyütülmemesi gerektiğini de belirterek, "Çin, Çin diyoruz. Ama esas Çin içimizde. Biz önce kendimizi aşmalıyız." tespitinde bulunuyor.
     <br/>
     <br/>
     Denizli gibi bir şehrin tekstil ve konfeksiyonu bırakmayı tartışmasının son derece üzücü bir durum olduğunu söyleyen Türk Girişim ve İş Dünyası Konfederasyonu (Türkonfed) Başkanı Enis Özsaruhan da şunları söylüyor:
     <br/>
     <br/>
     "Bugün Denizli gibi bir ilimizde, 'tekstilde tıkandık, alternatif sektörler bulmalıyız' diye bir tartışma başlamışsa, bundan ülke olarak utanç duymalıyız. Neden? Çünkü Denizli ilimiz tekstilde dünya piyasalarına mal sunmakta, dünya markalarına üretim yapmaktadır. Sektörde yaşanan sıkıntılar, bu ilimizi ve başkalarını, bu sektörde olup olmamayı tartışmaya sevk ediyorsa, Türkiye bir mevzisini savaşmadan teslim ediyor demektir."
     <br/>
     <br/>
     Özsaruhan şöyle devam ediyor: "Gelişmiş ülkeler, tekstil ve hazır giyimde, marka - moda hegemonyası kurabiliyorsa, biz de yapabiliriz. Ürettiğimiz malın katma değerini, o mala itibar katarak artırabiliriz. Ama bu, bunca yatırımın yapıldığı, bunca istihdam sağlayan bir sektörde, ulusal bir strateji çerçevesinde yapılmalıdır."
     <br/>
     <br/>
     Denizli bir yandan bu konuyu tartışırken diğer taraftan teşvik yasasının ortaya çıkardığı handikapı aşmaya çalışıyor. Çevre illerin teşvik kapsamında olması Denizli'yi zorlayan sebepler arasında. Yasanın haksız rekabete yol açtığını savunan sanayiciler "Başarılı olduk da ne oldu?" diyerek teşvik yasasını eleştiriyor. Sanayici, bölgesel değil sektörel teşvikten yana.
     <br/>
     <br/>
     Yeni gözde traverten mermer
     <br/>
     <br/>
     Teşvik kapsamındaki illere komşu olan gelişmiş pek çok ili rahatsız eden Teşvik Yasası'nın Denizli sanayisini olumsuz etkilediği gerçeği, 21-23 Aralık 2005 tarihlerinde Denizli'de yapılan TÜRKONFED 9. Girişim ve İş Dünyası Zirvesi Sonuç Bildirisi'nde de dile getirildi: "Denizli'nin etrafını kaplayan teşvik kapsamındaki iller, özellikle tekstil, jeotermal ve mermer sektörlerinde Denizli aleyhine büyük bir haksız rekabete yol açmaktadır."
     <br/>
     <br/>
     Yeni sektör arayışlarının da başladığı ilde mermercilik gözde sektör hâline geldi. Şehir tekstilden sonra travertende de dünyada söz sahibi olabilecek potansiyele sahip. Traverten deyince Pamukkale'nin beyazlıkları akla geliyor ama kastettiğimiz traverten türü mermer. Denizli bu alanda dünyanın sayılı rezervlerine sahip. Bu durum, Denizli'nin tekstil ve konfeksiyondan sonra mermercilikte de ün yapacağını gösteriyor. Maden Tetkik Arama Enstitüsü'nün yaptığı son tespitlere göre, özellikle Honaz ilçesi, zengin traverten mermer yataklarına sahip.
     <br/>
     <br/>
     Sektör, hızla gelişiyor. Türkiye'de üretilen 2 milyon metreküp blok mermerin yüzde 25'i Denizli'de üretiliyor. Bu yıl ilden yapılan ihracat ise 180 milyon doları buldu. Bu rakam Türkiye ihracatının yüzde 40'ını oluşturuyor. Başta Batı pazarları olmak üzere her ay 60 ülkeye yaklaşık 500 konteynır mermer gönderiliyor.
     <br/>
     <br/>
     Bir süre önce Çin'den gelen beş kişilik resmî bir heyet, Olimpiyat Köyü'nün bina giriş ve dış cephe kaplamaları için traverten mermer talebinde bulunmuş. Çin hükümetinin yüklü miktarda işlenmiş, yarı mamul ve blok mermer alması bekleniyor.
     <br/>
     <br/>
     İl genelinde 57 mermer ocağı ve 80 mermer kesme fabrikası bulunuyor. Ağırlıklı olarak blok mermer ihracatının yapıldığı ilde yeni hedef, katma değeri yüksek işlenmiş ürünlere yönelmek.
     <br/>
     <br/>
     Hazine Müsteşarlığı'nın 1 Aralık 2004 - 31 Mart 2005 tarihleri arasında verdiği 23 teşvik belgesinden 12'si hizmet, 7'si ise mermer sektörüne ait. Tekstilde verilen belge sayısı ise sadece 1. Teşvik rakamları da, tekstil ve konfeksiyonda yatırımların durduğunu gösteriyor.
     <br/>
     <br/>
     Mermercilerin en önemli sorunu ise düzensiz elektrik enerjisi, organize sanayi bölgesinin bulunmayışı ve ulaşım zorlukları. Toprağa dayalı sanayide demiryolu büyük önem taşıyor. Mermer ihracatının hızla artması bu ihtiyacı daha da gün yüzüne çıkarmış. Denizli sanayicisi Denizli - İzmir arasındaki demiryolu hattının konteynır taşımacılığına uygun hâle getirilmesini talep ediyor. Fakat bu isteğe uzun zamandır cevap alınamamış. Bu sebepten dolayı ihraç limanı İzmir, mermercilere çok uzak ve pahalı.
     <br/>
     <br/>
     Tekstil ve mermercilik yanında ilin tarım ve turizm potansiyeli de yüksek. Özellikle zengin jeotermal kaynaklar sebebiyle organik tarım ve seracılıkta önemli bir potansiyel söz konusu.
     <br/>
     <br/>
     Denizli tekstil ve konfeksiyonu tartışmaya devam edecek gibi görünüyor ama bu sektörü tamamen bırakması hem zor hem de ekonomik değil. Muhtemelen bundan sonraki süreç, İtalya ve Fransa'nın yaşadığı tecrübeleri yaşamak, katma değeri yüksek ürünlere, modaya yönelmek olacak. Ama bu mücadelede birtakım elenmeler olacak. Alternatif sektörler ise bundan böyle daha önemli hâle gelecekler.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23117), [web.archive.org (arşiv bağlantısı)](http://web.archive.org/web/20070807033122/http://aksiyon.com.tr:80/detay.php?id=23117)
