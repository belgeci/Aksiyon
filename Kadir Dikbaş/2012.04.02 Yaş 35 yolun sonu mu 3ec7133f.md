# Yaş 35 yolun sonu mu?

*Kadir Dikbaş 2012.04.02*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   35 yaş, Türkiye’de ortalama insan ömrünün aşağı yukarı yarısına tekabül ediyor. İnsanın bedenen bir ölçüde güç kaybetse de fikren olgunlaştığı, işinin ve mesleğinin en verimli çağları bu yaş ve sonrası aslında.
  </font>
 </div>
 <div id="newsText">
  <font class="detail-text">
   <p>
    “Yaş otuz beş! Yolun yarısı eder” diyor Cahit Sıktı Tarancı. Tabii ki, fert bazında Allah ömür verirse öyle… Peki o zaman “Yaş 35, yolun sonu…” sözü nereden çıktı?
   </p>
   <p>
    Açıklayalım. 23-25 Mart 2012 tarihinde Kartepe Ekonomi Zirvesi’nin sekizincisi gerçekleştirildi. Zirvede Türkiye Odalar ve Borsalar Birliği  (TOBB) Başkanı Rifat Hisarcıklıoğlu, Türkiye’nin dünya ekonomisindeki yerini, sağlanan başarıları anlattıktan sonra bazı risklerin de altını çizdi. Özellikle, orta yaşlı insanlar arasındaki işsizliğin artışına ve bunun Türkiye için önemli bir tehdit oluşturduğuna dikkat çekti. Hisarcıklıoğlu, “15-24 yaş arasındaki gence ailesi bakar. 25-35 yaş işsizini de aile idare eder. Ama 35-54 yaş arasında olan işsiz kalırsa onun evine bakacak kimse olmaz. Geleceğimiz açısından çok ciddi bir problemle karşı karşıyayız.” dedi.
   </p>
   <p>
    Maalesef durum böyle, özellikle özel sektör genç çalışanlar istiyor, orta yaşlı istemiyor. Yaşlıyı ise hiç istemiyor. Fikir işçiliğinin ağır bastığı sektörlerde bile bu anlayış hâkim maalesef. Aşağıdaki tablodan da anlaşılacağı üzere, işsiz kesim içinde, 35-54 yaş grubundakilerin oranı 1995 yılında yüzde 16,2 seviyesindeydi. Oran, 2000 yılında yüzde 21,2’ye, 2005 yılında yüzde 27,3’e çıktı. 2008 küresel krizi öncesinde, yani 2007 yılında yüzde 27,8 seviyesini gördü. Kriz dönemiyle birlikte, orta yaş grubundaki işsizlik hızlı bir şekilde arttı. Ve 2011 yılında 35-54 yaş grubunun işsizler arasındaki payı yüzde 31,2’ye çıktı. Yani, 1995 yılının iki katına yükseldi. Buna karşılık, çocuk denilebilecek 15-19 yaş arasındaki grup ile 20-24 yaş grubunun, işsizler arasındaki payı hızla geriledi. Burada şunu da hatırlatalım. 2011 yılı 35-54 yaş arasındaki işsizlerin yüzde 8’i üniversite, yüzde 7,4’ü meslek lisesi, yüzde 9,8’i genel lise, yüzde 11,5’i de ortaokul ve dengi meslek okulu mezunu.
   </p>
   <p>
    Son dönemde yapılan düzenlemelerle, emeklilik şartlarının ağırlaştırıldığını, emeklilik yaşının yükseltildiğini de düşünürsek, konunun ne kadar ciddi olduğunu daha net görebiliriz.
   </p>
   <p>
    Aile reislerinin neredeyse tamamı, 15-24 yaş grubundaki gençlerin ihtiyacını, evlendirip yuvadan uçuruncaya kadar karşılar. Hatta sonrasında da destek olur.
   </p>
   <p>
    Genç işsizin durumu kötü, ama çoluk çocuk sahibi adamın işsizliği ondan daha kötü. Aile bağlarının kuvvetli oluşuyla övünen Türkiye’de ise durum daha da vahim. Bu gelişme, aileyi çekip çeviren ana ve babanın gücünü, toparlayıcı rolünü sarsıyor. Kriz dönemlerinde güçlü aile bağlarının pek çok olumsuzluğu bertaraf ettiğinden bahsederiz hep. Eğer böyle giderse, bu sigorta da ortadan kalkabilir.
   </p>
   <p>
    2008 krizinde de yaşandığı gibi, işe alırken tercih edilmedikleri gibi işten çıkarmalarda da akla ilk gelenler, belli bir tecrübe sahibi fakat yaş itibariyle 35’i aşmış insanlar oluyor. Yani bazı çalışanlar için 35-40 yaşları “yolun sonu” oluyor. İşyerleri artık yüzüne pek bakmıyor. İstediği kadar kalifiye olsun, başarılı olsun. Bazen sadece genç olmak da yetmiyor. Bazılarının anlayışına göre, yakışıklı ve güzel genç elemanlar çalıştırmak çok daha önemli. Tecrübe ve birikim ondan sonra geliyor. Ayrıca çocuk veya genç çalıştırmanın maliyeti düşük; yönetmek, yönlendirmek daha kolay.
   </p>
   <p>
    Bu bir nesil sorunu değil, sistem ve zihniyet sorunu. Bugünün gençleri yarının orta yaşlısı çünkü. Benzer tehlike onlar için de söz konusu.
   </p>
   <p>
    Oysa bir işyeri için genç istihdamı ne kadar önemliyse, orta yaşlı, tecrübeli eleman çalıştırmak da o kadar önemli. Ne gençler orta yaşlıların ne de orta yaşlılar gençlerin alternatifi olabilir. Her sektörde, ikisinin de yeri ve önemi ayrı. Şurası da bir gerçek ki, bir şirkette çalışan devir hızı ne kadar yüksekse, o şirket o kadar sorunlu demektir. Hiçbir genç, orta yaşa gelince kapı dışarı edileceğini bildiği işyerine gönülden bağlanmaz.
   </p>
   <p>
    Az sayıdaki köklü şirketlere bakın. Bu sorunu çoktan aşmış, 40 yıllık elemanlarıyla övünüyor, kilit yöneticilerini kendi içinden yetiştiriyor.
   </p>
   <p>
    Aile mefhumunu korumanın yolu, aileyi geçindireni, anne ve babayı kollamaktan geçiyor. İşsiz anne- baba demek, mutsuz, huzursuz ve sorunlu bir aile, sorunlu çocuklar demek. Topluma her geçen gün daha fazla yansıyan aile içi sıkıntıların, boşanmaların temelinde bunun da payı olduğu unutulmamalı.
   </p>
   <p>
    <img alt="" height="361" src="http://web.archive.org/web/20120622175628im_/http://medya.aksiyon.com.tr/aksiyon/2012/04/02/eko1.png"/>
   </p>
   <hr/>
   <h3>
    <span>
     <strong>
      İthalat şubat ayında frene bastı
     </strong>
    </span>
   </h3>
   <p>
    2012 Şubat ayında ihracat yüzde 17,1 artarken, ithalattaki artış yüzde 1,1’de kaldı. İhracatın ithalatı karşılama oranı ise hâlâ yüzde 66,5’te.
   </p>
   <p>
    Türkiye İstatistik Kurumu ve Gümrük ve Ticaret Bakanlığı işbirliği ile oluşturulan geçici dış ticaret verilerine göre; 2012 yılı Şubat ayında, 2011 yılının aynı ayına göre ihracat yüzde 17,1 artarak 11 milyar 777 milyon dolar, ithalat yüzde 1,1 artarak 17 milyar 713 milyon dolar oldu. Aynı dönemde dış ticaret açığı 7 milyar 460 milyon dolardan 5 milyon 936 milyon dolara geriledi. 2011 Şubat ayında yüzde 57,4 olan ihracatın ithalatı karşılama oranı ise, 2012 Şubat ayında yüzde 66,5’e yükseldi.
   </p>
   <p>
    Bu arada, krizdeki Avrupa’nın ihracatımızdaki payının da azaldığı görüldü. 2011 Şubat ayında yüzde 48,9 olan Avrupa Birliği’nin (AB) ihracattaki payı, 2012 Şubat ayında yüzde 41,9’a düştü. AB’ye yapılan ihracat, 2011 yılının aynı ayına göre sadece yüzde 0,3 arttı ve 4 milyar 930 milyon dolar oldu.
   </p>
   <p>
    <img alt="" src="http://web.archive.org/web/20120622175628im_/http://medya.aksiyon.com.tr/aksiyon/2012/04/02/eko2.png"/>
    2012 Şubat ayında en fazla ihracat yapılan ülke Almanya. Peşinde Irak ve İngiltere var. En fazla ithalat yapılan ülke ise Rusya. İkinci ve üçüncü sırada Çin ve Almanya bulunuyor.
   </p>
   <p>
    Uzun bir aradan sonra ithalatta görülen bu yavaşlama, muhtemelen dış ticaretle ilgili yapısal sorunların çözümünden ziyade, döviz kurundaki artış ve sanayide görülen yavaşlamadan kaynaklanıyor. Hatırlanacağı gibi sanayi üretim endeksi, ocak ayında bir önceki aya göre yüzde 15 gerilemiş, bir önceki yılın aynı ayına göreyse sadece yüzde 1,5 artış göstermişti.
   </p>
   <hr/>
   <h3>
    <span>
     <strong>
      Petrol fiyatı toparlanmayı tehdit ediyor
     </strong>
    </span>
   </h3>
   <p>
    Ekonomik İşbirliği ve Kalkınma Örgütü (OECD), G-7 ülkeleri için hazırladığı ve geçen hafta yayımladığı değerlendirme raporunda, petrol fiyatlarındaki artışın, ekonomik toparlanmayı tehdit ettiği uyarısında bulundu. “Petrol artışlarının OECD ülkelerinde muhtemelen enflasyonu artıracağı ve ekonomik büyüme için fren teşkil edeceği” kaydedilen raporda, diğer emtia fiyatlarının da son aylarda arttığına dikkat çekildi. Raporda, aralarında Çin’in de bulunduğu gelişmekte olan ülkelerin ekonomilerinde yavaşlama işaretleri görüldüğü vurgulandı.
   </p>
   <p>
    İthalat et fiyatlarını düşürmedi ama…
   </p>
   <p>
    Hayvan ithalatı et fiyatlarındaki yükselişi durdurdu ama fiyatları aşağı çekmedi. Dahası ithalat yapılan bazı ülkelerde hayvan fiyatları tırmanışa geçti. Onlardan biri Macaristan. Gelen haberlere göre, Macaristan’da koyun fiyatları Türkiye’ye yapılan ihracat sebebiyle rekor seviyeye yükseldi. Macar radyosuna konuşan Macaristan Koyuncular Birliği yetkilisi Andras Javor’un açıklamasına göre, Türkiye’ye ihracattan önce 65 avro civarında olan 30 kiloluk bir koyunun fiyatı 100 avroya yükseldi.
   </p>
   <hr/>
   <p>
   </p>
   <p>
    <img alt="" height="1302" src="http://web.archive.org/web/20120622175628im_/http://medya.aksiyon.com.tr/aksiyon/2012/04/02/eko3.png"/>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Mustafa Kaya, 05 April 2012, 06:39
> Ekoanalizde çok önemli bir gerçeği ele almışsınız gerçekten. Biz de issizlik oranımız düşüyor diye seviniyorduk şimdiye kadar. Ama maalesef en verimli çağlarında işsiz kalan insan oranımız 2 katına çıkmış. Bu büyük bir tehlike önlem alınmazsa.

### Gürbüz TOY, 03 April 2012, 08:22
> Duygularıma tercüman olan bir yazı ama maalesef bunun sorumlusu hükümetin istihdam politikalarıdır. 18-29 yaş arası gençleri işe alanlara teşvik vermek yerine 35 -50 yaş arası işsizleri işe alanlara teşvik verilseydi bu sorun önemli ölçüde azalırdı.

Kaynak: [www.aksiyon.com.tr](http://www.aksiyon.com.tr:80/aksiyon/haber-32219-yas-35-yolun-sonu-mu.html), [web.archive.org (arşiv bağlantısı)](http://web.archive.org/web/20120622175628/http://www.aksiyon.com.tr:80/aksiyon/haber-32219-yas-35-yolun-sonu-mu.html)
