# Artık semerin küçüğü makbul

*Kadir Dikbaş 2006.02.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Gelişen teknoloji, değişen tüketim kalıpları, hayat tarzı ve yeni alışkanlıklarla birlikte el ustalığı isteyen pek çok iş tarih oldu, unutuldu. Bazıları bir zamanların en gözde meslekleri, en çok para getireniydi, ama yok olup gitti. Bir kısmı da semercilik gibi son demlerini yaşıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070605065323im_/http://www.aksiyon.com.tr/resim/584/74.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mustafa Gezer, zamana direnen az sayıdaki semer ustasından biri. Hatay'ın ünlü Uzunçarşı'sındaki dükkânında işini sürdürüyor. Mesleği babası Ali Gezer'den devralmış. Babası da kendi babasından. Yani aile boyu semerciler. Henüz 32 yaşında olan ve çıraklık dahil 22 yıldır bu işi yapan Gezer, çocuklarının mesleği devam ettireceğini hiç sanmıyor. Çünkü her evde en az bir at ya da eşeğin bulunduğu dönemler çok gerilerde kaldı.
   <br>
    <br>
     Bugün hemen hepimiz geleceğin mesleklerine odaklanmış, onları konuşuyoruz. Hangisi daha kabul görür, hangisi daha çok para getirir diye. Bunları konuşurken elbette geçmişe de bir göz atmak, dünün meslekleri hangi süreçlerden geçti, bugün ne oldu sorusuna da cevap bulmak gerekiyor.
     <br/>
     <br/>
     Şurası bir gerçek ki, gelişen teknoloji, değişen tüketim kalıpları, hayat tarzı ve yeni alışkanlıklarla birlikte el ustalığı isteyen pek çok iş tarih oldu, unutuldu. Bazıları bir zamanların en gözde meslekleri, en çok para getireniydi, ama yok olup gitti, bir kısmı da son demlerini yaşıyor.
     <br/>
     <br/>
     El emeği ve göz nuru isteyen bu zanaatları genç kuşağın büyük bölümü hiç görmedi, orta yaşlılar ise belki bir kısmını tanır ve bilir. Bakırcılar çarşısı, semerciler çarşısı, urgancılar çarşısı gibi nice mesleğin çarşıları vardı. Binlerce insan ekmeğini buralardan çıkarıyordu. Kalaycı, mesçi, çömlekçi, bileyci, urgancı, nalbant ve daha yüzlerce meslek zamana ve teknolojiye yenik düştü. Bu süreç devam ediyor. Modası geçen, devrini tamamlayan piyasadan sessiz sedasız çekiliyor. Dünün meslekleri bugün kayboluyor. Bugününkiler de yarın yok olacak.
     <br/>
     <br/>
     Edirne, Adapazarı ile birlikte Türkiye'nin dört bir yanına el süpürgesi satan bir şehirdi. 1980'li yıllarda bile burada 250 civarında süpürge imalatçısı bulunuyordu. Şimdi bu sayı 25'e düşmüş. Kuvvetle muhtemel ki kısa zaman sonra bu sayı 2'ye, 3'e düşecek. El süpürgesinin elektrikli süpürgeye yenik düşmesiyle birlikte, çiftçi de süpürge otu ekmekten vazgeçip başka ürünlere yönelmiş. Bu örnekleri çoğaltmak mümkün.
     <br/>
     <br/>
     Bazı meslekler, bazı el sanatları kaybolmamak için direniyor. Şekil değiştirerek ayakta kalmanın mücadelesini veriyor. En şanslı olanlar, kültürel ve turistik değer taşıyan meslek sahipleri. Sedefçilik, bastonculuk, bakırcılık, at arabacılığı ve semercilik gibi bazı örnekler bunlar arasında. Mesela semerin ve at arabasının minyatürünü yapıp yeni kitlelere hitap etmeye çalışanlar var. Ve başarı da sağlamışlar. Çırak bulmakta dahi zorlanan bu insanlar, değişen işlerine bir sanatçı titizliğiyle eğilip üretim yapıyorlar. Ama yine de çoğunluk şüphesiz bu mesleğe veda edecek.
     <br/>
     <br/>
     Semerci ustası Mustafa Gezer'in anlattığına göre, kendi çocukluğunda 6 olan Hatay Uzunçarşı'daki semerci sayısı bugün üçe düşmüş. Yine o dönemde 5-6 civarında olan nalbant sayısı da 1'e inmiş. Bazı semerci ve nalbantlar şehirde iş kalmayınca seyyar olarak çalışmaya, köy köy dolaşarak iş yapmaya başlamış. Mustafa Gezer ise yerinde kalmayı tercih etmiş. Şu anda geçimini sağlayacak parayı kazandığını söyleyen Gezer, "Allah'a şükür şimdilik geçinip gidiyoruz. En büyük hazinemiz kanaat." diyor. Sipariş ve hazır olmak üzere iki tür üretim yapıyor. Eşek ve at için her türlü semeri yaptığını anlatan Mustafa Gezer, "En çok iş zeytin zamanında. Yani ekim sonu ile kasım ayı başında. Mayısta da buğday hasadı başladığı zaman işler yoğunlaşıyor. Diğer zamanlar durgun." diye konuşuyor. Gezer, daha çok müşterilerinin isteğine ve siparişine göre imalat yaptığını belirtiyor.
     <br/>
     <br/>
     Gezer'in dükkânı ve yaptığı iş Uzun çarşı’yı gezen turistlerin de ilgisini çekiyor. Semer imal ederken fotoğrafını ve görüntüsünü çekiyorlar. Özellikle de küçük semerlere ilgi duyuyorlar. Bu ilgiyi gören semer ustası Gezer, işini dönüştürüp hediyelik eşya olarak küçük semerler de yapmaya başlamış. Çünkü büyük semer yapma işinin yakın bir zamanda biteceğinin farkında. Küçük semerlerle yeni bir pazara hitap etmeye çalışıyor. Bazı turistik yörelerden ve Almanya'dan sipariş almış. Rakam henüz istediği seviyede değil, ama zamanla artacağına inanıyor.
     <br/>
     <br/>
     Büyük olsun küçük olsun semerin beş temel girdisi var: semer sazı, çuval, keçe, deri ve çınar ağacı. Küçük hediyelik semerlerin fiyatı 20 YTL. Büyük semerler ise eşekler için 40-50, atlar için 60-75 YTL civarında. Bir semercinin günde ancak bir, biraz sıkıştırırsa iki semer yapabildiğini anlatan Gezer, maliyetleri çıkardığında kendisine fazla bir para kalmadığını ifade ediyor. Bunun için yeni semer yanında eski semer tamiratı da yapıyor, ayrıca kolan, yular ve hamut gibi at ve eşekler için gerekli bazı aksesuarları da satıyor.
     <br/>
     <br/>
     Mustafa Gezer, gerçek semerciliğin yakında biteceğinin farkında. Umudu küçük semer imalatında. Gelecek siparişlere göre o alanda yoğunlaşmayı, enerjisini o alana harcamayı düşünüyor. Ayakta kalmak için savaş veren diğer yörelerdeki meslektaşları gibi.
     <br/>
     <br/>
     KAYBOLMAYA YÜZ TUTMUŞ BAZI MESLEKLER
     <br/>
     <br/>
     Semerci		Keçeci
     <br/>
     Nalbant		Demirci
     <br/>
     Basmacı		Bıçakcı
     <br/>
     Süpürgeci		Derici
     <br/>
     Hallaç		Bastoncu
     <br/>
     Kalaycı		Sedefçi
     <br/>
     Lehimci		Bakırcı
     <br/>
     Sepetçi		At arabacı
     <br/>
     Yoğurtçu		Kolancı
     <br/>
     Bileyci		Mesci
     <br/>
     Taş ustası		Fesçi
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=23360), [web.archive.org (arşiv bağlantısı)](http://web.archive.org/web/20070605065323/http://www.aksiyon.com.tr:80/detay.php?id=23360)
