# TÜFE’deki artış, ÜFE’dekini ikiye katladı

*Kadir Dikbaş 2012.09.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ağustos ayında tüketici fiyatları (TÜFE) yüzde 0,56, üretici fiyatları (ÜFE) yüzde 0,26 artış gösterdi. Ağustos itibarıyla yıllık enflasyon ise TÜFE’de yüzde 8,88, ÜFE’de yüzde 4,56 oldu. Ve ilginç bir manzara ortaya çıktı. Hem aylık hem de yıllık verilerde TÜFE’deki artış, ÜFE’deki artışı ikiye katladı.
  </font>
 </div>
 <div id="newsText">
  <font class="detail-text">
   <p>
    Bununla birlikte, “çekirdek enflasyon” yerine açıklanan “Özel Kapsamlı TÜFE” endekslerinden I endeksi(gıda-içecek, enerji, alkollü içecek-tütün, altın hariç TÜFE) temmuz ayına göre yüzde 0,28 geriledi. Bu durum, sonraki aylar için umut verdi. I endeksi, Merkez Bankası politikalarının enflasyon üzerindeki etkilerini ölçmede en önemli gösterge olarak kabul ediliyor. Bu endeksin aşağı seyri, önümüzdeki döneme ilişkin enflasyon tahminlerinin daha olumlu olmasını sağlıyor.
    <p>
     <img alt="" height="259" src="http://web.archive.org/web/20121028053424im_/http://medya.aksiyon.com.tr/aksiyon/2012/09/10/eko-1.png">
      Ağustos ayında TÜFE’deki artışta gıda ve ulaştırma öne çıktı. Ana harcama grupları itibariyle temmuz ayına göre en yüksek artış yüzde 1,59 ile ulaştırma kaleminde yaşandı. Gıda ve alkolsüz içeceklerde yüzde 1,46, konutta yüzde 0,68, ev eşyasında yüzde 0,71, eğlence ve kültürde yüzde 0,61, eğitimde yüzde 0,95, lokanta ve otellerde yüzde 0,62, çeşitli mal ve hizmetlerde yüzde 0,49 fiyat artışı görülürken, giyim ve ayakkabı fiyatlarında yüzde 4,60, sağlık fiyatlarında yüzde 0,25, haberleşme fiyatlarında yüzde 0,14 gerileme kaydedildi.
      <p>
       ÜFE’de ağustos ayında hesaplamaya dahil 791 maddeden 169’unun ortalama fiyatlarında değişim olmazken, 275’ininkinde artış, 347’sininkinde ise düşüş gerçekleşti.
       <p>
        Şimdi beklenen, ÜFE’deki düşük oranların TÜFE’ye yansıması…
       </p>
       <hr/>
       <p>
        <strong>
         OECD, G7 için tahminlerini kötüleştirdi
        </strong>
       </p>
       <p>
        <img alt="" src="http://web.archive.org/web/20121028053424im_/http://medya.aksiyon.com.tr/aksiyon/2012/09/10/eko-2.png">
         Ekonomik Kalkınma ve İşbirliği Örgütü (OECD), dünya ekonomisine yön veren G7 ekonomilerine ilişkin büyüme tahminlerini aşağı yönde “revize” etti. OECD en son yayımladığı “Ekonomik Görünüm” raporunda, ilkbahardan bu yana küresel ekonomik görünümün Avro Bölgesi’ndeki sıkıntılar sebebiyle gözle görülür biçimde kötüleştiği belirtildi. Raporda, G7 ülkelerinin 2012 yılında yüzde 1,4 büyüyeceği tahmin edildi. ABD için daha önce yapılan yüzde 2,4’lük büyüme tahmini yüzde 2,3’e çekilirken, Avrupa’daki borç krizi sebebiyle zor günler geçiren Fransa’nın büyüme tahmini yüzde 0,6’dan yüzde 0,1’e indirildi. İngiltere için daha önce öngörülen yüzde 0,5’lik büyüme tahmini, yüzde 0,7 küçülme olarak yenilendi. İtalyan ekonomisinin daralma tahmini ise yüzde 1,7’den yüzde 2,4’e yükseltildi.
         <p>
          Mayısta açıklanan raporda yüzde 1,2 büyüyeceği tahmin edilen Almanya’nın da yeni rapora göre, yüzde 0,8 büyümesi öngörülüyor. Tahmin, Kanada için yüzde 2,2’den yüzde 1,9’a çekilmiş durumda.
          <p>
           Olumlu tek “revizyon”, Japonya için. Bu ülkenin büyüme tahmini yüzde 2,0’den yüzde 2,2’ye yükseltildi.
           <p>
            Yaz dönemi raporunu açıklayan OECD Başekonomisti Pier Carlo Padoan, “Genel resme baktığımızda küresel ekonominin birkaç ay öncesine oranla daha kötü durumda olduğunu teyit edebilirim.” ifadesini kullandı.
           </p>
           <hr/>
           <p>
            <strong>
             Avrupa’dan krize karşı bir hamle daha
            </strong>
           </p>
           <p>
            Avrupa borç krizinden çıkmak için çabaladıkça daha da derine batıyor. Tedbir üstüne tedbir açıklanıyor ama sorun bir türlü çözülemiyor.
            <p>
             Avrupa Merkez Bankası (ECB) yeni bir hamle daha yaparak, ikincil piyasadan yeniden tahvil alımına karar verdi. ECB Başkanı Mario Draghi, tahvil alım programı konusunda anlaşmaya vardıklarını ve ikincil piyasadan yapılacak yeni tahvil alım programında herhangi bir sınır da koymadıklarını açıkladı. Draghi, kararın bir üyenin itirazına rağmen alındığını, alımların hedefe ulaşıncaya kadar devam edeceğini belirtti.
             <p>
              Piyasaların günlerdir beklediği ve adeta baskı yaptığı bu karar, Avrupa piyasalarına rahat bir nefes aldırdı. Kararın arkasından Avrupa borsaları yanında diğer dünya borsaları da yükselişe geçti. Önümüzdeki dönemde, oldukça yüksek seviyelere ulaşan İtalya ve İspanya’daki borçlanma faiz oranlarının aşağı inmesi ve bu ülkelerle ilgili riskin azalması umuluyor.
              <p>
               Avrupa Merkez Bankası, bu kararını açıklamazdan önce de politika faiz oranını yüzde 0,75’te sabit tuttuğunu açıkladı. Beklentilerse çeyrek puanlık indirim yönündeydi. Faizin bu seviyede bırakılmasının avroyu desteklemesi bekleniyor.
               <p>
                Bazı uzmanlar, Almanların itirazlarına rağmen girişilen bu operasyonun, Draghi’nin kendi ülkesi olan İtalya ile İspanya’ya zaman kazandırmaktan başka işe yaramayacağını söylerken, bazıları da olumlu etkilerin gecikmeli geleceğini söylüyor. Bekleyip göreceğiz ama tek başına sonuç vermesinin pek mümkün olmadığın şimdiden söylemek mümkün. Bakalım sırada hangi tedbir, hangi hamle olacak.
               </p>
               <hr/>
               <p>
                <strong>
                 ‘Kira sertifikası’ ihracı için üç bankaya yetki
                </strong>
               </p>
               <p>
                Hazine Müsteşarlığı, küresel bir yatırım aracı hâline gelen ve “faizsiz tahvil” olarak da tanımlanan “sukuk”a benzer bir enstrüman olan “kira sertifikası” ihracı imkânlarını araştırmak üzere üç bankaya yetki verdi. Hazine’den yapılan açıklamaya göre, söz konusu bankalar Citigroup, HSBC ve Liquidity House (Kuwait Finance House iştiraki). Bu bankaların 10-13 Eylül 2012 tarihlerinde Ortadoğu ve Asya’da bulunan önemli finans merkezlerinde yatırımcılarla toplantılar yapması planlanıyor.
               </p>
               <hr/>
               <p>
                <strong>
                 Otoyol ve köprü özelleştirmesine 5 talip
                </strong>
               </p>
               <p>
                Özelleştirme İdaresi, otoyollar, köprüler ile bunlar üzerindeki tesislerin bütün halinde 25 yıl süreyle “İşletme Haklarının Verilmesi” yöntemiyle özelleştirilmesi sürecinde, ön yeterlilik kriterlerini karşılayan 5 firma ve girişim grubunun isimlerini açıkladı. Söz konusu firmalar şunlar: 1- Vinci Concessions Holding A.Ş, 2- Nurol Holding-MV Holding-Alsim Alarko-Kalyon İnşaat-Fernas İnşaat, 3- Koç Holding-UEM Group Berhad-Gözde Girişim Sermayesi, 4- Autostrade Per I’Italia-Doğuş Holding-Makyol İnşaat-Akfen Holding, 5- Zorlu Holding-OHL Concesiones.
               </p>
               <hr/>
               <p>
                <img alt="" src="http://web.archive.org/web/20121028053424im_/http://medya.aksiyon.com.tr/aksiyon/2012/09/10/eko-3.png"/>
               </p>
              </p>
             </p>
            </p>
           </p>
          </p>
         </p>
        </img>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33540-tufedeki-artis-ufedekini-ikiye-katladi.html), [web.archive.org (arşiv bağlantısı)](http://web.archive.org/web/20121028053424/http://www.aksiyon.com.tr:80/aksiyon/haber-33540-tufedeki-artis-ufedekini-ikiye-katladi.html)
