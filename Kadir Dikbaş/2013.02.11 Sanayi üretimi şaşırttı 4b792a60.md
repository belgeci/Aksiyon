# Sanayi üretimi şaşırttı

*Kadir Dikbaş 2013.02.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sanayide üretim dalgalı seyir izlemeye devam ediyor. Kasım ayında yüzde 11,3 gibi yüksek oranda gelişme kaydeden sanayi üretimi endeksi, 2012’nin son ayında, bir önceki yılın aynı ayına göre yüzde 3,8 oranında geriledi.
  </font>
 </div>
 <div id="newsText">
  <font class="detail-text">
   <p>
    Sanayi üretimindeki artış, bir önceki ayla mukayese edildiğinde de ekside. Kasım ayına göre, yüzde 3,6’lık daralma söz konusu. Buna göre, sanayi üretimindeki yıllık artış yüzde 2,3’te kaldı. Yıllık artış 2011’de yüzde 8,2, 2010 yılında da yüzde 16,9 olmuştu.
    <p>
     Sanayinin alt sektörleri incelendiğinde, bir önceki yılın aynı ayına göre; madencilik ve taşocakçılığı sektörü endeksinin yüzde 10,4, imalat sanayi sektörü endeksinin yüzde 3,6, elektrik, gaz, buhar ve iklimlendirme üretimi ve dağıtımı sektörü endeksininse yüzde 2,9 azaldığı göze çarpıyor.
    </p>
    <p>
     <img alt="" height="200" src="http://web.archive.org/web/20130601133954im_/http://medya.aksiyon.com.tr/aksiyon/2013/02/11/sanayi.png">
      <p>
       Bunun yanında, takvim etkisinden arındırılmış endeks 2012 yılı Aralık ayında bir önceki yılın aynı ayına göre yüzde 1,4, mevsim ve takvim etkilerinden arındırılmış endeks ise bir önceki aya göre yüzde 1,5 azalma kaydetti.
       <p>
        Sanayi üretimindeki yıllık yüzde 2,3’lük artışı değerlendiren Bilim, Sanayi ve Teknoloji Bakanı Nihat Ergün, “Bizim büyüme hedeflerimizle uyumlu bir rakam. 2012 yılı için Türkiye ekonomisinin yüzde 3 civarında bir büyüme gerçekleştireceğini öngördüğümüzü belirtmiştik. Sanayi üretiminin de 2012 yılı büyümesine makul oranda bir katkısının olacağını göreceğiz.’’ açıklamasını yaptı. Gözler şimdi mart başında açıklanacak büyüme verilerine çevrildi.
       </p>
       <hr/>
       <p>
       </p>
       <h3>
        Kredi kartlı ödeme 332 milyar TL’ye ulaştı
       </h3>
       <p>
        Kredi kartı kullanımı hızla artıyor. Geçen yıl kredi kartıyla yapılan ödemelerde yüzde 25 artış gerçekleşti. Ödeme tutarı da 332 milyar TL’yi buldu.
        <p>
         Bankaların ortak platformu Bankalararası Kart Merkezi (BKM), kartlı ödeme sistemlerinde, 2012 yılı verilerini açıkladı. Buna göre, 2012 yılı, Türkiye’de kartlı ödemelerin büyümeye devam ettiği ve daha yaygın kullanıldığı bir yıl oldu.
        </p>
        <p>
         <img alt="" height="112" src="http://web.archive.org/web/20130601133954im_/http://medya.aksiyon.com.tr/aksiyon/2013/02/11/kart.png"/>
        </p>
        <p>
         Bir önceki yılın verileriyle karşılaştırıldığında, kredi kartı sayısı yüzde 6 oranında artarak 54 milyon adede, banka kartı sayısı ise yüzde 11 oranında artışla 91 milyon adede çıktı.
         <p>
          2012 yılında kredi kartı kullanılarak yapılan ödemeler, yüzde 25 oranında artışla 332 milyar TL’ye yükselirken, banka kartı ile yapılan ödemeler yüzde 36 oranında büyüyerek 16 milyar TL tutarına ulaştı. 2011 yılında bu rakamlar kredi kartları için 266 milyar TL, banka kartları için 12 milyar TL seviyesindeydi.
          <p>
           BKM’nin verilerine göre, 2012 yılında gerçekleştirilen kartlı ödemelerde en çok işlem yapılan sektörler arasında, yüzde 29 payla market alışverişleri ilk sıraya yerleşti. Bu sektörü yüzde 12 ile giyim, yüzde 11 ile akaryakıt alışverişleri takip ederken, dördüncü sırayı yüzde 9 ile yemek ödemeleri aldı.
           <p>
            Bu arada, geçen yıl gerçekleşen kartlı işlemlerin yüzde 8’inde taksit imkânından faydalanıldığı görüldü. Taksitli işlem oranının en yüksek olduğu sektör, her 10 alışverişten 3’ünün taksitle yapıldığı giyim ve aksesuar.
           </p>
           <hr/>
           <h3>
            <span>
             Enflasyon 2013’e hızlı başladı
            </span>
           </h3>
           <p>
            <img alt="" height="296" src="http://web.archive.org/web/20130601133954im_/http://medya.aksiyon.com.tr/aksiyon/2013/02/11/enflasyon.png"/>
            Enflasyon, 2013 yılına hızlı bir giriş yaptı. Tüketici fiyatlarındaki aylık artış, son dönemin en yüksek aylık artışlarından biri olurken, üretici fiyatlarında gerileme kaydedildi. Türkiye İstatistik Kurumu’nun verilerine göre, 2013 yılı Ocak ayında Tüketici Fiyatları Endeksi (TÜFE) yüzde 1,65 artarken, Üretici Fiyatları Endeksi (ÜFE) yüzde 0,18 oranında düştü. Ve ocak itibarıyla yıllık enflasyon TÜFE’de yüzde 7,31, ÜFE’de yüzde 1,88 oldu.
            <p>
             Oranın bu kadar yüksek çıkmasındaki en önemli sebep, gıda fiyatlarındaki yüksek oranlı artışlar. Ana harcama gruplarından gıda ve alkolsüz içeceklerde yüzde 4,00, çeşitli mal ve hizmetlerde yüzde 1,71, ev eşyasında yüzde 1,08, lokanta ve otellerde yüzde 0,95, konutta yüzde 0,70, sağlıkta yüzde 0,50, ulaştırmada yüzde 0,50, eğlence ve kültürde yüzde 0,24, eğitimde yüzde 0,10 artış, haberleşmede yüzde 0,02, giyim ve ayakkabıda ise yüzde 6,95 düşüş görüldü.
             <p>
              Üretici fiyatlarında da, tarım sektörü endeksinde yüzde 2,62 düşüş, sanayide yüzde 0,29 artış kaydedildi. Sanayinin üç sektörünün bir önceki aya göre değişimleri; madencilik ve taşocakçılığı sektöründe yüzde 2,77 artış, imalat sanayi sektöründe yüzde 0,29 artış, elektrik, gaz ve su sektöründe yüzde 0,59 düşüş olarak kaydedildi.
             </p>
             <hr/>
             <h3>
              <span>
               Azerbaycan’ın ilk uydusu Azerspace-1 uzayda
              </span>
             </h3>
             <p>
              Azerbaycan’ın ilk haberleşme uydusu Azerspace-1, Fransız Guyanası’ndaki Kourou Uzay Üssü’nden fırlatıldı. Amerikan Orbital Sciences şirketince üretilen ve 250 milyon dolara mal olan uydunun fırlatma işlemi Fransız Arianspace şirketi tarafından gerçekleştirildi. Fırlatıldıktan 33 dakika sonra füzeden ayrılan 3,2 ton ağırlığındaki uydu, Doğu 46 derecede konumlandı. 15 yıl süreyle Azerbaycan, Orta Asya, Avrupa ve Afrika ülkeleri için telekomünikasyon hizmeti verecek uydunun, yüzde 20 kapasitesini Azerbaycan kullanacak, geri kalan kısmı da diğer ülke ve şirketlere kiralanacak.
             </p>
             <hr/>
             <p>
             </p>
             <h3>
              <span>
               Otomotiv üretiminde düşüş
              </span>
             </h3>
             <p>
              Aralık ayında sanayide görülen yüzde 3,8’lik düşüşten sonra, bu yılın ocak ayında da otomotiv üretimi geriledi. Otomotiv Sanayii Derneği’nin açıkladığı ocak ayı üretim ve satış verilerine göre, Türkiye’de toplam otomotiv üretimi, ocakta 2012 yılının aynı ayına göre yüzde 2,2, otomobil üretimi ise yüzde 12,3 oranında azaldı. Bununla birlikte, toplam pazar yüzde 19 oranında artarak 37 bin 139 adede yükseldi. Yüzde 22,6 artış gösteren otomobil pazarında ise 25 bin 835 adetlik satış yapıldı. Aynı dönemde, hafif ticari araç pazarında yüzde 14 artış, ağır ticari araç pazarında ise yüzde 3 daralma yaşandı.
             </p>
             <hr/>
             <p>
              <img alt="" height="1298" src="http://web.archive.org/web/20130601133954im_/http://medya.aksiyon.com.tr/aksiyon/2013/02/11/eko.png"/>
             </p>
             <p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34821-sanayi-uretimi-sasirtti.html), [web.archive.org (arşiv bağlantısı)](http://web.archive.org/web/20130601133954/http://aksiyon.com.tr/aksiyon/haber-34821-sanayi-uretimi-sasirtti.html)
