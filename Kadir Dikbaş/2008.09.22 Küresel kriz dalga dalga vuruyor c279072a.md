# Küresel kriz dalga dalga vuruyor

*Kadir Dikbaş 2008.09.22*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      ABD kaynaklı kriz dalga dalga bütün dünyayı vuruyor. İki Amerikan finans devini yutan son dalga, sert müdahalelerle yatıştırılabildi. Peki işler yoluna girdi mi, Türkiye bundan zarar görecek mi?
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080927133438im_/http://www.aksiyon.com.tr/resim/720/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080927133438/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080927133438/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080927133438oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080927133438oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   10 Temmuz 2008 günü, Amerika’nın dört büyük yatırım bankasından biri olan Lehman Brothers’ın Türkiye ofisi hizmete açılıyordu. Bankanın Avrupa, Ortadoğu ve Asya Pasifik Üst Yöneticisi Jeremy Isaacs, açılış için İstanbul’a gelmiş, tören vesilesiyle basın mensuplarına bir yemek veriyordu. Yemekte gazeteciler Isaacs’ı sıkıştırıyor, bankalarının zor durumda olduğu yönünde sorular yöneltiyor. Ancak Isaacs, durumlarının iyi olduğunda ısrar ederek, “Bunların hepsi dedikodu. Bakın yemekte hepimiz et yedik. Söylenenler gibi durumumuz kötü olsaydı yumurta kırar yerdik” diyor.
   <br>
    <br>
     Bu etli yemeğin ardından iki ay geçti ve Amerikan kapitalizminin 158 yıllık çınarı Lehman Brothers, 15 Eylül günü büyük bir gürültüyle devrildi. Banka, dört milyar dolar zarar açıkladıktan sonra kendini satılığa çıkardı, alıcı çıkmayınca da iflasını ilan etmek zorunda kaldı. Emlak kredi piyasasına yaptığı yatırımlardan dolayı büyük zarar eden bankanın hisseleri, yılbaşından bu yana yüzde 80 değer kaybetmişti.
     <br>
      <br>
       Lehman Brothers’la birlikte bir diğer büyük oyuncu Merrill Lynch (ML) de çöküşün eşiğindeydi. Onun imdadına Bank of Amerika yetişti ve 50 milyar dolara satın alarak ikinci büyük çöküşü engelledi. Anlaşılan onun durumu biraz daha iyiydi. Merrill Lynch, kredi krizinin Lehman Brothers’dan sonraki en büyük mağduru oldu.
       <br/>
       <br/>
       ML’nin Türkiye dahil 40 ülkede ofisi vardı ve varlık yönetiminin yanı sıra sermaye piyasaları ve ticari konularda danışmanlık yapıyordu. Lehman Brothers gibi kişilere, kurumlara ve hükûmetlere akıl veriyor, tavsiyelerde bulunuyordu. Yönettiği varlıkların toplamı 1,6 trilyon dolar dolayındaydı.
       <br/>
       <br/>
       PİYASALARI SERT MÜDAHALELER KURTADI
       <br/>
       <br/>
       Olay ABD ile birlikte bütün dünyayı sarstı. İşlem hacminde dünyanın en büyük borsası olan New York Wall Street’in Dow Jones Sanayi Endeksi ilk gün 504 puanla (yüzde 4,42) son 21 yılın en büyük düşüşünü kaydetti. Kaosla birlikte faizler yükselişe geçti.
       <br/>
       <br/>
       Lehman Brothers’in iflası, Merrill Lynch’in satılmak zorunda kalması, dikkatleri tereddüt ve şüpheyle bakılan American International Group’a (AIG) yöneltti. Dünyanın en büyük sigorta şirketi olan ve 1 trilyon dolarlık aktif büyüklüğe sahip AIG, son üç çeyrekte yaklaşık 25 milyar dolar zarar etmiş, batacak söylentileri başlamıştı. Akıbetinin Lehman gibi olacağı korkusu, pazartesi ve salı günü bütün piyasaları sardı. Bir ara hisseleri yüzde 70 değer kaybetti. AIG’nin çöküşü, kaos ve sistemin iflası demekti.
       <br/>
       <br/>
       Amerikan Merkez Bankası (FED) ve Hazinesi acilen harekete geçti. Lehman için yapılmayan AIG için yapıldı ve Hazine’nin desteğini alan FED, şirkete 85 milyar dolarlık acil kredi açtı. Bunun karşılığında şirketin yüzde 80 hissesini teminat olarak istedi. Bir anlamda şirketi devletleştirdi.
       <br/>
       <br/>
       Fakat, daha önce yapılmış kurtarma operasyonları ve AIG’ye sağlanan yüklü destek de fazla güven vermedi. Paralar borsalardan kısa vadeli bonoya kaçmaya devam etti. Peşinden ek tedbirler geldi. ABD, Avrupa ve Japon merkez bankaları piyasaya para enjekte etmeye başladı. En son dünyanın altı büyük merkez bankasının para sıkışıklığının önüne geçmek için 200 milyar dolar civarında kaynak aktaracağını açıklaması tansiyonun düşmesini, borsaların yükselişe geçmesini sağladı. Bu arada, ABD Hazinesi de, yatırım fonları için garanti fonu oluşturacağını duyurdu. Bu fon için Döviz İstikrar Fonu’ndan 50 milyar dolar kullanılmasını Başkan George Bush da onayladı. ABD Sermaye Piyasası Kurulu ise haftanın son günü, yatırımcıları ve piyasaları korumak amacıyla mali kuruluşların borsada açığa satışını yasakladığını açıkladı. Hükûmetin, riskli krediler konusunda yeni bir plan üzerinde çalıştığı haberleri de moralleri yükseltti. Bu haberler ve bilhassa açığa satış yasağı Avrupa borsalarını da coşturdu.
       <br/>
       <br/>
       Ve haftanın son gününde, dünya borsalarında ciddi kayıpların arkasından rekor yükselişler yaşandı. İflas haberiyle birlikte düşüşe geçen petrol fiyatları da yukarı yöneldi.
       <br/>
       <br/>
       117 BANKA KARA LİSTEDE
       <br/>
       <br/>
       Geçen yıldan bu yana devam eden olumsuzluklar, zaman zaman ortaya çıkan sarsıntılar, ABD bankacılık sektörünü bütünüyle etkilemeye başladı. Wall Street yatırım bankalarının peş peşe zarar açıklamalarının da etkisiyle faaliyetlerini yürütemez duruma düşen küçük bankalara bir süredir el konuluyor. ABD’nin mevduat sigorta fonu olan Federal Deposit Insurance Corp.’un tespitlerine göre, ülkedeki sorunlu banka sayısı 2008’in ilk çeyreğinde 90 iken ikinci çeyrekte 117’ye çıktı. Yani kara listedeki banka sayısı hızla artıyor. Fon geçen yıl 3, bu yıl da 11 bankaya el koymuş. Fona alınan bankalar içinde en büyüğü, 32 milyar dolar varlıkla IndyMac. ABD’nin önde gelen konut kredisi sağlayıcılarından olan bankanın fona maliyetinin 9 milyar doları bulacağı tahmin ediliyor.
       <br/>
       <br/>
       Fon’un el koymalarından ayrı olarak FED, sigorta devi AIG’ye 85 milyar dolar kredi açtı. Bundan önce de, yaklaşık 5 trilyon dolarlık krediye sahip ya da garantörü olan “mortgage” şirketleri Fannie Mae ve Freddie Mac’e hükûmetçe el konulmuş, iflasları önlenmişti.
       <br/>
       <br/>
       Mart ayında yaşanan ilk büyük çöküşte ise JPMorgan Chase bankası, hisse senetlerinin değeri hızla düşen ve iflas eden Bear Stearns’ı, FED’in 30 milyar dolarlık kredi desteğiyle, 1 milyar dolara satın almıştı.
       <br/>
       <br/>
       El koyma ve kurtarma olayları ağır maliyeti olan bizim yabancısı olmadığımız bir konu. 2001’de ağır bir şekilde yaşadık benzer sıkıntıları ve sonrasına yayılan faturasını. ABD ve tabii ki dünya da son dalgadan payına düşeni alacak. Ama rantta olduğu gibi faturada da adil bir paylaşım olmayacağını şimdiden söylemek mümkün.
       <br/>
       <br/>
       Kriz, yaklaşan ABD başkanlık seçiminin de ciddi tartışma konusu. Ekonomiyi Clinton’dan bütçe fazlasıyla devralan Başkan Bush’un 400 milyar doları aşan rekor bir bütçe açığı ve dünyayı saran bir krizle devredecek olması, Cumhuriyetçiler için ciddi bir dezavantaj. ABD, 1929 “Büyük Banalımı”ndan sonraki en büyük krizini yaşıyor. Ve bu kriz federal hükûmetin zaten ağır olan borç yükünü biraz daha ağırlaştıracak, bütçe dengelerini bozacak.
       <br/>
       <br/>
       Peki bu neyin kriziydi, neden bu noktaya gelindi? Aslında yaşananlar, geçtiğimiz yıl patlak veren ve 2008’in başında kendini iyice hissettirmeye başlayan ABD konut sektöründeki kredi sorunu. Bu sorunun temelinde de riski yüksek kesimlere verilen krediler ve türev işlemler yatıyor. Türev işlemler, sektörde riskleri azaltmanın yolu olarak gösterildi ve iyi pazarlandı. Portföyünde konut ipoteği fazlalaşan kurumlar parçalayıp sattı.
       <br/>
       <br/>
       Başlarda herkes hayatından memnun görünüyordu. Geri dönmeyen krediler sebebiyle şişen balonun bir gün söneceğini, patlayacağını kimse aklına getirmek istemiyordu. Fakat gün geldi balon patladı. Dünyadaki likidite (para) bolluğunun, düşük faizin yol açtığı dönem kapandı. Şirketler, bankalar arka arkaya zarar açıklamaya başladı.
       <br/>
       <br/>
       Peki son müdahalelerle sorun halloldu mu? Hayır. Alınan tedbirler bile, krizin ne kadar ciddi ve derinlerde olduğunu göstermeye yetiyor. Kriz dalga dalga vuruyor ve son dalga bugüne kadar yaşananların en büyüğüydü. İflaslar, batıklar şu an ABD’yi sarsıyor. Peki sırada Avrupa mı var ?
       <br/>
       <br/>
       Krizin öncelikle Avrupa’ya sirayet edeceği muhakkak. Şirket kârlarındaki düşüşler, ekonomideki yavaşlama bunu gösteriyor.
       <br/>
       <br/>
       Bilhassa ekonomisinin önemli bir bölümü finans sektörüne dayalı olan İngiltere’de, konut kredisi kurumlarında ciddi sorunlar bulunuyor. İlk darbe, geçtiğimiz şubat ayında, Northern Rock bankasına el konulması olmuştu. Avrupa’nın diğer ülkelerindeki gelişmeler de iç açıcı görünmüyor.
       <br/>
       <br/>
       Rusya ise, son dalgada en fazla sarsılan ülkelerden. Gürcistan’a müdahalenin ardından yabancı yatırımcının şüpheyle bakmaya başladığı ülkede, 15 Eylül günü panik havası yaşandı, borsada sert düşüşler görüldü.
       <br/>
       <br/>
       TÜRKİYE NASIL ETKİLENİR ?
       <br/>
       <br/>
       Türkiye’yi yaşananların dışında düşünmek imkânsız. Şu veya bu şekilde etkileniyor. İlk günkü şokta İstanbul Borsası da sarsıldı, döviz yükselişe geçti. Borsa’nın geçen haftanın ilk dört günündeki kaybı yüzde 13’ü buldu. Ancak ABD’deki tedbirler ve müdahaleler sonrasında sadece cuma günü yüzde 12,9 prim yaparak kaybını telafi etti.
       <br/>
       <br/>
       Ağırlaşan kriz atmosferindeki en büyük dezavantajımız, yıllık 50 milyar dolara yaklaşan cari işlemler açığı. Böyle bir vasatta bu açığı finanse etmemiz zorlaşabilir.
       <br/>
       <br/>
       Kamunun mali dengelerinde, bütçede problem yok. Borç yükü eskisinden çok daha sağlam, kaldırılabilir, çevrilebilir nitelikte. Merkez Bankası’nın döviz rezervleri yüksek. Ama özel sektörde sıkıntı var. Bu kesimin 170 milyar doları aşan dış borç stoku bulunuyor. Bu Türkiye için önemli bir risk.
       <br/>
       <br/>
       Tasarruf açığı sebebiyle özel sektör son yıllarda oldukça fazla borçlandı. Bu, büyümeyi de destekledi. Şimdi borçlanma imkânlarının daralması, maliyetin artması söz konusu. Ayrıca yabancı sermaye girişinin durup, çıkış yaşanması sıkıntı oluşturabilir. Borçlar sebebiyle özel kesim üzerinde ciddi bir kur riski var. Belki kurda görülebilecek kıpırdama, ihracatımıza olumlu etki yapıp ithalatı frenleyebilir. Ama dünya geneline yayılmakta olan durgunluğun bazı pazarları daraltacağı kesin. Bu açıdan bakıldığında, bizi yakından ilgilendiren bölge Avrupa. Avrupa’nın ihracatımızdaki payı yüzde 50,3. İthalatımızdaki payı ise yüzde 38,2. Devlet Bakanı Kürşad Tüzmen, AB büyümesindeki yüzde 1’lik bir gerilemenin Türkiye ihracatını yüzde 3,3 gerilettiğini söylüyor. Bu sebeple, pek çok üründe yeni pazarları zorlamak hedefimiz olmak zorunda.
       <br/>
       <br/>
       Ağustos ayında enflasyonda olumlu bir gelişme yaşanmış, tüketici fiyatlarında yüzde -0,24, üreticide yüzde -2,34 olmuştu. İkinci çeyrekteki büyüme ise yüzde 1,9 çıkmıştı. Büyümede kapatma davası ve küresel krizin etkilerinin hissedildiği bir oran bu. Şimdi yeni bir dalga var ve bundan da olumsuz etkileneceğiz.
       <br/>
       <br/>
       Enflasyon ve büyüme rakamları faiz indirimi konusundaki beklentileri güçlendirmişti ancak yaşanan çalkantı ve küresel belirsizlik, Merkez Bankası’nı ürküttü. 18 Eylül’de toplanan MB Para Politikası Kurulu, büyüme konusundaki endişeleri paylaşmakla birlikte faiz oranlarını değiştirmedi.
       <br/>
       <br/>
       Bu şartlarda, güçlü olduğumuz tarafları da bilmek gerekiyor. Her şeyden önce, ABD konut kredisi batıklarına bulaşmış Türk bankası yok. Uzun vadeli konut kredisi sorunu bulunmuyor. Bankacılık sektörü genel itibarıyla sağlam bir yapıda. Siyasi istikrarsızlık gündemde değil. Ve bu tür çalkantı hâllerinde, eskiden olduğu gibi vatandaşın dövize hücum etmesi de söz konusu değil.
       <br/>
       <br/>
       Gelişmiş ülkelerdeki çalkantı, Türkiye gibi başarılı reformlar gerçekleştirmiş gelişmekte olan ülkelerin şansını artırdığı düşüncesi giderek daha fazla dillendiriliyor. Bu bir fırsat. Ama gelişmekte olan her ülke için geçerli değil bu durum. Mesela Rusya ile kıyaslandığında, Rusya yüksek dış ticaret ve cari işlemler fazlasına rağmen son çalkantıda Türkiye’den çok daha fazla etkilendi.
       <br/>
       <br/>
       Son beş senede dünyadaki para bolluğu ve çok düşük faizler sebebiyle insanlar, kurumlar ciddi riskler aldı. Piyasalar coştu, hisseler şişti. Türev ürünler had safhaya ulaştı. Sonra sıkıntılar başladı, en büyük sarsıntı sene başında yaşandı. Arkasından piyasaların yavaş yavaş düzelmekte olduğu dillendirilmeye başlamıştı ki, 15 Eylül dalgası krizin tahmin edilenden daha derin olduğunu iki büyük “kurban” alarak gösterdi.
       <br/>
       <br/>
       KRİZ BİTTİ Mİ, YOKSA MOLADA MIYIZ?
       <br/>
       <br/>
       Yapılan müdahaleler, açıklanan tedbirler bugün itibarıyla gerilimi düşürmüş, borsaları coşturmuş görünüyor ama her şeyin bittiğini söylemek mümkün değil. Sonraki dalganın ne zaman geleceği belli değil. Bilinen bir şey var ki, o da ağır bir krizin yaşanmakta olduğu ve henüz “en kötü”nün yaşanmadığı. Bunu sadece biz söylemiyoruz, en yetkili, uzman ağızlar ifade ediyor. Uluslararası Para Fonu (IMF) Başkanı Dominique Strauss-Kahn, “Mali krizin en kötüsü hâlâ önümüzde duruyor” derken, FED eski Başkanı Alan Greenspan, “Bu yarım yüzyılda bir, belki de yüz yılda bir görülecek bir olay. Gördüğüm her şeyi gölgede bıraktığına kuşku yok. Üstelik daha da yolu var” değerlendirmesinde bulunuyor. Öyle olmasa, ABD yönetimi tarihinde görülmedik müdahale ve tedbirlere müracaat eder miydi?
       <br/>
       <br/>
       Lehman Brothers’ın Avrupa, Ortadoğu ve Pasifik Üst Yöneticisi Jeremy Isaacs ne demişti? “Bakın yemekte hepimiz et yedik. Söylenenler gibi durumumuz kötü olsaydı yumurta kırar yerdik.” Anlaşılan birileri göz göre göre “et yemeye” devam etmiş!
       <br/>
       <br/>
       Eski bir Merrill Lynch ekonomisti olan Devlet Bakanı Mehmet Şimşek, dünyadaki finans piyasalarının arka planında “ya muazzam şekilde risk alma iştahı, açgözlülük ya da korku güdüleri” olduğunu belirtiyor. Korku tartışılır ama aç gözlülüğün, ölçüsüzlüğün olduğu kesin.
       <br/>
       <br/>
       Dünya mali sisteminin yeni düzenlemelere ihtiyacı var. Artık aç gözlülüğün, olmayanı harcama ve harcatma girişimlerinin dizginlenmesi, kontrolsüzlük ve sorumsuzluğun son bulması gerekiyor.
       <br/>
       <br/>
      </br>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=31254), [web.archive.org (arşiv bağlantısı)](http://web.archive.org/web/20080927133438/http://www.aksiyon.com.tr:80/detay.php?id=31254)
