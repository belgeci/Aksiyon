# Ekonominin nabzı köprüde atıyor

*Kadir Dikbaş 2005.03.14*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117222110im_/http://www.aksiyon.com.tr/resim/536/58.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Bugüne kadar 2 milyardan fazla aracın geçtiği ve 1 milyar 754 milyon dolar gelir elde edilen Boğaz köprüleri, ekonominin barometresi ve bir endeks gibi çalışıyor.
 </font>
 <p>
  <font class="content">
   2001 kriziyle birlikte araç geçişinde 10 milyonun üzerinde azalma görülen köprüler, ekonomideki iyileşmeyle birlikte toparlandı, geçen yıl 134 milyonluk geçişle rekor kırdı.
   <br>
    <br>
     Asya ile Avrupa’yı birbirine bağlayan Boğaziçi ve Fatih Sultan Mehmet köprüleri, ekonominin barometresi gibi çalışıyor. Büyüyen ekonomiyle, artan yurtiçi ve yurtdışı ticaretle birlikte, köprü geçişlerinde de artış görülüyor.
     <br/>
     <br/>
     2000 yılında 130 milyona ulaşan Boğaz köprülerinden geçen araç sayısı, 2001 yılında yaşanan ağır bir krizle birlikte 10 milyonun üzerinde gerileme göstermişti. 4 yıl aradan sonra ilk kez, köprülerden geçen araç sayısı kriz öncesi seviyeyi yakaladı ve geçti.
     <br/>
     <br/>
     Boğaza ilk “çelik gerdanlık”
     <br/>
     <br/>
     İnşaatı öncesinde büyük fırtınalar kopan, kimilerine göre “lüks”, kimilerine göre de “İstanbul’un tabii dokusunu öldürecek” olan ilk Boğaz köprüsü, 30 Ekim 1973 günü hizmete girdi. Binlerce İstanbullu, 29 Ekim Cumhuriyet Bayramının ertesi gününde, sabahın erken saatlerinden itibaren köprünün iki yakasındaki tepeleri doldurmuş, tarihi açılışa tanıklık etmek istiyordu. İniş ve binişteki zaman kaybı hariç yarım saati bulan vapurla karşıdan karşıya geçiş süresini bir dakikaya indirecek olan ‘çelik gerdanlık’ın açılışı bekleniyordu heyecanla. O yılları yaşayanlar, Topkapı terminalinden Harem’e geçişin bir güne mal olduğunu anlatıyorlar. O yüzden bu açılış, halk için bir devrimdi.
     <br/>
     <br/>
     Açılışı, dönemin Cumhurbaşkanı Fahri Korutürk ve Başbakan Naim Talu yaptı. Köprü’nün Anadolu tarafında gerçekleşen kurdele kesiminin ardından davetliler, 50. Yıl Marşı eşliğinde yürüyerek Avrupa’ya geçti. Bütün eleştirilere rağmen köprünün yapım anlaşmasını imzalayan Süleyman Demirel ise törende yoktu.
     <br/>
     <br/>
     İki kıtayı birbirine bağlayan, İstanbul’un iki yakasını buluşturan bu ilk köprü, Alman-İngiliz firmalarının oluşturduğu konsorsiyum tarafından üç yılda yapıldı. Kulelerinin denizden yüksekliği 165 metre, kuleler arası uzaklığı bin 74 metre olan köprü, üç gidiş üç geliş olmak üzere 6 şeritli olarak inşa edildi. Toplam bin 560 metre uzunluğundaki köprü, o günkü fiyatlarla 516 milyon liraya (yaklaşık 40 milyon dolara) mal oldu.
     <br/>
     <br/>
     Köprünün açılmasıyla Anadolu ve Avrupa yakası arasındaki arabalı vapur seferlerine olan talep yüzde 50 azalmış, işletme zarar etmeye başlamıştı. İşletmenin gelir kaybı o günkü parayla günde 100 bin lirayı buluyordu. Bu arada İETT, koyduğu yeni seferlerle yolcu sayısını artırırken, şehir içi trafik de fele uğramıştı. Çünkü çevre yolları köprünün açılışına yetiştirilememiş, karşıdan karşıya geçiş kolaylaşmakla birlikte özellikle Avrupa tarafındaki ulaşım, içinden çıkılmaz bir hal almıştı.
     <br/>
     <br/>
     İlk günlerdeki sıkıntıya rağmen kurulan köprü, asırlardır İstanbul ile Anadolu arasında zayıf olduğu ileri sürülen ekonomik ve sosyal bağları sağlamlaştırmış, İstanbul Anadolu’ya, Anadolu da İstanbul’a yakınlaşmıştır artık. 1973 yılının son iki ayında Boğaziçi Köprüsü’nden 1 milyon 696 bin araç geçmiş, sonraki aylarda bu sayı hızla yükselmişti.
     <br/>
     <br/>
     1980’li yılların başında köprünün kapasitesi dolmaya başladı. 1986’ya gelindiğinde köprü trafiği kapasitesinin üstüne çıktı, ikinci köprü kaçınılmaz hale geldi. Ve 1988 yılı ortasında, Turgut Özal’ın başbakanlığı döneminde projesi hazırlanan Fatih Sultan Mehmet Köprüsü devreye sokuldu.
     <br/>
     <br/>
     Boğaziçi Köprüsü’nden 5 km kuzeyde inşa edilen ikinci köprüyü, 3 Temmuz 1988 tarihinde Başbakan Özal hizmete açtı. Türk (STFA) ile Japon firmaların oluşturduğu konsorsiyum tarafından yapımına başlanan köprü, öngörülenden yedi ay önce,  2,5 yıl içinde bitirildi. Bu aynı zamanda benzer inşaatlar arasında bir dünya rekoruydu. 4 gidiş, 4 geliş olmak üzere 8 şeritten oluşan ikinci köprünün kuleler arası uzaklığı bin 80 metre, kule yüksekliği ise 171 metre idi. Maliyeti 130 milyon dolardı.
     <br/>
     <br/>
     Boğaziçi Köprüsü’nün devreye girdiği ilk günlerde yoğunlaşan trafikle bunalan İstanbul, bugün köprü kuyruklarında vakit öldürüyor. Artık 16 yıl önce devreye giren ikinci köprü de yetmiyor İstanbul’a ve Türkiye’ye. Temeli atılan tüp geçit devreye girse de ihtiyaç karşılanacak gibi görünmüyor. Karayolları Genel Müdürlüğü’nden edindiğimiz bilgilere göre, 1974’te 12 milyon olan Boğaziçi Köprüsü’nden geçen araç sayısı bugün 66 milyonu aştı. Fatih Sultan Mehmet Köprüsü’nden geçenlerle birlikte toplam sayı 134 milyon.
     <br/>
     <br/>
     İlk darbe 1979 petrol krizinden
     <br/>
     <br/>
     Ancak bu geçişlerde zaman zaman dalgalanmalar yaşanıyor. Ülke ekonomisinin iniş çıkışlarına paralel olarak köprülerden geçen araç sayısı da artıyor veya eksiliyor. Ekonominin nabzı adeta köprülerde atıyor. Özellikle köprülerin tam kapasiteye yakın çalışmaya başladığı son yıllardaki geçişler neredeyse ekonomideki canlılığı ve durgunluğu birebir yansıtıyor. Bir endeks, bir barometre vazifesi görüyor adeta.
     <br/>
     <br/>
     Köprülere yansımayan tek bir kriz görünüyor o da 1970’li yıllarda yaşanan birinci petrol krizi. Onun sebebi de, köprünün yeni açılmış olması ve araçların hızla araba vapurlarından köprüye yönelmesi. Ama 1979’daki ikinci petrol krizi hemen kendisini gösteriyor. 1978 yılında 28 milyon 8 bin araç geçerken 1979’da sayı 26 milyon 448 bine düşüyor. Böylelikle ekonomideki durgunluğun Boğaziçi Köprüsü’ndeki ilk yansıması yaşanmış oluyor.
     <br/>
     <br/>
     1980’li yıllarda da Boğaziçi Köprüsü’nden geçiş artış göstermekle birlikte,   1984’te yatay bir seyir izleniyor. Bunun sebebi, araç geçiş sayısında yüzde 1 dolayında artış olmasına rağmen köprü gelirlerinin dolar bazında yüzde 40’ın üzerinde artmasında gizli.
     <br/>
     <br/>
     1988’de Fatih Sultan Mehmet (FSM) köprüsünün devreye girmesi ile kamyon ve TIR trafiği bu köprüye kaydırılıyor ancak yine de Boğaziçi trafiğinde azalma olmuyor, aksine 1989’da 1 milyon civarında artış gerçekleşiyor. O yıl 51 milyon 890 bine ulaşan Boğaziçi Köprüsü’nden geçen araç sayısı, Irak’ın Kuveyt’i işgali ile başlayan kriz yüzünden 1990’da 51 milyon 199’a geriliyor. ABD’nin Irak’a girdiği 1991 yılında ise sayı daha da düşerek 44 milyon 341’e iniyor. Yeni açılan FSM trafiğinde artış olsa da toplam araç sayısında düşüş gözleniyor. 1990’da 67 milyon 820 olan iki köprüden geçen araç sayısı 1991’de 67 milyon 71 bine düşüyor.
     <br/>
     <br/>
     Kriz havasının aşılmasıyla birlikte, 1992 ve 1993 yıllarında araç geçişleri tekrar yükselirken, 1994 ekonomik krizi yeni bir fren yaptırıyor geçişlere. Boğaziçi’nden geçen araç sayısı 343 bin azalırken, bir yıl öncesinde üzerinden geçen araç sayısı 6 milyondan fazla artan Fatih’teki yükseliş ise 1,5 milyonda kalıyor.
     <br/>
     <br/>
     Krizin yatışmasının hemen ardından, 1995 yılında iki köprüde de büyük bir sıçrama yaşanıyor. Geçen toplam araç sayısında 10 milyona yakın artış meydana geliyor.
     <br/>
     <br/>
     1990’lı yılların üçüncü durgunluk dönemi de, 1997’de patlak veren, 1998 ve 1999’a kadar etkileri süren Asya krizi sebebiyle yaşanıyor.
     <br/>
     <br/>
     2001 krizi köprüleri de sarsıyor
     <br/>
     <br/>
     Köprülerdeki esas şok, 2001 krizinde yaşanıyor. Ekonomi’de görülen yüzde 9,5’lik daralma, yaşanan devalüasyon ve arka arkaya yapılan akaryakıt zamları, araç trafiğini önemli ölçüde azaltıyor. İki köprüden geçen araç sayısındaki gerileme 10 milyonu aşıyor. 2000 yılında 129 milyon 956 bine kadar çıkan araç geçişi, bir anda 119 milyon 870 bine iniyor. Genelde kamyonların geçtiği FSM’deki gerileme ise 2002 yılında da sürüyor. 2000 yılında iki köprüden elde edilen 117 milyon dolarlık gelir kurların da etkisiyle 91,2 milyon dolara düşüyor.
     <br/>
     <br/>
     2001 krizinin ardından son üç yıldır köprülerde ekonomik iyileşmeye paralel bir canlılık gözleniyor. 2001’de 120 milyona gerileyen köprülerden geçen araç sayısı, 2002’de 121 milyona yaklaştı, 2003 yılında 126 milyonu geçti. Geçen yıl ise bugüne kadar ulaşılan en büyük seviye olan 134 milyon rakamına ulaşıldı. 2004’te Boğaziçi’den 66 milyon 338 bin, Fatih’ten de 67 milyon 646 bin araç geçti. Ancak elde edilen gelir 95 milyon dolarda kaldı. Araç sayısındaki artış ve düşük dolar kuruna rağmen 2000 yılında gerçekleşen rekor gelir rakamına ulaşılamamasının sebebi ise, geçen yılki geçiş ücretlerinin reel olarak daha düşük olması.
     <br/>
     <br/>
     Boğaziçi Köprüsü’nün açıldığı 1973 ve FSM Köprüsü’nün açıldığı 1988’den bu yana iki köprüden geçen araç sayısı toplam 2 milyar 142 milyon. Bu araçların 1 milyar 457 milyonu Boğaziçi Köprüsü’nü, geri kalanı da FSM’yi kullandı.
     <br/>
     <br/>
     Kapasitesinin üstünde çalışan köprülerden elde edilen gelir de, önemli rakamlara ulaştı. Kendilerini çoktan amorti edip kâra geçen köprülerden elde edilen gelir, Karayolları Genel Müdürlüğü’nün verdiği bilgilere göre, 1 milyar 755,5 milyon dolara ulaştı. Bu gelirin 1 milyar 104,5 milyon doları, bu yıl 33 yaşını dolduracak olan Boğaziçi Köprüsü’nden elde edildi.
     <br/>
     <br/>
     Köprülerin kapasitesi yetmiyor
     <br/>
     <br/>
     2004 yılında Boğaziçi Köprüsü’nden günde ortalama 181 bin 748 araç geçti. Aslında köprünün ideal kapasitesi 120 bin. Yani normal araç hızı ve uygun takip mesafesi ile günlük olarak geçebilecek araç sayısı bu. 2004’te araç yükü 7 milyon daha artan FSM Köprüsü’nde de aynı durum söz konusu. Günde 160 bin araç kapasitesine sahip olmasına rağmen geçen araç sayısı ortalama 185 bin 332.
     <br/>
     <br/>
     Boğaziçi Köprüsü 1986, FSM ise 2003 yılından bu yana ideal kapasitesinin üzerinde araç taşıyor. Fatih daha önce 2000 yılında da kapasiteyi aşmış ancak 2001 kriziyle birlikte araç sayısı düştüğü için sonraki iki yıl içinde kapasiteyi fazla zorlamamıştı.
     <br/>
     <br/>
     Yıllardır kapasitesinin üstünde araç taşıması köprüleri yıprattığı gibi geçiş güvenliğini de azaltıyor. Ayrıca binlerce aracın köprü kuyruklarında beklemesi, zaman ve akaryakıt israfına yol açıyor. Bakım için bir şeridin kapatılması durumunda ise İstanbul trafiği felce uğruyor.
     <br/>
     <br/>
     Üçüncü köprü yakında
     <br/>
     <br/>
     Bu sebeple, üçüncü köprü ihtiyacı uzun zamandır hissediliyor. Temeli atılan tüp geçidin köprü geçişlerinde yaşanan tıkanıklığı azaltmayacağı gerçeği artık daha fazla dillendiriliyor. Dün olduğu gibi bugün de Boğaz’ın tabii dokusuna zarar vereceği gerekçesi ile projeye karşı çıkanlar olsa da, öncekiler gibi bu köprünün de yapılması kaçınılmaz gibi görünüyor.
     <br/>
     <br/>
     Bayındırlık ve İskan Bakanlığı Müsteşarı Sabri Erbakan, İstanbul’da üçüncü köprünün yapılması gerektiğini belirterek, “Ulaşımın şu anda yaşadığı sıkıntı meydandadır. Onun için hiçbir şekilde üçüncü köprüden kaçmamak gerekir. Bunu en kısa zamanda gerçekleştireceğiz. İstanbul bunu istiyor.” diyor.
     <br/>
     <br/>
     Şu anda üçüncü köprü için fizibilite çalışmaları Karayolları Genel Müdürlüğü’nce sürdürülüyor. Yap-işlet-devret modeliyle yada kredi kullanarak inşa etme alternatifleri üzerinde duruluyor. Maliyet ise fizibilitenin sonuçlarına göre ortaya çıkacak. Güzergah belirleme çalışmalarının bu yıl tamamlanması bekleniyor. Üzerinde durulan güzergahlar, Nakkaştepe-Ortaköy, Vaniköy-Arnavutköy, Çubuklu-Yeniköy, Beykoz-Kireçburnu, Yuşatepesi-Rumelikavağı ve Garipçe-Poyrazköy hatları.
     <br/>
     <br/>
     ÜÇÜNCÜ KÖPRÜ İÇİN ALTERNATİF GÜZERGAHLAR
     <br/>
     <br/>
     -Boğaziçi köprüsünün 600 metre kadar güneyinden geçen Nakkaştepe - Ortaköy hattı
     <br/>
     -Boğaziçi ile FSM köprüleri arasında Vaniköy - Arnavutköy hattı
     <br/>
     -FSM’nin kuzeyinden geçen Çubuklu - Yeniköy hattı
     <br/>
     -FSM’nin kuzeyinden geçen Beykoz - Kireçburnu hattı
     <br/>
     -FSM’nin kuzeyinden geçen Yuşatepesi - Rumelikavağı hattı
     <br/>
     -Garipçe - Poyrazköy hattı
     <br/>
     <br/>
     BOĞAZ KÖPRÜLERİNDEN ELDE EDİLEN GELİR (Bin $)
     <br/>
     <br/>
     <u>
      Yıllar      Gelir
     </u>
     <br/>
     1973    1.643
     <br/>
     1974    12.631
     <br/>
     1975    18.384
     <br/>
     1976    23.334
     <br/>
     1977    27.997
     <br/>
     1978    40.217
     <br/>
     1979    19.922
     <br/>
     1980    11.657
     <br/>
     1981    19.150
     <br/>
     1982    15.708
     <br/>
     1983    18.517
     <br/>
     1984    26.361
     <br/>
     1985    33.748
     <br/>
     1986    37.154
     <br/>
     1987    44.329
     <br/>
     1988    45.052
     <br/>
     1989    63.417
     <br/>
     1990    94.917
     <br/>
     1991    104.666
     <br/>
     1992    70.919
     <br/>
     1993    85.972
     <br/>
     1994    76.791
     <br/>
     1995    65.688
     <br/>
     1996    70.087
     <br/>
     1997    75.065
     <br/>
     1998    90.657
     <br/>
     1999    105.423
     <br/>
     2000    117.008
     <br/>
     2001    91.264
     <br/>
     2002    61.758
     <br/>
     2003    90.114
     <br/>
     2004    95.018
     <br/>
     Toplam      1.754.548
     <br/>
     <br/>
     Kaynak: Karayolları Genel Müdürlüğü
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Sadettin Doğanyiğit, 21-Mart-2005
> derli toplu güzel bir yazı: 
> Güzel bir araştırma olmuş. Derli toplu bir yazı. Kadir Dikbaş'ı tebrik ediyorum.

### Kadir Dikbaş, 21-Mart-2005
> Kriz dönemleri grafikte belirgin şekilde gösteriliyor...: 
> Açıklama: Boğaziçi köprüsünün kurulduğu 1973'ten başlayıp 2004'e kadar olan yıllar ve kriz dönemleri, olması gerektiği gibi, grafiğin yatay/satır kısmında belirgin bir şekilde gösterilmiştir. Muhtemelen grafiğin bu kısmı okuyucumuzun dikkatinden kaçtı.

### Mustafa Karaca, 13-Mart-2005
> Bazı okurlar bu kadar sabırlı olmayabilir!: 
> "Ekonominin nabzı köprüde atıyor" haberinde bir grafik yayımlamışsınız; fakat rakamların yıllık değerleri mi günlük değerleri mi yansıttığını yazmamışsınız. Haberi okuyunca soru işareti kalmıyor; ama bazı okurlar bu kadar sabırlı olmayabilir.

Kaynak: [www.aksiyon.com.tr](http://www.aksiyon.com.tr:80/detay.php?id=20296&yorum_id=3535), [web.archive.org (arşiv bağlantısı)](http://web.archive.org/web/20060117222110/http://www.aksiyon.com.tr:80/detay.php?id=20296&yorum_id=3535)
