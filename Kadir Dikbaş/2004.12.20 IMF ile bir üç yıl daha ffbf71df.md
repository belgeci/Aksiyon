# IMF ile bir üç yıl daha

*Kadir Dikbaş 2004.12.20*

<div>
 <p>
  <font>
   Hükümet, ilkbahar aylarında başlattığı orta vadeli yeni ekonomik program çalışmalarına son şeklini verdi. Bunun neticesi olan Katılım Öncesi Ekonomik Programı AB'ye teslim edilerek 1 Aralık'ta kamuoyuna açıklandı.
   <br/>
   <br/>
   Söz konusu orta vadeli bu program üzerine kurgulanacak yeni bir stan-by düzenlemesinde de son aşamaya gelindi. Bu maksatla IMF ile devam eden görüşmeler 13 Aralık gecesi tamamlandı ve niyet mektubunun genel hatlarında mutabakat sağlandı.
   <br>
    <br>
     Ekonomiden Sorumlu Devlet Bakanı Ali Babacan'ın açıklamasına göre, sağlanan mutabakat çerçevesinde, yeni programın hedefleri şunlar: Güçlü ekonomik büyümenin sürdürülebilir kılınması, tek haneli düşük enflasyonun kalıcı kılınması ve faizlerdeki inişin devamı, net kamu borcunun milli gelire oranının azaltılmasına devam edilmesi ve program sonunda bütçe açığının hemen hemen ortadan kaldırılması.
     <br>
      <br>
       Babacan'ın anlattığına göre, yeni programla ekonomide yapısal alanda başlatılan atılımlar farklı bir boyut kazanacak ve sosyal güvenlik, finansal sektör ve vergi idaresi ile vergi politikası reformları üzerinde yoğunlaşılacak. Her yıl bütçeden yapılan büyük çaplı transferlerle (GSMH'nin yüzde 4,5'i tutarında) desteklenen sosyal güvenlik sistemi, yeniden yapılandırılacak. Bağ-Kur, SSK ve Emekli Sandığı tek bir çatı altında toplanacak ve etkin bir yapıya kavuşturulacak. Ayrıca, bütün vatandaşlara genel sağlık sigortası uygulamasına geçilecek.
       <br>
        <br>
         Finansal sektöre ilişkin reformlar, yeni Finansal Hizmetler Kanunu çalışmalarıyla ileriye taşınacak. Finansal sektörün düzenleme ve denetimini AB standartlarına kavuşturacak.  Kayıt dışı ekonomiyi kayıt altına alma ve vergi tabanını genişleterek daha adil bir vergi sistemi kurmayı hedefleyen çalışmalar hızlandırılacak. Bu çerçevede, Gelirler Genel Müdürlüğü yeniden yapılandırılarak yarı özerk bir yapıya kavuşturulacak.  IMF yönetiminin, yeni stand-by düzenlemesini görüşmek üzere 2005'in başlarında toplanması bekleniyor. Toplantıya kadar hükümet, sosyal güvenlik ve bankacılık ve vergi idaresiyle ilgili düzenlemelere son şeklini verecek.
         <br/>
         <br/>
         57 yılda 20 anlaşma
         <br/>
         <br/>
         Babacan'ın verdiği bilgilere göre, yeni stand-by düzenlemesi kapsamında IMF'den kullanılması öngörülen kaynak miktarı 10 milyar dolar. Türkiye'nin bu yıl sonu itibariyle IMF'ye olan borcu yaklaşık 20 milyar dolar seviyesine inecek. Bu rakamın önümüzdeki üç yıl içinde ödenmesi gerekiyor. Gelecek 10 milyar dolar mahsup edildiğinde Türkiye üç yıl sonra IMF'ye olan borçlarını 9,3 milyar dolara indirmiş olacak. Yeni stand-by düzenlemesi kapsamındaki kaynağın 12 eşit dilimde kullanılması öngörülüyor. Söz konusu kullanımlar, ilki programın onayının ardından olmak üzere, 2005'te ilâve 4 dilim, 2006'da 4 dilim, 2007'de ise 3 dilim şeklinde yapılacak.
         <br/>
         <br/>
         Bu düzenleme ile Türkiye IMF ile ilişkilerde bir ilke imza atıyor. Yapılan yeni stand-by anlaşması ile borçların azaldığı bir döneme girilmiş olacak. Ve bu stand-by önceki dönemlerde olduğu gibi kriz sonucu değil, yakalanan istikrarın daha öteye taşınması için yapılmış olacak.
         <br/>
         <br/>
         Türkiye, 57 yıl önce üye olduğu IMF ile ilk stand-by anlaşmasını 1958 krizinde yaptı. O günden bu yana yapılan düzenleme sayısı 19'a ulaştı. Kullanılan kaynak ise 38 milyar doları buldu. İmzalanacak olan son anlaşma ile sayı 20'ye, kaynak tutarı da 48 milyar dolara ulaşacak. Sürekli IMF'ye müracaat etmemizin temelinde sahip olduğumuz kaynaklardan daha fazlasını harcama, kamu kesiminin sürekli açık vermesi, tarım kesiminin bir düzene sokulamaması ve oluşan görev zararları var. Dolayısıyla, IMF olmadan kendi yağımızla kendi yemeğimizi pişireceğimiz günleri, ancak bu çarkın tersine dönmesi, kamu borçlarının ve bütçe açıklarının aşağı çekilmesiyle görebileceğiz.
         <br/>
         <br/>
         GELECEK ÜÇ YIL İÇİN BELİRLENEN HEDEFLER
         <br/>
         <br/>
         - Gelecek üç yıllık dönemde, milli gelirde yıllık yüzde 5 oranında büyüme sağlamak.
         <br/>
         - Enflasyonun 2005 sonunda yüzde 8'e düşürülmesi, 2006'da yüzde 5, 2007'de ise yüzde 4 olarak hedeflenmesi
         <br/>
         - Merkez Bankası'nın 2006 yılında enflasyon hedeflemesi sistemine geçmesi
         <br/>
         - Üç yıl içinde yaklaşık 10 puanlık bir düşüş sağlanarak net kamu borç stokunun milli gelire oranının yüzde 60'ın altına düşürülmesi
         <br/>
         - Borçların ve faiz oranlarının düşüşünü sağlamak için, sıkı maliye politikası ve yüksek faiz dışı fazla uygulamasına devam edilmesi.
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <p>
  <font>
   (Bu yazı 1328 kez okunmuştur)
  </font>
 </p>
</div>


Kaynak: [www.aksiyon.com.tr](http://aksiyon.com.tr:80/yazdir.php?id=19273), [web.archive.org (arşiv bağlantısı)](http://web.archive.org/web/20051220173921/http://aksiyon.com.tr:80/yazdir.php?id=19273)
