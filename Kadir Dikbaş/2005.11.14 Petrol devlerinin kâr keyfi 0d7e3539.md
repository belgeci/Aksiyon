# Petrol devlerinin kâr keyfi

*Kadir Dikbaş 2005.11.14*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060117132731im_/http://www.aksiyon.com.tr/resim/571/80.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Yüksek seyreden ham petrol fiyatları sebebiyle petrol şirketleri rekor kârlar açıklamaya başladı. Dünya, şimdi bu kârları sorguluyor.
 </font>
 <p>
  <font class="content">
   Yüksek akaryakıt fiyatları, sadece Türkiye’de değil bütün dünyada tüketicileri uzun zamandır rahatsız ediyor. Yüksek seyreden fiyatların temel sebebi ise son 6 yılda 10 dolardan 60 dolara çıkan ham petrol fiyatları.
   <br>
    <br>
     Bu yılın üçüncü çeyreği olan temmuz-eylül döneminde varil başına ortalama ham petrol fiyatı, ikinci çeyreğe göre 10 dolar artarak 60 dolara çıktı. Fiyatlar, geçen yılın üçüncü çeyreğine göre ise 20 dolar daha yüksek.
     <br/>
     <br/>
     Söz konusu fiyatlar yüzünden, petrol tüketenlerin, petrole bağımlı iş yapanların maliyetleri büyürken, birileri de büyük paralar kazanıyor. İşte bu kazancı sağlayanların başında dünyanın dev petrol şirketleri geliyor.
     <br/>
     <br/>
     Petrol sektöründe uluslararası beş büyük oyuncu var. Petrol deyince akla beş dev şirket geliyor: Exxon Mobil, BP, Shell, Total ve Chevron.
     <br/>
     <br/>
     En çok kâr eden şirket olan Exxon Mobil, yılın üçüncü çeyreğinde 9,9 milyar dolarlık kâr açıkladı. Kârındaki artış yüzde 75. Yıl sonu kârının 35 milyar doları bulması beklenen şirket, geçen yıl da 25,3 milyar dolarlık kârla, Fortune’ın “Global 500” sıralamasında dünyanın en fazla kâr açıklayan şirketi olmuştu. Royal Dutch Shell’in kârı da yüzde 68 artışla Mobil’inkine yakın: 9 milyar dolar. Yılın ilk dokuz aylık dönemine ait toplam kârlar ise Mobil için 25,4, Shell için 20,9 milyar dolar.
     <br/>
     <br/>
     Sıralamadaki diğer şirketler olan BP, Total ve Chevron’un kârlılığı da yüksek seviyede. Sadece Chevron’un kâr artışında fazla bir tırmanış gözlenmiyor. Bunun en önemli sebebi, ABD’de yaşanan tabii afetler.
     <br/>
     <br/>
     Açıklanan kârlar, oldukça yüksek rakamlar. Beş şirketin bu yılın 9 ayında elde ettiği kâr, toplamda 85 milyar doları buluyor. Yılın tamamında ise tutarın 120 milyar dolara ulaşması bekleniyor. Bu rakam, pek çok ülkenin milli gelirinin üstünde. Türkiye milli gelirinin de aşağı yukarı üçte birine denk.
     <br/>
     <br/>
     Rekor kârlara tepki
     <br/>
     <br/>
     Petrol üreticileri, sağladıkları yüksek kârlara rağmen, petrol fiyatlarının dizginlenmesi için yeterli petrol çıkarma ve rafineri yatırımı yapmamakla suçlanıyor.
     <br/>
     <br/>
     Bu şirketlere yönelik ilk önemli eleştiri, bazı Avrupalı liderlerden gelmiş, şirketler fiyat konusunda insaflı olmaya davet edilmişti. Daha sonra OPEC’den de bir tepki yükseldi. Genel Sekreter Adnan Şihabeddin, yüksek kâr elde eden şirketleri rafineri yatırımlarına yönelmedikleri için eleştirdi.
     <br/>
     <br/>
     Son olarak da artan tüketici baskısı sebebiyle, ABD Senatosu Enerji Komisyonu, ülkedeki bazı büyük petrol şirketlerinin yöneticilerini 9 Kasım günü ifade vermeye çağırdı. Komisyon üyeleri, şirket temsilcilerine, yüksek fiyatları ve elde ettikleri kârlarla ne yapmakta olduklarını sordu.
     <br/>
     <br/>
     Petrol şirketleri, fiyatlardaki yükselişi piyasa şartlarının tabii bir sonucu olarak görüyor, fiyatların tırmanmasında dünyadaki siyasi olayların da etkili olduğunu savunuyor. Özetle, bu konuda kendilerini pek sorumlu görmüyorlar. Anlaşılan, tepkiler ve suçlamalar ne olursa olsun, ülke politikalarına dahi etki edebilme gücüne sahip bu dev şirketler, kendilerinin ve ortaklarının menfaatleri neyi gerektiriyorsa onu yapmaya devam edecekler.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### Mehmet Karaman, 21-Kasım-2005
> Dağıtım tekeli sürdükçe...: 
> Petrol dağıtım işi tekel konumundaki şirketlerin elinde kaldığı müddetçe petroldeki fiyat dalgalanmalarının sürmesi kaçınılmazdır.

Kaynak: [www.aksiyon.com.tr](http://www.aksiyon.com.tr:80/detay.php?id=22834&yorum_id=1), [web.archive.org (arşiv bağlantısı)](http://web.archive.org/web/20060117132731/http://www.aksiyon.com.tr:80/detay.php?id=22834&yorum_id=1)
