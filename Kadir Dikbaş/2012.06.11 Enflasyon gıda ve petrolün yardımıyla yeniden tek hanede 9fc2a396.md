# Enflasyon, gıda ve petrolün yardımıyla yeniden tek hanede

*Kadir Dikbaş 2012.06.11*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Enflasyon, mayıs ayında piyasa beklentilerini boşa çıkararak “negatif” çıktı. Ve yıllık rakam, geçen yılın aynı ayındaki ciddi baz etkisinin ortadan kalkmasıyla sert bir iniş yaptı, çift haneden tek haneye geriledi. Hatırlanacağı gibi, enflasyon (TÜFE) Aralık 2011 ayından bu yana iki haneli oranlarda seyrediyordu. Nisan ayında da yüzde 11,1 ile son dönemdeki en yüksek seviyeyi görmüştü.
  </font>
 </div>
 <div id="newsText">
  <font class="detail-text">
   <p>
    <img alt="" src="http://web.archive.org/web/20120629052401im_/http://medya.aksiyon.com.tr/aksiyon/2012/06/11/ekoanaliz-1.png">
     TÜİK tarafından açıklanan son verilere göre, mayıs ayında Tüketici Fiyatları Endeksi (TÜFE) bir önceki aya göre yüzde 0,21 düşüş gösterirken, bir önceki yılın aynı ayına göre yüzde 8,28 arttı. Üretici Fiyatları Endeksi’nde (ÜFE) ise bir önceki aya göre yüzde 0,53, geçen yılın aynı dönemine göre yüzde 8,06 artış görüldü.
    </img>
   </p>
   <p>
    Enflasyona en büyük katkıyı, aylık yüzde 8,6’lık fiyat artışının yaşandığı “giyim ve ayakkabı” grubu yaptı. Ortalama oranı aşağı çeken en önemli grupsa, “gıda ve alkolsüz içecekler” oldu. Bu gruptaki fiyatlar mayıs ayında yüzde 2,4 geriledi. Ayrıca düşen ham petrol fiyatlarına paralel olarak akaryakıt fiyatlarında yapılan indirim, “ulaştırma” grubunda aylık yüzde 1,36’lık düşüş getirdi.
   </p>
   <p>
    Avrupa’daki borç krizinin Türkiye’de ciddi bir kur artışına yol açmaması, başta petrol olmak üzere emtia fiyatlarındaki düşüşün sürmesi ve Merkez Bankası’nın para politikasındaki temkinli duruşunu muhafaza etmesi hâlinde, enflasyonda daha düşük rakamları görebiliriz.
   </p>
   <hr/>
   <h3>
    Avro Bölgesi’nde küçülme
   </h3>
   <p>
    <img alt="" height="379" src="http://web.archive.org/web/20120629052401im_/http://medya.aksiyon.com.tr/aksiyon/2012/06/11/ekoanaliz-2.png"/>
    Avro Bölgesi’nin borç krizi, reel ekonomideki etkisini artırıyor. Önceki çeyreklerde çok düşük oranda büyüme kaydeden Avro Bölgesi ekonomisi, bu yılın ilk çeyreğinde geçen yılın aynı dönemine kıyasla yüzde 0,1 küçüldü. AB genelindeki büyüme ise yüzde 0,1’de kaldı. Bir önceki çeyreğe göreyse iki bölgede de hareket yok. Büyüme yüzde 0.
   </p>
   <p>
    2012 yılı birinci çeyrek büyüme verileri açıklanan 24 AB ülkesinden ikisi yerinde saymış, 10’unda ise küçülme var. Diğer 12 ülkedeki büyüme de son derece kısıtlı. En fazla büyüyen yüzde 1’le Letonya. O yüzdendir ki, hem Avro Bölgesi’nde hem AB genelinde ortalama büyüme oranı yüzde 0. Bu oran, 2011 yılının son çeyreğine göre. 2011 yılının ilk çeyreğiyle (yıllık) karşılaştırıldığında ise, tablodan da anlaşılacağı üzere, vaziyet daha kötü görünüyor.
   </p>
   <p>
    Anlaşılan o ki, ikinci çeyrekte AB ekonomilerindeki yavaşlama ve bazılarındaki küçülme daha da belirginleşecek. Avrupa Merkez Bankası Başkanı Mario Draghi, Avro Bölgesi reel gayri safi yurt içi hasıla büyümesinin 2012’nin ilk çeyreğinde yatay seyrettiğini belirterek “Mevcut göstergeler ikinci çeyrek için daha da zayıflamış büyümeyi işaret etmektedir.” diyor. Yani ikinci çeyrek ilk çeyrekten iyi olmayacak.
   </p>
   <hr/>
   <h3>
    <img alt="" height="300" src="http://web.archive.org/web/20120629052401im_/http://medya.aksiyon.com.tr/aksiyon/2012/06/11/ekoanaliz-5.jpg"/>
   </h3>
   <h3>
    TUSKON, 6 yılda 25 bin yabancı işadamı getirdi
   </h3>
   <p>
    Türkiye İşadamları ve Sanayiciler Konfederasyonu (TUSKON), 5-7 Haziran tarihlerinde, Ekonomi Bakanlığı koordinasyonunda ve Türkiye İhracatçılar Meclisi (TİM) ve İhracatçı Birlikleri’nin desteğiyle “Türkiye-Dünya Ticaret Köprüsü 2012” programını gerçekleştirdi. Toplantıya 130 ülkeden 1.470 yabancı, 1.200 yerli girişimci katıldı.
   </p>
   <p>
    Başkan Rızanur Meral’in verdiği bilgiye göre, TUSKON, kuruluşundan bu yana 104 ayrı ülkeye 448 ticaret ve yatırım heyeti (7 bin 500 girişimci) gönderdi. Karşılığında ise 140 ülkeden 550 heyet (11 bin girişimci) Türkiye’de ağırladı.
   </p>
   <p>
    Son toplantının, 2006 yılından bu yana kurulan 23. “ticaret köprüsü” olduğunu belirten Meral, bu toplantılara toplam 25 binden fazla yabancı ve 40 bine yakın Türk işadamının katıldığını belirtti.
   </p>
   <p>
    TUSKON’un özellikle Afrika’ya dönük açılımları, Avrupa pazarında sıkıntı yaşayan Türk ihracatçısı için son dönemlerde bir can simidi oldu. Avrupa pazarında ciddi bir daralma yaşansa da, ihracattaki artış devam ediyor.
   </p>
   <hr/>
   <h3>
    Sanayi üretiminde artış sürüyor
   </h3>
   <p>
    2012 yılı Nisan ayında 2005=100 temel yıllı sanayi üretim endeksi, 2011’in aynı ayına göre yüzde 1,8 artış gösterirken bir önceki aya kıyasla yüzde 4,4 oranında geriledi. Sanayinin alt sektörlerinde, bir önceki yılın aynı ayına göre; madencilik ve taş ocakçılığı sektörü endeksi yüzde 1,7 azaldı, imalat sanayii sektörü endeksi yüzde 1,8 ve elektrik, gaz, buhar ve iklimlendirme üretimi ve dağıtımı sektörü endeksi yüzde 2,4 arttı. Takvim etkisinden ardırılmış verilere göre ise, sanayi üretimi yüzde 4,5 artarken, mevsim ve takvim etkisinden ardırılmış aylık gelişme yüzde 1,0 oldu. Veriler, sanayide yavaşlama olmakla birlikte üretim artışının sürdüğünü gösteriyor.
   </p>
   <hr/>
   <h3>
    Bernanke, beklenen mesajı vermedi
   </h3>
   <p>
    Emtia fiyatları, ABD Merkez Bankası (FED) Başkanı Ben Bernanke’nin 7 Haziran’da Kongre’de yapacağı konuşmada, “parasal genişleme” yönünde sinyal vereceği tahmin ve beklentileriyle son bir haftada yükselişe geçmişti. Fakat Bernanke’nin bunu ima edecek herhangi bir açıklamada bulunmaması, aksine AB’deki krizin ciddi riskler oluşturmaya devam ettiğini söylemesi, piyasalardaki seyri tersine çevirdi, bütün emtialarda gerileme görüldü. Ons başına fiyatı 1.630 doların üzerine çıkan altın, bir gün içinde yeniden 1.570’li seviyelere düştü, varil fiyatı 100 doların üzerine çıkmış olan brent tipi petrol de 98 dolardan işlem gördü.
   </p>
   <hr/>
   <p>
    <img alt="" height="1300" src="http://web.archive.org/web/20120629052401im_/http://medya.aksiyon.com.tr/aksiyon/2012/06/11/ekoanaliz-3.png"/>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### mehmet akçay, 12 June 2012, 13:03
> Ben Devlet İstatistik Enstitüsü’nün enflasyon verilerine inanmıyorum. Çünkü mazota, benzine, elektriğe, doğalgaza yapılan zamlar otomatikman enflasyona etki eder. 

Kaynak: [www.aksiyon.com.tr](http://www.aksiyon.com.tr:80/aksiyon/haber-32801-enflasyon-gida-ve-petrolun-yardimiyla-yeniden-tek-hanede.html), [web.archive.org (arşiv bağlantısı)](http://web.archive.org/web/20120629052401/http://www.aksiyon.com.tr:80/aksiyon/haber-32801-enflasyon-gida-ve-petrolun-yardimiyla-yeniden-tek-hanede.html)
