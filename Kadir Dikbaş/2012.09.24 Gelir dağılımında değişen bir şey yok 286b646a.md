# Gelir dağılımında değişen bir şey yok

*Kadir Dikbaş 2012.09.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yıllardır gelir dağılımının bozuk oluşundan yakınırız fakat nedense bir türlü de düzeltilmez, düzeltilemez. Peki son yıllarda sağlanan yüksek oranlı büyüme sonrasında durum değişti mi, büyümeden kim ne kadar pay aldı, gelir dağılımı ne oldu?
  </font>
 </div>
 <div id="newsText">
  <font class="detail-text">
   <p>
    Ne yazık ki, Türkiye İstatistik Kuru-mu’nun açıkladığı veriler, gelir dağılımında alt gelir gruplarının lehine fazla bir düzelme olmadığını gösteriyor. Geçen hafta açıklanan TÜİK’in “Gelir ve Yaşam Koşulları Araştırması”na göre, yüzde 20’lik gruplarda, en yüksek gelire sahip son gruptakilerin toplam gelirden aldığı pay yüzde 46,7 iken, en düşük gelire sahip ilk gruptakilerin toplam gelirden aldığı pay yüzde 5,8. Bu oranlar bir önceki sene sırasıyla yüzde 46,4 ve yüzde 5,8 idi. Görülüyor ki, zenginler lehine gelir artışı söz konusu ve en üst gelir grubu ile en alt gelir grubu arasındaki makas bir miktar daha açılmış.
    <p>
     <img alt="" height="284" src="http://web.archive.org/web/20141003231409im_/http://medya.aksiyon.com.tr/aksiyon/2012/09/24/eko1.jpg">
      Bir ekonomide gelirin adaletli dağılıp dağılmadığını ölçmeye yarayan “gini katsayısı”na baktığımızda da, durumun çok parlak olmadığını anlıyoruz. Gini katsayısı, 0 ile 1 arasında değerde olup büyük değer adaletsizliğe küçük değerse daha fazla adalete işaret ediyor. Türkiye için 2010 yılında 0,402 olan gini katsayısı 2011 yılında 0,404’e yükselmiş. Yani eşitsizlik artmış, dağılım bozulmuş. Bununla birlikte 0,404 değeri, tablodan da görüleceği gibi önceki yıllardan daha düşük bir değer.
      <p>
       Gelir dağılımının en adaletli dağıldığı coğrafya olarak bilinen Kuzey Avrupa’da bahsettiğimiz katsayı, 0,2’lerde seyrediyor. Mesela İsveç’te 0,244. AB’de ise rakam 0,305. Böyle olunca, Türkiye’nin bulunduğu pozisyon hiç de iyi görünmüyor.
      </p>
      <hr/>
      <h3>
       <span>
        Merkez Bankası freni yumuşattı
       </span>
      </h3>
      <p>
       Merkez Bankası Para Politikası Kurulu, geçen hafta yaptığı toplantıda, politika faizi olan bir hafta vadeli repo ihale faiz oranının yüzde 5,75’te sabit kalmasını kararlaştırırken, gecelik faiz oranlarını borçlanmada yüzde 5 düzeyinde sabit tuttu, borç vermede ise yüzde 11,5’ten yüzde 10’a düşürdü. Bu arada, açık piyasa işlemleri çerçevesinde piyasa yapıcısı bankalara repo işlemleri yoluyla tanıdığı borçlanma imkânı faiz oranını da yüzde 11’den yüzde 9,5’e çekti.
       <p>
        Kurulun yaptığı açıklamada, son gelişmelerle ilgili olarak şu görüşler dile getirildi:
        <p>
         “Son dönemde açıklanan veriler, iç ve dış talep arasındaki dengelenmenin öngörüldüğü şekilde sürdüğünü teyit etmektedir. Yılın üçüncü çeyreği itibarıyla yurtiçi nihai talep ılımlı seyretmeye devam etmekte, ihracat ise küresel büyüme görünümündeki zayıflamaya rağmen artış eğilimini korumaktadır. Bu doğrultuda, toplam talep koşulları enflasyondaki düşüşü desteklerken cari işlemler açığı kademeli olarak azalmaya devam etmektedir.
         <p>
          Kurul, enflasyondaki düşüşün yılın son çeyreğinde belirginleşeceğini tahmin etmektedir. Bununla birlikte, enerji fiyatlarındaki artışlar ve enflasyonun bir süre daha hedefin üzerinde seyredecek olması fiyatlama davranışlarına dair temkinli bir duruş gerektirmektedir.”
          <p>
           Bu karar, “Merkez Bankası’nın Türk parasının seyrine ve enflasyondaki düşüş eğilimine güvendiği” şeklinde yorumlanırken, faiz koridorunu daraltmanın piyasaların beklentisine paralel olduğu, dolayısıyla iç talebi artırmadaki etkisinin sınırlı kalacağı belirtiliyor.
           <p>
            Merkez Bankası Başkanı Erdem Başçı, frenleri yavaş yavaş azalttıklarını belirterek, “İhracat gelirleri ne kadar artarsa, iç talebin o kadar artmasına izin veriyoruz” dedi.
           </p>
           <hr/>
           <h3>
            <span>
             Hâlâ bir ‘babayiğit’ çıkmadı
            </span>
           </h3>
           <p>
            Başbakan Tayyip Erdoğan’ın yerli otomobil isteği ve bu yöndeki teşviklere rağmen hâlâ yerli otomobil konusunda harekete geçen yok. Sektör ne “evet” diyor ne de “hayır”. Yabancı markaların hâkim olduğu piyasada, özellikle yabancı marka üreticilerinden bunu beklemek boş bir hayal. Diğer yatırımcılardan ve yan sanayiden de ses çıkmıyor.
            <p>
             “Otomobil sektörüne lisans verenlerin hepsi Türkiye’ye hamallık görevi vermiş” diyen Ekonomi Bakanı Zafer Çağlayan, şu ana kadar bir “babayiğit” bulunamadığını açıkladı. Çağlayan’ın yaptığı şu tespitler, övündüğümüz otomobil sektöründeki rolümüzü ve yerimizi görmek açısından manidar. Okuyalım: “100 dolarlık bir otomobil yapmak için 56 dolarlık dış ürün almak zorundasınız. Türkiye otomotiv sektöründe Avrupa’da önemli bir yere gelmişken 6 milyar dolar her sene motor ithalatına para ödeyen bir ülke. Sebebi çok basit. Türkiye’ye otomobil sektörüne lisans verenlerin hepsi Türkiye’ye hamallık görevi vermiş. Motor teknolojisinin üretimini vermemiş. Türkiye otomotiv sektöründe maalesef yıllar sonra dış ticaret açığı vermeye başladı. Bunun üzerine Sayın Başbakanımız ‘Ben bir yerli otomobil yatırımcısı babayiğit arıyorum’ demişti. Şu ana kadar babayiğit bulamadık. Sayın Başbakanımızın bir babayiğit aramasının altındaki espri o arabanın adının serçe, karga, şahin olması değil, adının Ahmet, Mehmet olması da değil. Türk tasarımcısı, Türk mühendisi tarafından planlanmış programlanmış... Bugün bir otomobilin yüzde 85’ini yapacak yetkinliğe sahip olan taşıt yan sanayicilerinin kabiliyeti ve teknik donanımlarını dikkate alarak bunu söyledik.”
            </p>
            <hr/>
            <h3>
             <span>
              Yatırım pozisyonu açığımız 377,3 milyar dolara yükseldi
             </span>
            </h3>
            <p>
             Türkiye’nin yurtdışı varlıkları temmuz ayında 2011 sonuna göre yüzde 7,3 oranında artarak 190,8 milyar dolar oldu. Uluslararası Yatırım Pozisyonu (UYP) verilerine göre, Türkiye’nin yurtdışı yükümlülükleri ise yüzde 13,5 oranında artışla 568,1 milyar dolara yükseldi. Türkiye’nin yurtdışı varlıkları ile yurtdışına olan yükümlülüklerinin farkı olarak tanımlanan net UYP da, 2011 yıl sonunda 322,6 milyar dolar açık verirken, 2012 Temmuz sonunda açık, 377,3 milyar dolar seviyesine çıktı.
            </p>
            <hr/>
            <h3>
             <span>
              1,5 milyar dolarlık sukuk ihracı
             </span>
            </h3>
            <p>
             Hazine Müsteşarlığı, 5,5 yıl vadeli 1,5 milyar tutarında kira sertifikası (sukuk) ihraç etti. İhraçta kira oranı yüzde 2,803 (Mid Swap oranı 185 bp) olarak gerçekleşti. Hazine’den yapılan açıklamada, “İhraç tutarı 26 Eylül 2012 tarihinde hesaplarımıza girecektir. İhraca 250 yatırımcı, ihraç tutarının 5 katına yakın talep göstermiştir. Kira sertifikasının yüzde 58’i Ortadoğu, yüzde 13’ü Avrupa, yüzde 12’si Asya, yüzde 9’u Türkiye ve yüzde 8’i ABD’deki yatırımcılara satılmıştır. Kira sertifikası ihraçlarına, yıllık finansman programlarının bir parçası olarak önümüzdeki yıllarda da devam edilmesi planlanmaktadır” denildi.
            </p>
            <hr/>
            <p>
             <img alt="" height="1429" src="http://web.archive.org/web/20141003231409im_/http://medya.aksiyon.com.tr/aksiyon/2012/09/24/eko3.jpg"/>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### LÜTFULLAH KALEM, 27 November 2012, 10:52
> Kadir Dikbaş Bey'in ekonomi yazılarını ilgiyle okuyor ve beğeniyorum.

Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BAF65741868D74B5CE8738F6CE15AEAA?newsId=33662), [web.archive.org (arşiv bağlantısı)](http://web.archive.org/web/20141003231409/http://www.aksiyon.com.tr:80/aksiyon/newsDetail_getNewsById.action;jsessionid=BAF65741868D74B5CE8738F6CE15AEAA?newsId=33662)
