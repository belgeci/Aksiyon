# Tekstilci Çin’den değil ‘cin’den korkuyor

*Kadir Dikbaş 2007.06.11*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Tekstil sektörü, Denizli zirvesinde buluştu. Sektörün geleceğini tartışan tekstilcilerin esas korkusu Çin değil, taklit ve birbirine çelme takma. Ahmet Zorlu “Ben Çin’den korkmuyorum, içimizdeki cinlerden korkuyorum” diyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211173544im_/http://www.aksiyon.com.tr/resim/653/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Tekstil ve konfeksiyon sektörü Türk ekonomisinin lokomotifi. Her 10 çalışandan biri bu sektörde istihdam ediliyor ve ihracatın beşte birini bu sektörün ürünleri oluşturuyor. En fazla katma değer üreten ve ihraç eden sektör. Türkiye için böylesine önemli olan tekstil ve konfeksiyon, uluslararası rekabetin iyice yoğunlaşması sebebiyle zor bir dönemden geçiyor. Ayakta kalmak, gelişimini sürdürmek isteyen şirketler, kendini yenilemeye, farklılaşmaya çalışıyor.
   <br>
    <br>
     <img hspace="5" src="/web/20071211173544im_/http://www.aksiyon.com.tr/resim/653/56.png" vspace="5"/>
     <br/>
     Geçtiğimiz hafta sektörün önde gelen temsilcileri, “tekstilin başkenti” olarak tanınan Denizli’de bir araya geldi. 2-3 Haziran tarihlerinde iki gün süren toplantılarda yerli ve yabancı uzmanlar ve işadamları sorunları masaya yatırdı, geleceği tartıştı.
     <br/>
     <br/>
     Türkiye bugün dünya tekstil ve konfeksiyon üretiminde önde gelen ülkelerden biri. Pazardan aldığı pay yüzde 4. Son 10 yılda Çin’den sonra bu sektöre en fazla yatırım yapan ülke. Ne yazık ki, yapılan bu yatırımların semeresi istenilen ölçüde alınamıyor.
     <br/>
     <br/>
     2001 yılında 2,86 milyar dolarlık tekstil ihracatı yapılırken bu rakam 2006'da 5,57 milyar dolara ulaştı. Hazır giyim ve konfeksiyon ihracatı da aynı dönemde 7,48 milyar dolardan 13,99 milyar dolara çıktı. Toplamda 20 milyar dolara yaklaşıyor. Bununla birlikte, sektörün toplam ihracat içindeki payı son dönemde gerilemekte. Bunda kotaların kalkması, dünya rekabet şartlarının ağırlaşması yanında fiyatlardaki düşüşün de etkisi var.
     <br/>
     <br/>
     Uluslararası Tekstil ve Konfeksiyon Zirvesi’ne ev sahipliği yapan Denizli Sanayi Odası Başkanı Müjdat Keçeci, sektörün Türk ekonomisi için hayati öneme sahip olduğunun altını çiziyor; gelecek için “Biz değişimden, farklı olmadan yanayız. Bir yandan pazarlamayı konuşurken diğer yandan nano teknoloji gündemimizde olacak. Farklı olmanın gereği ne ise onu yapacağız, yapmak durumundayız” diyor.
     <br/>
     <br/>
     Tekstilde büyüyüp daha sonra elektronik ve enerji sektöründe de kendini gösteren Zorlu Holding Yönetim Kurulu Başkanı Ahmet Nazif Zorlu ise tekstil sektörünün öldüğünü, devrinin kapandığını söyleyenleri eleştiriyor: “Geçen yıl sadece bizim yaptığımız tekstil ihracatı 300 milyon dolar. Neresi ölmüş bu sektörün?” Sıkıntıların bulunduğunu ama ümitsiz olmamak gerektiğini belirten Zorlu, sanayicisiyle, siyasetçisiyle herkesin şapkasını önüne koyup düşünmesi gerektiğini söylüyor. Ona göre, yenilik, markalaşma ve teknolojik gelişim mutlaka yapılması gerekenler.
     <br/>
     <br/>
     Türkiye Tekstil Sanayi İşverenler Sendikası Başkanı Halit Narin de, sektörde 4 milyona yakın insan çalıştığını, ekonomide lokomotifliği üstlenecek ikinci bir sektör bulunmadığını vurgulayarak, tekstil ve konfeksiyona dönük bir devlet politikası olmamasını eleştiriyor.
     <br/>
     <br/>
     Tekstildeki sorunların halli için sanayide bir politika oluşturulması gerektiğini vurgulayan TOBB Başkanı Rifat Hisarcıklıoğlu da, bunun için acilen sanayi envanterinin çıkarılması gerektiğini söylüyor. Başkasının yaptığı işi, ürünü taklit etmenin sektörün bütününe zarar verdiğini anlatan Hisarcıklıoğlu, rekabet şartlarının iyileştirilmesini istiyor: “Biz özel sektör olarak devletten para pul istemiyoruz. Sadece dışarıdaki rakiplerimiz hangi sahada oynuyorsa bizim sahamızı da aynı şartlara getirsin yeter. Kurallar olsun ve kurallar herkese eşit uygulansın. İlişkiler değil kurallar ön plana çıksın.”
     <br/>
     <br/>
     Her şeye rağmen, tekstil ve giyim sektörünün uluslararası arenada rekabet gücü yüksek, en değerli sektörümüz olduğunu belirten Türkiye Giyim Sanayicileri Derneği Başkanı Ahmet Nakkaş istihdam sorununun çözümü açısından bu sektörün büyük önem taşıdığını vurguluyor.
     <br/>
     <br/>
     Ramsey Yönetim Kurulu Başkanı Remzi Gür, teknoloji ne kadar ilerlerse ilerlesin en önemli faktörün yine insan olduğuna dikkat çekiyor. Markalaşma konusunda devleti suçlamanın anlamı olmadığını savunan Gür, “Bu konuda kendimiz neler yapabiliriz ona bakmalıyız” uyarısında bulunuyor.
     <br/>
     <br/>
     Dünya Ticaret Örgütü Danışmanı Jean Pierre Lapalme ise, “ Tekstilde son yılların en önemli konusu sektörde korumacılığın sona erdirilmesiyle ilgiliydi. Kotalar sona erdirildiğinde ve tekstil ticareti serbest hale getirildiğinde ABD’ye olan Çin, Hindistan ve Uzakdoğu ülkelerinin ihracatı sanıldığının aksine düştü. Aynı sektörle uğraşan ülkeler telaşlanmak yerine önlemlerini almalı, kaliteli üretime geçmeli” diyor.
     <br/>
     <br/>
     Sektörün bir kısmında bu telaş hissedilmekle birlikte genelde bir soğukkanlılık hâkim. Özellikle dış pazarları tanıyan şirketler sakin bir şekilde çözüm üretiyor, gelişimini sürdürüyor.
     <br/>
     <br/>
     Ahmet Nazif Zorlu da Çin ve Uzakdoğu korkusunu yersiz bulanlardan. “Çin diye herkes feryat kopardı. Öyle değil. Esas Çin içimizde” diyen Zorlu, sektördeki aktörlerin birbirine çelme takmasından yakınıyor: “Birbirimizin desenini taklit ediyoruz. Birbirimizin müşterisine gidiyoruz. Ben Çin’den korkmuyorum. İçimizdeki cinlerden korkuyorum. Taklitle, çelme takmakla bir yere varamayız.” Zorlu, “Çin’den teklif aldık, 300 dönüm arazi veriyorlar. İşletme sermayesi bizden makineler sizden olsun diyorlar. Ama biz gitmiyoruz” açıklamasını yapıyor.
     <br/>
     <br/>
     Türkiye’de sektörün önünün açık olduğunu belirten Avrupa Giyim ve Tekstil Organizasyonu (Euratex) Başkan Yardımcısı Bülent Başer, “Avrupa pazarında Türkiye’den daha güçlü bir rakip yok” derken “Biz kuruluş olarak Çin’in AB pazarında bundan daha fazla büyüyeceğini sanmıyoruz” tespitini aktarıyor. 450 milyar dolarlık dünya tekstil ve hazır giyim pazarından Türkiye’nin aldığı payın yüzde 4 civarında olduğunu belirten Bülent Başer, pazar konusunda da Türk tekstilcilerine şu tavsiyede bulunuyor: “Tekstilcilerimiz Akdeniz havzasında etkili olmak zorunda. Diğer bölgeler Çin ve diğer Uzakdoğu ülkeleri tarafından ele geçirilmiş.”
     <br/>
     <br/>
     İŞİN YÜZDE 50’Sİ TANITIM
     <br/>
     <br/>
     Avrupa Giyim ve Tekstil Organizasyonu (Euratex) Başkan Yardımcısı Bülent Başer, “Gelecekte, hızlı modaya hizmet veren, kaliteli üretim yapan, sürekli yenilenen şirketlerin önü açık. Diğerlerininse pek şansı yok” derken, zamanı ve hızı anlamayan şirketlerin geleceğinin olmayacağını da vurguluyor.
     <br/>
     <br/>
     Modacı Atıl Kutoğlu ise, sadece moda ve tasarımın yeterli olmadığını belirtiyor, Avrupa ve ABD gibi doymuş pazarlarda yapılacak ‘PR’ faaliyetlerinin önemine dikkati çekiyor. Kutoğlu, “İşin yüzde 50’si tanıtım. Koleksiyonlarınızın basında yer almasını sağlayacak insanlarla çalışmalısınız. Dünya modasında söz sahibi olmak için kitleleri etkileyen insanların sizin ürünlerinizle görünmesini, sizin ürürlerinizden bahsetmesini sağlamanız lazım” diyor.
     <br/>
     <br/>
     Toplantıya İçveç’ten katılan Nilorn Şirketler Grubu Tasarım ve Ürün Geliştirme Başkan Yard. Per Vagnas ise, tasarımın ve farklılıklar meydana getirmenin gerekliliği üzerinde durarak, Türkiye’nin Çin’den korkmasına gerek olmadığını söylüyor: “Çin’den çok şanslısınız. Bir defa Avrupa’ya çok yakınsınız. Bu pazarı tanıyorsunuz, neyi nasıl satacağınızı iyi biliyorsunuz” diyor.
     <br/>
     <br/>
     Sarar Giyim Yönetim Kurulu Başkanı Cemalettin Sarar da, “Türk hazır giyimi, tekstili birinci ligde oynuyor. Hiç umudumuzu kırmayalım” diyerek mücadeleyi kendi özgün tasarımlarımızla yapmamız gerektiğinin altını çiziyor. Yurtdışına fabrika taşımak yerine yaygın mağaza ağı kurmanın daha önemli olduğuna işaret eden Sarar şöyle devam ediyor: “Dışarıya açılmalıyız, mağazalar açmalıyız. Zincirler oluşturmalıyız. Ben hep Avrupa’nın, ABD’nin büyük kentlerinde bir mağazamız olur mu diye hayal ederdim. Bugün bu hayallerimiz gerçek oldu.”
     <br/>
     <br/>
     Moda ve pazarlamada yenilikçilik için insan ve toplum psikolojisini iyi okuma, hız ve hayal gücü çok önemli. Pazarlamada farklılık ve yenilikçiliğe en çarpıcı örneği TOBB Başkanı Hisarcıklıoğlu veriyor: “Simit eskiden nerede satılırdı? Sokakta, tablada. Şimdi ise sarayda satılıyor. İşte yenilikçilik bu. Bunu yapmalıyız.”
     <br/>
     <br/>
     GELECEK ‘AKILLI’ ÜRÜNLERDE
     <br/>
     <br/>
     Kalite, moda, tasarım, tanıtım ve markalaşma. Bunlar çok önemli. Ama teknolojinin gerisinde kalırsanız yapabileceğiniz fazla bir şey yok. Araştırma ve geliştirmenin önemi tartışma götürmez bir gerçek
     <br/>
     <br/>
     Üretilen ürünlerde daha yüksek kalite ve üretim teknolojisindeki yenilikler kolay bir iş değil. Bunun devlet ve bilim adamı ayağının da olması şart.
     <br/>
     <br/>
     Ege Üniversitesi Mühendislik Fakültesi Tekstil Ana Bilim Dalı Başkanı ve Tekstil Araştırma Derneği (TADER) Başkanı Prof. Dr. Işık Tarakçıoğlu, emek yoğun çalışan tekstil sanayiinin 80’li yıllarda sermaye yoğun bir hal aldığını, bugün de bilgi-yoğun bir yapı kazanmaya başladığını vurguluyor. Tarakçıoğlu, “Bilgi-yoğun ürünlerin üretiminde söz sahibi olabilmek için Türkiye’de yapılacak ilk iş bu ürünlerin araştırılıp geliştirilmesini sağlayabilecek altyapının oluşturulması ve Ar-Ge uzmanlarının yetiştirilmesidir” tespitini yapıyor.
     <br/>
     <br/>
     Ghert Üniversitesi Mühendislik Fakültesi Öğretim Üyesi Prof. Paul Kiekens de, önümüzdeki dönemde e-tekstil, fotonik tekstil, ışık ve enerji stoklayan akıllı tekstil ürünlerinin konuşulacağını söylüyor. Ama sadece teknik tekstilin yeterli olmayacağının da altını çiziyor: “Çin ve Hindistan da bu alana yöneliyor. Avrupa olarak çok daha hızlı hareket etmemiz gerekiyor. Şu andaki pozisyonu itibariyle ortada bir konumda bulunan Türkiye’nin de hızla harekete geçmesi, geleceğin ürünlerine yönelmesi gerekiyor. Polyester geleceğin temel maddesi. Önümüzdeki 10 yılda bilgi temelli, ileri teknoloji içeren inovatif ürünler ön plana çıkacak. Rekabet temel olarak bu ürünlerde gerçekleşecek.”
     <br/>
     <br/>
     TGSD Yönetim Kurulu Üyesi Aynur Bektaş, “Şirketlerimizin en önemli birimleri Ar-Ge, tasarım ve pazarlama birimleri olmalı. Aralarında çok iyi iletişim kurulmalı” gerçeğini hatırlatıyor.
     <br/>
     <br/>
     “Marka ve inovasyonu birlikte yürütmeliyiz. Düşünce sistemimizi değiştirip hayal kurmaya daha çok önem vermeliyiz” diyen Funika Holding Yönetim Kurulu Başkanı Nuri Sözkesen ise, toplantıdaki konuşması sırasında yenilikçiliğin bir örneğini sunarak, ürettikleri serin tutan pijamaları tanıttı. Funike, erkek pijamalarına “Püfür”, bayan pijamalarına da “Püfüre” adını koymuş.
     <br/>
     <br/>
     Tekstil sektöründe yakın bir zamanda nano teknoloji ürünleriyle tanışacağımız muhakkak. Kimyasal silahların etkisini filtre edebilen, lazer silahının doğrultulduğu adresi gösteren üniformalar, kalp krizi anında kalp masajı yapabilen elbiseler ve daha nice türleri deneniyor. Bugün keşif ve başlangıç aşamasında olan nano teknoloji ile elyaf ve elbise üretiminin yakın zamanda yaygınlaşacağı, yeni bir çığır açacağı muhakkak. İşte o günlere şimdiden hazırlıklı olmak gerekiyor. Önce sektördeki sıkıntıları aşmak, sonra da Doğu’daki ve Batı’daki rakipleri geçmek. Bu konuda yapılması gerekenler belli: Bilimsel ve beşeri alt yapıyı kurmak, planlı yatırım, kalite ve markaya odaklanmak, farklılıklar, özgün tasarım ve yeni pazarlara açılmak. Ve mutlaka ve mutlaka sektör-devlet ve bilim dünyası arasında sıkı işbirliği.
     <br/>
     <br/>
     Denizli Sanayi Odası tarafından toplanan zirve, sektördeki sorunlara çözüm bulma, geleceğe hazırlıklı olma bakımından son derece olumlu bir adım. Ve toplantılara sanayici ve üniversite öğrencilerinin gösterdiği alışılmışın üzerindeki ilgi,  gelecek adına ümit verici.
     <br/>
     <br/>
     <br/>
     ENTEGRE TEKSTİL ÜRETİCİLERİ VE PAZARLARI
     <br/>
     <br/>
     Türkiye: AB ve Rusya
     <br/>
     Çin: AB, ABD ve Uzakdoğu
     <br/>
     Hindistan: AB, ABD ve Uzakdoğu
     <br/>
     Meksika: ABD
     <br/>
     Mısır: AB, ABD
     <br/>
     Brezilya: Güney Amerika
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27649), [web.archive.org (arşiv bağlantısı)](http://web.archive.org/web/20071211173544/http://www.aksiyon.com.tr/detay.php?id=27649)
