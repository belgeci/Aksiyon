# KOBİ'lere ‘erken uyarı’ istasyonları

*Kadir Dikbaş 2007.02.12*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Anadolu KOBİ’lerini küresel ekonominin güçlü birer aktörü yapmayı hedefleyen TUSKON, geniş katılımlı Afrika ve Avrasya zirvesinden sonra Pasifik buluşmasına hazırlanıyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211174730im_/http://www.aksiyon.com.tr/resim/636/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Kısa adı TUSKON olan Türkiye İşadamları ve Sanayiciler Konfederasyonu, Anadolu KOBİ’lerini dünyaya açma, onları bir üst lige çıkarıp küresel ekonominin güçlü birer aktörü haline getirmeyi hedefliyor. Konfederasyon bu maksada dönük olarak, 8-9 Mayıs 2006 tarihinde düzenlediği “Türkiye-Afrika Dış Ticaret Köprüsü” programıyla bir ilke imza atmış, 31 Afrika ülkesinden 500 Afrikalı işadamı ve resmî yetkiliyi 700 Türk işadamıyla İstanbul’da buluşturmuştu.
   <br>
    <br>
     Dört ay sonra, 17-18 Eylül 2006 tarihinde de Avrasya zirvesini topladı TUSKON. Bu programa da bölgedeki 12 ülkeden 450 girişimcinin yanı sıra 1800 Türk işadamı katıldı. Zirveler çerçevesinde yapılan görüşme, toplantı ve Anadolu gezilerinde çeşitli sektörlerde pek çok ticarî anlaşmaya imza atılırken, güçlü ekonomik ilişkilerin, bağlantıların temelleri atıldı.
     <br/>
     <br/>
     TÜRKİYE’Yİ SEVEN AFRİKALI İŞADAMLARI
     <br/>
     <br/>
     Bilhassa Afrika zirvesinin sonuçları son derece verimli olmuş. Bazı Afrika ülkelerine TUSKON’un girişimleriyle girmiş Türk işadamları. TUSKON Başkanı Rızanur Meral’in anlattığına göre, bugüne kadar hep fakir ve istikrarsız görüldüğü için gidilmeyen Afrika pazarında işadamlarımız önemli fırsatlar yakalamış. Bazı ülkelerde bizzat devlet başkanı ve başbakan seviyesinde kabul ve ilgi görmüş. Afrika’da üretim yapıp Avrupa ve Amerika pazarlarına girme fırsatını yakalayanlar var şimdiden.
     <br/>
     <br/>
     Rızanur Meral, Afrika zirvesinden sonra Türkiye ile Afrika arasındaki ilişkilerde ciddi bir canlanma, gelişme görüldüğünü anlatıyor. İlişkilerin geliştirilmesi için işadamlarınca Nijerya’da bir dernek kurulduğunu, Senegal ve Kamerun’da da kurulmak üzere olduğunu belirterek, “Bu dernekleri o ülke insanları kuruyor. Düzenlediğimiz Afrika Zirvesi’nden etkilenen insanlar bunlar. Türkiye ile ilişkilerin gelişmesini istiyorlar.” diyor. Mesela Nijerya’da kurulan derneğin adı “Türkiye’yi Seven İşadamları Derneği” İlginç olduğu kadar anlamlı da. Bu, Türkiye’ye, Türk işadamlarına ve insanına duyulan sempati ve sevginin göstergesi.
     <br/>
     <br/>
     İş dünyasındaki bu girişimler, Türkiye’nin Afrika kıtasına yönelik açılımıyla daha da güç kazanacağa benziyor. Başbakan Recep Tayyip Erdoğan’ın talimatıyla harekete geçen Dışişleri Bakanlığı, 10 Afrika ülkesine büyükelçilik açmayı planlıyor. Böylece halihazırda 53 Afrika ülkesinden 12’sinde Türk büyükelçiliği bulunurken, 2008 sonuna kadar sayı 22’ye ulaşacak. THY’nin geçen yıl Sahra Altı Afrika’da bazı noktalara başlattığı direkt uçuşlar da önemli bir adım.
     <br/>
     <br/>
     2006’da Afrika atağıyla ses getiren TUSKON, bu yıl da yeni açılımlara hazırlanıyor. Nisan ayı başında 1200 Türk işadamı ile 250 Pasifikli işadamı İstanbul’da buluşacak. 2007 sonbaharında da Türk iş dünyasının bugüne kadar uzak durduğu Güney Amerika’ya dönük bir program planlanıyor. Özellikle G. Amerika’da henüz Türk işadamlarının ayak basmadığı ülkeler, bölgeler var. TUSKON Başkanı Meral, hedeflerinin Anadolu KOBİ’lerini dış dünyaya açmak, girilmemiş pazarlarla tanıştırmak olduğunu belirterek şu tespitlerde bulunuyor: “Bir işadamını ihracata başlatmak çok zor fakat başladıktan sonra gerisi geliyor. Bunun lezzetini alan işadamını artık durdurmak mümkün değil.”
     <br/>
     <br/>
     RİSKLER VE FIRSATLAR İÇİN ERKEN UYARI
     <br/>
     <br/>
     Bu zirveler dışında TUSKON, örgüt olarak dünyanın önemli merkezlerinde temsilcilikler açmayı planlıyor. İlk olarak 15 Şubat günü TUSKON’un Avrupa Birliği Temsilciliği’nin açılışı gerçekleştirilecek. Geçtiğimiz yıl faaliyete geçen ofisin resmi açılışını Devlet Bakanı ve Baş Müzakereci Ali Babacan yapacak.
     <br/>
     <br/>
     Avrupa Birliği ile Türkiye arasındaki gelişmeleri değerlendirirken, “Türkiye ile AB arasındaki ilişki et ve tırnak gibi birbirinden ayrılamaz. Şu anda hafif bir sıkıntı var, fakat Avrupa ile maceramız yeni değil. Uzun yıllar da bitmeyecek.” diyen Başkan Meral, müzakerelerde yaşanan birtakım sıkıntıların arkasından fırsatların doğacağına işaret ediyor: “İş dünyası için en iyi yatırım dönemi kriz dönemleridir. Kriz yatıştıktan sonra yatırımın meyveleri toplanmaya başlar.”
     <br/>
     <br/>
     Türkiye’nin çok yönlü ve hızlı bir açılıma ihtiyaç duyduğunu belirten TUSKON Başkanı, “Her pazar bizim için önemli. Konfederasyon kurulduktan sonra her üyemizi bir üst lige çıkarmayı, Türk işadamı, sanayici ve ihracatçılarını küresel ekonominin güçlü oyuncuları haline getirmeyi hedefledik. Bu hem onların gelişimi hem de Türk ekonomisinin büyümesi, piyasada oluşan arz fazlasının dış piyasalara yönlendirilmesi açısından önemliydi. Öncelikle, ticarî hareketliliğin yoğunlaştığı merkezleri belirledik. Bu merkezlerde bölgelerle ilgili bilgilerin depolandığı ofisler oluşturmayı ve bu bilgileri işadamlarımıza aktarmayı planladık.” diyor. Bu ofislerin bir nevi “erken uyarı istasyonları” gibi çalışacağını belirten Meral şöyle devam ediyor: “Buralarda görev yapacak uzmanlarımız, TUSKON’a üye işadamlarını bölgelerindeki fırsatlardan ve risklerden anında haberdar edecek. Onların kendilerini ilgilendiren gelişmelerden daha önce haberdar olup faaliyetlerine yön vermelerini sağlayacak.  Ve bu temsilcilikler aynı zamanda bulundukları ülkelerde Türk iş dünyasının lobiciliğini yapacak. Türkiye’yi, Türk ekonomisini tanıtacak.”
     <br/>
     <br/>
     Avrupa’nın göbeği Brüksel’den sonra sırada dünyanın en büyük ekonomisi konumunda olan ABD’nin başkenti Washington var. Temsilci atanmış. Haziran ayında da ofisin açılması planlanıyor. Daha sonra Çin’in başkenti Pekin, Rusya’nın başkenti Moskova ve Afrika’nın önemli merkezi Mısır’ın başkenti Kahire temsilcilikleri açılacak. Dünyanın beş önemli merkezindeki yapılanma, 2008 sonuna kadar tamamlanmış olacak. Türk iş dünyasında bir ilk olarak görülen böylesi bir çalışma, Anadolu’nun küçük ve orta boy işletmeleri için büyük bir fırsat ve imkân.
     <br/>
     <br/>
     KÜRESEL SEYİRCİ DEĞİL AKTÖR OLMAK
     <br/>
     <br/>
     KOBİ deyip geçmemek gerekiyor. Ekonomik faaliyetlerin büyük bölümü onlar etrafında dönüyor. İstihdam yükü onların üzerinde. Bugün dünya devi şirketler de bir zamanlar KOBİ idi, küçük bir aile şirketi idi. Türk KOBİ’leri sıçrama yapmaya hazırlanıyor. Ve Anadolu’nun genç patronlarında bunu gerçekleştirecek enerji ve heyecan fazlasıyla mevcut. TUSKON’un açılımları ve elde edilen başarılar bunun delili. Yeni kuşak büyümeyi, dünya ile bütünleşmede, küresel seyirci değil aktör olmakta görüyor. Bunun için hedef yeni ülkeler, yeni pazarlar ve yeni ürünler, teknolojiler üretmek. Türkiye’nin sağlıklı büyümesinin temelinde de bu yatıyor: Daha çok üretim, daha yüksek katma değer ve dünyanın dört bir yanına daha fazla ihracat.
     <br/>
     <br/>
     10 BİN İŞADAMI TUSKON ÇATISI ALTINDA
     <br/>
     <br/>
     Türkiye işadamları ve Sanayiciler Konfederasyonu (TUSKON), 2005 yılında İstanbul’da kurulan ve ülke çapında yayılmış bölgesel iş dünyası federasyonlarının oluşturduğu bir sivil toplum örgütü. Marmara, Ege, Akdeniz, Karadeniz, İç Anadolu, Doğu Anadolu ve Güneydoğu Anadolu’da organize olmuş yedi federasyona üye olan dernek sayısı 124. Bu derneklere üye işadamı sayısı ise 9 bin 800’ü geçiyor. Ülkemizin ekonomik ve sosyal kalkınmasına katkıda bulunmak üzere oluşturulan işadamları derneklerinin üst kuruluşu olarak TUSKON, “ticaret ve sanayi hayatımıza yönelik bilimsel ve akılcı yöntemler geliştirerek, işletmelerimizi ve girişimlerimizi global iş dünyasının bir parçası haline getirmeyi” amaçlıyor. TUSKON Başkanı Rızanur Meral, “TUSKON’un zati bir gücü yok. Bütün gücünü üye derneklerden ve bu derneklere omuz veren her bir işadamından alıyor.” diyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26701), [web.archive.org (arşiv bağlantısı)](http://web.archive.org/web/20071211174730/http://www.aksiyon.com.tr/detay.php?id=26701)
