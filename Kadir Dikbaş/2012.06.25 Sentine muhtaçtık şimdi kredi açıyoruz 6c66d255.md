# Sentine muhtaçtık, şimdi kredi açıyoruz

*Kadir Dikbaş 2012.06.25*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin Uluslararası Para Fonu (IMF) ile ilişkileri 1947’ye kadar uzanıyor. O gün bugündür hep isteyen ve alan “el” olduk maalesef. IMF ile yaptığımız anlaşmalarda çok acı tecrübeler edindik.
  </font>
 </div>
 <div id="newsText">
  <font class="detail-text">
   <p>
    IMF ile bugüne kadar 19 stand-by anlaşması yapıldı ve 50 milyar dolar civarında kredi desteği alındı. 2005 yılında yapılan son anlaşma, küresel kriz yılı 2008’de bitti. 20 ay süren görüşmelerin ardından 2010 Mart ayında ise IMF’ye ‘hayır’ dedik. Şu an Fon’a 1,7 milyar dolar borcumuz kaldı. 2005 anlaşmasından kalan bu bakiye de, 2013 Nisan ayında sıfırlanacak.
   </p>
   <p>
    Türkiye, ilk kez, 2008 krizi gibi büyük bir krizi IMF’ye muhtaç olmadan atlattı. Fakat bazı AB ülkeleri dahil pek çok ülke, IMF’den yardım istemek zorunda kaldı. Halen Avrupa’nın giderek derinleşen borç krizi, bütün dünyayı tehdit ediyor. Ve Türkiye bu vasatta da kendi ayakları üzerinde durabiliyor. Dahası IMF’den yardım isteyen ülkelere kaynak aktaracak konuma geçti.
   </p>
   <p>
    Bu, geçen hafta Meksika’da yapılan G-20 zirvesinde resmen ilan edildi. Türkiye, küresel krize karşı IMF yönetiminde oluşturulan havuza, 5 milyar dolar kaynak ayıracağını duyurdu. Bu, Türkiye için tarihî bir dönüm noktası. Sürekli yardım aldığı bir kuruma, ilk kez ciddi bir miktarda kaynak aktarıyor.
   </p>
   <p>
    Türkiye’nin yapacağı söz konusu yardım, Merkez Bankası’nın döviz rezervlerinden sağlanacak. İhtiyaç halinde de geri çekilebilecek. Konuyla ilgili olarak Merkez Bankası’ndan yapılan açıklamada, “G-20 ülkelerinin Los Cabos’ta yaptığı toplantıda ülkemizin de aralarında bulunduğu çok sayıda gelişmekte olan ülke Uluslararası Para Fonu (IMF) kaynaklarının güçlendirilmesi yoluyla küresel finansal istikrara katkı yapma konusundaki niyetlerini beyan etmişlerdir. Türkiye Cumhuriyet Merkez Bankası da IMF kaynaklarına söz konusu kuruluşun 15 Haziran 2012 tarihli ve 12/229 sayılı basın duyurusu çerçevesinde ve uluslararası rezervlerimiz arasında sayılmak kaydıyla 5 milyar ABD dolarına kadar katkıda bulunacaktır.” denildi.
   </p>
   <p>
    Bu havuza, gelişmiş ülkelerden ayrı olarak Çin 43 milyar dolar, Brezilya, Rusya, Meksika ve Hindistan 10’ar milyar dolar, G.Afrika 2 milyar, Kolombiya da 1,5 milyar dolar yatıracağını duyurdu. Böylece IMF’nin kurtarma fonunun büyüklüğü 456 milyar dolara ulaştı. Bu ülkelerden bazıları yardım taahhüdünde bulunurken IMF yönetimindeki ABD ve Avrupa hakimiyetini eleştirmeyi de ihmal etmedi. Bilindiği gibi, kurulduğu günden bu yana IMF başkanı Avrupa’dan, Dünya Bankası başkanı da ABD’den seçiliyor. Önümüzdeki dönemde bu tartışma şüphesiz daha da alevlenecek.
   </p>
   <hr/>
   <h3>
    <span>
     Kredi notumuz yükseldi ama…
    </span>
   </h3>
   <p>
    Uluslararası kredi derecelendirme kuruluşu Moody’s, Türkiye’nin devlet tahvili kredi notunu bir kademe yükselterek Ba2’den Ba1’e (‘yatırım yapılabilir’ seviyesinin bir kademe altı) çıkardı, görünümü ise pozitif olarak teyit etti. Kuruluş’tan yapılan açıklamada, Türkiye’nin kamu finansmanı oranlarının olumlu olduğu belirtilerek not artırımının ana gerekçesi olarak “kamu finansmanındaki ciddi iyileşme” gösterildi. Moody’s’in açıklamasında, Türkiye’nin kamu harcamalarının 2009 yılından itibaren gayri safi milli hasılaya oranının yüzde 40,1’den yüzde 37,4’e düştüğü, fakat devlet gelirlerinin yüzde 34,2’den yüzde 36,1’e yükseldiği kaydedildi.
   </p>
   <p>
    Fakat buna rağmen, Moody’s’in gözünde Türkiye hâlâ “yatırım yapılabilir” ülke değil. Diğer kuruluşlara göre de öyle. Moody’s açıklamasında, Türkiye’nin kredi notunun “yatırım yapılabilir” seviyeye çıkarılmasının, ödemeler dengesi şoklarına daha dirençli olmasına bağlı olduğu vurguladı. Not artırımını değerlendiren Ekonomi Bakanı Zafer Çağlayan ise, Moody’s’in not artırımını yeterli bulmadığını belirterek, “Türkiye’nin hak ettiği not düzeyi ‘yatırım yapılabilir’ düzeydir. Bugün hâlâ Macaristan, İrlanda ve Guetamala ile aynı düzeyde tutuluyoruz.” eleştirisinde bulundu.
   </p>
   <hr/>
   <h3>
    <span>
     Memur kenti Ankara, mevduat zengini
    </span>
   </h3>
   <p>
    <img alt="" height="192" src="http://web.archive.org/web/20130101022543im_/http://medya.aksiyon.com.tr/aksiyon/2012/06/25/eko1.png">
     Memur kenti Ankara, eskinden olduğu gibi bugün de, kişi başına mevduattaki liderliğini koruyor. İstanbul ise ikinci sırada. Türkiye Bankalar Birliği’nin (TBB), “Türkiye Bankacılık Sistemi Banka, Şube, Mevduat ve Kredilerin İllere ve Bölgelere Göre Dağılımı” başlıklı verilerine göre, kişi başına düşen en yüksek mevduat, ortalama 23 bin 130 TL ile Ankara’da. Ankara’yı 21 bin 996 TL ile sanayi ve ticaretin kalbi, milyarderler kenti İstanbul izliyor. İzmir ise 9 bin 549 TL ile üçüncü sırada, Türkiye ortalamasının biraz üzerinde.
    </img>
   </p>
   <p>
    Kişi başına mevduatın en düşük olduğu il, ortalama 758 TL ile Muş iken Ağrı ve Şanlıurfa’da kişi başına mevduat sırasıyla 873 TL ve 887 TL.
   </p>
   <p>
    Bununla birlikte, İstanbul kişi başına kredi kullanımında ilk sırada yer alıyor. Kişi başına ortalama kredi kullanımı 18 bin 441 TL. Bu ili 13 bin 401 TL ile Ankara ve 10 bin 111 TL ile Antalya izliyor. Kişi başına kredinin en düşük olduğu il, ortalama 1031 TL ile Ağrı iken, tutar Muş’ta 1034 TL, Şırnak’ta 1086 TL.
   </p>
   <p>
    2011 yılı sonu itibariyle, Türkiye genelinde ortalama olarak, kişi başına 8 bin 714 TL mevduat, 8 bin 108 TL kredi düşüyor.
   </p>
   <hr/>
   <p>
   </p>
   <h3>
    <span>
     İzmir’in de en büyüğü Tüpraş
    </span>
   </h3>
   <p>
    Ege Bölgesi Sanayi Odası’nın (EBSO) 2011 yılı üretimden satışlara göre belirlediği İzmir’deki 100 büyük sanayi şirketi sıralamasında Tüpraş AŞ Rafinerisi, geçen yıl olduğu gibi bu yıl da ilk sırayı aldı. Tüpraş’ın üretimden satışları 12,6 milyar TL. 25 milyon TL barajını aşan 153 EBSO üyesi firmanın değerlendirmeye alındığı listeye göre, ilk 10’a giren diğer isimler sırasıyla şöyle: Petkim (3,46 milyar TL), Philsa Philip Morris (1,50 milyar TL), İzmir Demir Çelik (Açıklanmadı), BMC (838 milyon TL), TÜPRAG (779 milyon TL), Özkan Demir Çelik (667 milyon TL), Abalıoğlu Yem-Soya Entegre Şb. (663 milyon TL), Pınar Süt (644 milyon TL) ve Kocaer Haddecilik Aliağa Şb. (616 Milyon TL)
   </p>
   <hr/>
   <p>
   </p>
   <h3>
    <span>
     Kurumları etkileyen 1 numaralı dış güç
    </span>
   </h3>
   <p>
    Teknoloji devi IBM’in 2012 Global CEO (Üst Yönetici) raporuna göre teknoloji, kurumları etkileyen “dış güçler” listesinde 6. sıradan 1. sıraya yükseldi. Dünya genelinde 11’i Türk, 1700 üst yönetici ile yüz yüze konuşularak gerçekleştirilen 2012 Global CEO raporunu açıklayan IBM İş Değeri Enstitüsü üst yöneticisi Peter Korsten, “Teknoloji, kurumları etkileyen dış güçler listesinde  6. sıradan 1 numaraya çıkmış durumda bulunuyor. Teknolojiyi  ürünlere entegre etmezseniz aşama aşama pazardaki payınızı kaybedeceksiniz.’’ dedi. Korsten, teknolojik ortaklıklara da dikkat çekerek, “Apple, Samsung olmasa başarılı olamazdı, ama Samsung da tablet sektörüne giremezdi.” diye konuştu.
   </p>
   <hr/>
   <p>
    <img alt="" src="http://web.archive.org/web/20130101022543im_/http://medya.aksiyon.com.tr/aksiyon/2012/06/25/eko2.png"/>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=85E5288573B7D8C6B72D0F78CC507B70?newsId=32925), [web.archive.org (arşiv bağlantısı)](http://web.archive.org/web/20130101022543/http://www.aksiyon.com.tr:80/aksiyon/newsDetail_getNewsById.action;jsessionid=85E5288573B7D8C6B72D0F78CC507B70?newsId=32925)
