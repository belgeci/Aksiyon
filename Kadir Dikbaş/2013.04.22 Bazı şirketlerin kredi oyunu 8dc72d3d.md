# Bazı şirketlerin kredi oyunu

*Kadir Dikbaş 2013.04.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Washington - Türk vatandaşlarının yastık altında veya yurtdışında tuttuğu birikimleri çekmek için daha önce iki kez çıkarılan ‘varlık barışı’ uygulaması yeniden gündemde. Başbakan Yardımcısı Ali Babacan’ın açıkladığına göre, yeni “varlık barışı”nın temel sebebi, bazı şirketlerin yurtdışında tuttuğu varlıklarını dış kredi olarak ülkeye getirmesi ve bu sanal durumun Türkiye’nin borçluluk oranlarını yükseltmesi.
  </font>
 </div>
 <div id="newsText">
  <font class="detail-text">
   <p>
    Beraberindeki 60 kişilik heyetle, Türkiye Odalar ve Borsalar Birliği ile Amerika Ticaret Odası tarafından düzenlenen “Türkiye Yatırım Haftası” etkinliklerine katılan Babacan, ilk durağı olan New York’ta Türk gazetecilere yeni bir varlık barışının yolda olduğunu açıkladı. “BIS (Bank for International Settlements) verilerine göre Türk özel sektörünün yurtdışındaki finansal varlıkları 130 milyar doları aşıyor” diyen Babacan, bu tutarın kayıt dışı paralarla birlikte çok daha yüksek seviyede olduğunu belirtti. Bu varlıkları Türkiye’ye çekmek istediklerini anlatan Başbakan Yardımcısı Babacan, “Vatandaşlarımızın paralarını Türkiye’ye getirmesi için ‘varlık barışı’nın yenisini yapabiliriz. Maliye Bakanı ile görüştük, hazırlık yapılıyor” dedi.
   </p>
   <p>
    Babacan, Washington’da Türk gazetecilerle gerçekleştirdiği ikinci buluşmada da, neden yeni bir “varlık barışına” ihtiyaç duyduklarını anlattı. Yeni “varlık barışı” üzerindeki detay çalışmalarının devam ettiğini söyleyen Başbakan Yardımcısı Babacan, “Özel sektörümüzün yüksek dış borcu sebebiyle, Türkiye’nin dış borcu fazla görünüyor. Fakat bunun tamamı gerçekte borç değil. Böyle olunca bir kere daha ‘varlık barışı’ yapmanın yerinde olacağı değerlendirmesinde bulunduk. Durumu Başbakan’ımıza arz ettik. Bildiğiniz gibi, şirketlerimiz ‘off shore’dan kredi kullanıyorlardı. Bunun sebebi vergiydi, bunları düzenledik. Böylece Türk bankalarının ‘off shore’larından kredi kullanmalarına gerek kalmadı. Öte yandan vatandaşlarımızın yurtdışında ciddi miktarda birikimleri, servetleri var. Buna rağmen Türk şirketleri yurtdışında borçlu görünüyor. Hâlbuki biz biliyoruz ki bu aslında kendi parası. Kendi parasını bir şekilde kredi olarak kullanıyor. Vergi yönetmek için ya da başka sebeplerle. Hatta bazı şirketler dışarıdan o kadar ciddi kredi çekiyorlar ki, şirketin bilançosuna bakıyorsunuz, böyle bir krediyi nasıl kullanıyor, kim, nasıl veriyor anlamak mümkün değil. Bu nedenle durup dururken borçluluğunuz çok görünüyor. Aslında özel sektörün dış borcu daha az” dedi. Babacan, bu şirketlerin ölçekleriyle ilgili soruya da “Tabii ki büyük ölçekli” cevabını verdi.
   </p>
   <p>
    New York’un yanında Atlanta ve Washington’da da görüşmelerde bulunan Başbakan Yardımcısı Ali Babacan, Atlanta Emory Üniversitesi’nde öğrenci ve öğretim üyelerine hitap etti. Babacan, New York’ta da, TOBB Başkanı Rifat Hisarcıklıoğlu ile birlikte, dünyanın ikinci büyük borsası olan Nasdaq Borsası’nın Times Square’deki merkezinde kapanış gongunu çaldı.
   </p>
   <hr/>
   <h3>
    <span>
     <strong>
      İşsizlik yüzde 10,6’ya yükseldi
     </strong>
    </span>
   </h3>
   <p>
    Türkiye genelinde işsiz sayısı, 2013 yılı Ocak döneminde geçen yılın aynı dönemine göre 226 bin kişi artarak 2 milyon 890 bin kişiye yükseldi. İşsizlik oranı ise 0,4 puanlık artışla yüzde 10,6 seviyesinde gerçekleşti. Tarım dışı işsizlik oranı 0,5 puanlık artışla yüzde 12,9, 15-24 yaş grubunu içeren genç işsizlik oranı 2,3 puanlık artışla yüzde 20,7 oldu. İşsizlik oranı, bir önceki ay olan aralık ayında da yüzde 10,1 seviyesindeydi. Yani, işsizlikte hem geçen yıla göre, hem bir önceki aya göre yükseliş söz konusu.
   </p>
   <p>
    2013 yılı Ocak döneminde istihdam edilenlerin sayısı, bir önceki yılın aynı dönemine göre 958 bin kişi artarak 24 milyon 433 bin kişiye yükseldi. İstihdam edilenlerin oranı ise, bir önceki yılın aynı dönemine göre 1,1 puanlık artış göstererek yüzde 43,2’den yüzde 44,3’e yükseldi. Türkiye genelinde işgücüne katılma oranı da, 1,3 puan artarak yüzde 49,5 oldu.
   </p>
   <p>
    Kayıt dışı çalışanların, yani herhangi bir sosyal güvenlik kuruluşuna kayıtlı olmadan çalışanların oranı, geçen yılın ocak ayına kıyasla 2,2 puan azalarak yüzde 36,2 oldu.
   </p>
   <p>
    Bu arada, mevsim etkilerinden arındırılmış işgücüne katılma oranı bir önceki döneme göre 0,1 puanlık artış ile yüzde 50,9, istihdam oranı 0,1 puanlık artış ile yüzde 46,1, işsizlik oranı ise 0,1 puanlık azalış ile yüzde 9,4 olarak gerçekleşti.
   </p>
   <hr/>
   <h3>
    <span>
     Altında serbest düşüş
    </span>
   </h3>
   <p>
    <img alt="" height="178" src="http://web.archive.org/web/20130425131718im_/http://medya.aksiyon.com.tr/aksiyon/2013/04/22/eko1.gif">
     Altın fiyatları, son iki haftada adeta serbest düşüş yaşadı ve ons başına fiyat, 1600 dolar seviyelerinden 1400 doların altına geriledi.
    </img>
   </p>
   <p>
    Düşüşün sebebi, daha çok küresel faiz oranlarının yükseleceğine dönük beklentiler. ABD Merkez Bankası (FED) yaptığı son toplantıda, faiz oranını yüzde 0,25 oranında sabit bıraktı. Hatta, Başkan Ben Bernanke yüzde 7,7 dolaylarında bulunan işsizliğin yüksek seviyede olduğuna dikkat çekti, aylık bazda 85 milyar dolarlık tahvil alımına devam kararı alındığını açıkladı. Ancak buna rağmen, FED toplantısında, parasal genişlemenin sonuna gelindiği yönünde görüşlerin dile getirildiği söylentileri, havayı bir anda değiştirdi. Buna Japon Merkez Bankası’nın likidite operasyonları ile Kıbrıs Rum kesiminin bankacılık krizini aşabilmek için önemli miktarda altın sattığı haberleri eklendi. Bu arada, 17 Nisan günü açıklanan FED toplantı tutanaklarında da, toplantıya katılan bazı FED üyelerinin yıl sonunda parasal genişlemenin durdurulmasını istediği ve bir kısmının yıl ortasında azaltma beklediği belirtildi.
   </p>
   <p>
    Bu gibi gelişmeler, pek çok altın yatırımcısını satışa sevk etti ve bir anda fiyat 200 dolar civarında geriledi.
   </p>
   <p>
    Altının bundan sonraki seyrini de muhtemelen ABD’den gelecek haberler belirleyecek.
   </p>
   <hr/>
   <h3>
    <span>
     Merkez Bankası faiz indirimine devam ediyor
    </span>
   </h3>
   <p>
    Merkez Bankası, son Para Politikası Kurulu toplantısında, beklentiler doğrultusunda karar vererek, politika faizi olan bir hafta vadeli repo ihale faiz oranını 50 baz puan indirdi, yüzde 5,0’a çekti. Banka, borçlanma faiz oranını yüzde 4,5’ten yüzde 4’e; borç verme faiz oranını yüzde 7,5’ten yüzde 7’ye, açık piyasa işlemleri çerçevesinde piyasa yapıcısı bankalara repo işlemleri yoluyla tanınan borçlanma imkânı faiz oranını ise yüzde 7’den yüzde 6,5’e indirdi. Geç Likidite Penceresi uygulaması kapsamında, Bankalararası Para Piyasası’nda saat 16.00–17.00 arası gecelik vadede uygulanan Merkez Bankası borçlanma faiz oranını yüzde 0 düzeyinde sabit tuttu, borç verme faiz oranını yüzde 10,50’den yüzde 10’a düşürdü.
   </p>
   <p>
    Yapılan açıklamada, “Son dönemde açıklanan veriler iç ve dış talep gelişmelerinin öngörüldüğü şekilde seyrettiğini göstermektedir. Yurt içi nihai talep sağlıklı bir toparlanma sergilerken, ihracat zayıf küresel talebin etkisiyle yavaşlamaktadır. İç talepteki canlanmaya bağlı olarak cari işlemler açığında bir miktar yükseliş gözlenmektedir. Bununla birlikte, mevcut politika çerçevesi ve emtia fiyatlarında gözlenen düşüş cari işlemler açığındaki artış eğilimini sınırlayacaktır” görüşüne yer verildi.
   </p>
   <p>
    Merkez Bankası’na göre, küresel talepteki yavaşlama ve emtia fiyatlarının görünümü, enflasyona ilişkin yukarı yönlü riskleri azaltmakta.
   </p>
   <hr/>
   <p>
    <img alt="" height="1281" src="http://web.archive.org/web/20130425131718im_/http://medya.aksiyon.com.tr/aksiyon/2013/04/22/eko2.gif"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35373-bazi-sirketlerin-kredi-oyunu.html), [web.archive.org (arşiv bağlantısı)](http://web.archive.org/web/20130425131718/http://aksiyon.com.tr/aksiyon/haber-35373-bazi-sirketlerin-kredi-oyunu.html)
