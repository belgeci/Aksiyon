# Büyüme hedefini tutturmak zorlaştı

*Kadir Dikbaş 2012.09.17*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Büyüme, bu yılın ikinci çeyreğinde beklentilerin altında gerçekleşti.  Türkiye İstatistik Kurumu (TÜİK), Türkiye ekonomisinin bu yılın ikinci çeyreğinde geçen yılın aynı dönemine göre yüzde 2,9 büyüdüğünü açıkladı. Gayri safi yurtiçi hasıla (GSYH), cari fiyatlarla yüzde 10,3 artış kaydederek 349 milyar 630 milyon lira, sabit fiyatlarla ise yüzde 2,9 artışla 28 milyar 838 milyon lira oldu. 2011 yılında kişi başına millî gelir, cari fiyatlarla 17 bin 553 TL, ABD doları cinsinden de 10 bin 469 dolar olarak hesaplandı.
  </font>
 </div>
 <div id="newsText">
  <font class="detail-text">
   <p>
    <img alt="" height="230" src="http://web.archive.org/web/20121028054319im_/http://medya.aksiyon.com.tr/aksiyon/2012/09/17/k-1.png">
     Takvim etkisinden arındırılmış sabit fiyatlarla GSYH 2012 yılı ikinci üç aylık döneminde bir önceki yılın aynı dönemine göre yüzde 3,2’lik artış gösterirken, mevsim ve takvim etkilerinden arındırılmış GSYH da, bir önceki çeyreğe göre yüzde 1,8 arttı.
     <p>
      İkinci çeyrekte gerçekleşen yüzde 2,9’luk büyüme, tahminlerin altında ve 2009 üçüncü çeyreğinden bu yana görülen en düşük büyüme oranı. Son verilerde, daha önce yüzde 3,2 olarak açıklanan ilk çeyrek büyüme oranı yüzde 3,3 olarak revize edilirken yılın ilk yarısındaki büyüme oranı da yüzde 3,1 olarak hesaplandı.
      <p>
       Büyüme rakamlarının detaylarına bakıldığında, iç talepteki yavaşlamanın daralmaya dönüştüğü görülüyor. Harcamalar yöntemiyle GSYH hesaplamasında en büyük paya sahip olan “hane halkı tüketimi”, uzun zamandır ilk kez düşüş gösterdi. Tüketimdeki daralma yüzde 0,5 olurken, özel sektörün yatırım harcamalarında da yüzde 7,9’luk düşüş yaşandı.
       <p>
        Devletin nihai tüketim harcamalarında ise gerileme olmadı, yüzde 4,4 artış tespit edildi. Kamu yatırımlarında da özel sektördeki gibi düşüş var: Yüzde 4,0.
        <p>
         Üretim yöntemiyle GSYH’de ise en fazla ağırlığa sahip olan “imalat sanayii” sektörü ikinci çeyrekte birinci çeyreğe kıyasla daha hızlı, yüzde 3,4 seviyesinde büyürken en düşük büyüme yüzde 0,4 ile “inşaat” sektöründe gerçekleşti. En az büyüyen üçüncü sektör olan “toptan ve perakende ticaret” ise ancak yüzde 1,2 gelişme kaydetti.
         <p>
          Verilerden, ekonomideki yavaşlamanın “yumuşak iniş”in ötesine geçtiğini anlıyoruz. Vatandaş ve özel sektör frene basmakla kalmamış, geri gitmiş. Muhtemelen kimilerinin benzini yetmiyor, kimilerinin de yoldan endişesi var…
          <p>
           İkinci çeyrek büyüme oranının yüzde 2,9’a gerilemesi ve ilk altı aylık oranın yüzde 3,1 olması, yüzde 4 olan yıl sonu büyüme hedefinin yakalanmasını da tehlikeye sokmuş bulunuyor. Görünen o ki, yıl sonunda yüzde 4 oranını tutturmak son derece zor olacak.
           <p>
            <p>
             <strong>
             </strong>
            </p>
            <hr/>
            <p>
             <strong>
              Cari açık sorun olmaya devam ediyor
             </strong>
            </p>
            <p>
             <img alt="" height="340" src="http://web.archive.org/web/20121028054319im_/http://medya.aksiyon.com.tr/aksiyon/2012/09/17/k-2.png">
              Ekonomideki ısınmaya karşı alınan tedbirler ve sonrasında başlayan ekonomik yavaşlamaya paralel olarak cari işlemler açığı da düşüşe geçmişti. Yüzde 8,5 büyümenin sağlandığı 2011 yılında GSYH’nın yüzde 10’u seviyesine ulaşan cari işlemler açığı, tedbirlerin etkisini gösterdiği 2011 Kasım ayından itibaren yıllık toplamda sürekli düşüş kaydetti. Merkez Bankası’nın açıkladığına göre, Türkiye’nin cari işlemler açığı bu yılın ilk yedi ayında da, geçen yılın aynı dönemine göre 15 milyar 724 milyon dolar düşerek 34 milyar 462 milyon dolara geriledi. Bu düşüşte, dış ticaret açığının 13,5 milyar dolar azalarak 40,9 milyar dolara gerilemesi, hizmetler dengesinden kaynaklanan net gelirlerin 1,2 milyar dolar artarak 9,7 milyar dolara yükselmesi etkili oldu. Ayrıca, gelir dengesi kalemindeki net giderlerin 1 milyar dolar azalarak 4 milyar dolara gerilemesi de cari açığı küçülten bir unsur oldu. Son verilerle birlikte, büyüme ile cari işlemler açığı arasında ilginç bir ilişki ortaya çıktı. Yılın ilk yarısındaki ekonomik büyüme yüzde 3,1. Sağlanan ekonomik büyüklük 375 milyar 860 milyon dolar. Aynı dönemdeki cari işlemler açığı ise 30 milyar 606 milyon dolar. Bu da, GSYH’nın yüzde 8,1’i demek. Yani Türkiye, yılın ilk altı ayında yüzde 3,1 büyürken yüzde 8,1’lik cari açık vermiş. Demek oluyor ki cari işlemler açığındaki gerileme, büyümedeki yavaşlamadan çok az. Bu da, cari açık sorununun hâlâ ciddiyetini koruduğu anlamına geliyor.
             </img>
            </p>
            <hr/>
            <p>
             <strong>
              ABD de kesenin ağzını açtı
             </strong>
            </p>
            <p>
             Borç krizini ve bankalardaki sorunu aşabilmek için Avrupa Merkez Bankası’nın aldığı “Parasal genişlemeye devam” kararının ardından, ekonomide istenilen canlılığı sağlayamayan ABD de harekete geçti. ABD Merkez Bankası (FED), piyasalara beklenenden fazlasını vererek, “ucu açık” bir parasal genişleme başlattı. FED Başkanı Ben Bernanke tarafından 13 Eylül günü açıklanan kararlarda, her ay 40 milyar dolarlık “mortgage” tahvil alımı yapılacağı, “operation twist” programına (Kısa vadeli tahvillerin uzun vadeli tahvillerle değişimini öngören program) devam edileceği belirtildi. Bunların yanında daha önce yapılan “2014 sonuna kadar düşük faiz politikasına devam edilecek” açıklamasının “2015 ortasına kadar devam edilecek” şeklinde değiştirildiği bildirildi. FED, yüzde 0-0,25 aralığında olan politika faiz oranını da sabit tuttu.
             <p>
              Piyasaların istediğinin ötesinde “parasal genişleme” olarak algılanan bu kararların hemen arkasından, bütün dünya borsaları moral buldu, yükselişe geçti.  Altının onsu son 7 ayın en yükseğine çıkarak 1.778 doları görürken, uluslararası piyasada avro/dolar paritesi 1,30’un üstüne çıktı. Kararlar sebebiyle ham petrol fiyatlarında da yukarı yönlü hareket yaşandı.
              <p>
               QE3 olarak adlandırılan üçüncü tur parasal genişlemede, daha önce yapılan  2 tur parasal genişlemeden (QE1 ve QE2) farklı olarak miktar ve zaman sınırı açıklanmadı. Bu kararla FED’in yıllık 480 milyar dolar konuta dayalı menkul kıymet alımı yapması bekleniyor. Ve bununla da kalmayacak. Açıklamasına göre, istihdamda iyileşme görülene kadar bu alımlar sürecek.
               <p>
                Bundan sonra muhtemelen, ABD’nin parasal genişlemeyi ne zaman durduracağı tartışılacak. Peki kararlar, ABD ve dünya ekonomisinde iyileşme getirecek mi? Kimse bundan emin değil.
               </p>
               <hr/>
               <p>
               </p>
               <p>
                <strong>
                 Rusya Merkez Bankası Türkiye’de!
                </strong>
               </p>
               <p>
                Bankacılık Düzenleme ve Denetleme Kurulu, Belçikalı Dexia’nın sahibi olduğu Denizbank’ın, Rusya Merkez Bankası’na ait Sberbank’a satılmasına izin verdi. BDDK’dan yapılan açıklamada, “Denizbank’taki Dexia SA/NV’nin dolaylı ve Dexia Participation Belgique SA’nın ise doğrudan paylarının yüzde 0’a gerileyerek payının kalmaması” sonucunu doğuran, “Banka hisselerinin yüzde 99,85’inin doğrudan Sberbank’a devrine ve bu işlem sonucunda Rusya Federasyonu Merkez Bankası’nın Banka hisselerinin yüzde 57,49’una dolaylı olarak sahip olmasına” izin verildiği belirtildi.
               </p>
               <hr/>
               <p>
               </p>
               <p>
                <strong>
                 Otomotiv üretimi 8 ayda yüzde 11 azaldı
                </strong>
               </p>
               <p>
                2011 yılını rekor talep ve üretimle geçiren otomotiv sektöründe bu yıl talep ve ihracattaki azalma sebebiyle gerileme yaşanıyor. Otomotiv Sanayii Derneği’nin ağustos ayı raporuna göre, bu yılın ocak-ağustos döneminde geçen yılın aynı dönemine göre, toplam üretim yüzde 11, otomobil üretimi ise yüzde 18 oranında geriledi. Bu dönemde, toplam üretim 694 bin adede, otomobil üretimi de 344 bin adede düştü. Üretimde düşüşünün temel sebebi, iç ve dış talepteki daralma oldu ve pazar yüzde 15,1 oranında küçüldü. Aynı dönemde ihracatta yüzde 10,1, ithalatta da yüzde 11’lik küçülme gerçekleşti.
               </p>
               <hr/>
               <p>
                <img alt="" src="http://web.archive.org/web/20121028054319im_/http://medya.aksiyon.com.tr/aksiyon/2012/09/17/k-3.png"/>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33607-buyume-hedefini-tutturmak-zorlasti.html), [web.archive.org (arşiv bağlantısı)](http://web.archive.org/web/20121028054319/http://www.aksiyon.com.tr:80/aksiyon/haber-33607-buyume-hedefini-tutturmak-zorlasti.html)
