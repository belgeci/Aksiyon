# Yunanistan ‘acı reçete’ye evet dedi

*Kadir Dikbaş 2012.02.13*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   İflasın eşiğine gelen Yunanistan’ı kurtarmak için verilecek mali yardıma ilişkin görüşmeler bir süredir devam ediyor. Geçen hafta içinde, Başbakan Lukas Papadimos ile geçici işbirliği hükümetini destekleyen üç partinin lideri, AB ve IMF ile yapılacak 130 milyar avroluk ikinci kredi anlaşmasına ilişkin ‘troyka’nın (Avrupa Komisyonu, Avrupa Merkez Bankası ve IMF) taleplerine ‘evet’ dedi.
  </font>
 </div>
 <div id="newsText">
  <font class="detail-text">
   <p>
    Bir konu hariç. O da, ek emekli maaşlarından yapılacak kesinti konusuydu. Bir gün sonra bu pürüzlü konuda da netleştirildi ve ‘troyka’nın talep ettiği kesintinin savunma harcamalarından yapılmasında mutabakat sağlandı.
   </p>
   <p>
    Böylece Yunanistan, verilecek kredi karşılığında AB’nin ve IMF’nin zorlamasıyla acı reçeteyi kabul etmiş oldu. Buna göre, Yunan halkının hayatı biraz daha zorlaşacak. Reçeteye yönelik tepkiler ve eylemler, görüşmeler öncesinde başlamıştı, sonrasında da artarak devam etti, ediyor.
   </p>
   <p>
    AB ve IMF’nin Yunanistan’dan istediği şartlar arasında, kamu harcamalarında Gayri Safi Yurtiçi Hâsıla’nın yüzde 1,5’i oranında ek kesinti yapılması, Yunan bankalarına kamulaştırma yapmaksızın sermaye desteği sağlanması, asgari ücreti ve tatil ikramiyelerini düşürmesi, kamuda işten çıkarmalara devam edilmesi, emeklilik ödemelerinde kesintiler yapılması gibi konular bulunuyor.
   </p>
   <p>
    Önceki yaşananlardan ders çıkaran ve Yunanistan’a güvenmeyen Avrupa, şimdi işi daha sıkı tutmak istiyor. Avro Bölgesi maliye bakanları, prensipte mutabık kalınan anlaşmanın bir gün sonrasında yaptıkları toplantıda, Yunan siyasi liderlerinden tedbirleri onayladıklarına dair yazılı taahhüt istedi.
   </p>
   <p>
    O yüzden anlaşma için bütün şartlar henüz yerine gelmiş değil. Ama tahminler, Yunanistan’ın şartları bir şekilde kabul edip imzayı atacağı yönünde. Anlaşma olmaması veya gecikmesi hâlinde, Yunanistan’ın bono piyasalarına 20 Mart itibariyle ödemesi gereken 14,4 milyar avroluk borcu ödemesi mümkün görünmüyor.
   </p>
   <p>
    Sağlanacak 130 milyar avroluk yeni desteğin Yunanistan’a nefes aldıracağı muhakkak fakat düzlüğe çıkıp çıkmayacağı tartışmalı. Çünkü ülkede borçların tasfiyesini sağlayacak bir üretim, ekonomik büyüme yok. Bekleyip göreceğiz olacakları.
   </p>
   <p>
    <strong>
     Döviz rezervleri tekrar yükselişte
    </strong>
   </p>
   <p>
    <img alt="" src="http://web.archive.org/web/20130523230558im_/http://medya.aksiyon.com.tr/aksiyon/2012/02/13/eko-1.png">
     2011 sonunda Merkez Bankası’nın piyasaya yaptığı satış yönündeki müdahalelerle azalan döviz rezervleri, yeniden yükselişe geçti. Merkez Bankası’nın brüt döviz rezervleri son bir haftada 657 milyon dolar artarak 3 Şubat itibariyle 76 milyar 984 milyon dolara çıktı. Rakam bir hafta öncesinde, yani 27 Ocak’ta 76 milyar 327 milyon dolar seviyesindeydi. Merkez Bankası’nın toplam rezervleri de 3 Şubat itibariyle 88 milyar 110 milyon dolar oldu. Bu tutarın 11 milyar 126 milyon dolarını altın rezervi oluşturdu. Altın rezervi, 27 Ocak’ta 10 milyar 95 milyon dolar düzeyindeydi. Döviz rezervleri, satışların ardından 20 Ocak 2012 tarihinde, 75,3 milyar TL’ye kadar inerek son dönemin en düşük seviyesini görmüştü.
    </img>
   </p>
   <p>
    Bu arada, döviz kurlarındaki gerileme geçen hafta da sürdü. Dolar, 1,75 TL’nin altını gördü.
   </p>
   <hr/>
   <p>
   </p>
   <p>
    <strong>
     Soğuk hava, gıda fiyatlarını ateşledi
    </strong>
   </p>
   <p>
    Avrupa, Amerika, Asya ve ülkemizde yaşanan elverişsiz hava şartları gıda fiyatlarını da vurdu. Ocak ayı enflasyon verilerine göre, gıda fiyatlarındaki artış yüksek seviyelerde gerçekleşti. Özellikle üretim bölgelerinin hava şartlarından etkilenmesi, büyük kentlere ulaşımın zorlaşması vs. sebepler fiyatları bazı ürünlerde ikiye, üçe katladı. Neticede ocak ayında gıda ve içecekte fiyat artışı yüzde 1,13’ü buldu. Bu ortalama TÜFE rakamının (0,56) tam iki katı. Hava şartları böyle devam ederse, muhtemelen şubat ayında da gıda fiyatlarındaki artış yüksek olacak.
   </p>
   <p>
    Aynı durum dünya için de geçerli. Hatta Türkiye’deki fiyat artışından daha fazla artış söz konusu. Birleşmiş Milletler Gıda ve Tarım Örgütü’ne (FAO) göre, dünya gıda fiyatları 6 aylık aradan sonra ilk kez artış gösterdi. FAO’nun Gıda Fiyatları Endeksi, ocak ayında bir önceki aya göre yüzde 2 artarak 214 puana çıktı. Tahıl, yağ, süt ürünleri, et ve şeker fiyatlarının aylık değişimlerinin değerlendirildiği endeks, aralık ayında 210 puan seviyesindeydi. Bununla birlikte endeks, geçen yıl şubat ayında 236 puanla ulaştığı rekor seviyenin altında.
   </p>
   <p>
    FAO’ya göre, fiyat artışı başta yağ fiyatları olmak üzere tahıl, şeker, süt ve süt ürünleri ile et fiyatlarında görüldü. Artışın en önemli sebebi de, Güney Amerika ve Avrupa gibi önemli üretici bölgelerde yaşanan elverişsiz hava şartları.
   </p>
   <p>
    Gıda fiyatlarından en fazla etkilenenler, gıda ithalatçısı fakir ülkeler ve dar gelirli vatandaşlar.
   </p>
   <hr/>
   <p>
   </p>
   <p>
    <strong>
     Bankaların 2011 kârı 20 milyar TL
    </strong>
   </p>
   <p>
    Bankacılık sektörü, 2011’de de kazançlı bir yılı geride bıraktı ve sektör 19,8 milyar lira kâr elde etti. Ancak kâr rakamı, bir önceki yıla nazaran yüzde 10,3 azalış gösterdi. Bankacılık Düzenleme ve Denetleme Kurumu’nun açıkladığı “‘Türk Bankacılık Sektörü Genel Görünümü-Aralık 2011” raporuna göre, sektörün aktif büyüklüğü de yüzde 21 artarak 1 trilyon 218 milyar liraya yükseldi. Sektörün açtığı kredilerse, yüzde 29,9 artışla 682,9 milyar lira oldu. Bu artış hızı, 2010 yılındakinden daha düşük bir hız.
   </p>
   <hr/>
   <p>
   </p>
   <p>
    <strong>
     En zengin takımlar İspanyolların
    </strong>
   </p>
   <p>
    İspanya ekonomik krizle boğuşuyor ancak, futbol takımları dünyanın bir numarası olmaya devam ediyor. Uluslararası mali denetim şirketi Deloitte’nin raporuna göre, 30 Haziran 2011 tarihinde sona eren 2010-2011 sezonunda Real Madrid 479,5 milyon avro gelirle dünyanın en zengin futbol kulübü oldu. Yedi yıldır bu unvanı sürdüren Real Madrid, gelirlerini yüzde 9 artırdı. Real Madrid’i, gelirlerini yüzde 13 artırarak 450,7 milyon avroya çıkaran, yine bir İspanyol futbol kulübü Barcelona izledi. Üçüncü sıraya ise 367 milyon avro ile İngiliz takımı Manchester United yerleşti.
   </p>
   <hr/>
   <p>
    <img alt="" height="1295" src="http://web.archive.org/web/20130523230558im_/http://medya.aksiyon.com.tr/aksiyon/2012/02/13/eko-2.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31832-yunanistan-aci-receteye-evet-dedi.html), [web.archive.org (arşiv bağlantısı)](http://web.archive.org/web/20130523230558/http://www.aksiyon.com.tr:80/aksiyon/haber-31832-yunanistan-aci-receteye-evet-dedi.html)
