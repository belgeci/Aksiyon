# Sıcak para tekrar sahnede

*Kadir Dikbaş 2005.10.24*

<div>
 <p>
  <font>
   Son bir yılda Türkiye’ye giren sıcak para, 22 milyar doları aştı. Yüksek faiz geliri ve borsa için gelen, ufak bir tehlike gördüğünde de hızla çıkış yapan kısa vadeli bu fonlardaki artış, bazı riskleri de beraberinde getiriyor. Ekonomi yönetimi, “sorun yok” açıklaması yapıyor; fakat ‘sıcak para’nın sicili hiç de temiz değil.
   <br>
    <br/>
    <br/>
    ‘Korunaklı’ fon da denen “hedge” fonları, zengin yatırımcıların yüz milyarlarca doları bulan paralarını o piyasadan bu piyasaya taşıyarak yüksek kârlar elde ediyor. Sıradan şirketler için izin verilmeyen birçok parasal operasyonu yapabilen bu fonlar, ülkeler arasında hızla dolaşan ‘sıcak para’ya hükmediyor. Yüksek kâr gördükleri piyasalara girerek işlem yapan, risk gördüğü anda da hızla çekilen bu fonlar, küresel ekonominin baş ağrıları. Hâlâ hafızalardan çıkmayan ve etkileri yıllarca süren 1997-98 Uzakdoğu ve Rusya krizlerinin temelinde, bu “hedge” fonlarının yaptığı operasyonlar yatıyor. Daha öncesinde de Arjantin, “sıcak para” dalgalarından ağır darbeler almıştı.
    <br>
     <br>
      Yaptığı birtakım işlemler sebebiyle bazı ülkelerin kara listeye aldığı George Soros bu tip fonlardan birinin başında bulunuyor. “Para sihirbazı” olarak da tanınan Soros, geçtiğimiz haziran ayında İstanbul’da verdiği bir konferansta, kendisine yöneltilen “sıcak para” ile ilgili bir soruya cevap verirken dolaylı da olsa tarihî bir itirafta bulunmuştu: “Hükümetler sıcak para hareketlerine kısıtlama getirmek zorunda. ”
      <br>
       <br>
        1998’de yaşadığı sıcak para şokundan ağır darbe alan Rusya’nın Maliye Bakanı Aleksey Kudrin geçen ay, ülkesinde sıcak para tehlikesinin arttığına dikkat çekerek, ‘Batı’ya kıyasla bizde getirinin yüksek görünmesi neticesinde spekülatif sıcak para girişi hızlandı. Borsanın sabun köpüğü gibi şiştiğine dair belirtiler ortaya çıkıyor.” diyordu. Ondan bir süre önce de, Alman Ekonomi Bakanı Wolfgang Clement, petrol fiyatlarındaki aşırı yükselişten “hedge” fonlarını sorumlu tutmuştu.
        <br>
         <br/>
         İçeriden dışarıya kaynak transferi
         <br/>
         <br/>
         “Paranın sıcağı soğuğu olur mu?” demeyin, oluyor. Kısaca “Yurtdışından ülkeye giren vadesiz döviz” olarak tanımlanan “sıcak para” bazen ülkeleri yangın yerine çevirebiliyor. “Sıcak paranın” giriş ve çıkışını etkileyen unsurlarsa, dünyadaki ve yurtiçindeki faiz oranları ile yatırım yapılacak ülkedeki politikalar ve gelişmeler. Yatırımcının tek düşüncesi, parasının güven altında olması ve getireceği kazanç. Şu an Türkiye’de sıcak para için uygun bir zemin var. Güven, siyasi istikrar ve pek çok piyasaya nazaran yüksek olan reel faiz. Ayrıca Türkiye, dünyada en liberal döviz rejimine sahip ülkelerden. Yabancı portföy yatırımcılarının Türk menkul kıymet piyasalarında yaptığı işlemlere sınırlama yok. Gelen para öncelikle hazine kağıtlarını tercih ediyor. Daha sonra da borsa ve diğer enstrümanları.
         <br/>
         <br/>
         Sıcak para tüccarları, döviz fiyatları yüksek iken geliyor, dövizlerini bozduruyor ve hazine kağıtları alıyor. Döviz biraz düşünce bonoları satıp dövize dönüyorlar. Kur dalgalanıp yükseldiğinde tekrar satışa geçip yine bono piyasasına ya da borsaya yöneliyorlar. Bu işlemi defalarca yapıp kısa zamanda milyonlarına milyonlar ekleyebiliyorlar. İşte bu yüzdendir ki, bazı ülkelerin uygulamak durumunda kaldığı “sıcak para” politikasına “fakirleşme politikası” da deniyor. Çünkü yapılan, içeriden dışarıya kaynak transferinden başka bir şey değil.
         <br/>
         <br/>
         Türkiye sıcak paranın nelere mal olduğunu 2001 krizini yaşayarak gördü. İzlenen yanlış politikalar, bozulan dengelere ilaveten artan sıcak para stoku, Türkiye’ye çok pahalıya maloldu. 2000 yılında yurtdışından net olarak 9,6 milyar dolar sermaye girişi olurken, şubat kriziyle birlikte ülkeden kaçan yerli ve yabancı sermaye tutarı 13,9 milyar doları buldu. Bu, Türkiye’nin tarihte yaşadığı en büyük sermaye şokuydu. Bu dramatik sonuçta Uluslararası Para Fonu’nun yazdığı reçetenin payı da büyük.
         <br/>
         <br/>
         Hatırlanacağı gibi, 2001 öncesinde uygulanan program ve yüksek seviyelerde seyreden faiz oranları, yabancı fonları Türkiye’ye çekmiş, gelen para menkul kıymetlere, hazine bonolarına ve Türk bankalarına akmıştı. 1999’da ve özellikle de 2000 yılında bankacılık sistemi, ucuzlayan dövizi kısa vadeli olarak yurda getirip borç ödemede sıkışan hazinenin bonolarına ve tüketici kredilerine aktardı. Kısa vadeli bu fonlar, döviz bolluğu yaşattı, TL suni olarak değerlendi, enflasyon dizginlendi. Fakat dış borçlanma ve ithalat tırmandı, dış ticaret ve cari işlemler dengesi Türkiye aleyhine tamamen bozuldu. Ve sonrası malum.
         <br/>
         <br/>
         Bir yılda 22,1 milyar dolar
         <br/>
         <br/>
         Bugün böyle bir manzara yok. 2001’den farklı bir zemindeyiz. O günden bu yana yapısal pek çok soruna el atıldı. Bankacılık sistemi daha disiplinli bir hale getirildi. İzlenen para ve maliye politikası farklı, siyasette istikrar ve güven var. Ancak artan sıcak para girişi ve kurdaki gerileme, buna bağlı olarak ithalatın artması ve yerli üretimde görülen birtakım sıkıntılar, ister istemez birtakım endişeleri beraberinde getiriyor.
         <br/>
         <br/>
         Merkez Bankası Başkanı Süreyya Serdengeçti’nin 20 Ekim günü Meclis Plan ve Bütçe Komisyonu’na yaptığı sunuma göre, Ağustos 2005 itibarıyla son bir yıllık sıcak para girişi 22,1 milyar dolara ulaşmış durumda. Bunun 12,2 milyar doları yabancı, 2,6 milyar doları yerli kaynaklı. Geri kalan 7,3 milyar dolar da “net hata ve noksan.”
         <br/>
         <br/>
         Yabancı kaynaklı sıcak paranın 5,9 milyarı devlet iç borçlanma senedi (DİBS), 4,8 milyarı hisse senedi, 1,5 milyar doları da mevduatta. Yerleşik kaynaklı sıcak paranın bankacılık sektörünün yurtdışına kısa vadeli kredisi 0,2 milyar dolar, bankacılık sektörünün kısa vadeli dış borcu 2,3 milyar, özel sektörün kısa vadeli dış borcu ise 0,1 milyar dolar. 7,3 milyar dolara ulaşan “net hata ve noksan”, kayıt dışı döviz hareketleri olarak adlandırılıyor. Bankacılık dışı özel sektörün döviz varlıklarındaki değişimi ifade eden bu kalem, yerli kaynaklı sıcak para girişi olarak varsayılıyor.
         <br/>
         <br/>
         Son gelişmelerle birlikte sıcak para stokunun da 48 milyar dolara ulaştığı belirtiliyor. Bunun karşısındaki en büyük güvence ise Merkez Bankası’nın 45 milyar dolara ulaşan döviz rezervleri. Ayrıca, özellikle sıcak parayı teşvik eden bir politika izlenmiyor. En azından ekonomi yönetimi ve Merkez Bankası sürekli bunu ifade ediyor.
         <br/>
         <br/>
         Dalgalı kur uygulaması sebebiyle ‘sıcak para’nın bir anda ülkeyi terk edemeyeceğini söyleyen Merkez Bankası Başkanı Süreyya Serdengeçti, cari işlemler açığı ve sıcak paranın Türkiye ekonomisi için risk oluşturmadığına işaret ediyor, “Önemli olan sıcak para giriş çıkışı değil, ani harekettir.” diyor.
         <br/>
         <br/>
         Devlet Bakanı Ali Babacan da, sıcak para olarak tabir edilen kısa vadeli sermayenin kısa zamanda ülkeyi terk edemeyeceğini savunarak şunları belirtiyor: “Teoride de pratikte de mümkün değil. Çünkü çıkış başladığında bonoların, hisse senetlerinin fiyatı düşüyor, çıkabilecek miktar, kendiliğinden değer olarak düşmüş oluyor. Ayrıca bizim serbest kur rejimimiz söz konusu ve hızlı çıkışlarda Merkez Bankamızın kura çok da müdahale etmeyeceği, defalarca yatırımcılara açıklanmış durumda.” diyor.
         <br/>
         <br/>
         Gerçekten de bu durum çıkışı zorlaştıran bir unsur. Fakat Türkiye’de yeterince kalarak elde edilen yüksek kâr, dövizdeki yükselişi ya da hisse senetlerindeki düşüşü tolere ediyorsa neden çıkış olmasın? Bunun örnekleri 2001 şubatında dalgalı kur uygulamasına geçilmesinden sonra da görüldü. Ama bu durum her yatırımcı için söz konusu olmayabilir.
         <br/>
         <br/>
         Şu an ortada sıcak paranın gelişini durduracak ya da ani çıkışına sebep olacak bir durum görünmüyor. Ekonomi çevrelerindeki tartışma, artmakta olan “sıcak para” riski üzerine. Sorun, içeriden ve dışarıdan pek çok oyunun oynandığı Türkiye’de “Ya istikrar bozulup istenmeyen gelişmeler olursa?” endişesine dayanıyor.
         <br/>
         <br/>
         <br/>
         <br/>
         Ağustos 2005 itibariyle yıllık sıcak para girişi
         <br/>
         <br/>
         (milyar dolar)
         <br/>
         <br/>
         Yabancı kaynaklı	12,2
         <br/>
         <br/>
         DİBS	5,9
         <br/>
         <br/>
         Hisse senedi	4,8
         <br/>
         <br/>
         Mevduat (TL+YP+Repo)	1,5
         <br/>
         <br/>
         Yerleşik kaynaklı	2,6
         <br/>
         <br/>
         Bankacılık s. yurtdışına kısa vadeli krd.	0,2
         <br/>
         <br/>
         Bankacılık s. kısa vadeli dış borç	2,3
         <br/>
         <br/>
         Özel s. kısa vadeli dış borç	0,1
         <br/>
         <br/>
         Net hata ve noksan 	7,3
         <br/>
         <br/>
         TOPLAM	22,1
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2489 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22718), [web.archive.org (arşiv bağlantısı)](http://web.archive.org/web/20060526223251/http://www.aksiyon.com.tr:80/yazdir.php?id=22718)
