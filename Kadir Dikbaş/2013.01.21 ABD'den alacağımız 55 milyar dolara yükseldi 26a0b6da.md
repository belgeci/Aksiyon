# ABD’den alacağımız 55 milyar dolara yükseldi

*Kadir Dikbaş 2013.01.21*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin ABD’ye açtığı kredi her geçen gün artıyor. ABD Hazine-si’nin çıkardığı tahvillere yatırılan para 55,3 milyar dolara ulaştı.
  </font>
 </div>
 <div id="newsText">
  <font class="detail-text">
   <p>
    ABD Hazinesi’nin 2012 yılı kasım ayı verilerine göre, 2012 yılının başında 27,6 milyar dolar olan Türkiye kaynaklı alımların tutarı yüzde 102 oranında artarak rekor kırdı. Bu, şimdiye kadar ulaşılan en yüksek tutar.
   </p>
   <p>
    <img alt="" height="335" src="http://web.archive.org/web/20130601130719im_/http://medya.aksiyon.com.tr/aksiyon/2013/01/21/eko1.png">
     Uzun bir süre 30 milyar dolar civarında seyreden alımın son dönemde artış göstermesi dikkat çekici. Alımların başta Merkez Bankası olmak üzere çeşitli şirket ve bireysel yatırımcılar tarafından yapıldığı biliniyor. Tahminler, Merkez Bankası döviz rezervlerindeki artış sonucu ABD tahvillerine yatırılan paranın da artmış olabileceği yönünde, fakat bu konuda elimizde resmî bir veri ya da açıklama yok.
    </img>
   </p>
   <p>
    ABD Hazine kâğıtları, uluslararası ihalelerde teminat olarak da kabul gördüğü için, yurtdışında çalışan Türk müteahhitlik firmalarınca da tercih ediliyor.
   </p>
   <p>
    Son rakamlar, sürekli dış borçla meşgul olan Türkiye’nin dış alacaklarının da artık önemli seviyelere ulaştığını gösteriyor. ABD’ye açılan bu kredi yanında, mayıs ayında borçlarımızı sıfıra indireceğimiz Uluslar arası Para Fonu’na (IMF) da 5 milyar dolar kredi veriyor Türkiye. Ayrıca, bazı ülkelere açılan Eximbank kredilerinde de ciddi gelişmeler söz konusu.
   </p>
   <p>
    ABD Hazine tahvillerinin en büyük alıcısı, daha doğru bir ifadeyle ABD’nin en büyük alacaklısı, 1 trilyon 170,1 milyar dolarlık tutarla Çin. Onu 1 trilyon 132,8 milyar dolarla Japonya takip ediyor. ABD Hazinesi’nin yabancı ülkelere tahvil satışından doğan toplam borcu ise 2012 Kasım sonu itibarıyla 3 trilyon 985,7 milyar dolar.
   </p>
   <hr/>
   <h3>
    <span>
     Birleşme ve satın almalarda rekor
    </span>
   </h3>
   <p>
    Geçen yıl dünyada şirket birleşme ve satın almalarında ciddi bir yavaşlama yaşanırken Türkiye’de tam tersi gerçekleşti. İşlem hacmi, beklentileri önemli ölçüde geride bıraktı ve yaklaşık iki katına çıktı. 315 işlemle yeni bir rekor kırılırken, değeri açıklanan 131 işlem için 23,2 milyar dolar işlem hacmi gerçekleşti. Değeri açıklanmamış işlemlerle birlikte, toplam tutarın 30 milyar doları bulduğu tahmin ediliyor.
   </p>
   <p>
    Dünyanın önde gelen denetim ve danışmanlık şirketi Ernst &amp; Young’ın Türkiye Kurumsal Finansman Bölümü, her yıl yayımladığı Birleşme ve Satın Alma İşlemleri Raporu’nun 11’incisini açıkladı. Buna göre, 2012 yılında Türkiye olumlu ekonomik göstergeleriyle yatırımcıların dikkatini çekmeye devam etti.
   </p>
   <p>
    Rapordaki tespite göre, değeri açıklanan birleşme ve satın alma işlemleri arasında milyar dolar seviyesini aşan 6 işlemin gerçekleşmesi ortalama işlem hacmini yükseltti. Ayrıca 100 milyon doların üzerinde gerçekleşen 23 büyük işlem de toplam işlem hacmini yukarı çekerken; KOBİ’lere olan yoğun ilgi 2011 yılında olduğu gibi geçen yıl da devam etti.
   </p>
   <p>
    2012’deki kamu kaynaklı işlemler, önemli oranda artarak değeri açıklanan işlemlerin yüzde 54’ünü oluşturdu.
   </p>
   <p>
    Ernst &amp; Young Kurumsal Finansman Bölümü Başkanı Müşfik Cantekinler, 2013 yılında da birleşme ve satın alma işlemlerinin hız kesmeyeceğini belirtiyor. Bu yıl için beklenen hacim de, 25 milyar dolar seviyesinde.
   </p>
   <hr/>
   <h3>
    <span>
     Bütçe toparlanıyor
    </span>
   </h3>
   <p>
    <img alt="" height="329" src="http://web.archive.org/web/20130601130719im_/http://medya.aksiyon.com.tr/aksiyon/2013/01/21/eko2.png"/>
    2012 yılında bütçe giderlerindeki artış yüzde 14,6, gelirlerdeki artış yüzde 11,7 oldu. Gelir alt kalemlerinden olan vergi gelirlerindeki artışsa yüzde 9,8’de kaldı. Bütçe açığı, geçen yıla kıyasla yüzde 61,9’luk büyüme kaydetti ve 28,8 milyar TL oldu. Bu tutar, yılbaşında öngörülenden (21,1 milyar) 7,7 milyar TL daha fazla. Yani 1 trilyon 435 milyar TL olması beklenen 2012 yılı GSYH’sının yüzde 2,0’ı. Bu oran, sene başında konulan yüzde 1,5’lik hedefin 0,5 puan üstünde olmakla birlikte, AB ülkeleriyle mukayese edildiğinde oldukça düşük bir oran.
   </p>
   <p>
    Görünen o ki, merkezî yönetim bütçesi performansında yılın ilk dokuz ayında görülen zayıflama, bazı vergilere yapılan artışların da etkisiyle son çeyrekte yerini düzelmeye bırakmış. Özellikle son aydaki toparlanma dikkat çekici. Düzelmede, harcamalardaki  kısıntının da etkisi büyük. Öyle ki, aralık ayında bütçe giderlerindeki artış sadece yüzde 1,1 olmuş. Eğer personel giderlerinde yüzde 16,7’lik artış olmasaydı aralıkta bütçe giderleri geçen yıla kıyasla ciddi oranda düşecekti. Mesela mal ve hizmet alımları için yapılan harcamada yüzde 3,1’lik, cari transferlerde yüzde 4,5’lik, borç vermede yüzde 45,4’lük ve sermaye transferlerinde yüzde 14,1’lik düşüş söz konusu. Bunun yanında gelirlerdeki artış yüzde 13,5. En büyük gelir kalemi olan vergi gelirlerindeki artışsa yüzde 17,1.
   </p>
   <p>
    Hedeften sapma olsa da, ekonominin yavaşladığı bir yılda böyle bir bütçe sonucu oldukça kıymetli.
   </p>
   <hr/>
   <h3>
    <span>
     Türkiye hayvan ihraç edecek
    </span>
   </h3>
   <p>
    Et fiyatlarının uzun süre düşürülemeyip, hayvan ithalatının yapıldığı ülkemizde, şimdi ihracata hazırlanılıyor. Gıda, Tarım ve Hayvancılık Bakanlığı, Suudi Arabistan”a 5 milyon küçükbaş, 1 milyon da büyükbaş hayvan ihraç edileceğini açıkladı. Bakanlıktan yapılan açıklamada, Türkiye’de hayvan sayısının arttığı vurgulandı: “10 yıl önce Türkiye’de 9 milyon 924 bin olan büyükbaş hayvan sayısı, yüzde 26’lık artışla 12 milyon 500 bine yükseldi. Öte yandan küçükbaş hayvan sayısı 32 milyon 310 bine ulaştı”. Buna rağmen düşmeyen et fiyatlarının, ihracat sonrası ne olacağı merakla bekleniyor.
   </p>
   <hr/>
   <h3>
    <span>
     AB’de enflasyon % 2,3
    </span>
   </h3>
   <p>
    Ekonomik durgunluk yaşayan Avro Bölgesi’nde enflasyon, 2012 yılında yüzde 2,2’ye geriledi. 2011’deki oran yüzde 2,7 seviyesindeydi. AB genelinde ise 2012 enflasyonu 2,3 olarak açıklandı. Oran, İspanya’da yüzde 3, İngiltere’de yüzde 2,7, İtalya’da yüzde 2,6, Almanya’da yüzde 2, Fransa’da yüzde 1,5 oldu. AB içindeki en yüksek enflasyon yüzde 5,1’le Macaristan, yüzde 4,6’yla Romanya ve yüzde 3,6’yla Estonya’da gerçekleşti. En düşük oran ise yüzde 0,3’le Yunanistan’da ve yüzde 1,1’le İsveç’te kaydedildi. 2012 yılını Türkiye, yüzde 6,16 enflasyon oranıyla tamamlamıştı.
   </p>
   <hr/>
   <p>
    <img alt="" src="http://web.archive.org/web/20130601130719im_/http://medya.aksiyon.com.tr/aksiyon/2013/01/21/eko3.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34653-abdden-alacagimiz-55-milyar-dolara-yukseldi.html), [web.archive.org (arşiv bağlantısı)](http://web.archive.org/web/20130601130719/http://aksiyon.com.tr/aksiyon/haber-34653-abdden-alacagimiz-55-milyar-dolara-yukseldi.html)
