# Dalga gitti, maliyeti kaldı

*Kadir Dikbaş 2006.07.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Mayıstan bu yana kurda yaşanan dalgalanma, Merkez Bankası’nın önlemleri ile şimdilik yatıştı. Aksiyon, ilk sinyalleri aylar önce yazmıştı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070625024313im_/http://www.aksiyon.com.tr/resim/604/60.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Mali piyasalar, mayıs sonundan bu yana dalgalanma yaşıyor. Dolar kuru 1,3 seviyelerinden 1,7’lere, faizler de yüzde 14’lerden 20’lere kadar çıktı. Enflasyondaki yükselişi ve kurdaki tırmanışı durdurmaya çalışan Merkez Bankası (MB) faiz artırımı ve döviz satış müdahalelerine başladı.
   <br>
    <br>
     Bundan önce de MB, enflasyondaki kıpırdama ve sıcak para çıkışı karşısında ilk tepki olarak 1,75’lik faiz artırımına gitmişti. Arkasından 13 Haziran’da yüklü miktarda döviz satarak doğrudan müdahalede bulunmuş, bunu takip eden günlerde de Maliye Bakanlığı, yabancı yatırımcıların mali araçlardan elde ettiği kazançlara uygulanan stopajı sıfırlamıştı. Ama değişen bir şey olmadı. Dolar kuru 1,7 YTL’yi aşınca 23 Haziran günü tekrar satış yönünde doğrudan müdahalede bulundu. Ama bütün bunlar istenen neticeyi vermedi. Para Politikası Kurulu, 25 Haziran’da olağanüstü toplanmak zorunda kaldı. Kurul, MB borçlanma faiz oranını yüzde 18’den yüzde 20-25’e çıkardı. Ertesi gün de günlük 500 dolara kadar döviz satış ihalesi düzenleyeceğini açıkladı. İlaveten piyasada oluşan YTL’yi çekmek için depo alım ihalelerine başladı. Banka, piyasadaki fazla YTL’yi çekmek için bir atak daha yaparak çarşamba günü, gecelik borç verme faizlerini 2 puan yükseltti. Arkasından piyasalar sakinlemeye başladı.
     <br/>
     <br/>
     Piyasalardaki bu dalgalanmanın sebebini ararken temel sorunu kaçırmamak gerekiyor. Şurası bir gerçek ki, ekonomi üzerindeki cari açık (döviz açığı) riski son bir yılda ciddi boyutlara ulaşmıştı. Açık dışarıdan gelen dövizle finanse edilebiliyordu ama bunun uzun süre devam edemeyeceği belliydi. Nitekim şu anda, iç siyaset ve dış piyasalarda değişen şartlar sebebiyle, kısa vadeli sıcak paranın Türkiye’den çekilmesi söz konusu. Bu da dövize olan talebi artırıyor. Sadece yabancı değil yerli yatırımcı da, kızışan seçim tartışmaları sebebiyle önümüzdeki ayların ve gelecek yılın bugünden daha riskli olacağını düşünmeye başladı. Bilhassa, dışarıdan yüksek miktarda borçlanan reel sektör, ciddi döviz açığı içinde. Dolayısıyla yatırımcı pozisyon değiştiriyor. Bu da döviz arzını kısarken talebi yükseltiyor.
     <br/>
     <br/>
     Diğer yandan, aşırı değerlenmiş YTL gerçek değerine kavuşuyor, “düzeltme” yaşanıyor. Bunun olumlu yanları da söz konusu fakat hareket bu kadar kısa sürede ve ani bir şekilde gerçekleştiği için yan tesirleri de büyük.
     <br/>
     <br/>
     Yaşanan dalgalanmayı piyasalardaki spekülasyon ve oyunla, yabancı bankaların operasyonlarıyla izah edenler de var. Aslında piyasalardaki işlemlerin hepsi birer spekülasyon. Tehlikeli ve suç olan “oyun”. Gerek ekonomik, gerekse siyasi hedeflere ulaşmada parasal operasyonların da bir araç olarak kullanıldığı ne yazık ki, bir gerçek.
     <br/>
     <br/>
     2001 krizinde dövize hücum edenlerin başında “itibarlı” yabancı bankalar geliyordu. O dönemin Merkez Bankası Başkanı Gazi Erçel’in olaylar yatıştıktan iki yıl sonra yaptığı “Yabancı bankalar vahşice davrandı.” tespiti unutulmamalı. Geçmişteki hatalarımızdan, başkalarının yaşadığı acı tecrübelerden ders çıkarılmalı. Sıcak paranın sicili hiç de temiz değil. Bütün dünyada böyle. Önemli olan, sizin oyuna fırsat vermemeniz, izlediğiniz para ve maliye politikalarıyla ona zemin hazırlamamanızdır. Dışa açılıyorsanız bunları bilmek, devlet olarak gerekli tedbirleri almak durumundasınız.
     <br/>
     <br/>
     Bu noktaya nasıl geldiğimizi anlayabilirsek, çözüm de o kadar kolay olur. Öncelikle şu gerçeği kabul etmemiz gerekiyor. MB, Süreyya Serdengeçti’nin başkanlığı döneminde, enflasyonla mücadeledeki en büyük desteği dışarıdan gelen sıcak paradan, onun YTL’yi aşırı şekilde değerlendirmesinden aldı. Bu yüzden banka, üç yıl boyunca oluk oluk akan dövizin hızını kesebilmek için etkin tedbirlere başvurmadı. Bugünkü MB yönetiminin etkin şekilde kullandığı faiz silahını kullanmadı. Hükümet ise MB’nin izlediği politikaya aşırı güvendi. Neticede bu noktaya gelindi. Oysa geçtiğimiz sene içinde birtakım tedbirler devreye sokulabilir, bugün yaşanan ani şokun önü alınabilirdi.
     <br/>
     <br/>
     Pek çok insan kurların gerilemesinin verdiği rahatlamadan son derece memnundu. Bu kesim, durumdan şikâyetçi olan ihracatçıyı ve yerli girdi ile üretim yapan sanayiciyi menfaatçi davranmakla suçluyordu. Fakat büyüyen cari açık sebebiyle, yaklaşan cumhurbaşkanlığı seçimi ve genel seçim tartışmalarının bazı tedirginlikleri beraberinde getirebileceği belliydi. Üstelik dünya piyasalarındaki konjonktür her an Türkiye’nin aleyhine dönebilirdi.
     <br/>
     <br/>
     DALGALANMANIN FATURASI
     <br/>
     <br/>
     Şimdi döviz talebi patlayınca MB tedbir üzerine tedbir deniyor. Öncekiler etkili olmadı yenilerini devreye soktu. Banka, çok ciddi bir gayret sarf ediyor kuru frenlemek için. Yüklü miktardaki döviz satışları ve faiz artışlarıyla şu an için dövizdeki tırmanışın durduğu gözleniyor. Eski seviyesine geri dönmese de 30 Haziran cuma günü itibariyle dolar kuru 1,6 YTL’nin altına geriledi.
     <br/>
     <br/>
     Belli ki, bu yaşanan dalgalanmanın bir faturası olacak. Kısa zamanda kurlarda ve faizlerde görülen artış, enflasyonu, ekonomik büyümeyi etkileyecek. Muhtemelen haziran enflasyonu beklenenin çok üzerinde olacak. Büyümedeki etkiler ise yılın üçüncü çeyreğinde daha net görülecek. MB, enflasyonun haziran ve temmuz ayında yüksek çıkacağını, ağustos ayında ise düşme eğilimine gireceğini tahmin ediyor.
     <br/>
     <br/>
     Yüksek kur ve yüksek faizin şimdiden hissedilmeye başlayan etkisi, başta imalat sanayi olmak üzere hemen her sektörde maliyetleri artıracak. Zaten yüksek olan ve 70 dolar civarındaki dünya petrol fiyatlarının içerideki yansıması ağırlaşacak. En son verilere göre, ithal edilen petrolün maliyeti nisanda, bir önceki aya göre yüzde 29 artış göstererek 1 milyar 26 milyon dolara ulaştı. Aynı ay itibariyle son bir yıllık maliyetteki artış ise yüzde 41. Türkiye’nin yıllık petrol ithalat maliyeti, 2000 yılında 4,2, 2001’de 3,9, 2002’de 4,9, 2003’te 4,8, 2004’te 6,9 milyar dolardı. Geçen yıl ise rakam 8,6 milyar dolara yükseldi. Bu gidişle bu seneki maliyetin 10 milyar doları aşması bekleniyor. Buna, fiyatı petrole bağlı olarak artan doğalgaz dâhil değil.
     <br/>
     <br/>
     Sadece petrol mü? Hayır, sanayinin ithal etmek zorunda olduğu pek çok hammadde ve yarı mamul için de aynı durum geçerli. Son birkaç yıldır sanayinin temel girdisi metal sanayi fiyatlarında da tırmanış yaşanıyor. Demir, çelik, bakır, alüminyum, nikel, çinko ve daha pek çok hammaddenin fiyatı, büyüyen talebe bağlı olarak yüksek oranlarda artış gösterdi. Bazı ürünlerin fiyatı son iki yılda dolar bazında ikiye katlandı, hatta daha da yukarı çıktı. Özellikle bakır ve demir fiyatları.
     <br/>
     <br/>
     Bütün dünyanın başını ağrıtan fiyat artışları, değerli YTL sayesinde Türkiye’de fazla hissedilmiyordu. Oysa uzun süredir dünya bunu tartışıyor. Öyle ki, ABD bile bozuk para üretim maliyetinin üzerinde yazılı değeri geçmesini tartışıyor. ABD basınında yer alan haberlere göre, 1 peninin maliyeti 1,23 peniyi bulmuş durumda. 2001’de bu maliyet 0,8 seviyesindeymiş. Bu örnekten metal kullanılan sanayilerdeki durumu anlamak mümkün.
     <br/>
     <br/>
     Yükselen döviz kuru, ithalatı kaçınılmaz olan pek çok ürünün maliyetini doğrudan artıracak. Son üç senedir değerlenen YTL sebebiyle fazla hissedilmeyen maliyet, artık kendini gösterecek. Maliyetler de, satılan nihai ürünlerin fiyatında karşımıza çıkacak. Nisan ayında taleple canlanma eğilimi gösteren enflasyon, bundan sonra ithal girdi maliyetlerindeki artışla yükselecek.
     <br/>
     <br/>
     Merkez Bankası’nın müdahaleleri, piyasalardaki dalgalanmayı şimdilik yatıştırmış, kurdaki tırmanışı durdurmuş görünüyor. Fakat bu, risklerin ortadan kalktığı anlamına gelmiyor. “Dış piyasalardan kaynaklanıyor” iddiasının ötesine geçip dış piyasalardaki hareketlerden kolayca etkilenmemize de yol açan temel sebepleri görmemiz, ikinci bir dalga vurmadan da, bu sebepleri ortadan kaldıracak tedbirleri hayata geçirmemiz gerekiyor.
     <br/>
     <br/>
     <br/>
     DOLAR KURUNDA SON İKİ AYLIK DALGALANMA ($/YTL)
     <br/>
     <br/>
     01 Mayıs	1,319
     <br/>
     05 Mayıs	1,319
     <br/>
     10 Mayıs	1,349
     <br/>
     11 Mayıs	1,361
     <br/>
     12 Mayıs 	1,397
     <br/>
     15 Mayıs	1,456
     <br/>
     22 Mayıs	1,512
     <br/>
     25 Mayıs	1,547
     <br/>
     31 Mayıs	1,567
     <br/>
     05 Haziran	1,584
     <br/>
     12 Haziran	1,546
     <br/>
     15 Haziran	1,592
     <br/>
     20 Haziran	1,616
     <br/>
     21 Haziran	1,649
     <br/>
     22 Haziran	1,669
     <br/>
     23 Haziran	1,701
     <br/>
     26 Haziran	1,691
     <br/>
     27 Haziran	1,645
     <br/>
     28 Haziran	1,620
     <br/>
     29 Haziran	1,611
     <br/>
     30 Haziran	1,577
     <br/>
     <br/>
     KAYNAK: TCMB
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=24700), [web.archive.org (arşiv bağlantısı)](http://web.archive.org/web/20070625024313/http://www.aksiyon.com.tr:80/detay.php?id=24700)
