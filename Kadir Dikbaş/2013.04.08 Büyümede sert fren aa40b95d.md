# Büyümede sert fren

*Kadir Dikbaş 2013.04.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Üç aylık aranın ardından TÜİK, 2012 yılının son çeyreğine ait büyüme verilerini açıkladı. Sonuç, beklentilerin oldukça altında: Yüzde 1,4. Ve böylece yıllık Gayri Safi Yurtiçi Hasıla (GSYH) artışı yüzde 2,2 oldu. Mevsim ve takvim etkilerinden arındırılmış GSYH artışı ise, bir önceki çeyreğe göre yüzde 0,0.
  </font>
 </div>
 <div id="newsText">
  <font class="detail-text">
   <p>
    Verilere göre, GSYH değeri 2012 yılında cari fiyatlarla 1 trilyon 416 milyar 817 milyon TL’ye yükseldi. Bu, 786 milyar 293 milyon dolara karşılık geliyor. 2011 ile 2012 GSYH’ları arasındaki fark, sadece 12 milyar 313 milyon dolar. Kişi başına düşen GSYH, cari fiyatlarla 18 bin 927 TL, ABD Doları olarak da 10 bin 504 dolar.
   </p>
   <p>
    <img alt="" height="390" src="http://web.archive.org/web/20130425153840im_/http://medya.aksiyon.com.tr/aksiyon/2013/04/08/eko-1.jpg">
     <p>
      Talep kaynakları açısından bakıldığında, özel tüketimin GSYH artışına katkısının, 2012’nin önceki çeyreklerinde olduğu gibi son çeyreğinde de negatif olduğu görülüyor. Hane halkının tüketimi son çeyrekte yüzde 0,8, 2012 toplamında yüzde 0,7 oranında düşmüş.
      <p>
       Özel sektör yatırımları 2012 yılının ikinci çeyreğinden itibaren büyümeye azaltıcı katkı yapıyordu. Bu durum, ne yazık ki, son çeyrekte de sürmüş. Özel sektör yatırımları son çeyrekte yüzde 9,2 azalmış, 2012 genelindeki azalmaysa yüzde 4,5. Bunun yanında kamu tarafında ciddi bir hareket gözleniyor. Devletin nihai tüketim harcamaları son çeyrekte yüzde 7,1, 2012 yılı toplamında yüzde 5,7 oranında büyümüş. Kamu yatırımları da son çeyrekte yüzde 21,4, 2012 toplamında yüzde 8,9 artmış.
       <p>
        Net ihracatın büyümeye olumlu katkısı ise, azalmakla birlikte devam etmiş.
        <p>
         Sektörler içinde en yüksek büyüme, yüzde 6,6 ile ‘gayrimenkul, kiralama ve iş faaliyetleri’nde. ‘İmalat sanayii’ndeki yıllık büyüme yüzde 1,9 ile ortalamanın da gerisinde. ‘İnşaat’ta yüzde 0,4, ‘mali kuruluşların faaliyetleri’nde yüzde 3,2, ‘perakende ve toptan ticaret’te yüzde 0,1’lik büyüme söz konusu.
         <p>
          Büyüme rakamlarının daha da düşük çıkmasını önleyen etkenlerden biri, turizm gelirlerinde yapılan yukarı yönlü düzeltme. Hatırlanacağı gibi, yapılan düzeltme turizm gelirlerini 6 milyar dolar civarında artırmıştı. TÜİK, 14 Şubat 2013 tarihinde açıklanan ‘Turizm İstatistikleri Revize Sonuçları 2001-2012’ haber bülteninde yapılan düzeltmelerin, 2011 ve 2012 yılı GSYH hesaplamalarına yansıtıldığını açıkladı.
          <p>
           Bu arada, daha önce yüzde 8,5 olarak açıklanan 2011 yılı büyüme oranı, düzeltme sonrasında yüzde 8,8’e çıktı.
          </p>
          <hr/>
          <h3>
           <img alt="" height="270" src="http://web.archive.org/web/20130425153840im_/http://medya.aksiyon.com.tr/aksiyon/2013/04/08/ekoanaliz-2.jpg"/>
          </h3>
          <h3>
           İMKB tarih oldu, artık Borsa İstanbul var
          </h3>
          <p>
           İstanbul’u dünyanın önde gelen finans merkezlerinden biri yapma yolunda önemli rol biçilen Borsa İstanbul AŞ, 5 Nisan günü faaliyetlerine başladı.
           <p>
            İstanbul Menkul Kıymetler Borsası (İMKB) ile İstanbul Altın Borsası’nı tek çatı altında toplayan Borsa İstanbul’un ilk gongunu çalan Başbakan Recep Tayyip Erdoğan, Borsa İstanbul’un, İstanbul’u finans merkezi yapma hedefini ciddi şekilde güçlendireceğine inandığını belirterek, “New York gibi, Tokyo gibi, Londra gibi İstanbul’un da finans merkezi olma vasfını, bu güçlü borsa ile perçinleyeceğini umuyorum” dedi.
            <p>
             423 milyon liralık sermayeyle kurulan Borsa İstanbul AŞ’nin Yönetim Kurulu Başkanı İbrahim Turhan. Yönetim Kurulu üyeleri ise şu isimlerden oluşuyor: Osman Akyüz, Mustafa Büyükabacı, Seyit Ahmet Işkın, Hüseyin Kelezoğlu, Işınsu Kestelli, Kamil Attila Köksal, Talat Ulussever ve Melikşah Utku.
             <p>
              Borsa İstanbul’un faaliyete geçmesiyle birlikte, hesaplanmakta olan Hisse Piyasası ve Borçlanma Araçları Piyasası endekslerinin adlarında yer alan “İMKB” kısaltması, 5 Nisan Cuma gününden itibaren ‘’BIST’’ olarak değiştirildi. İMKB 100 Endeksi, “BIST 100” Endeksi oldu. İzmir’de bulunan Vadeli İşlemler ve Opsiyon Borsası’nın (VOB) da bir ay içinde Borsa İstanbul bünyesine katılması bekleniyor.
             </p>
             <hr/>
             <h3>
              Enflasyon, gıda ile yükseldi
             </h3>
             <p>
              Enflasyon, mart ayında beklentileri aşarak tüketici fiyatlarında yüzde 0,66, üretici fiyatlarında da yüzde 0,81 oldu. Yıllık enflasyonsa tüketici fiyatlarında yüzde 7,29, üretici fiyatlarında yüzde 2,30 olarak hesaplandı.
              <p>
               Türkiye İstatistik Kurumu’nun (TÜİK) verilerine göre, mart ayında Tüketici Fiyatları Endeksi’ndeki (TÜFE) en yüksek artış yüzde 2,04 ile “gıda ve alkolsüz içecekler” grubunda gerçekleşti. Bunun yanında “giyim ve ayakkabı”da yüzde 0,86, “lokanta ve oteller”de yüzde 0,62, “sağlık”ta yüzde 0,48, “eğlence ve kültür”de yüzde 0,33, “çeşitli mal ve hizmetler”de yüzde 0,29, “konut”ta yüzde 0,23, “eğitim”de yüzde 0,09, “ev eşyası”nda yüzde 0,09, “haberleşme”de yüzde 0,02 artış yaşandı. “Ulaştırma”da yüzde 0,05 düşüş kaydedilirken “alkollü içecekler ve tütün” grubunda değişim olmadı. Üretici Fiyatları Endeksi’nde (ÜFE) ise, tarımda yüzde 0,07, sanayide yüzde 0,96 artış görüldü. Sanayinin üç ana sektöründeki aylık değişim, “madencilik ve taş ocakçılığı” sektöründe yüzde 0,61, “imalat sanayi” sektöründe yüzde 0,90, “elektrik, gaz ve su sektörü”nde yüzde 1,78 artış olarak gerçekleşirken, en fazla fiyat artışının yaşandığı “imalat sanayi” alt sektörleri şöyle sıralandı: “basım ve yayım” (%5,10), “motorlu kara taşıtları” (%3,71), “büro makineleri imalatı” (%3,53) ve “iletişim cihazları imalatı” (%2,03). Bunun yanında “giyim eşyası imalatı”nda yüzde 0,29, “metal cevherleri”nde yüzde 0,17 gerileme kaydedildi.
              </p>
              <p>
               <img alt="" height="259" src="http://web.archive.org/web/20130425153840im_/http://medya.aksiyon.com.tr/aksiyon/2013/04/08/eko-2.jpg"/>
              </p>
              <hr/>
              <h3>
               <span>
                Kömür İşletmeleri ‘görev zararı’ şampiyonu
               </span>
              </h3>
              <p>
               Hazine Müsteşarlığı, Kamu İktisadi Teşebbüslerinin (KİT), 2012 yılında tahakkuk eden görev zararının 1 milyar 671 milyon lira olduğunu açıkladı. Yıl içinde en çok görev zararı yazan kuruluş, bedava kömür dağıtımıyla gündeme gelen Türkiye Kömür İşletmeleri Kurumu (TKİ) oldu. Toplam zararı, 718 milyon lira. TKİ’yi 589 milyon lira ile Toprak Mahsulleri Ofisi (TMO) izledi. En çok görev zararı bulunan üçüncü kuruluş ise 340 milyon lira ile Devlet Demiryolları oldu. Bu arada Hazine, KİT’lerin ve özelleştirme kapsamındaki kuruluşların toplam borcunun da 46 milyar 172 milyon lira olduğunu duyurdu.
              </p>
              <hr/>
              <h3>
               <span>
                Avrupalı işsizler 26,3 milyonu geçti
               </span>
              </h3>
              <p>
               Avrupa Birliği ülkelerindeki ekonomik kriz, sosyal hayatı olumsuz etkilemeye devam ediyor. Ocak ayında Avro Bölgesi’nde yüzde 12 olan işsizlik, şubatta değişmemekle birlikte işsiz sayısı artışını sürdürdü. Söz konusu ayda işsiz sayısı 33 bin artarak 19 milyon 71 bine ulaştı. AB genelindeyse, ocak ayında yüzde 10,8 olan işsizlik şubatta yüzde 10,9’a yükseldi. İşsiz sayısı 76 bin artarak 26 milyon 338 bin oldu. İşsizliğin en yüksek olduğu ülkeler şunlar: Yunanistan 26,4, İspanya 26,3, Portekiz yüzde 17,5, Slovakya yüzde 14,6, Letonya yüzde 14,3, İrlanda yüzde 14,2.
              </p>
              <hr/>
              <p>
               <img alt="" height="1734" src="http://web.archive.org/web/20130425153840im_/http://medya.aksiyon.com.tr/aksiyon/2013/04/08/eko-3.png"/>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-35263-buyumede-sert-fren.html), [web.archive.org (arşiv bağlantısı)](http://web.archive.org/web/20130425153840/http://aksiyon.com.tr/aksiyon/haber-35263-buyumede-sert-fren.html)
