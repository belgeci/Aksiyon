# Ekonomi yavaşladı, cari açık daraldı

*Kadir Dikbaş 2012.05.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   2011 yılında 77 milyar 236 milyon dolarlık cari işlemler açığı veren Türkiye, aynı yıl yüzde 8,5 büyüdü. Bu büyüme gerçekleştirilirken, verilen cari açığın millî gelire oranı da yüzde 10’u bularak tarihî rekor kırdı.
  </font>
 </div>
 <div id="newsText">
  <font class="detail-text">
   <p>
    Ciddi bir tehlikeye işaret eden bu açığın, 2011 kış aylarında başlayan ekonomiyi soğutma gayretleri çerçevesinde daralması bekleniyordu. Ve öyle de oldu. Ekonomik faaliyetlerdeki yavaşlamaya bağlı olarak ithalat artış hızı, keskin bir şekilde düştü ve buna paralel olarak cari işlemler açığı da daralmaya başladı.
    <p>
     <img alt="" height="168" src="http://web.archive.org/web/20120818040249im_/http://medya.aksiyon.com.tr/aksiyon/2012/05/14/cari.png">
      Son açıklanan mart ayı cari işlemler açığı verileri de, beklendiği gibi, bu eğilimin devam ettiğini gösterdi. Mart ayındaki açık, 6,1 milyar dolar olurken, mart itibariyle yıllık açık 71,8 milyar dolara indi. Yıllık rakam, ocak ayında 77,06, şubat ayında 75,24 milyar dolar seviyesindeydi.
      <p>
       Bu düşüşle yıllık cari işlemler açığı, son dokuz ayın en düşük seviyesine gerilemiş oldu.
       <p>
        Mart ayındaki açıkta, önceki aylarda olduğu gibi, dış ticaret açığı yine belirleyici unsurdu. Dış ticaret açığı 6,04 milyar dolar olarak gerçekleşti. Bunun yanında, hizmetler dengesinde 797 milyon dolar fazla görülürken, gelir dengesi 943 milyon açık verdi. Cari transferler girişi ise 65 milyon dolarda kaldı.
        <p>
         Açığın finansmanında, yabancıların portföy yatırımlarına ilgisi dikkati çekti. Mart ayında yabancılar yurtiçi bono piyasasında net 2,2 milyar dolarlık menkul alırken, hisse senedi alımları net 98 milyon dolar oldu. Ayrıca “net hata noksan” kalemi (nereden geldiği belli olmayan para) 2,2 milyar dolar gibi yüksek bir tutarla açığın finansmanına destek verdi.
         <p>
          Merkez Bankası’nın nisan ayı ikinci dönem beklenti anketine göre, bu yıl sonu yıllık cari işlemler açığı beklentisi 65 milyar 590,7 milyon dolar. Önceki ankette beklenti 64 milyar 982,4 milyon dolar seviyesindeydi.
         </p>
         <hr/>
         <h3>
          <span>
           Sanayi üretimi yüzde 2,4 arttı
          </span>
         </h3>
         <p>
          Ekonomide ve sanayide beklenen yavaşlama gerçekleşti. Bununla birlikte düşük hızda da olsa ekonomik canlılık devam ediyor. Türkiye İstatistik Kurumu’nun (TÜİK) verilerine göre, sanayi üretimi mart ayında geçen yılın aynı ayına göre yüzde 2,4 artış kaydetti. Sektörler bazında ise, madencilik ve taş ocakçılığı sektörü yüzde 4,3, imalat sanayi sektörü yüzde 1,6 ve elektrik, gaz, buhar ve iklimlendirme üretimi ve dağıtımı sektörü yüzde 7,9 artış gösterdi.
         </p>
         <p>
          <img alt="" src="http://web.archive.org/web/20120818040249im_/http://medya.aksiyon.com.tr/aksiyon/2012/05/14/sanayi.png"/>
          <p>
           Takvim etkisinden arındırılmış endeks ise mart ayında bir önceki yılın aynı ayına göre yüzde 2,5, mevsim ve takvim etkilerinden arındırılmış sanayi üretim endeksi de bir önceki aya göre yüzde 0,7 arttı.
           <p>
            Ana sanayi grupları sınıflamasına göre, martta en yüksek yıllık artış yüzde 4,5 ile enerjide görülürken bunu, yüzde 3,9 ile dayanıksız tüketim malı imalatı, yüzde 2,9 ile dayanıklı tüketim malı imalatı, yüzde 2,7 ile ara malı imalatı izledi. Sermaye malı imalatı ise yüzde 2,4 geriledi.
           </p>
           <hr/>
           <h3>
            <span>
             Otomotiv sektörü geri viteste
            </span>
           </h3>
           <p>
            <img alt="" height="115" src="http://web.archive.org/web/20120818040249im_/http://medya.aksiyon.com.tr/aksiyon/2012/05/14/oto.png"/>
            Türk otomotiv sektörünün en önemli pazarı olan Avrupa’da yayılma eğilimi gösteren borç krizi ve bazı ülkelerde görülen ekonomik yavaşlama ve durgunluk, ihracatı olumsuz etkiliyor. Ayrıca, yurtiçinde kredi genişlemesinin hızını kesmeyi ve ekonomiyi yavaşlatmayı hedefleyen politikalar da yurtiçi satışları düşürdü. Böyle olunca otomotiv sektörü üretimde kesinti yapmak zorunda kaldı.
            <p>
             Otomotiv Sanayicileri Derneği’nin (OSD) açıkladığı nisan ayı raporuna göre, 2012 yılı ocak-nisan döneminde bir önceki yıla göre, toplam otomotiv sanayi ihracatı yüzde 8 oranında (İhracat değerindeki azalma yüzde 3) azaldı. Otomobil ihracatındaki daralma yüzde 9, ticari araç ihracatındaki daralma yüzde 5 oldu. Traktör ihracatındaysa yüzde 178 oranında artış yaşandı.
             <p>
              İhracattaki azalışa bağlı olarak üretimde de düşüş görüldü. Yılın ilk dört ayında otomotiv sanayiindeki üretim (traktör dâhil) yüzde 8 küçüldü. Üretim düşüşü, yüzde 16 ile en fazla otomobilde gerçekleşti. İhracatı artan traktörün üretimiyse yüzde 23 arttı.
              <p>
               Burada, geçen yılın aynı dönemine kıyasla iç pazarda yüzde 24, toplam taşıt aracı ithalatında da yüzde 23 daralma yaşandığını hatırlatalım.
              </p>
              <hr/>
              <h3>
               <span>
                Reel sektörün döviz açığı 123 milyar $
               </span>
              </h3>
              <p>
               “Reel” sektör olarak tanımlanan mali kesim dışındaki özel kesimin döviz açığı yüksek seviyesini koruyor. Merkez Bankası’nın açıkladığı son verilere göre, “finansal kesim” dışındaki firmaların döviz yükümlülükleri 2011 sonu itibarıyla toplam 207,7 milyar dolar oldu. Bu tutarın 187,3 milyarı nakdi kredi, 20,5 milyarı ithalat borcu. Nakdi kredilerin 85 milyar doları yurtdışındaki bankalardan alınan kredi. Yükümlülük, 2003 yılında 50,7, 2005 yılında 72,4, 2010 yılı sonunda ise 183,5 milyar dolar seviyesindeydi. Bu kesimin bir de döviz varlıkları bulunuyor. 2011 itibarıyla bunların tutarı da 85,1 milyar dolar. Dolayısıyla “finansal kesim” dışındaki firmaların net döviz açığı 122,6 milyar dolar. Bunun 16,2 milyar doları kısa vadeli.
              </p>
              <hr/>
              <h3>
               <span>
                Yunanistan sorunu yeniden hortladı
               </span>
              </h3>
              <p>
               Avro Bölgesi, seçimler sonrasında siyasi belirsizliğe sürüklenen Yunanistan’a ilk fiilî uyarısını yaptı. Avro Bölgesi geçici kurtarma fonu EFSF, kurtarma paketi çerçevesinde Yunanistan’a verilecek 5,2 milyar avroluk ilk taksitin 4,2 milyar avrosunu serbest bırakırken 1 milyar avroluk kısmını bloke etti. Kararın ardından Lüksemburg Dışişleri Bakanı Jean Asselborn, “Yunan halkına durumun ciddi olduğunu ve eğer serbest bırakılacak paketi kurallara uygun şekilde yönetecek bir hükümet kurulmazsa AB ülkelerinin 130 milyar avronun bir dilimini bile ödemeyebileceğini söylemem gerekiyor.” açıklamasını yaptı. Bu arada, ülkede seçim sonrasında başlayan Avro Bölgesi’nden çıkma tartışmaları üzerine Yunan bankalarından Güney Kıbrıs bankalarına mevduat kaçışı başladı.
              </p>
              <hr/>
              <p>
               <img alt="" height="972" src="http://web.archive.org/web/20120818040249im_/http://medya.aksiyon.com.tr/aksiyon/2012/05/14/nabiz.png"/>
              </p>
             </p>
            </p>
           </p>
          </p>
         </p>
        </p>
       </p>
      </p>
     </img>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2015E791C30AD980DA7ABDE2666B2E91?newsId=32577), [web.archive.org (arşiv bağlantısı)](http://web.archive.org/web/20120818040249/http://www.aksiyon.com.tr:80/aksiyon/newsDetail_getNewsById.action;jsessionid=2015E791C30AD980DA7ABDE2666B2E91?newsId=32577)
