# Büyümeyi ihracat omuzlayacak

*Kadir Dikbaş 2007.04.09*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      5 yıldır aralıksız büyüyerek rekora imza atan ekonomik büyümeyi, bu yıl ihracat sırtlayacak. İç piyasadaki durgunluk ve yatırımlardaki yavaşlama ihracatı ön plana çıkardı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080616135826im_/http://www.aksiyon.com.tr/resim/644/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080616135826/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080616135826/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080616135826oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080616135826oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Geçtiğimiz hafta ekonomi alanında yapılan dört önemli açıklama, gündeme damgasını vurdu. Bunlar, ekonomik büyüme, ihracat, borç rakamları ve enflasyondu. Büyüme ve ihracatta tarihî rekor kırılırken, kamu borç yükünün azaldığı, geçen yıl mayıs-haziran dalgalanmasında raydan çıkan enflasyonun da iki haneli rakamla devam ettiği görüldü. Gerek büyümede gerekse borçlanma ve dış ticarette olumlu görüntünün yanında birtakım uyarılar da kendini gösteriyor.
   <br>
    <br>
     Türkiye İstatistik Kurumu’nun (TÜİK) açıkladığına göre, Türkiye ekonomisi uzun zamandır devam ettirdiği büyüme seyrini 20. çeyrekte de sürdürdü ve tarihî bir rekora imza attı. 2006 yılı Gayri Safi Millî Hasılası (GSMH) yüzde 6,0 oranında büyüme kaydetti. Böylece, 2003-2006 dönemini kapsayan son beş yıldaki ortalama büyüme yüzde 7,3 oldu. Ondan önceki beş yıllık dönemdeki (1993-2002) ortalama büyümenin yüzde 2,6 olduğu dikkate aldığında bu oran daha iyi anlaşılıyor. Oranı mukayese edebileceğimiz bir diğer kriter de AB ülkelerindeki durum. Son beş yılda AB ülkelerindeki ortalama büyüme yüzde 1,2 dolayında.
     <br>
      <br/>
      2006 büyümesinde öne çıkan sektörler inşaat ve sanayi. İnşaatta yüzde 19,4, sanayide yüzde 7,4’lük büyüme söz konusu. En az büyüyen sektörler, konut sahipliği, mali kuruluşlar ve tarım.
      <br/>
      <br/>
      BÜYÜMENİN MOTORU ÖZEL SEKTÖR
      <br/>
      <br/>
      Millî gelir artışının temel kaynağı, bir süredir özel sektör. Bu kesimin tüketim ve yatırımları hem tutar hem de hız olarak kamuyu geride bırakmış durumda. 2006’da kamu kesimi tüketiminin millî gelire katkısı 0,7 gibi küçük bir oranda kalırken yatırımlarınki yerinde saydı. Büyümeye olumlu ya da olumsuz katkısı olmadı. Bunun yanında özel sektör yatırımlarının 2006 yılındaki yüzde 6’lık büyümeye katkısı 3,9. Son beş yıllık dönemdeki katkısı ise ortalama 4,4 puan.
      <br/>
      <br/>
      Peki özel kesim bu kadar yatırımı neyle ve nasıl yapıyor? Bunu da özel sektörün artan borçlarında görüyoruz. Öz kaynaklardan yapılan yatırımlar olduğu gibi dış kaynakla finanse edilen pek çok yatırım var. Özelleştirmeler için alınan dış krediler söz konusu. Ayrıca geçtiğimiz yıl 20 milyar dolar civarında gerçekleşen doğrudan yabancı sermayenin etkisini de unutmamak gerekiyor.
      <br/>
      <br/>
      Devlet Bakanı Ali Babacan’ın geçen hafta açıkladığı verilere göre, kamunun borç yükü hafiflerken özel kesimin yükü artmış. 2006 sonu itibariyle kamu kesiminin toplam net borç stoku 183,4 milyar dolar. Devam eden tırmanış 2004’te durmuş ve gerileme başlamış. Kamu kesimi net borç stokunun GSMH’ya oranında düzenli bir gerileme görülüyor. 2002’de yüzde 78,4 olan oran geçen yıl sonunda yüzde 44,8’e kadar inmiş. Yani borç yükü önemli ölçüde hafiflemiş. Kamunun döviz cinsinden ve dövize endeksli borç yükünde de ciddi hafifleme var. Dolayısıyla kamu, kur riskini azaltmış. Hazine’nin yaptığı Avrupa Birliği tabanlı borç göstergelerinde de durum olumsuz değil. Bu hesaba göre de Türkiye, bazı büyük Avrupa ülkelerinden daha iyi bir durumda. Yüzde 60 olan Maastricht kriterini de sadece 0,7 puan aşıyor.
      <br/>
      <br/>
      Büyümenin mimarı olan özel sektördeki iç borçlanmayı net olarak ortaya koymak mümkün değil. Bilinen kısım dış borçlar. 2002’de Türkiye’nin brüt dış borç stoku içinde özel sektörün payı yüzde 34 seviyesindeyken 2006’da yüzde 58,7’ye çıkmış. Özel sektör 2006’da dış borçlarını yüzde 36 artırarak 85,1 milyar dolardan 121,2 milyar dolara çıkarmış. Ve bunun 39,4 milyar doları kısa vadeli.
      <br/>
      <br/>
      Özel sektör neden borçlanıyor? Türkiye maalesef tasarruf fakiri bir ülke. Yatırımlar için gerekli birikimi temin etmek zor. Buna ilaveten, düşük kur ve düşük enflasyonun yanında yüksek seyreden faiz oranları, özel sektörü ucuz maliyetli olan dış borçlanmaya sevk ediyor. Temel sebep bu.
      <br/>
      <br/>
      Özetle, borçlanmada kamunun yükü ve kur riski azalırken özel sektörünki artıyor. Fakat toplamda baktığımızda Türkiye’nin net dış borç stokunda gerileme göze çarpıyor. 2002’de yüzde 49 olan net dış borç stokunun GSMH’ya oranı 2006’da 27,4’e kadar inmiş. Fakat bu özel kesimin ciddi kur riski aldığı gerçeğini de değiştirmiyor.
      <br/>
      <br/>
      İHRACAT HIZI, İTHALATI GEÇTİ
      <br/>
      <br/>
      Türkiye İhracatçılar Meclisi’nin (TİM) açıkladığı verilere göre, mart ayı ihracatı geçen yılın aynı ayına göre yüzde 19,3 oranında artarak 8,9 milyar dolara ulaştı. Bu rakam, bir ay içinde bugüne kadar elde edilmiş en büyük tutar.
      <br/>
      <br/>
      Ancak, şimdiye kadar konuşulan esas sıkıntı ithalattaki büyüme idi. Çünkü ithalat ihracattan daha büyük rekorlara imza atmıştı. Geçen yıl ihracat yüzde 15,9 artışla 85,1 milyar dolar, ithalat ise yüzde 17,3’lük artışla 137 milyar dolar olmuştu.
      <br/>
      <br/>
      İşte istenmeyen bu manzara, kasım ayından bu yana değişmiş görünüyor. İhracat ithalattan daha yüksek oranda artmaya başladı. Bu, cari işlemler açığının azaltılması, ihracatın ithalatı karşılama oranının yükselmesi açısından önemli. Üstelik YTL’deki değerlenmeye rağmen bu gerçekleşiyor.
      <br/>
      <br/>
      Mart ayı ithalatı henüz açıklanmadı fakat artış hızının ihracatın üzerinde olması pek beklenmiyor. TÜİK’in şubat rakamları, yüzde 15,7’lik ithalat artışına karşılık yüzde 25,7’lik ihracat artışı olduğunu gösteriyordu. Ocak-şubat döneminde de ithalat yüzde 21,5, ihracat yüzde 26,5 artmış.
      <br/>
      <br/>
      Peki neden böyle oldu? Öncelikle, iç talepte hissedilir bir daralma yaşanıyor. Buna ilaveten yatırımlarda yavaşlama var. Bunda seçim öncesi izlenen “bekle-gör” politikalarının etkisi büyük. Talepteki zayıflamadan dolayı tüketim malı ithalatı yavaşladı. Şubat ayındaki gerileme yüzde 10,5. Önemli ithal kalemlerinden olan otomobilde ciddi bir gerileme görülüyor. 2004’te 305 bin adetlik ihracata karşılık 312 bin adet otomobil ithal edilirken sayı geçen yıl ihracat lehine dönmüş. 430 bin adetlik ihracata karşılık 255 bin ithalat yapılmış. Bununla birlikte sektördeki ara malı ithalatı için aynı şeyi söylemek mümkün değil. Diğer bazı sektörlerde de ithalatın güç kaybettiği, ihracatın hız kazandığı göze çarpıyor.
      <br/>
      <br/>
      Ayrıca yatırımlardaki yavaşlamanın etkisiyle sermaye malı ithalatında da yavaşlama söz konusu. Şubat ayında sermaye malı ithalatı yüzde 2,1 gerilemiş.
      <br/>
      <br/>
      Şu an daha fazla dikkati çeken konu, ara malı ithalatındaki artış. İç talepteki daralmadan dolayı 2007 yılındaki büyümenin ihracat kaynaklı olması bekleniyor. İhracat için de ithalata ihtiyaç var. Sanayimiz büyük ölçüde ithalata bağımlı çünkü. Bu yüzden ithalatta en fazla artan kalem ara malı ithalatı. Şubat ayında ithalat geçen yılın aynı ayına göre toplamda yüzde 15,7 oranında artış gösterirken, ara malı ithalatındaki artış yüzde 24,1 oldu. Enerji hariç tutulduğunda da ara malı ithalatının yüzde 25,3 olduğu gözleniyor. Yani yükseliş enerji fiyatlarındaki artıştan kaynaklanmıyor. Ocak-şubat döneminde yapılan ara malı ithalatı, toplam ithalatın yüzde 75,9’unu oluşturuyor. Bu oran geçen yıl aynı dönemde yüzde 71,5 seviyesindeydi.
      <br/>
      <br/>
      Dış ticarette ihracat lehine görülen gelişme, olumlu olmakla birlikte ara malı ithalatının ihracata paralel olarak artıyor olması üretim ve sanayi altyapımızdaki eksikliklerin bir yansıması. Bu ise yarım asırdır çözüm bekleyen yapısal bir sorun.
      <br/>
      <br/>
      Geçtiğimiz haftanın ekonomi gündemine damgasını vuran bir diğer konu da, mart ayına ilişkin enflasyon verileriydi. 2006 mayısında yaşanan dalgalanma sebebiyle enflasyon hedeften sapmış, yeniden iki haneye çıkmıştı. Enflasyon, hâlâ bir yıl önceki seviyesine inmedi.
      <br/>
      <br/>
      2007’nin üçüncü ayında da çift haneli çıktı ve tüketici fiyatlarında 10,86, üretici fiyatlarında da yüzde 10,92 olarak gerçekleşti. Hatırlanacağı gibi 2002’de yüzde 29,7 olan yıllık enflasyon (TÜFE), 2005’te yüzde 7,7 ile en düşük seviyeye inmiş, 2006’da da 9,6 olmuştu.
      <br/>
      <br/>
      ENFLASYON ŞAŞIRTMADI
      <br/>
      <br/>
      Açıklanan 10,86 rakamı, Merkez Bankası’nın 2007 yılı para ve kur politikasında mart ayına ilişkin yüzde 11,2 olan belirsizlik üst sınırının altında kalması sebebiyle, piyasalarda tedirginlik meydana getirmedi. Aksine, beklentilerin altında bulundu. Merkez Bankası da, yaptığı değerlendirmede rakamlardaki yükselişin geçici olduğunu ve önümüzdeki aylardan itibaren enflasyonun kademeli bir düşüş eğilimine gireceğinin tahmin edildiğini bildirdi.
      <br/>
      <br/>
      Bununla birlikte, iç piyasadaki durgunluk ve nakit sıkıntısına rağmen enflasyonun gerilememiş olması, bir soru olarak kafaları kurcalıyor. Yaklaşan seçim sebebiyle kamu harcamalarında artış olacağı yönündeki beklentiler de, “Enflasyonda önemli bir sıçrama olmaz ama düşüş de yaşanmaz” yönündeki kanaatleri güçlendiriyor.
      <br/>
      <br/>
      Anlaşılan o ki, önümüzdeki aylar, büyümeyi ihracatın sırtlayacağı, ithalatın ve cari işlemler açığının da içerideki durgunluğa bağlı olarak ivme kaybedeceği bir dönem olacak. İhracat hız kazanmakla birlikte ara malı ithalatı da üretim ve ihracata paralel artacak gibi görünüyor. Bunun yanında kamunun kur riski azalırken, özel sektörünki artmış durumda. Ancak yatırımlardaki yavaşlama özellikle reel sektörün dış borçlanmasında fren anlamına gelebilir.
      <br/>
      <br/>
      Bütün bunlar yanında, her şeyden önemlisi de Türkiye’nin cumhurbaşkanlığı seçimlerini akl-ı selim içinde, demokratik teamüllere uygun olarak gerçekleştirebilmesi. Bu olduğu takdirde, genel göstergelerdeki pek çok olumlu seyrin yanında görülen bazı olumsuzlukların aşılması hiç de zor değil.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27150), [web.archive.org (arşiv bağlantısı)](http://web.archive.org/web/20080616135826/http://www.aksiyon.com.tr:80/detay.php?id=27150)
