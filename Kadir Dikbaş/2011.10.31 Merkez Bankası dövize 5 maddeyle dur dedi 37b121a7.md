# Merkez Bankası, dövize 5 maddeyle “dur” dedi

*Kadir Dikbaş 2011.10.31*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merkez Bankası, finansal istikrarı ve fiyat istikrarını tehdit eden döviz kurlarındaki yükselişe dur diyerek, Türk Lirası’nın değerini önemli ölçüde güçlendirecek fiyat istikrarı, faiz politikası, döviz rezerv politikası, zorunlu karşılık politikası ve finansal istikrardan oluşan beş maddelik eylem planı açıkladı.
   <span>
   </span>
  </font>
 </div>
 <div id="newsText">
  <font class="detail-text">
   <p class="MsoNormal">
    Tedbirler paketini açıklayan Merkez Bankası Başkanı Erdem Başçı, “Politika tepkisi vermeseydik enflasyon hangi noktaya giderdi? Merkez Bankası döviz kurundaki ve enflasyondaki gelişmelere tepki vermeden uzun süre bekleseydi, sadece döviz kuru hareketlerinden ve yönetilen/yönlendirilen fiyat ayarlamalarından kaynaklanabilecek birikimli enflasyon ne olurdu? Bizim hesaplamalarımıza göre,
    <span>
    </span>
    politika önlemi almadığımız durumda 2011 yılı sonunda söz konusu unsurların enflasyona katkısı 6 puana kadar ulaşabilecekti” dedi. TCMB’nin politika duruşunu sıkılaştırmasının temelde döviz kurundan gelen enflasyon baskılarının beklentileri
    <span>
    </span>
    bozmasını engellemeye yönelik bir adım olduğunu vurgulayan Başçı, “Açıklanacak her türlü yeni verinin ve haberin para politikası duruşumuzu değiştirmemize neden olabileceğini tekrar vurgulamak istiyorum” uyarısında bulundu.
   </p>
   <p>
   </p>
   <p class="MsoNormal">
    Merkez Bankası’nın kararlarının ardından döviz kurları ciddi değer kaybına uğradı, Türk Lirası değer kazandı. Planın açıklanmasından önce değer kaybetmeye başlayan ABD Doları ilk anda 1,84 TL seviyelerinden 1,75 TL’ye çekildi. TL faiz oranları da yükseldi.
   </p>
   <p>
   </p>
   <p class="MsoNormal">
    Merkez Bankası’nın açıkladığı tedbirlere, Avrupa’daki borç krizinin çözümü konusunda Avrupalı liderlerin ve bankaların anlaşmaya varmasının meydana getirdiği olumlu hava da eklenince, dövizin ateşi iyice düştü ve geçen hafta sonunda 1 dolar 1,74 TL’den işlem gördü. 2,20 TL’yi aşmış olan döviz sepeti de 2,10 TL’ye düştü.
   </p>
   <p class="MsoNormal">
    Alınan tedbirlerin, kurlardaki yükselişe bağlı olarak artan enflasyon beklentilerini de zayıflatması bekleniyor.
   </p>
   <p>
   </p>
   <p>
    Merkez’in 5 maddelik Eylem Planı:
   </p>
   <p>
    1- Enflasyonun orta vadeli hedeften sapmasına izin verilmeyecek. 2- Fonlama yoluyla gecelik faiz 5,75-12,5 arasında tutulacak. 3- TL zorunlu karşılıklarının yüzde 40’ı kadar olan kısmı döviz, yüzde 10’a kadar kısmı altın olarak tutulabilecek.  4- Ağustos 2009 - Temmuz 2011 arasında alınan 26 milyar dolarlık döviz ile piyasaya doğrudan müdahale edilebilecek. 5- Faiz koridoru aracılığı ile etkin likidite yönetimi devam edecek.
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-30886-284-merkez-bankasi-dovize-5-maddeyle-%E2%80%9Cdur%E2%80%9D-dedi.html), [web.archive.org (arşiv bağlantısı)](http://web.archive.org/web/20120203161217/http://www.aksiyon.com.tr:80/aksiyon/haber-30886-284-merkez-bankasi-dovize-5-maddeyle-%E2%80%9Cdur%E2%80%9D-dedi.html)
