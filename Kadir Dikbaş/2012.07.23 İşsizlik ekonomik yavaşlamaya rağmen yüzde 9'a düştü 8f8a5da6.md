# İşsizlik, ekonomik yavaşlamaya rağmen yüzde 9’a düştü

*Kadir Dikbaş 2012.07.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekonomik büyümenin hız kesmesine rağmen işsizlikteki düşüş devam ediyor. 2012 ocak ayında yüzde 10,2, şubatta 10,4, martta yüzde 9,9 olan işsizlik oranı, nisan ayında yüzde 9’a indi.
  </font>
 </div>
 <div id="newsText">
  <font class="detail-text">
   <p>
    Türkiye İstatistik Kurumu’nun verilerine göre, nisanda Türkiye’de kurumsal olmayan nüfus bir önceki yılın aynı ayına göre 1 milyon 288 bin kişi artarak 73 milyon 405 bin kişiye, kurumsal olmayan çalışma çağındaki nüfus da 1 milyon 178 bin kişi artarak 54 milyon 520 bin kişiye ulaştı.
   </p>
   <p>
    İşgücüne katılma oranı, bir önceki yılın aynı dönemine göre 0,3 puanlık azalışla yüzde 49,6’da kaldı. Oran erkeklerde yüzde 70,6, kadınlarda yüzde 29,2.
   </p>
   <p>
    <img alt="" height="206" src="http://web.archive.org/web/20121231211723im_/http://medya.aksiyon.com.tr/aksiyon/2012/07/23/eko1.png">
     Söz konusu dönemde istihdam edilenlerin sayısı da, geçen yılın aynı dönemine göre 675 bin kişi artarak 24 milyon 630 bin kişiye yükseldi. Tarım sektöründe çalışan sayısı 19 bin kişi azalırken, tarım dışı sektörlerde çalışan sayısı 694 bin kişi arttı. Geçen yıl yüzde 44,9 olan istihdam oranı yüzde 45,2’ye çıktı.
    </img>
   </p>
   <p>
    Yaptığı işten dolayı herhangi bir sosyal güvenlik kuruluşuna kayıtlı olmadan çalışanların oranı, önceki yılın aynı dönemine göre 3,3 puanlık azalışla yüzde 38,8 oldu.
   </p>
   <p>
    Türkiye genelindeki işsiz sayısı ise, geçen yılın aynı dönemine göre 212 bin kişi azalarak 2 milyon 425 bin kişiye düştü. İşsizlik oranı, 0,9 puanlık azalış gösterdi ve yüzde 9 seviyesinde gerçekleşti. Kentsel yerlerde işsizlik oranı 1,2 puanlık azalışla yüzde 10,7, kırsal yerlerde ise 0,5 puanlık azalışla yüzde 5,6 oldu. İşsizlerin; yüzde 29,3’ünü çalıştığı iş geçici olup işi sona erenler, yüzde 13,5’ini işten çıkarılanlar, yüzde 20,6’sını kendi isteğiyle işten ayrılanlar, yüzde 6,5’ini işyerini kapatan/iflas edenler, yüzde 9,8’ini ev işleriyle meşgul olanlar, yüzde 8,7’sini öğrenimine devam eden veya yeni mezun olanlar, yüzde 11,5’ini ise diğer nedenler oluşturuyor.
   </p>
   <p>
    <strong>
     Arındırılmış oran yatay seyrediyor
    </strong>
   </p>
   <p>
    Nisan ayında mevsim etkilerinden arındırılmış istihdam edilenlerin sayısında bir önceki döneme (yani mart ayına) göre 165 bin kişilik, işsiz sayısında ise 2 bin kişilik artış söz konusu. Mevsim etkilerinden arındırılmış işgücüne katılma oranı bir önceki döneme göre 0,2 puanlık artış ile yüzde 49,7, istihdam oranı 0,2 puanlık artış ile yüzde 45,2 seviyesinde gerçekleşmiş bulunuyor.
   </p>
   <p>
    Mevsim etkilerinden arındırılmış işsizlik oranı ise, 0,1 puanlık azalışla yüzde 9,0. Bu oran, bu yılın ilk üç ayında sırasıyla yüzde 9,0, yüzde 9,1 ve yüzde 9,1, geçen yılın nisan ayında da yüzde 10,0 seviyesindeydi.
   </p>
   <hr/>
   <h3>
    <span>
     Otoyollar özelleşiyor
    </span>
   </h3>
   <p>
    2 bin kilometrelik otoyol ile iki boğaz köprüsünün özelleştirilmesi çalışmasında sona yaklaşıldı. Özelleştirme İdaresi Başkan Vekili Ahmet Aksu, köprü ve otoyollarla ilgili ihalelerin bu yıl tamamlanmasını beklediklerini açıkladı. 31 Ekim’de nihai teklifleri alacaklarını söyleyen Aksu, ihale ile 25 yıllık işletme hakkı verileceğini bildirdi. Aksu, otoyollar için Avrupa’dan ve Uzakdoğu’dan yoğun ilgi olduğunu belirterek, “Öncelikli hedefimiz, özelleştirme sonrasını tamamen başıboş bırakmak değil, hem fiyatların kontrolünün kamuda kalmasını sağlamak hem de o yolların standartlarını en üst seviyede tutacak yatırımların özel sektör eliyle yapılmasını kontrol edecek bir mekanizmayla özelleştirmek.” dedi.
   </p>
   <p>
    Umarız öyle olur ve İDO’nun özelleştirilmesinden sonra yaşanan ve kamuoyunun tepkisini çeken uygulamaların benzeri otoyollar ve köprülerde yaşanmaz.
   </p>
   <hr/>
   <h3>
    <span>
     Bütçe gelirleri düşüşte
    </span>
   </h3>
   <p>
    <img alt="" height="195" src="http://web.archive.org/web/20121231211723im_/http://medya.aksiyon.com.tr/aksiyon/2012/07/23/eko2.png"/>
    Ekonomideki yavaşlamaya bağlı olarak vergi gelirlerinde oluşan azalma, bütçe dengelerini olumsuz etkilemeye başladı. Buna, “vergi borçlarının yeniden yapılandırılması” çerçevesinde geçen yıl haziran ayında alınan peşinatların bu yıl olmaması da eklenince, bütçe gelirlerinde daha sert bir düşüş görüldü.
   </p>
   <p>
    2012 haziran ayında bütçe giderlerindeki artış geçen yılın aynı ayına göre, yüzde 31,7’ye ulaştı. Buna karşılık gelirlerde yüzde 7,1’lik düşüş kaydedildi.
   </p>
   <p>
    Ocak-haziran döneminde ise, bütçe giderlerindeki artış bir önceki yılın aynı dönemine göre yüzde 17,9 oldu. Gelirlerdeki artışsa yüzde 11,0’de kaldı. Gelirler kaleminin en önemli ayağı olan vergi gelirlerindeki artış yüzde 6,9 olarak gerçekleşti.
   </p>
   <p>
    Haziran ayındaki bütçe açığı 6,3 milyar TL oldu. Geçen yılın aynı ayında 3,1 milyar TL’lik bütçe fazlası söz konusuydu. Ocak-haziran döneminde de, geçen yıl 2,8 milyar TL bütçe fazlası verilmişken, bu yıl 6,7 milyar TL açık verildi.
   </p>
   <p>
    Böyle olmakla birlikte, yılın ilk yarısındaki bütçe açığı, hedeflenen açığın (21,1 milyar TL) yaklaşık 3’te 1’ine denk düşüyor. Bu bakımdan, yıl sonu bütçe hedefinin tutma şansı şu an için hâlâ çok yüksek.
   </p>
   <hr/>
   <h3>
    <span>
     “Temiz çek” oranı yüzde 83
    </span>
   </h3>
   <p>
    Kredi Kayıt Bürosu AŞ Genel Müdürü Kasım Akdeniz, nisan ayında uygulamaya geçen “çek raporu sistemi” ile bugüne kadar 43 bin 530 çek raporunun üretildiğini, bunların yüzde 83’ünün “temiz”, yüzde 17’sinin “karşılıksız” çek bilgisi içerdiğini açıkladı. Türkiye Bankalar Birliği’nin 2012 yılı ilk yarıyıl değerlendirmesi ve beklentilerinin açıklandığı toplantıda konuşan Akdeniz, “Karşılıksız çek sayılarının arttığı doğru. Ancak bu artışa geçmiş yıllar trendiyle beraber bakmak lazım. 2009 yılında karşılıksız çek sayısının tepe noktasına ulaştığını, 2011 yılında dip yaptığını, daha sonra sayının artmaya başladığını görüyoruz.” dedi.
   </p>
   <hr/>
   <h3>
    <span>
     Asgari ücretli futbolcular varmış
    </span>
   </h3>
   <p>
    Çalışanların maaşının düşük gösterilip hem vergi ve prim kaçırılması hem de çalışanın mağdur edilmesi konusundaki tartışmalar devam ediyor. Sosyal Güvenlik Kurumu Başkanı Fatih Acar, bazı profesyonel futbol kulüplerinde yabancı futbolcuların ve teknik direktörlerin bile asgari ücretten gösterildiğini açıkladı. “Bakıyoruz transfer sezonunda, aldıkları rakamları görüyoruz ama asgari ücretli gösterilen futbolcular ve antrenörlerle karşılaştık. Eksik beyanda bulunanları tespit edip uyardık.” diyen Acar, meslek grupları için meslek kodları geliştirerek ücret yönünden kayıt dışılığın önüne geçileceğini belirtti.
   </p>
   <hr/>
   <p>
    <img alt="" height="1168" src="http://web.archive.org/web/20121231211723im_/http://medya.aksiyon.com.tr/aksiyon/2012/07/23/eko3.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action?newsId=33157), [web.archive.org (arşiv bağlantısı)](http://web.archive.org/web/20121231211723/http://www.aksiyon.com.tr:80/aksiyon/newsDetail_getNewsById.action?newsId=33157)
