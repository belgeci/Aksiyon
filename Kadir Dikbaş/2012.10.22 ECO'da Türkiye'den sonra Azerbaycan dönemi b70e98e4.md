# ECO’da Türkiye’den sonra Azerbaycan dönemi

*Kadir Dikbaş 2012.10.22*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   1985 yılında, Türkiye, Pakistan ve İran tarafından kurulan, Sovyetler Birliği’nin dağılması sonrasında da Azerbaycan, Kazakistan, Kırgızistan, Özbekistan, Türkmenistan ve Tacikistan ile Afganistan’ın katılmasıyla 10 üyeye ulaşan Ekonomik İşbirliği Teşkilatı (ECO), “üye ülkelerin kalkınmalarına katkıda bulunmak, ECO bölgesi içindeki ticari engelleri kaldırmak, bölge içi ticareti geliştirmek ve ECO bölgesinin küresel pazarlarla bütünleşmesini teşvik etmek, üye ülkeler arasındaki kültürel ve tarihî bağları güçlendirmek” amacını güdüyordu. Ancak bugüne kadar istenilen neticenin alındığını söylemek mümkün değil.
  </font>
 </div>
 <div id="newsText">
  <font class="detail-text">
   <p>
    Oysa 400 milyon nüfus ve 8 milyon kilometrekare toprağı, birbirini tamamlayan ekonomileri, geniş yer altı ve yer üstü kaynaklarıyla hızlı sıçrama yapabilecek bir bölge.
   </p>
   <p>
    Bununla birlikte, bazı adımların atıldığını belirtmemiz gerekiyor. Mesela, merkezi İstanbul’da bulunan ve kurucu üç ülkenin ortak olduğu ECO Ticaret ve Kalkınma Bankası’nın (Ecobank) 2008’de faaliyete geçmesi önemli bir gelişme. İstanbul-Tahran-İslamabad ve İstanbul-Almatı yük treni seferlerinin başlatılması da, bölge ülkelerini Avrupa’ya bağlayan demir ağlar için ilk aşama. Bu arada, ECO Vizyon Belgesi’ne göre 2015 yılına kadar bir serbest ticaret bölgesi kurulmasını sağlayacak Ticaret Anlaşması’nın 5 ülke tarafından imzalanması, bölgede ekonomik entegrasyon yolunda atılmış stratejik bir adım.
   </p>
   <p>
    ECO’ya üye 10 ülkenin devlet ya da hükümet başkanlarının bir araya geldiği 12. zirve toplantısı, 16 Ekim günü Azerbaycan’ın başkenti Bakü’de yapıldı. Açılış konuşmasını, 11. dönem başkanı olarak Başbakan Recep Tayyip Erdoğan yaptı. Başbakan Erdoğan, Türkiye’nin 2010’dan beri yürüttüğü dönem başkanlığını, iki yıl için Azerbaycan Cumhurbaşkanı İlham Aliyev’e devretti.
   </p>
   <p>
    Zirvede, ECO’nun etkinliğinin artması için en fazla gayret sarf eden, proje üreten ülkenin Türkiye olduğu da ortaya çıktı. Buluşmaya, Türkiye, Azerbaycan, Pakistan, İran, Afganistan ve Tacikistan devlet ve hükümet başkanı seviyesinde katılırken, Kazakistan, Özbekistan, Türkmenistan ve Kırgızistan’ın sadece temsilci göndermekle yetinmesi dikkati çekti.
   </p>
   <p>
    Siyasi görüşmelerin ekonomik temasların önüne geçtiği toplantılarda, KKTC’nin gözlemci statüsünün onaylanması Türkiye açısından önemli bir karar. Dışişleri Bakanı Ahmet Davutoğlu’nun başkanlık ettiği Bakanlar Konseyi toplantısında KKTC Maliye Bakanı Ersin Tatar da hazır bulundu. Bunun yanında, ECO Ticaret Anlaşması’na 6. ülke olarak Afganistan da imza atarken Azerbaycan, Ecobank’a ortak olacağını beyan etti. (BAKÜ)
   </p>
   <hr/>
   <p>
   </p>
   <p>
    <strong>
     Merkez Bankası, ihtiyatlı duruşunu sürdürüyor
    </strong>
   </p>
   <p>
    Merkez Bankası Para Politikası Kurulu, faiz konusundaki ihtiyatlı duruşunu sürdürüyor. Kurul, Ekim ayı toplantısında, “politika faizi” olarak adlandırılan bir hafta vadeli repo ihale faiz oranını yüzde 5,75’te sabit tuttu. Gecelik faiz oranlarını ise borçlanmada yüzde 5’te bırakırken borç vermede yüzde 10’dan yüzde 9,5’e düşürdü.
   </p>
   <p>
    Merkez Bankası, yüzde 5,75 olan politika faizini geçen yılın Ağustos ayından bu yana değiştirmiyor. Bununla birlikte, Şubat-Ağustos arasında yüzde 11,5’te sabit tuttuğu gecelik borç verme faizini Eylül ayında yüzde 10’a çekmişti. Geçen hafta yapılan Ekim toplantısında da 9,5’e çekmiş oldu. Yapılan açıklamada, “Yakın dönemde yaşanan gelişmeler finansal piyasalarda risk algılamalarının kısmen iyileşmesine neden olsa da, küresel ekonomiye dair belirsizliklerin sürmesi nedeniyle para politikasında her iki yönde de esnekliğin korunmasının uygun olacağı belirtilmiştir. Bu doğrultuda, alınan tedbirlerin krediler, yurtiçi talep ve enflasyon beklentileri üzerindeki etkileri dikkatle takip edilecek, Türk Lirası fonlama miktarı gerekli görüldüğünde aşağı veya yukarı yönlü ayarlanacaktır.” denildi.
   </p>
   <p>
    Temkinli bir duruş olarak görülen son kararın, bankaların uyguladığı kredi faiz oranlarını bir miktar aşağı yönlü etkilemesi bekleniyor. Bu da iç talebi bir miktar artırabilir. Fazlası ise anlaşılan o ki, riskli. Yapılan vergi artışı ve zamların önümüzdeki dönemde etkili olacağı bir gerçek. Ayrıca  cari açıktaki gerileme her an durabilir.
   </p>
   <hr/>
   <p>
    <strong>
     İşsizlik yükselişe geçti
    </strong>
   </p>
   <p>
    <img alt="" height="223" src="http://web.archive.org/web/20141003131113im_/http://medya.aksiyon.com.tr/aksiyon/2012/10/22/oran.png">
     Bu yılın Haziran ayında yüzde 8,0 ile son yılların en düşük seviyesine gerileyen işsizlik, Temmuz ayında geçen yılın aynı dönemine göre gerileme kaydederken bir önceki aya (Haziran) göre 0,4 puan yükseliş gösterdi ve yüzde 8,4 oldu.
    </img>
   </p>
   <p>
    TÜİK verilerine göre, Türkiye genelindeki işsiz sayısı geçen yılın aynı dönemine göre, 186 bin kişi azalarak 2 milyon 323 bin kişiye düştü. İşsizlik oranı ise 0,7 puanlık azalışla yüzde 8,4 oldu. Bir önceki aya göre değişimse yükseliş yönünde. Haziranda yüzde 8,0 olan işsizlik, Temmuz’da yüzde 8,4’e çıktı.
   </p>
   <p>
    Bu arada 2012 yılı Temmuz döneminde, Türkiye genelinde işgücüne katılma oranı, bir önceki yılın aynı dönemine göre 0,4 puanlık düşüşle yüzde 50,8 oldu. Aynı dönemler için yapılan kıyaslamalara göre; erkeklerde işgücüne katılma oranı 1 puanlık azalışla yüzde 71,9, kadınlarda ise herhangi bir değişim göstermeyerek yüzde 30,3’te kaldı.
   </p>
   <p>
    Mevsim etkilerinden arındırılmış işsizlik oranı ise, yüzde 9,1 olarak açıklandı. Oran, geçen yıl yüzde 10,0, bir önceki ayda ise yüzde 8,9 seviyesindeydi. Yani yıllıkta gerileme olmakla birlikte, aylık rakamda 0,2 puanlık yükseliş var.
   </p>
   <p>
    Yine işgücüne katılma oranı, burada da azalmış ve 0,2 puanlık düşüşle Haziran’da yüzde 49,7 iken Temmuz’da yüzde 49,5 olmuş.
   </p>
   <hr/>
   <p>
    <strong>
     KİT’ler 2013’te 11 milyar TL yatırım yapacak
    </strong>
   </p>
   <p>
    Kamu İktisadi Teşekkülleri (KİT) ve bağlı ortaklıklarının 2013 yılına ait Genel Yatırım ve Finansman Programı, Bakanlar Kurulu’nca onaylandı. Buna göre, 2013 yılı içinde KİT’ler ve sermayesinin yarısından fazlası kamuya ait 28 kuruluş, toplam 10 milyar 786 milyon liralık yatırım yapacak. Bunun 9 milyar 996 milyon lirası KİT’ler, 790 milyon lirası ise sermayesinin yarısından fazlası kamuya ait kuruluşlar tarafından gerçekleştirilecek. En büyük yatırımı da 4 milyar 700 milyon lirayla Türkiye Cumhuriyeti Devlet Demiryolları’nın yapması hedefleniyor. KİT’ler ve bağlı ortaklıkları için beklenen net gelirse, 230 milyon lira.
   </p>
   <hr/>
   <p>
    <strong>
     PTT de “ihtiyaç kredisi” pazarlayacak
    </strong>
   </p>
   <p>
    2004 yılından bu yana “PTT Bank” adı altında bankacılık ve finansal hizmetler sunan PTT, ING Bank ile yaptığı işbirliği çerçevesinde, “Kredi Postam” uygulamasıyla Türkiye çapında binin üzerindeki noktadan ihtiyaç kredisi pazarlayacak. Böylece, banka şubesi olmayan fakat PTT şubesi bulunan bölgelerdeki vatandaşlar da kredili hayatla tanışacak. PTT Genel Müdürü Osman Tural, PTT’nin Türkiye genelinde 4 bin 464 iş yeri ile en yaygın ve en büyük tahsilat merkezi konumunda olduğunu söyledi. Tasarruf yetmezliği çekilen Türkiye’de tüketici kredilerinin bu kadar yaygınlaşması ne getirir, ne götürür zamanla göreceğiz.
   </p>
   <hr/>
   <p>
    <img alt="" height="1310" src="http://web.archive.org/web/20141003131113im_/http://medya.aksiyon.com.tr/aksiyon/2012/10/22/nabiz.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BAF65741868D74B5CE8738F6CE15AEAA?newsId=33895), [web.archive.org (arşiv bağlantısı)](http://web.archive.org/web/20141003131113/http://www.aksiyon.com.tr:80/aksiyon/newsDetail_getNewsById.action;jsessionid=BAF65741868D74B5CE8738F6CE15AEAA?newsId=33895)
