# Brüksel’e TUSKON çıkarması

*Kadir Dikbaş 2007.02.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk sanayici ve işadamlarını birer küresel oyuncu haline getirmeyi hedefleyen TUSKON ilk adımı Avrupa Birliği’nin karar merkezi Brüksel’de temsilcilik açarak attı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211173438im_/http://www.aksiyon.com.tr/resim/637/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Henüz kurulalı iki yıl olmamasına rağmen önemli uluslararası iş organizasyonlarına imza atan ve Türk sanayicisi ve işadamlarını küresel ekonominin güçlü birer parçası, oyuncusu haline getirmeyi amaçlayan Türkiye İşadamları ve Sanayiciler Konfederasyonu (TUSKON), bu çerçevede planladığı yurtdışı ofislerin ilkini Brüksel’de açtı.
   <br>
    <br>
     Temsilciliğin açılışını geçtiğimiz perşembe günü Devlet Bakanı ve Başmüzakereci Ali Babacan yaptı. Törene, Babacan’ın yanı sıra Türkiye’nin Avrupa Birliği Daimi Temsilcisi Büyükelçi Volkan Bozkır, Brüksel Büyükelçisi Fuat Tanlay, TOBB yönetim kurulu üyeleri İbrahim Çağlar, İlhan Parseker ve M. Şadan Eren, Belçika Türk İşadamları Derneği Başkanı Hüseyin Şahin ile Türkiye’den ve Avrupa’nın değişik ülkelerinden çok sayıda Türk işadamı da katıldı.
     <br/>
     <br/>
     Dünyanın en önemli karar odaklarından biri olan Avrupa Birliği’nin başkenti Brüksel’de faaliyete geçen temsilcilik, işadamlarını fırsatlardan ve risklerden haberdar etmenin yanında tanıtım ve lobi faaliyetlerinde de bulunacak.
     <br/>
     <br/>
     AB KOBİ’LERİ TÜRK ORTAK ARIYOR
     <br/>
     <br/>
     Devlet Bakanı Babacan, açılış töreninde yaptığı konuşmada, bu ofisin Türk iş dünyasının Avrupa Birliği sürecini sahiplenmesi ve Avrupa Birliği’ndeki gelişmelerin Türk iş dünyasına aktarılması bakımından önemli bir gelişme olduğunu belirtti. Babacan, “Burada sürekli yer edinmek, gelişmeleri yerinde, Brüksel’de takip ediyor olmak çok önemli.” dedi. Sadece Avrupalı büyük işletmelerin değil küçük ve orta boy işletmelerin de Türkiye’ye ilgi duyduğunu anlatan Babacan, başta İtalyan ve Alman olmak üzere Avrupalı işletmelerin işbirliği yapacak Türk şirketleri aradığını söyledi. KOBİ’ler arasında işbirliği ve teknoloji paylaşımının Avrupa’nın kaybettiği rekabet gücünü tekrar kazanması açısından büyük önem taşıdığını belirten Babacan, “Brüksel’e gidip gelen arkadaşlara, ‘Burayı yabancı bir memleket gibi görmeyin. Tam tersine paydaş olduğumuz bir yerdir. İstanbul’da, İzmir’de, Bursa’da nasıl rahat hareket ediyorsanız orada da öyle hareket edin’ diyorum.” diye konuştu. Avrupa Birliği süreci açısından 2006 yılının biraz sıkıntılı olduğunu ama bu havanın yavaş yavaş dağıldığını ifade eden Bakan Babacan, “Gün geçmiyor ki yeni bir ilerleme sağlanmasın. Soğuk kış havası çözülüyor. Gün geçmiyor ki yeni bir gelişme sağlanmış olmasın.” dedi.
     <br/>
     <br/>
     TUSKON Başkanı Rızanur Meral de, Avrupa Birliği merkezinde ofis açarak hem Türkiye’nin Avrupa Birliği sürecine katkıda bulunmayı, hem de Türk iş dünyasını yakından ilgilendiren Avrupa’daki fırsat ve riskler konusunda birinci elden bilgi edinmeyi amaçladıklarını belirtti. Meral, Brüksel’deki temsilciliğin bir “erken uyarı” istasyonu gibi çalışacağını söyledi.
     <br/>
     <br/>
     TÜSİAD’dan sonra Türkiye’deki işadamı derneklerinin Brüksel’deki ikinci temsilciliği olan ofis, Brüksel’in merkezinde bulunuyor. Temsilciliğe atanan Serdar Yeşilyurt, Türkiye’de Bilkent Üniversitesi’ni bitirmiş, Hamburg Üniversitesi’nde Avrupa Birliği-Türkiye ilişkileri üzerine doktora yapmış.
     <br/>
     <br/>
     İŞADAMLARININ VİZE SORUNU
     <br/>
     <br/>
     Açılışta, “Sayın başbakanımızın bir âdeti var. Açılış kurdelası ve makası saklıyor. Biz de kurdelamızı alalım” diyerek kestiği kurdela parçasını ve makası korumasına veren Babacan, daha sonra ofisi gezdi, TUSKON Başkanı Rızanur Meral ve işadamlarıyla bir süre sohbet etti. Görüşmede, Türkiye’nin Avrupa Birliği Daimi Temsilcisi Büyükelçi Volkan Bozkır, Brüksel Büyükelçisi Fuat Tanlay ile TUSKON Genel Sekreteri Mustafa Günay ve Brüksel Temsilcisi Serdar Yeşilyurt da bulundu. Genel Sekreter Günay’ın, işadamlarının Avrupa Birliği ülkelerinde yaşadığı vize sorununu dile getirmesi üzerine, Ali Babacan bu sorunun yakın zamanda çözüleceği mesajını verdi. Bakan Babacan, “Eski bir problem. Her halükarda dile getiriyoruz. Bir şeyler olacak. Bir miktar ilerleme olacak ama şu an açıklamayı doğru bulmuyorum. Bir yandan Gümrük Birliği diyoruz, Türkiye ve AB’yi birbirine yakınlaştırma diyoruz ama karşımıza vize engeli çıkıyor.” dedi.
     <br/>
     <br/>
     Temsilciliğin şeref defterini de imzalayan Babacan, deftere şunları yazdı: “TUSKON’un Brüksel’de büro açarak Türkiye’nin Avrupa Birliği sürecine verdiği desteği farklı bir boyuta taşımasını takdirle karşılıyorum. İş dünyamızın, sivil toplum kuruluşlarımızın Avrupa Birliği sürecimizi sahiplenmesi, içinde yer alması ve katkıda bulunmasını çok önemsiyoruz.”
     <br/>
     <br/>
     Bakan Ali Babacan, ofisin açılışından sonra Hilton Otel’de TUSKON’un verdiği öğle yemeğinde de Başkan Rızanur Meral ve TOBB Yönetim Kurulu üyesi İbrahim Çağlar ile birlikte işadamlarına konuştu. AB ile ilişkileri tüm toplumla yürüttüklerini belirten Babacan, Brüksel’e gönderilen her belgede sivil toplumun mutabakatını istediklerini söyledi. Avrupa Birliği’ne katılım süreci Türkiye ekonomisinin kalkınması, rekabet gücünün artması bakımından da çok kritik bir faktör olduğunu belirten Babacan, “Bizim ‘AB üyesi Türkiye’ gibi sıfatla anılmaya ihtiyacımız yok. Bizim ihtiyacımız hızlı bir şekilde standartlarımızı ve refahımızı yükseltmek.” diye konuştu.
     <br/>
     <br/>
     TOBB YÖNETİMİ DE KATILDI
     <br/>
     <br/>
     TUSKON Başkanı Rızanur Meral de burada yaptığı değerlendirmede, AB projesinin sadece hükümetlere bırakılamayacak kadar önemli olduğunun altını çizdi. Sivil toplum kuruluşlarının elini taşın altına koyarak hükümete destek olması gerektiğini belirten Meral, “Sivil toplum kuruluşlarına çok büyük görevler düşüyor.” dedi. Açılış programında TOBB yönetiminden de üç ismin bulunması dikkati çekti. TÜSİAD ile zaman zaman  ‘temsil’ konusunda tartışma yaşayan TOBB’un bu katılımı, iş dünyasında diyalog ve AB konusunda birlikte hareket adına olumlu bir gelişme olarak değerlendirildi.
     <br/>
     <br/>
     TOBB Yönetim Kurulu üyesi İbrahim Çağlar, konuşmasında Brüksel’in dünyanın en önemli karar odaklarından biri olduğunu belirterek, “Burada olmak, gelişmeleri takip edip lobi faaliyetlerinde bulunmak çok önemli. Bizim hakkımızdaki olumsuz kanaatleri değiştirmek, arzuladığımız gibi düşünmelerini ve lehimize kararlar almalarını sağlamamız gerekiyor.” dedi. Çağlar, Türkiye’nin bilhassa AB’nin enerji ve ortak savunma gibi konularında misafir değil aileden biri olarak tartışmalara katılması gerektiğini vurguladı.
     <br/>
     <br/>
     Türkiye genelinde 124 sanayici ve işadamı derneğini çatısı altında toplayan ve KOBİ’lerin yanı sıra çok sayıda büyük işletme sahibinin de aralarında bulunduğu 9 bin 800 üyeli TUSKON, Brüksel’den sonra bu yıl içinde Washington’da temsilcilik açmayı planlıyor. Arkasından Pekin, Moskova ve Kahire gelecek.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26766), [web.archive.org (arşiv bağlantısı)](http://web.archive.org/web/20071211173438/http://www.aksiyon.com.tr/detay.php?id=26766)
