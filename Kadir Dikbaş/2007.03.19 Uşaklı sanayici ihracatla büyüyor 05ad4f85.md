# Uşaklı sanayici ihracatla büyüyor

*Kadir Dikbaş 2007.03.19*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Sessiz sedasız büyüyen Uşak ekonomisi, 100 milyon dolar ihracat barajını geride bıraktı. Yeni pazarlar keşfetmeye çalışan Uşaklı sanayiciler, TUSKON’un davetiyle Pasifik pazarını da gündemlerine aldı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211174839im_/http://www.aksiyon.com.tr/resim/641/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Uşak, Anadolu’nun kendi yağıyla kavrulup sessiz sedasız kalkınmakta olan illerinden. Tekstil, seramik ve dericilik önemli sektörler. Şehir, Osmanlı ve Selçuklu eserlerinin korunduğu nadir kentlerimizden. Turizm pek gelişmemiş; ama Karun Hazineleri’nin burada olması bile tek başına sahip olunan potansiyeli göstermeye yetiyor.
   <br>
    <br>
     2004’te yürürlüğe giren teşvik kanununun verdiği rüzgârla ciddi bir canlılık göze çarpıyor ilde. Yatırımlarda ve istihdamda çarpıcı bir gelişme, iyileşme var. Büyümede ihracatın öne çıkmakta olduğu görülüyor.
     <br/>
     <br/>
     Pek çok sanayici, iç pazardaki daralma ve doygunluğu da dikkate alarak ihracata yönelmiş. İhracatçı olmayanlar ihracatçı olmayı, olanlar da yeni pazarları hedefliyor.
     <br/>
     <br/>
     Anadolu gezilerini sürdüren Türkiye İşadamları ve Sanayicileri Konfederasyonu’nun da (TUSKON), geçen haftaki durağı Uşak idi. Uşaklı işadamlarıyla bir araya gelindi, nisan başında İstanbul’da gerçekleştirilecek “Pasifik Dış Ticaret Köprüsü” toplantısı konuşuldu, ilin önemli sanayi tesisleri gezildi. Toplantılara TUSKON Başkanı Rızanur Meral’in yanı sıra Ege ve Batı Akdeniz Sanayici ve İşadamları Dernekleri Federasyonu (ESİDEF) Başkanı Ramazan Davulcuoğlu ile aynı zamanda Türkiye Genç İşadamları Konfederasyonu (TÜGİK) Başkanı olan Sesli Grubu Yönetim Kurulu Başkanı Hazim Sesli de katıldı.
     <br/>
     <br/>
     Güney komşusu Denizli gibi tekstilde öne çıkan bir şehir Uşak. Bunun yanında dericilik ve seramik de gelişmiş durumda. Şehirde karma ve tekstil olmak üzere iki organize sanayi bölgesi var.
     <br/>
     <br/>
     <br/>
     İHRACAT YÜZDE 22 ARTTI
     <br/>
     <br/>
     Uşak programının ev sahipliğini yapan,  TUSKON üyesi Uşak Sanayici ve İşadamları Derneği (USİAD) idi. Dernek Başkanı Mustafa Kuvvet de tekstilci. Pamuk ve yün iplik tesislerinin yanında bir de boyama fabrikası var. Artık dış pazarlara açılmadan ayakta kalmanın mümkün olmadığını belirten Kuvvet şunları söylüyor: “Avrupa’da, Rusya’da nerede fuar, organizasyon var; katılıyoruz. Katılmak, daha çok ihracat yapmak mecburiyetindeyiz.”
     <br/>
     <br/>
     USİAD’ın Başkanı  Kuvvet, Uşak’ta yatırım teşvikinden istifade eden ilk isimlerden biri. Yeni yatırımı teşvikten önce planlamış ve “Teşvik çıkmasa da bu yatırımı yapacaktık” diyor.
     <br/>
     <br/>
     USİAD Başkanı’nın söylediğine göre, Uşak diğer illerden fazla yatırım almamış. Yatırımlar daha çok Uşaklı sanayicinin eseri. Ve genelde de öz sermaye ile iş yapma kültürü yaygın. Bankalar Birliği’nin verilerine göre Uşak, bankalara yatırdığı mevduattan daha az kredi kullanan iller arasında.
     <br/>
     <br/>
     Mustafa Kuvvet şirketi Akpamuk İplik ile 8 ülkeye ihracat yapıyor. Bu ülkeler Rusya ve bazı AB ülkeleri. Cirosunun yüzde 35’ini ihracat oluşturuyor. Hedef, bu oranı 2007’de yüzde 50’ye yükseltmek.
     <br/>
     <br/>
     Uşak, il olarak geçen yıl ihracatta 100 milyon dolar barajını ilk kez aşmış ve 111 milyon doları yakalamış. Artış yüzde 22. Bu yılın ilk verilerine göre ocak ayındaki ihracat rakamı da 8,7 milyon dolar. Geçen yılın aynı ayındaki rakam 6,7 milyon dolar seviyesinde. Yani 2007’ye yüzde 30’luk ihracat artışıyla başlanılmış. İldeki ihracatçı firma sayısı şu an 153.
     <br/>
     <br/>
     <br/>
     ÇİN BİLE BİZİMLE REKABET EDEMEZ
     <br/>
     <br/>
     Uşak ve ihracat deyince akla ilk gelen, battaniye ve Sesli markası oluyor. Sesli, hem yatırım hem de ihracat olarak, Uşak’ın dışa açılan ilk ve en önemli şirketlerinden. Sesli Grubu’nun Yönetim Kurulu Başkanı Hazim Sesli, sadece geçen yıl 10 milyon dolarlık yatırım yaptıklarını kaydediyor. Grup battaniye tesislerini yenilemiş, ayrıca Bebitto markasıyla çocuk bezi imalatına da başlamış. Hazim Sesli, “Battaniye üretiminde, Çin dahil Uşak’la  rekabet edecek ülke yok.” diyor.
     <br/>
     <br/>
     Son dönemde “doğal” ürünlere ağırlık vermeye başladıklarını belirten Sesli Tekstil Genel Müdürü Mehmet Sesli de, 57 ülkeye battaniye ihracatı yaptıklarını söylüyor.
     <br/>
     <br/>
     Uşak Seramik, şehirdeki seramik sanayinin lokomotifi konumunda. Yıllık 13 milyon metrekare üretim kapasitesine sahip Uşak Seramik, geçen yıl ürettiğinin yüzde 26’sını ihraç etmiş. En önemli pazarlar Almanya, Hollanda, Belçika, İskandinav ülkeleri, Fransa, İngiltere ve Danimarka. Bu yılki ihracat hedefleri cironun yüzde 35’i.
     <br/>
     <br/>
     Uşak Seramik’in yeni sahibi Tanış ailesi, 2004’te aldıkları fabrikaya modern bir tesis ilave etmiş. Çalışan sayısı 200 iken 510’a çıkmış. Yıllık üretimse 13 milyon metrekare. Yönetim Kurulu Başkan Yardımcısı Hüseyin Tanış , “Bugün Türkiye seramik üretiminde arz fazlası var; fakat dünya pazarları açık. Pek çok şirket hâlâ ihracat yapamıyor. Bu tür şirketler ciddi şekilde zorlanabilir.” diyor.
     <br/>
     <br/>
     Uşak dericilikte de öne çıkan bir il. Uşak Valisi Kayhan Kavas’ın anlattığına göre, dericiler sitesinin karma organize sanayi bölgesine taşınması öncesinde kendisine kentte 96 derici olduğu bilgisi verilmiş. Ancak taşınma işlemi başlayınca sayının 216 olduğu anlaşılmış. Taşınma sırasında bunlardan bazıları iş değiştirmiş. Şu an kentte 100 dolayında deri fabrikası ve imalathanesi bulunuyor.
     <br/>
     <br/>
     Uşak Deri Sanayicileri Derneği Başkanı Akif Küplemez, sektörün ihracat ağırlıklı çalıştığını belirtiyor. Taşınma sonrasında 60 fabrika organize sanayi bölgesindeki inşaatı tamamlayıp üretime geçmiş. 40 fabrikanın inşaatı sürüyor.
     <br/>
     <br/>
     <br/>
     UŞAK’A YABANCI İLGİSİ VE ‘ENİŞTE’
     <br/>
     <br/>
     Yabancı yatırımları da gelmeye başlamış ile. Bunlardan en eskisi ve önemlisi Belçikalı Balta ev dekorasyon grubu. Değişik ülkelerde yatırımları bulunan Belçika şirketi Balta Orient’in Genel Müdürü Christophe Vanderbauwhede, “Burada genç, eğitimli ve dinamik bir nüfus var. Sanayi mantalitesi var. Yeni fabrikamızın inşaatına 8 Kasım’da başladık, mayısta üretime geçeceğiz. Bu hızı başka bir ülkede bulmanız mümkün değil. İnşaatı yapan da Uşak firmaları” diyor. Belçikalı müdür Uşak’tan evli ve Uşaklılarca “enişte” diye çağrılıyor. Şu an yün iplik üreten şirket, bu ipliği Avrupa’daki fabrikalarına ihraç ediyor. Yakında faaliyete geçecek tesiste ise akrilik halı üretecek. Yeni yatırımla birlikte şirketin yatırımı 53 milyon avroya ulaşacak. Hedef yeni tesislerden yılda 10 milyon avroluk ihracat yapmak. 2005’te Türk şirketleriyle rekabette zorlandıklarını, yüzde 5 büyüyebildiklerini söyleyen genel müdür, “2006’da yüzde 30 büyüdük. Bu yıl da aynı oranda büyümeyi umuyoruz” açıklamasında bulunuyor.
     <br/>
     <br/>
     USİAD Başkanı Mustafa Kuvvet, “Teşvik ilimiz için son derece  yararlı oldu. Bilhassa istihdamda.” tespitini yapıyor. Başkan, uygulamanın yatırımları ve istihdamı artırdığı gibi sigortasız işçi çalıştırma oranını da azalttığını belirtiyor. Edindiğimiz bilgilere göre, kanunun yürürlüğe girdiği 2004 başında il genelindeki sigortalı işçi sayısı 22 bin 841 imiş. Sayı bu senenin başında 43 bin 450’ye ulaşmış. İstihdam teşvikinden faydalanan işletme sayısı ise bin 700 olmuş.
     <br/>
     <br/>
     Anlatıldığına göre, işsizlik sorunu ağır bir sorun olmaktan çıkmış. “Uşak’ta vasıflı olup da işsizim diye bana başvuran kişi olmuyor. İşsizlik oranı Türkiye ortalamasına göre iyi bir seviyede.” diyen Uşak Valisi Kavas, bu durumun şehrin asayişini de olumlu etkilediğini belirtiyor.
     <br/>
     <br/>
     Bununla birlikte hızlı büyüme, kalifiye eleman sıkıntısını gündeme getirmiş. Yıldırımlar Baskı-Boya’nın Yönetim Kurulu Başkanı Ali Yıldırım, “Şu an 260 işçi çalıştırıyorum; fakat kalifiye eleman bulmakta zorlanıyorum. Uşak’ta işsizlik sorunu kalmadı.” diyor. Sanayiciler çözüm için organize sanayi bölgesinde uygulama ağırlıklı bir meslek okulu açmaya karar vermişler.
     <br/>
     <br/>
     Uşak’ta da açıkça görülüyor. Anadolu’da bir başka enerji ve heyecan var. Büyümek, yeni dünyalar, yeni pazarlar keşfetmek için. Fakat Anadolu şirketlerinin bu pazarları araştırma imkânları kısıtlı. İşte bu noktada, TUSKON gibi kuruluşların “köprü rolü” büyük önem taşıyor.
     <br/>
     <br/>
     <br/>
     <br/>
     TUSKON’DAN PASİFİK ÇAĞRISI
     <br/>
     <br/>
     TUSKON Başkanı Rızanur Meral, Avrupa dışındaki pazarlara fazla açılmamış olan Uşaklı sanayicilerle birlikte yeni pazarlar keşfetmeyi teklif etti, onları 7-8 Nisan 2007 tarihinde İstanbul’da gerçekleştirecekleri “Pasifik Dış Ticaret Köprüsü” toplantısına davet etti. “Gelin, 5,4 trilyon dolarlık dış ticaret hacmine sahip Pasifik’e birlikte yelken açalım” diyen Meral, işadamlarının büyümek, daha fazla para kazanmak için dünyaya açılması ihracat ve yatırım yapmasının zorunluluk haline geldiğini söyledi. İç pazardaki firmaların şu anki durumunu “sık dikilmiş çam ağaçları”na benzeten Meral’e göre, kökleri hava alamadığı için bu “ağaçlar” büyümekte zorlanıyor. Rekabet ağırlaştıkça kârlılıkları düşüyor. Bu fidanlar seyrelip başka alanlara dikilse, hem kalanlar hem gidenler daha fazla ve hızlı büyüme imkânına kavuşur.
     <br/>
     <br/>
     Uşaklı yatırımcılara karşılaştığı ilginç yatırım hikâyelerinden de örnekler veren TUSKON Başkanı, Kamerun’da dahi çok sayıda Yunanlı yatırımcı bulunduğuna işaret ederek, “Kendilerine, ‘Burada ne var da geldiniz?’ diye sorduklarında ceplerini göstererek ‘Burada çok az maliyetle büyük paralar kazanılıyor. Asıl para burada” cevabını aldıklarını söyledi.
     <br/>
     <br/>
     Pasifik Zirvesi’ne 15 ülkeden 250 işadamı ve bin 200 yerli girişimci katılacak. Pasifik bölgesi, dünya ihracatından yüzde 28, ithalattan da yüzde 24 pay alıyor.
     <br/>
     <br/>
     <br/>
     <br/>
     UŞAK’IN İHRACATI
     <br/>
     <br/>
     Yıl	Milyon $
     <br/>
     <br/>
     2001	46,4
     <br/>
     <br/>
     2002	47,3
     <br/>
     <br/>
     2003	61,2
     <br/>
     <br/>
     2004	81,5
     <br/>
     <br/>
     2005	91,3
     <br/>
     <br/>
     2006 	111,0
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=26971), [web.archive.org (arşiv bağlantısı)](http://web.archive.org/web/20071211174839/http://www.aksiyon.com.tr/detay.php?id=26971)
