# Ümit Burnu'nun 'Efendi'si

*Kadir Dikbaş 2007.12.03*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Güney Afrikalılar, Başbakan Erdoğan’ın ziyareti sırasında gündeme gelen, Osmanlı âlimi Ebubekir Efendi adına yapılacak anıtın ve kültür evi projesinin bir an evvel hayata geçirilmesini bekliyor. Efendi’nin harap haldeki kabri de ilgiye muhtaç.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080206060029im_/http://www.aksiyon.com.tr/resim/678/54.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Cape Town Müslümanları, Başbakan Tayyip Erdoğan’ın 2005 yılındaki Güney Afrika ziyaretinde gündeme gelen Ebubekir Efendi için bir anıt ve kültür evi projesinin bir an evvel hayata geçirilmesini bekliyor.
   <br>
    <br>
     1862 yılında Osmanlı Sultanı Abdülaziz tarafından, Güney Afrika Müslümanlarına dinî eğitim vermek üzere bu ülkeye gönderilen ve bir daha geri dönmeyerek 45 yaşında 1880’de Cape Town’da vefat eden Ebubekir Efendi, Güney Afrikalı Müslümanlarının tarihinde çok önemli bir yere sahip. O, Osmanlı’nın Güney Afrika’da hizmet vermiş, bilinen ilk âlimi, “Efendi”si. Yerli halk onu  “Efendi” olarak tanıyor.
     <br/>
     <br/>
     Ümit Burnu’nun hemen kuzeyinde kurulmuş olan Cape Town’un 5 milyonu bulan nüfusunun 1 milyonu Müslüman. Bunların çoğunluğunun kökeni Endonezya ve Malezya. Halk, Ebubekir Efendi’yi dinî önder olmanın yanında, ırkçı beyaz rejime karşı başlatılan özgürlük ve insan hakları mücadelesinin de kahramanları arasında sayıyor.
     <br/>
     <br/>
     Ebubekir Efendi’nin kabri, Cape Town’un en eski yerleşim bölgelerinden biri olan Malay Quarter’daki Müslüman mezarlığında. Mezarlığın bulunduğu semtin ilk sakinleri, Hollandalıların 16. ve 17. yüzyılda getirdiği Malay köleler. Bugün de genellikle Malezya kökenli Müslümanlar yaşıyor burada.
     <br/>
     <br/>
     Tana Baru adıyla anılan mezarlığı sora sora buluyoruz. Longmarket Caddesi’nin hemen başında yer alan mezarlık, okyanusa ve kentin yanıbaşına konulmuş dev bir masa gibi duran dünyaca ünlü Masa Dağı’na hâkim bir yamaçta, şehrin en güzel noktasında yer alıyor.   Cape Town’un Eyüp’ü de diyebilirsiniz buraya. Mezarlığın girişinde semt sakinlerinden Abdurrahman Majal ve Ferit Gordon ile tanışıyorum. Bir selam ve Türkiye’den geldiğini söylemek, pek çok yerde olduğu gibi burada da samimi bir diyalogun anahtarı oluyor. İnsan belini geçen ot, çalı-çırpının arasında kaybolmuş kabri onlar sayesinde buluyorum. Fotoğraf çekebilmek için otların bir kısmını temizliyoruz. Bakımsız durumdaki mezarlıkta pek çok kabir kaybolup gitmiş. Belirgin az sayıdaki kabirden biri olan Ebubekir Efendi’in kabri, sonradan duvar ve kısa bir parmaklıkla çevrilmiş. Ancak mezar taşı üzerindeki yazılar kaybolmuş.
     <br/>
     <br/>
     OSMANLI MİRASI YAŞATILMALI
     <br/>
     <br/>
     Ebubekir Efendi’nin öğrencisi Ömer Lütfi’nin kabrinin de burada olduğunu söyleyen Abdurrahman Majal, “Türkiye’nin Ebubekir Efendi ismini ve buradaki Osmanlı mirasını yaşatması gerekir” diyor. Mezarlığın niçin bu kadar bakımsız olduğunu sorduğumda ise, “Bırakın mezarları, camilerimizin bile ilgiye, cemaate ve yardıma ihtiyacı var” cevabını veriyor.
     <br/>
     <br/>
     Daha sonra görüştüğümüz işadamı Levent Şenol’dan söz konusu kabrin doğru kabir olduğunu teyit ediyorum. “Evet orası. Torunları bir türbeye dönüşmemesi için sade kalmasını istemiş, o yüzden böyle” diyor.
     <br/>
     <br/>
     Levent Bey’e sormamın sebebi, 19 yıldır orada yaşayan bir Türk olmasının yanı sıra, Ebubekir Efendi’nin üçüncü kuşaktan torunu olan İnci Hanım’la evli olması. Yani, üçüncü kuşaktan Ebubekir Efendi’nin damadı. Güney Afrikalıların da yakından tanıdığı Şenol, iki ülke arasındaki ilişkilerin hem ekonomik hem de kültürel alanda gelişmesi için gayret sarf ediyor.
     <br/>
     <br/>
     “Afrika’nın battaniye kralı” olarak bilinen Sivaslı işadamı Şenol, Cape Town’da ilk yıllarında ticaretle uğraşmış, eşarp ve battaniye satmış. 2001’de de battaniye üretimine geçmiş. Şu an sahip olduğu Ahlesa Blankets entegre tesisleri, 400 kişiye istihdam sağlayan, Afrika’nın en büyük battaniye fabrikası. 26 bin metrekarelik kapalı alana oturan tesislerde yılda 2 milyon battaniye üretiliyor.
     <br/>
     <br/>
     Levent Şenol, önümüzdeki dönemde de yeni projelere imza atmaya hazırlanıyor. Uşaklı işadamı Hazım Sesli ile ortaklaşa kuracakları çocuk bezi fabrikasını 2008’de faaliyete geçirmeyi planlıyor. “Burada yapılacak iş çok, adam yok. Burası Afrika’nın kalesi, lojistik merkezi” diyerek Türk yatırımcıları Cape Town’a çağıran Levent Bey, ülkede istikrarlı bir ekonomi, ileri seviyede demokrasi olduğunun altını çiziyor.
     <br/>
     <br/>
     Mezarlığa 300 metre kadar uzaklıkta, Wale caddesi, 71 numarada da, Ebubekir Efendi’nin yaşadığı, okul gibi kullandığı evi bulunuyor. Burası 1966 yılında milli eserler listesine alınmış daha sonra da müzeye dönüştürülmüş. Bo-Kaap Museum olarak tanınan müzede, geleneksel bir Malay evi tanıtılıyor. Ayrıca Ebubekir Efendiye ait bazı eşyalar da bulunuyor.
     <br/>
     <br/>
     Ebubekir Efendi’nin kabrinin ve evinin bulunduğu semte onun anısına bir anıt ve kültür evi yapılması projesi, Başbakan Tayyip Erdoğan’ın 2005 yılındaki ziyaretinden sonra gündeme gelmiş. Projenin olgunlaşmaya başladığını belirten İşadamı Şenol, “Biz bu projenin bir an evvel yapılmasını istiyoruz. Öğrendiğimize göre TİKA da gündemine almış. Cape Town Valisi ve yönetimi de konuya sıcak bakıyor” diyor. Şenol, torunlarının elinde Ebubekir Efendi’ye ait eserler ve eşya olduğunu, bunların kurulacak kültür evinde sergileneceğini belirtiyor.
     <br/>
     <br/>
     Bu arada, belgeselci Müslim Şahin de, Güney Afrika Müslümanları üzerinde unutulmaz izler bırakan Ebubekir Efendi’yi Türk kamuoyuna tanıtacak bir belgesel hazırlıyor. “Bir Milletin Kaderini Değiştiren Adam: Ebubekir Efendi” adlı çalışması için Kültür Bakanlığı’ndan da amatör belgesel dalında 30 bin YTL’lik destek alan Şahin, Cape Town’daki çalışmalarına bir süre önce başlamış, birtakım görüşmeler yapmış, çekimler gerçekleştirmiş. Eser, yakında seyircileriyle buluşacak.
     <br/>
     <br/>
     <br/>
     <br/>
     EVİNİ OKUL YAPMIŞTI
     <br/>
     <br/>
     1860’lı yıllarda Cape Town, İngilizlerin sömürgesidir. Şehirdeki Müslümanların çoğunluğunu, Hollandalıların Malezya ve Endonezya’dan getirdiği köleler oluşturmaktadır. Halk, İslam’ı kitabi kaynaklardan uzak, babadan oğula aktarıldığı şekliyle yaşamaktadır. Dinî konularda farklı inanışların neticesinde Müslümanlar, çeşitli gruplara ayrılmış, aralarında sürtüşmeler başlamıştır. Bunun üzerine, bazı ileri gelen Müslümanlar İngiliz Vali’den Osmanlı Devleti’nden kitap ve âlim talep etmesini ister. İngilizler, bu isteği Londra sefareti vasıtasıyla Osmanlı’ya iletir. Sultan Abdülaziz, bunun üzerine, o dönemde Bağdat’ta görevli bulunan Ebubekir Efendi ile öğrencisi Ömer Lütfi’yi Cape Town’a yollar.
     <br/>
     <br/>
     Peygamber Efendimiz soyundan gelen Ebubekir Efendi, 1862’de Cape Town’a ulaşır. Uzakdoğu’dan gelen Müslüman kölelerle ve yerli insanlarla iyi bir diyalog kurar, onları birliğe çağırır. Kısa zamanda yerel dilleri öğrenir. Sahte hocalar ve hurafelerle mücadele başlatır. Evini bir okul gibi kullanır, derslere başlar. Pek çok insan onun vasıtasıyla İslam’ı seçer. Müslüman halk, dinini gerçek anlamda yaşama ve yaşatma fırsatı bulur. 1869’da Arapça ve Afrikans dilinde “Beyanuddin” adlı kitabını yayınlar. İlk olarak elle yazılıp çoğaltılan kitap 1877’de İstanbul matbaalarında basılarak “Osmanlı’dan Cape Town Müslümanlarına hediye” olarak gönderilir. Bugün bu eser, ülkede Arapça ve Afrikaans dilinde basılmış ilk eser olarak biliniyor. Vefatından sonra, onun yolunu takip eden çocukları ve öğrencileri okullar açar, topluma rehberlik yapar.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28990), [web.archive.org (arşiv bağlantısı)](http://web.archive.org/web/20080206060029/http://www.aksiyon.com.tr:80/detay.php?id=28990)
