# Bu hesaba herkes şaştı

*Kadir Dikbaş 2005.11.28*

<div>
 <p>
  <font>
   Türkiye’de 18 milyon vatandaşı ilgilendiren emlak vergisinde esas alınacak birim değerler açıklandı. Ortaya çıkan rakamlar, iller arasındaki adaletsizliği gözler önüne seriyor. En çarpıcı olan da, İstanbul Boğazı kıyısındaki Beylerbeyi ile Hakkâri’nin İstiklal Caddesi için aynı değerin tespit edilmiş olması.
   <br/>
   <br/>
   Sadece bu değil bunun dışında da pek çok dengesizlik var. Yeni değerlere göre Türkiye’nin en pahalı mekanı, metrekare başına 8.000 YTL’lik değerle İstanbul’daki Tak-ı Zafer Caddesi (Taksim) ve Bursa’nın Kapalıçarşı’sı oldu.
   <br>
    <br>
     Kapalıçarşı ile İstanbul’u yakalayan Bursa; Ankara ve İzmir’i de geçti. Türkiye’nin en değerli çarşısı konumuna geçen Bursa Kapalıçarşı’daki dükkan kiraları da  aylık 2 bin ila 4 bin dolar arasında değişiyor. Önceleri Türkiye’nin en pahalı mekanı konumunda olan İstanbul’daki İstiklal Caddesi ise, bu özelliğini kaybetmiş bulunuyor. Yeni tespitlere göre, bu caddenin metrekare birim değeri, 7.500 YTL. Türkiye’nin ikinci büyük ili olan Ankara’da en yüksek değer, 4.000 YTL ile Kızılay Mah. Atatürk Bulvarı ve Kocatepe Mah. Ziya Gökalp Cad. olurken İzmir, emlak vergisi değerlerinde gerilere düştü. Bu ildeki en yüksek değer 3.281 YTL ile Atatürk Caddesi ve Cumhuriyet Bulvarı için belirlendi. Turizm merkezi, dünya markası Antalya’da ise en yüksek değerli yer, metrekaresi 3.000 YTL olarak açıklanan Konyaaltı Caddesi. Bunun yanında, Doğu ve Güneydoğu Anadolu’daki pek çok ilde düşük rakamlar dikkati çekerken, Hakkâri’deki tespitler, Türkiye’nin gelişmiş bir çok ilini geride bıraktı.
     <br>
      <br>
       Boğaz ile Hakkâri’ye aynı değer biçildi
       <br>
        <br>
         Bu ildeki İstiklal Caddesi ve Cumhuriyet Caddesi’nde bulunan bina ve arsaların metrekaresine 1.200 YTL değer biçildi. Oysa İstanbul’da yalıların bulunduğu Beylerbeyi Yalıboyu Caddesi için de aynı değer biçilmişti. Yine Boğaz kıyısındaki Nakkaştepe’de de birim değer 1.410 YTL. Bu değerler, kamuoyunda oldukça komik bulundu. Hakkâri İstiklal Caddesi’nde aylık 200 ila 400 YTL’ye ev kiralanabilirken, bırakın Boğaz’daki yalıları İstanbul’daki sıradan bir semtte bu fiyatı telaffuz etmek bile mümkün değil. Hakkâri’de 1.200 YTL olan en yüksek birim değer, ekonomik kalkınmışlıklarıyla öne çıkan Kocaeli’de 1.120, Kayseri’de 450, Gaziantep’te 470 YTL, Eskişehir’de 800 olarak belirlendi. Ayrıca Giresun’da 900, Ordu’da 700, Isparta’da 495, Uşak’ta 344, Burdur ve Erzincan’da 300, Sinop’ta 172, Çankırı’da 130, Hatay’da 185, Zonguldak’ta 450, Şanlıurfa’da ise 700 YTL olan en yüksek yeni değer, Bitlis’te 10, Kars’ta 180, Ağrı’da 400, Van’da da 250 YTL oldu.
         <br/>
         <br/>
         Emlak vergisi, belediyelerce toplanıyor ve bu vergiye esas değer tespiti yine onların öncülüğünde oluşturulan komisyonlar tarafından yapılıyor. Görünen o ki, oluşturulan komisyonlar değer tespitinde gerçekçi davranmıyor.
         <br/>
         <br/>
         Komisyonların belirlediği bu değerler, 4 yıl süreyle geçerliliğini koruyacak ve bundan sonraki değer tespiti 2010 yılında yapılacak. Belirlenen birim değerler, takip eden yıllarda da ‘yeniden değerleme oranı’nın yarısı kadar artırılacak. Emlak vergisi oranı, metrekare birim değerleri baz alınarak, genelde binalar için binde 2, meskende ve arazilerde binde 1, arsada ise binde 3 olarak uygulanıyor. Bu oranlar, büyükşehir belediye sınırları içinde yüzde 100 artırımlı olarak uygulanıyor. Yeni değerlere göre hesap yapıldığında, Boğaz kıyısındaki 100 metrekarelik bir yalının ödeyeceği emlak vergisi 240 YTL, Hakkâri’deki aynı genişlikteki bir meskenin ödeyeceği vergi de 120 YTL dolayında olacak.
         <br/>
         <br/>
         4 yıl önce yapılan değer tespiti de, iller arasında uçurumlara yol açtığı için büyük tartışmalara yol açmıştı. Bu yüzden bazı şahıs veya kuruluşlar mahkemelere başvurmuş, rakamlar büyük ölçüde düşürülmüştü. Bu sefer değerlerin aşağı indirilmesi değil, yukarı çekilmesi gereken bölgeler de söz konusu. Bakalım bunun için de yargıya giden olacak mı?…
         <br/>
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 825 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22929), [web.archive.org (arşiv bağlantısı)](http://web.archive.org/web/20060527072650/http://www.aksiyon.com.tr:80/yazdir.php?id=22929)
