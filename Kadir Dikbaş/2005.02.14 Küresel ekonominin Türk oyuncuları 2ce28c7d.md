# Küresel ekonominin Türk oyuncuları

*Kadir Dikbaş 2005.02.14*

<div bgcolor="#FFFFFF">
 <font class="content">
  <p>
   <!--- Resim Burada ---------->
   <img border="0" hspace="5" src="/web/20060127000930im_/http://www.aksiyon.com.tr/resim/532/40.jpg" vspace="5"/>
   <!--- Resim Burada ---------->
  </p>
 </font>
 <font class="content">
  Maliyet avantajı sağlama, yeni pazarlara girme ve uzun vadeli stratejilerle dünyanın dört bir yanına üretim için giden Türk sanayicileri, küresel ekonominin oyuncusu haline geldi. Sadece 2004 yılında, üretim maksadıyla yurtdışında çıkan sermaye 550 milyon dolara ulaştı. Türk sanayicilerinin yurtdışı yatırımlarında patlama yaşanıyor. 1990’lı yıllarda özellikle küçük işletmelerin eski Doğu Bloku ülkelerine açılmasıyla başlayan yurtdışı yatırımlar, son yıllarda büyük sanayicilerin de devreye girmesiyle dev rakamlara ulaştı. Türk girişimcilerin bugüne kadar yurtdışında gerçekleştirdiği doğrudan yatırımların tutarı resmi verilere göre 7 milyar doları aştı. Özellikle imalat sanayiinde görülen çıkışlar, geçen yıl rekor kırdı.
 </font>
 <p>
  <font class="content">
   2004’te yurtdışına yapılan doğrudan yatırımlar 894 milyon doları bulurken, bunun 550 milyon dolarlık kısmını üretime dönük yatırımlar oluşturdu. Ancak resmi rakamlar, çeşitli yollarla yurtdışına yapılan yatırımların bugün ulaştığı seviyeyi göstermekte yetersiz kalıyor. Tahminlere göre, her geçen gün daha da büyüyen yatırım hacmi, 15 milyar dolara ulaştı.
   <br>
    <br>
     Neden gidiyorlar?
     <br/>
     <br/>
     Maliyet avantajı sağlama, yeni pazarlara girme ve uzun vadeli stratejilerle dünyanın dört bir yanına yayılan Türk sanayicileri, küresel ekonominin birer oyuncusu haline geldi. Onlarca ülkede alanında lider duruma gelen pek çok şirket ve marka dünya devleriyle yarışıyor. Halihazırda Arjantin’den Japonya’ya, Rusya’dan Güney Afrika’ya kadar 79 ülkede binlerce Türk şirketi üretim yapıyor. Rusya, Orta Asya ve Balkanlar’da pek çok yabancı rakibine fark atan üreticiler, başta Avrupa olmak üzere gelişmiş ülkelerde de etkinliklerini artırmaya başladı. Halen devam eden projeler ve planlar, önümüzdeki yıllarda büyük bir sıçrama yaşanacağının habercisi.
     <br/>
     <br/>
     24 Ocak 1980 kararları ile ithal ikâmeci politikadan vazgeçilerek dışa açılma ve ihracata ağırlık verilmeye başlandı. Türkiye’nin kendi teknolojisini ürettiği bir döneme girildi. Şimdi de yurtiçi yatırım ortamındaki olumsuzluklar ve değişen dünya şartlarının da etkisiyle kendi bilgi ve teknolojisiyle dışarıda üretme dönemi başladı. Artık Türk özel sektörü kabuğuna sığmıyor.
     <br/>
     <br/>
     Eczacıbaşı Holding Yönetim Kurulu Başkanı Bülent Eczacıbaşı, Türk sanayicisinin dışa açılma sebebini, “Diğer ülkelerin kuruluşları gibi Türk sanayi kuruluşları da, maliyeti düşürmek, kaliteyi yükseltmek ya da pazarlama ve satışta daha etkin olmak amacıyla, dünyanın çeşitli yerlerinde yatırımlara girişiyorlar.” sözleriyle özetliyor. Aksiyon’un sorularını cevaplandıran Eczacıbaşı, kendi şirketlerinin de 10 yılı aşkın zamandan beri dünya pazarlarındaki rekabet gücünü artırmak amacıyla çeşitli ülkelerde yatırımlara yöneldiğini belirtiyor. Eczacıbaşı, özellikle Vitra markası ile dünyanın en zor pazarlarından biri olan Avrupa’da isim yaptı.
     <br/>
     <br/>
     Son yıllarda tekstil ve elektronik grubu ile hızlı bir şekilde dışa açılan Zorlu Holding’in Yönetim Kurulu Başkanı Ahmet Zorlu da, hedeflerini daha çok ihracat, hem içeride hem dışarıda büyümek olarak çiziyor. Zorlu, “Grubumuzun son 20 yıldaki ana gündemi büyüme, yüksek üretim hacimlerine ulaşma idi. Ancak bu şekilde uluslararası pazarlarda rekabet edebileceğimizi görmüştük. Vestel’i 10 yıl önce satın aldığımızda 380 bin adet TV üretiyordu. Bu rakamla, dünya ile rekabet etmemiz mümkün değildi. İlk hedefimizi üretim hacmini 1 milyon adede çıkarma olarak koymuştuk, Vestel bugün 12 milyon adetlik TV üretim kapasitesiyle dünyanın 3 büyüğünden biri oldu.” diyor. Zorlu Grubu, şu anda 7 ülkedeki çok sayıda fabrika ile tekstil, elektronik ve beyaz eşyada dünya markası olma yolunda hızla ilerliyor.
     <br/>
     <br/>
     Azerbaycan’ın petrol dışındaki en büyük yatırımcılarından biri olan Abdulbari Güzel ise, Ortadoğu’da faaliyetleri bulunan şirketlerine SSCB’nin dağılmasından sonra yeni bir halka ilave etmek istediklerini ve “Orta Asya’nın penceresi” olarak gördükleri Azerbaycan’ı tercih ettiklerini söylüyor. Bakü’den arkadaşımız Enes Cansever’in sorularını cevaplandıran Güzel, “O tarihlerde Şirketler Grubu ticaretle birlikte yatırım yapacağı ülkeyi de doğru seçmeliydi. Azerbaycan’ın geçmiş olduğu o dönemdeki iktisadi kalkınma yolu, Kafkasya bölgesine getirmiş olduğu istikrar, bunun yanı sıra Azerbaycan’la olan yakınlığımız, bizi kardeş ülkeye yatırım yapmaya sevk etti.” diyor. Güzel, şu anda Azerbaycan üzerinden Rusya’ya da açılma planlarının olduğunu belirtiyor.
     <br/>
     <br/>
     Müstakil Sanayici ve İşadamları Derneği (MÜSİAD) Başkanı Dr. Ömer Bolat, yurtdışına gidişin sebebini içerideki maliyetlere bağlıyor. Bolat, elektrik, akaryakıt, SSK pirimi ve vergideki yüksek maliyetlerin yabancı sermayenin gözünü korkuttuğu gibi yerli yatırımcıyı da dışarıya yönelttiğini vurguluyor. Bolat, “Bir de buna Çin tehlikesini ekleyince girişimcilerimiz yeni arayışlara yönelmektedir. Varlıklarını sürdürebilmek için başvurdukları yöntemlerin başında, yatırımlarını maliyetlerin daha düşük olduğu ülkelere taşımak geliyor.” diyor.
     <br/>
     <br/>
     Küreselleşen dünyada bu konular özellikle yurtiçindeki küçük ve orta boy işletmeler için büyük risk. Ayakta kalabilmeleri için yeni şeyler keşfetmeleri gerekiyor. 1990’lı yıllarda SSCB’nin dağılması ile Orta Asya, Rusya ve Balkanlar’a giden pek çok küçük yatırımcı bugün bulundukları ülkelerde iyi bir konuma geldi. Bu noktaya gelirken hem kendi tecrübelerini bu ülkelere aktararak küçük işletme kültürünün yerleşmesine katkıda bulundular hem de uluslararası tecrübe kazandılar. Bu şirketler, 2005’le birlikte daha da kızışan uluslararası rekabetten çekinmiyor.
     <br/>
     <br/>
     Büyük işletmelerin üretim anlamındaki dışa açılımı ise son yıllarda arttı. Bir anlamda küçük işletmeler büyüklerin önünü açtı, öncü oldu. Artık sadece akraba toplulukların bulunduğu ülkelere değil, Japonya’dan Güney Afrika’ya kadar her yöne açılım var.
     <br/>
     <br/>
     Türkiye’nin lehine mi, aleyhine mi?
     <br/>
     <br/>
     Peki bu açılım Türkiye’nin lehine mi, aleyhine mi? İlk anda “Eyvah yerli yatırımcı kaçıyor.” gibi bir izlenim doğuyor. Ancak giden sermayenin hedeflerine bakıldığında bunun hiç de böyle olmadığı görülüyor. Yerli sermaye, içerideki yatırım ortamından şikayetçi olmakla birlikte, aslında kendisi için en uygun bulduğu ortamlardaki fırsatları değerlendiriyor.
     <br/>
     <br/>
     MÜSİAD Başkanı Bolat, dışarıya yatırım akışının ilk bakışta olumsuz gibi görünse de getirilerinin fazla olacağını düşünüyor. “Yerli sermayenin yurtdışına yönelmesi istihdam açısından hiç de olumlu bir tablo değil. Ancak ekonominin ayakta kalabilmesi için girişimci ve işletmeleri yaşatmamız gerektiği gerçeğini de göz önünde tutmamız lazım.” diyen Bolat, dışa açılmanın Türk yatırımcısına sağlayacağı faydaları üçe ayırıyor: “Öncelikle,  yurtdışına yatırım yapan girişimciler, beraberinde ekibin beyin takımını da götürmekte. Bununla birlikte işçisini de götürenler var. Böylece yurtiçinde olmasa da yurtdışında istihdam gelişecek. Bu durum, salt istihdamdan öte, gelecek için önemli bir yatırım. İkincisi, Türkiye’nin yeni istihdam alanları için yeni yatırımlar yapması lazım. Ancak yapılan her yeni yatırım için gerekli hammadde ve ekipman ithal edildiği için ekonomi büyüse de cari açık riski artıyor. Çünkü ithal edilen madde ve ekipman, katma değeri yüksek markalı ürünlerden oluşuyor. Oysa biz onları fason üretim için kullanıyoruz. Böyle olunca da her hızlı büyüme sonrası cari açık riski ortaya çıkıyor. Bazı yatırımların yurtdışında yapılmasıyla, cari açık riskine girmeden Türkiye’nin oluşacak katma değerden yararlanması söz konusu olabilir. Üçüncü olarak da, Türk sanayicisi ürün ve hizmet kalitesi bakımından dünya standartlarını yakaladığını ispatladı. İhracat pazarında kendisine saygın yer edindi. Ancak henüz marka olamadı. Yabancı ülkelere doğrudan yatırımlar sayesinde marka olma şansı da artmakta. Ayrıca üretilen ürün ve hizmetin tasarımı Türkiye’de veya Türklerce yapılacağı için marka katma değeri Türkiye’ye geri dönecek. İthal ikâmesi döneminde yabancı markaların Türkiye’de marka ve patent lisanslarıyla üretim yapması gibi yeni konjonktürde Türk girişimcisi aynı süreci yurtdışında yaşayacak.”
     <br/>
     <br/>
     “Yerli sermaye kaçıyor” korkusu biraz da giden sermayeye karşılık içeriye fazla yabancı sermaye girişinin olmamasından kaynaklanıyor. Özellikle imalat sanayiine yatırımcı gelmiyor. 2004 yılında imalat için 550 milyon dolarlık yerli sermaye yurtdışına giderken, aynı maksatla Türkiye’ye gelen yabancı sermaye tutarı 272 milyon dolarda kaldı. Bu rakam 2003’te 356 milyona karşılık 338 milyon dolardı. Yani denge yok.
     <br/>
     <br/>
     Dışarıya giden sermaye ekonomimizin hacmine bakınca önemli olmakla birlikte, diğer ekonomilerle kıyaslandığında çok büyük rakam değil. Almanya ve İspanya gibi ülkelerin her yıl ihraç ettiği sermayenin yüzde 10’u civarında. O yüzden esas sorun, gelen doğrudan yatırımların ağırlığını hizmet sektörü oluştururken, giden sermayenin ağırlığını imalat sanayii yatırımlarının teşkil ediyor olması.
     <br/>
     <br/>
     Zorlu, Vestel ile dünya pazarlarını zorluyor
     <br/>
     <br/>
     Ömer Bolat’ın bahsettiği süreç başlamış görünüyor. Pek çok şirket gittikleri ülkeye teknolojisi, birikimi ve markasıyla gidiyor. Pazarda söz sahibi olabilmek ve çevre ülkelere açılabilmek için yatırım yapıyor. Mesela, büyümenin bir gereği olarak hızla dışarı açılan Zorlu Grubu, gittiği ABD, Fransa, Güney Afrika, Rusya, İran, Türkmenistan’a yaptığı yatırımlarla dikkati çekiyor. Grup, ev tekstilinde Fransa ve Güney Afrika’da lider. Vestel ile Rusya’nın elektronik devi olmaya aday. Tekstil şirketleri, Fransa’da yüzde 50, Almanya’da yüzde 5, İngiltere’de yüzde 10, Güney Afrika’da yüzde 40, ABD’de yüzde 3 ve Rusya’da yüzde 10 pazar payına sahip. Taç ve Linens markalarıyla tanınan Bursa’daki Korteks, Avrupa’nın en büyük tekstil üssü olarak adlandırılıyor. Tesisler, 50 olimpiyat stadı büyüklüğünde kapalı alana sahip.
     <br/>
     <br/>
     Zorlu’nun elektronik şirketi Vestel, şu anda 12 milyon adet televizyon üretimiyle Avrupa’nın açık ara en büyük televizyon üreticisi. Vestel’den sonra gelen rakibin üretimi 7 milyon seviyesinde. Rusya’daki fabrikada günde 3 bin televizyon üreten Vestel yok satıyor, tesis mal yetiştiremiyor. 40 milyon dolara mal olan tesis, Vestel’in yurtdışındaki ilk fabrikası. 106 ülkeye ihracat yapan Vestel, 1996’da 60 milyon dolar seviyesinde olan ihracatını 2,1 milyar dolara çıkardı.
     <br/>
     <br/>
     Vestel, şimdi Rusya’da 31 milyon dolarlık yatırımla bir de beyaz eşya fabrikası kurmayı planlıyor. Hedef yılda 500’er bin adet buzdolabı ve çamaşır makinesi üretmek. Fabrika mevcut televizyon fabrikasının hemen yanında inşa edilecek. Vestel’in yeni hedef pazarları Rusya’dan sonra Afrika ve Güney Amerika. Vestel’in bir diğer hedefi de Çin. Bu konudaki araştırmaları sürüyor. Üretim de ihracat da plan dahilinde.
     <br/>
     <br/>
     Araştırma ve geliştirmeye önem veren Zorlu Grubu, teknolojiyi yakından izleyebilmek için Türkiye’nin dışında ABD, İngiltere ve Hong Kong’da Ar-Ge merkezleri oluşturdu.
     <br/>
     <br/>
     Şişecam Topluluğu ise, Gürcistan ve Rusya’dan sonra kendi teknolojisini ve lisansını Bulgaristan’a da taşıyacak. 170 milyon dolara mal olacak Bulgaristan’daki tesislerini bu yıl devreye sokmayı planlıyor. Düz cam ve cam ev eşyası fabrikalarından oluşan tesislerin temelini geçtiğimiz temmuz ayında Başbakan Recep Tayyip Erdoğan atmıştı. Fabrika Bulgaristan’ın en büyük yeşil alan projesi ve Türkler’in yoğun olarak yaşadığı Eskicuma (Targovişte) bölgesinde kuruluyor. 700 kişiye istihdam sağlayacak fabrika, fakir bölge halkı için iş ve umut kaynağı olarak görülüyor.
     <br/>
     <br/>
     Rusya’da cam şişe üretiminde isim yapmış olan Şişecam, Başkortostan Özerk Cumhuriyeti’nin başkenti Ufa’yı Rusya’da yeni büyüme merkezi olarak belirledi. Bu yıl ve gelecek yıl Ufa fabrikası için 60 milyon dolar harcanacak.
     <br/>
     <br/>
     Vitra’nın yeni hedefi Rusya
     <br/>
     <br/>
     Şişecam’ın 1998’de özelleştirme sonucu sahip olduğu Gürcistan’daki şişe fabrikası, sadece Gürcistan’ın değil bölge ülkelerinin de ihtiyacını karşılıyor. Fabrikanın Azerbaycan’daki pazar payı yüzde 30. Rusya’da açılan tesisler de önemli pazar payına sahip. Dünyanın önde gelen üreticileri arasında olan Şişecam Topluluğu’nun dünya cam üretimindeki payı yüzde 1,7’ye ulaştı.
     <br/>
     <br/>
     Eczacıbaşı Topluluğu, İrlanda’da gerçekleştirdiği Vitra’ya ait yatırımlarıyla Avrupa’nın önde gelen markası haline geldi. Vitra, bugün İrlanda’nın tek karo üreticisi konumunda. Buradaki fabrikasından rekabetin en yoğun olduğu İngiltere, Kuzey Amerika ile Orta Avrupa’ya ihracat yapıyor.
     <br/>
     <br/>
     Vitra, pazar payının artması sebebiyle ortaya çıkan kapasite ihtiyacını karşılamak ve modernizasyon maksadıyla kurulan İrlanda’daki yeni tesisini açmaya hazırlanıyor. Bu tesisle birlikte halen 1,1 milyon metrekare olan üretim kapasitesi 1,75 milyon metrekareye çıkacak. Eczacıbaşı Topluluğu, bunun yanında Rusya’nın başkenti Moskova’da da seramik sağlık gereçleri ve karo seramik fabrikası kuracak. Bülent Eczacıbaşı, projede arsa alım aşamasına gelindiğini belirterek, “Yılda 500 bin adet seramik sağlık gereci ve 1,5 milyon metrekare karo seramik tesislerini içeren yatırımın 2006 yılında üretime geçmesini planladık.” diyor.
     <br/>
     <br/>
     Eczacıbaşı’nın açıklamasına göre, topluluk bünyesinde olan İpek Kağıt da, Türk cumhuriyetleri ve Kazakistan’da faaliyetlerini yoğunlaştırma kararı aldı. Bu bölgedeki satışlarda belli bir hacme ulaşıldıktan sonra Kazakistan’da üretim tesisi kurulacak.
     <br/>
     <br/>
     GAMA’nın İrlanda’da inşa ederek elektrik üreteceği doğalgaz santrali devam eden yatırımların en büyüğü. 320 milyon dolara mal olması planlanan santralin iki yıl içinde bitirilerek üretime geçmesi bekleniyor.
     <br/>
     <br/>
     Amerika’da Sabancı, Orta Asya’da Çalık
     <br/>
     <br/>
     Dünya devi DuPont’la ortaklık kuran Sabancı Holding, Türkiye dışında ABD, İngiltere, Almanya, Arjantin, Brezilya, İran ve Mısır gibi ülkelerde de üretime geçti. Genelde yüzde 50-50 olan DuPont-Sabancı ortaklıkları, bu ülkelerde dünyanın önde gelen lastik üreticilerinin ihtiyacı olan naylon iplik ve kord bezi üretiminin yanısıra V kayışları, hortum, balık ağları, naylon iplik ve kord bezinin kullanıldığı diğer sanayi dallarının da ihtiyacını karşılıyor. Almanya’daki fabrika dünyanın ikinci büyük tek kord üreticisi konumuna yükselirken Mısır’daki tesisler, sadece bu ülkenin değil diğer Afrika ülkelerinin de ihtiyacını karşılıyor.
     <br/>
     <br/>
     Çalık Grubu, Türkmenistan’a tekstil ve konfeksiyonda en son teknolojileri götürdü. Tekstil alanındaki atılımlarını Türkiye dışına taşıma kararı alan Çalık Holding, 1993 yılında Türkmenistan’da yatırım yapan ilk yabancı gruplardan biri oldu. Aşkabat’ta faaliyete geçen Türkmenbaşı Jeans, BDT ülkelerindeki tek denim üreticisi konumunda. Türkmenistan’daki yatırımlar Serdar Pamuk Eğrici’nin 1997 yılında açılması ile yeni bir aşamaya ulaştı. Aynı yıl kurulan Türkmenbaşı Tekstil (ev tekstili, örme üst giyim, dokuma giyim üreticisi) ise 2000 yılında faaliyete geçti. Çalık şu anda, Türkmenistan’daki en büyük yabancı sermaye gruplarından biri.
     <br/>
     <br/>
     Azerbaycan’ın yatırımcısı Azersun
     <br/>
     <br/>
     Azerbaycan’daki yatırımlarıyla öne çıkan Azersun Holding, 12 yıldır bu ülkede faaliyet gösteren ve önemli gelişmeler kaydeden bir şirket. Çay paketleme işiyle girdiği ülkede şu anda 3 bin kişiye istihdam sağlayan bir grup haline geldi. Holding, bitkisel yağ, çay, salça ve konserve ile karton ve teneke üretiminde ülkenin en önemli yatırımcısı. Azerbaycan’ın petrol dışında faaliyet gösteren en önemli gruplarından biri. Holding, Dubai merkezli bir şirketle ortaklaşa kuracağı günlük 5 bin ton pancar işleme kapasiteli şeker fabrikasını yakında hayata geçirecek.
     <br/>
     <br/>
     Kombassan Holding’in, Romanya’da aldığı rulman fabrikası, eski Doğu Bloku’nun rulman üretim merkezi olduğu gibi bugün de Avrupa’nın en büyük rulman üretim tesisleri arasında.
     <br/>
     <br/>
     Avrupa’daki performansı ile dikkati çeken tekstil ve konfeksiyon üreticisi Şahinler Holding, Bulgaristan’dan sonra geçtiğimiz yıl Ürdün’de iki fabrika birden açtı. Çin tehdidi karşısında yatırımlarını maliyet avantajı sağlayan ülkelere kaydıran Holding, bu yıl içinde Ürdün’deki fabrikalarına üçüncüsünü ilave edecek. Özbekistan’da da entegre bir tesis projesi var.
     <br/>
     <br/>
     Yaşar Holding, DYO boya markasıyla girdiği Romanya’da 8 yıldır üretim yapıyor. Yakında Rusya, ardından Mısır’da bir tesisi daha devreye sokmayı planlıyor. Bu üç ülkeyi bir sacayağı olarak gördüklerini söyleyen Yaşar Boya ve Kimya Grubu Başkanı Ahmet Yiğitbaş, “Amacımız, DYO’yu topluluk prensipleri içinde dünya markası yapmak. Yurtiçinde liderliğimizi sürdürürken, dünya pazarlarında da bilinen ve aranan marka olmak üzere yolumuza devam ediyoruz.” diyor.
     <br/>
     <br/>
     Çin’e radyatör, Küba’ya soba
     <br/>
     <br/>
     Koç Holding’in Semerkant’ta Özbek ortaklığıyla kurduğu Sam Koç Auto fabrikasında “UzOtoyol” marka midibüs ve kamyonet üretimini devam ettiriyor. Montaj ağırlıklı olarak üretim yapan fabrika, Rusya ve diğer Türk cumhuriyetlerine de ihracat yapıyor.
     <br/>
     <br/>
     Demirdöküm açılımını Çin’den başlattı, orada kendi fabrikasını kendisi kurdu. Tesislerde şu anda yıllık 300 bin adet elektrikli radyatör üretiliyor. Bu sayı yakında 1 milyona çıkarılacak. Hedef, Avrupa’dan Uzakdoğu’ya tüm dünya pazarlarında söz sahibi olmak.
     <br/>
     <br/>
     Arçelik, Romanya’da özelleştirmeden aldığı Arctic’in tesislerini Eskişehir’den götürdüğü teçhizat ve mühendislerle modernize etti. Arctic, buzdolabı pazarındaki yüzde 45 pazar payı ile Romanya’da lider marka. Arçelik, Beko’nun yanı sıra, bünyesine kattığı Blomberg, Elektra Bregenz ve Leisure gibi Avrupalı markalarla da dünyaya satış yapıyor.
     <br/>
     <br/>
     Bölgenin gıda devi olarak tanınan Ülker, aranılan kalitesini ve lezzetini Romanya’daki fabrikasıyla Avrupa’ya taşıyor. Deneme üretimine başlayan fabrika Ülker’in yurtdışındaki ilk fabrikası.
     <br/>
     <br/>
     Spor giyim markası Colins, Rusya ve Ukrayna’da üretim kalitesiyle ve markasıyla bir numara haline geldi.
     <br/>
     <br/>
     Türkiye’nin tek, dünyanın da sayılı fiber optik üreticilerinden olan Hesfibel, Malezya’ya da benzeri bir tesis kurarak yüzde 30 ortak oldu.
     <br/>
     <br/>
     Temizlik, hijyen ve kişisel bakım ürünleri alanında faaliyet gösteren ve Bingo, Test, Molped, Molfix, Has ve Hayat gibi çok sayıda markayı bünyesinde bulunduran Hayat Kimya, Bulgaristan ve Ukrayna yatırımının ardından Cezayir’de kurduğu fabrika ile Afrika kapısını aralıyor. Ukrayna’da ortakları vasıtasıyla üretim yapan şirket, yakın bir gelecekte kendisine ait yeni bir yatırım düşünüyor.
     <br/>
     <br/>
     15 milyar dolarlık yatırım
     <br/>
     <br/>
     Bu yıl Cezayir’de ilaç üretimine geçecek olan Abdi İbrahim İlaç, hemen ardından Rusya ve Sudan’da da bir fabrika düşünüyor.
     <br/>
     <br/>
     Başta Sesli olmak üzere, Uşak firmaları, ulaştıkları en son kalite ile Güney Afrika pazarının hakimi oldular. Bugün Güney Afrika’da 10 Türk battaniye üreticisi ve pazarlamacısı var ve her yıl milyonlarca adet battaniye üretip satıyorlar. Buradan diğer Afrika ülkelerine de açılmış durumdalar. Soba üreticisi Süsler, Küba’ya girmeye hazırlanıyor.
     <br/>
     <br/>
     Bu tür örnekleri çoğaltmak mümkün. Özellikle küçük ölçekli işletmelerin de kendi alanında gösterdikleri binlerce başarı hikâyesi var.
     <br/>
     <br/>
     Hazine Müsteşarlığı’nın en son verilerine göre, bugüne kadar bin 496 Türk şirketinin 79 ülkede yaptığı yatırım tutarı 7 milyar 63 milyon dolara ulaştı. Hazine verilerini esas kabul ettiğimizde, en fazla yatırımın bugün itibariyle 2,2 milyar dolarla Hollanda’da olduğu görülüyor. Ardından 1,6 milyar dolarla Azerbaycan geliyor. 473 milyon dolarla üçüncü sırada Almanya, hemen ardında 435 milyon dolarla Kazakistan var.
     <br/>
     <br/>
     Ancak bu rakamlar gerçek durumu göstermekte yetersiz kalıyor. Çünkü pek çok Türk şirketi bir ülkeye gidebilmek için başta Hollanda olmak üzere sermayenin daha az maliyetle, daha rahat hareket edebildiği ülkeleri tercih ediyor. Hollanda’ya gidişin fazla görünmesinin temelinde de bu var. Üçüncü ülkelerde yatırım yapacak olan Türk şirketlerinin pek çoğu Hollanda’da şirket kurup oradan yatırım yapacağı ülkeye gidiyor. Burada kurulan bir şirket, hem Hollanda merkezli bir şirket olmanın prestijini ve avantajını kullanıyor hem de Hollanda’nın sağladığı vergi avantajından yararlanıyor. Transfer ettiği kârlara daha düşük vergi ödüyor.
     <br/>
     <br/>
     En fazla yatırım Orta Asya’ya
     <br/>
     <br/>
     SSCB’nin dağılmasının ardından yıllarca sağlıklı para transferinin yapılamadığı pek çok ülkede kayıtsız giden sermaye ile yapılan ve bugün önemli büyüklüklere ulaşan yatırımlar var. Ayrıca, şirketlerin büyük bölümünün kazandığı parayı yine faaliyette bulunduğu ülkeye yatırdığı da bir gerçek. Bunun yanında, bazı yatırımcılar, yatırımlarını gittikleri ülkelerde aldıkları dış kredilerle finanse ediyor. Bu sebeple, şu an yurtdışında bulunan Türk şirketlerinin yatırım hacminin resmi rakamların çok üzerinde olduğu ve 15 milyar dolara ulaştığı, bunun da yarıya yakınının üretime dönük yatırımlar olduğu tahmin ediliyor. Bu rakama, Avrupa ülkelerinde vatandaşlık almış gurbetçilerin yaptığı yatırımlar dahil değil.
     <br/>
     <br/>
     Resmi rakamlara göre, Rusya’ya giren Türk sermayesi 156 milyon dolar seviyesinde görülmekle birlikte, sıraladığımız gerekçelerden dolayı, tutarın 2 milyar doları aştığı tahmin ediliyor. Orta Asya ve Balkan ülkelerinde olduğu gibi Rusya’da da, büyük yatırımlar yanında cirosu 1-5 milyon dolar arasında değişen çok sayıda Türk yatırımı mevcut.
     <br/>
     <br/>
     Kazakistan’a giden doğrudan sermaye de kayıtlarda 435 milyon dolar görünüyor; ama bu ülkedeki doğrudan Türk yatırımları bu rakamın çok çok üstünde. Türkiye’nin Kazakistan Büyükelçisi H. Taner Seben’in açıklamalarına göre, rakam 2 milyar dolar civarında.
     <br/>
     <br/>
     Azerbaycan’daki yatırımlar da, 2 milyar dolara yakın bir rakam. Bu ülkede bugüne kadar tescil edilmiş Türk sermayeli şirket sayısı bin 267. Bunların tamamı faal olmasa dahi bine yakın faal işyeri olduğu tahmin ediliyor.
     <br/>
     <br/>
     En fazla yatırım yapılan bir diğer ülke Türkmenistan. Devlet Başkanı Saparmurat Türkmenbaşı’nın açıklamalarına göre, sadece tekstil alanındaki Türk yatırımlarının tutarı 1 milyar doları aştı. Diğer alanlardaki yatırımlarla birlikte toplam yatırımın 2 milyar dolara yakın olduğu tahmin ediliyor.
     <br/>
     <br/>
     Eğitimciler, müteahhitler ve diğerleri
     <br/>
     <br/>
     Romanya’daki yatırımların da 419 milyon dolar olduğu ve faal olmayanlar dahil 8 bin 666 tescilli Türk sermayeli şirket bulunduğu biliniyor. Ülkede dört de Türk işadamı derneği faaliyet gösteriyor.
     <br/>
     <br/>
     Kırgızistan’daki yatırımların da 500 milyon dolara yakın olduğu tahmin ediliyor.
     <br/>
     <br/>
     Dosyamızın konusu yurtdışında üretim yapan sanayiciler olmakla birlikte, özel sektörün dışa açılması üretimle sınırlı değil elbette. Yıllardır dünyanın dört bir yanında eğitim ve öğretim hizmeti veren, Türkiye’yi ve Türkçeyi bilen bir nesil yetiştiren Türk okulları, aslında bu açılımın alt yapısını hazırladı. Bugün gerek üretim, gerekse satış ve pazarlama için olsun başka ülkelere açılan binlerce şirket için bu okullar eşsiz insan kaynağı.
     <br/>
     <br/>
     Bir de 1970’li yıllarda dışa açılmaya başlayan müteahhitler var. Rafineri inşaatından enerji santrallerine kadar hemen her alanda taahhüt işlerine giren yüzlerce müteahhitlik firması, dünya pazarlarını sanayicilerden önce keşfetti. Sektör, bugün anahtar teslimi fabrikalar inşa edecek boyuta ulaştı. Bu sektörün şimdiye kadar gerçekleştirdiği 2 bin 500 dolayındaki projenin ihale bedeli, Devlet Bakanı Kürşat Tüzmen’in açıklamalarına göre, 60 milyar dolar. Sektörün sadece geçen yıl aldığı iş tutarı 5,4 milyar dolar. Bu yılki hedef ise 7 milyar dolar olarak belirlendi.
     <br/>
     <br/>
     Ayrıca oteller, bankalar, GSM operatörleri, alış veriş merkezleri, iş merkezleri, temsilcilikler ve yüzlerce mağaza ve ofis bulunuyor. Yurtdışında imalatı olmamakla birlikte dışarıda dünya markası olma yolunda hızla ilerleyen, mağazalar zinciri kuran tekstilden kuyumculuğa kadar çok sayıda marka var.
     <br/>
     <br/>
     Emek göçünün karakteristiği değişti
     <br/>
     <br/>
     Türk girişimcilerin yurtdışına açılmalarıyla birlikte, Türkiye’den yurtdışına ihraç edilen emeğin ülkelere göre dağılımı ve karakteristiği de değişiklikler arz etmeye başladı. Artık Almanya ve Ortadoğu ülkelerine değil, başta Rusya ve Orta Asya ülkeleri olmak üzere dünyanın dört bir yanına göç var; ABD’den Tacikistan’a, Ukrayna’dan Güney Afrika’ya kadar.
     <br/>
     <br/>
     Önceleri müteahhitlerin yanında işçiler ve mühendisler giderken, yeni dönemde bankacısından elektronik mühendisine, modacısına ve yöneticisine kadar her alanda yetişmiş personel ihracı söz konusu. Artık yetişmiş ustalar, alanında uzman mühendis ve yöneticiler gidiyor yurtdışına. Kritik olmayan konumlarda, fazla vasıf gerektirmeyen işlerde ise yerli personel tercih ediliyor.
     <br/>
     <br/>
     Çalışma ve Sosyal Güvenlik Bakanlığı verilerine göre, Türk şirketleri yurtdışına 2000 yılında 13 bin 645, 2001’de 20 bin 242, 2002’de 26 bin 916 ve 2003 yılında 34 bin 151 işçi götürdü. 2004 yılının ilk 10 aylık döneminde bu sayı 33 bin 46.
     <br/>
     <br/>
     Üretilen bilgi ve teknoloji, dünyanın en zor coğrafyalarında bile tüttürülen bacalar, döndürülen çarklar, dinamik Türk özel sektörünün delili, büyük Türkiye’nin de habercisi. Bir de kangren haline gelmiş sorunları aşabilsek...
     <br/>
     <br/>
     KİM NEREDE, NE ÜRETİYOR?
     <br/>
     <br/>
     1– ABD Zorlu Holding (Ev tekstili), Sabancı Holding (Endüstriyel iplik, Kordbezi, Tek kord).
     <br/>
     <br/>
     2– ALMANYA Sabancı Holding (Polyester elyaf, Tek kord), Yeğin Group (Spekon – Paraşüt ve izolasyon malzemeleri)  Yaşar Holding (Pınar –şarküteri)
     <br/>
     <br/>
     3– ARNAVUTLUK Kürüm Demir Çelik A.Ş (Demir çelik), Ber – Öner (Bakır madeni arama ve çıkarma)
     <br/>
     <br/>
     4– ARJANTİN Sabancı Holding (Endüstriyel iplik, kordbezi), Alara Tarım (Kiraz yetiştiriciliği)
     <br/>
     <br/>
     5– AVUSTRALYA Şahin (Ev tekstili ürünleri)
     <br/>
     <br/>
     6– AZERBAYCAN TPAO (Petrol arama ve üretimi), Pet Holding (Petrol üretimi), Atilla Doğan (Petrol üretimi), Azersun Holding (Bitkisel yağ), Azersun Holding (Çay), Azersun Holding (Karton ve mukavva), Azersun Holding (Salça ve konserve), Azersun Holding (Şeker fabrikası – inşa halinde), Star Şirketler Grubu (Televizyon), Kerpiçsan (Tuğla), Elif (Deri), Bilfa (Boya), Anadolu Grubu (Coca Cola), Güllüoğlu (Baklava ve şekerleme), Elvan Çikolata (Çikolata), Sürkit (Çikolata ve şekerleme), Alprof (Alüminyum doğrama), ENJT 2000 (Alüminyum doğrama), Oruçoğlu (Alüminyum doğrama), Anşat petrol (Petrol ürünleri), Çağdaş Ltd. (Sünger), Beta (Çay)
     <br/>
     <br/>
     7– BOSNA HERSEK Kent Elit (Bisküvi), Altın Company (Meyve suyu), Kvin Maya (Maya)
     <br/>
     <br/>
     8– BREZİLYA Sabancı Holding (Endüstriyel iplik, kordbezi)
     <br/>
     <br/>
     9– BULGARİSTAN Şişecam (Düzcam ve cam ev eşyası – inşa halinde), Süzer Holding (Karton), Aksan Kalıp (Mikroak konnektör üretimi), Faf Metal (Aluminyum ve metal işleme tesisi), Trikom (Tekstil), Cavit Akpınar (Parke), Maser Holding (Yünlü kumaş ve iplik), Hayat Kimya (Deterjan), Akça Holding (Tekstil), Şahinler Holding (Konfeksiyon), Orfi (Odun kömürü), Sars Group (Deterjan), Tefenlili Gıda (Kuru yemiş)
     <br/>
     <br/>
     10– CEZAYİR Abdi İbrahim İlaç (İlaç – bu yıl üretime geçecek), Hayat Kimya (Deterjan), Özak Tekstil (Jeans),
     <br/>
     <br/>
     11– ÇİN Enka Holding (Çelik komponent), Koç Holding (Demirdöküm – Yağlı radyatör), Akman Grubu (Meyve suyu), Dizayn Grup (Boru üretimi – proje aşamasında)
     <br/>
     <br/>
     12– FRANSA Zorlu Holding (Tekstil – 2 fabrika)
     <br/>
     <br/>
     13– GÜNEY AFRİKA Zorlu Holding (Ev tekstili), Sesli Tekstil (Battaniye), Cankurtaran Holding (Elektrikli ev aletleri), Ahlesa Blankets (Battaniye), Uludağ Tekstil (Tekstil)
     <br/>
     <br/>
     14– GÜRCİSTAN Şişecam (Cam şişe), Esen Plastik (Plastik kapı pencere – proje aşamasında)
     <br/>
     <br/>
     15– HOLLANDA Edelstaal Türk Şirketler Grubu (Mutfak malzemeleri)
     <br/>
     <br/>
     16– İNGİLTERE Sabancı Holding (PTA ve PET resin üretimi)
     <br/>
     <br/>
     17– İRAN Zorlu Holding (Ev tekstili), Sabancı Holding (Kordbezi), Norm Civata (Civata)
     <br/>
     <br/>
     18– İRLANDA Eczacıbaşı Holding (Vitra –Karo), GAMA (Elektrik – inşa halinde)
     <br/>
     <br/>
     19– JAPONYA Dondurman (Dondurma ve yoğurt üretimi)
     <br/>
     <br/>
     20– KAZAKİSTAN TPAO (Petrol arama ve üretimi), Turkuaz Şirketler Grubu (Bitkisel yağ – İlaç inşa halinde), Anadolu Grubu (Coca Cola),  Okan Holding (Bisküvi ve makarna), Pakpen (Plastik kapı pencere), Sultan Makarna (Makarna)
     <br/>
     <br/>
     21– KIRGIZİSTAN Anadolu Grubu (Coca Cola), Beta Yatırım (Çay üretimi ve paketleme), Plaskap (İçecek şişesi), Çelebi İnşaat (PVC), Burç Ltd. (Et ürünleri)
     <br/>
     <br/>
     22– KÜBA Doruk Ev Gereçleri (Süsler Soba – proje aşamasında)
     <br/>
     <br/>
     23– LETONYA Totka Grubu (Mobilya ve ahşap panel)
     <br/>
     <br/>
     24– LİTVANYA Profilo Telra (Televizyon tüpü ve camı)
     <br/>
     <br/>
     25– MACARİSTAN Ege Seramik (Fayans)
     <br/>
     <br/>
     26– MAKEDONYA Haznedar Refraker (Ateş tuğlası)
     <br/>
     <br/>
     27– MALEZYA Hesfibel (Fiberoptik kablo)
     <br/>
     <br/>
     28– MISIR Sabancı Holding (Kordbezi), Yaşar Holding (Boya – proje aşamasında)
     <br/>
     <br/>
     29– MOLDOVA Pakmaya (Maya), Yeşim Tekstil (Tekstil ve konfeksiyon), Infinity SRL (İç çamaşırı), Nefis Bisküvi (Bisküvi), Tokuşor (Ayakkabı)
     <br/>
     <br/>
     30– ÖZBEKİSTAN Bursel Holding (Tekstil ve konfeksiyon – 12 fabrika), Kasansay – Tekmen (yünlü iplik, kumaş ve battaniye), Tekfen İnşaat (İplik), Asnam Tekstil (İplik), Koç Holding (Küçük otobüs ve kamyon), Demir Holding (Şişe suyu, süt ve meyve suyu), Beta Algoritm (Çay), Alkım Tekstil (Çocuk konfeksiyon), Akça Holding (Tekstil – proje aşamasında), Şahinler Holding (Entegre tesis – proje aşamasında)
     <br/>
     <br/>
     31– PAKİSTAN Seka (Banknot kağıdı üretimi – yüzde 10 hissedar), Panel Tekstil (Tekstil)
     <br/>
     <br/>
     32– POLONYA Yeğin Group (Paraşüt ve üniforma)
     <br/>
     <br/>
     33– ROMANYA Kombassan (Rulman, plastik doğrama), Erdemir (Sac), Koç Holding (Arctic marka beyaz eşya), Pak Holding (Maya), Hayat Holding (Ağaç sanayii), Yılsan AŞ (Gübre), Altınmaya AŞ (Maya), Yaşar Holding (DYO–Boya), Malvina (Plastik eşya ve poşet), Ülker Grubu (Bisküvi), Biat Holding (Alüminyum doğrama, hazır beton), Bifa (Bisküvi ve çikolata çeşitleri), Beyler Decor (Çelik kapı ve mobilya), Short Tekstil (Tekstil), Ella Mon SA (Sabun)
     <br/>
     <br/>
     34– RUSYA Şişecam (Şişe üretim fabrikası), Netaş (Telefon santralleri fabrikası), Zorlu Holding (Televizyon), Zorlu Holding (Beyaz eşya – inşa halinde), Eroğlu Grubu (Collins – Spor giyim), Eczacıbaşı Holding (Seramik sağlık gereçleri ve karo –inşa halinde), Yaşar Holding (Boya – inşaat devam ediyor), Şişecam (Cam ambalaj, Başkortostan - İnşa halinde)
     <br/>
     <br/>
     35– SUDAN Sur (Askeri giyim)
     <br/>
     <br/>
     36– SURİYE Zinko Metal (Galvanizli demir kaplama), Akrililik Tekstil (İplik)
     <br/>
     <br/>
     37– TUNUS Yeğin Group (Paraşüt ve askeri giyim)
     <br/>
     <br/>
     38– TÜRKMENİSTAN Çalık Holding (Demin, iplik, ev tekstili, örme üst giyim), Zorlu ve Norsel ortaklığı (İplik), Kölük Holding (Pamuk ipliği ve polyester pamuk – 3 fabrika), Aknur (Temizlik maddeleri), Anadolu Grubu (Coca Cola)
     <br/>
     <br/>
     39– UKRAYNA Evyap (Sabun ve kozmetik ürünleri), Hayat Kimya (Deterjan), Beta Teknik (Ped ve hijyenik ürünler), Eroğlu Grubu (Collins – Spor giyim), Ata (Kesme şeker), Vita (Bisküvi ve şekerleme), Lord Food (Bisküvi)
     <br/>
     <br/>
     40– ÜRDÜN Şahinler Holding (Kadın konfeksiyon, pantolon ve örgü)
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19533), [web.archive.org (arşiv bağlantısı)](http://web.archive.org/web/20060127000930/http://www.aksiyon.com.tr:80/detay.php?id=19533)
