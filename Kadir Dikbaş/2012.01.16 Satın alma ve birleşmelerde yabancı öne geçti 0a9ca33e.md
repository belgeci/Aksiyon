# Satın alma ve birleşmelerde yabancı öne geçti

*Kadir Dikbaş 2012.01.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen yılki birleşme ve satın alma işlemleri 2010 yılının gerisinde kalarak 14 milyar dolar civarında gerçekleşmekle birlikte, 264 işlem adediyle rekor kırıldı. Bu işlemlerden 149’unun değeri açıklanırken 115’ininki açıklanmadı.
  </font>
 </div>
 <div id="newsText">
  <font class="detail-text">
   <p>
    Uluslararası denetim, vergi, kurumsal finansman ve danışmanlık şirketi Ernst &amp; Young’ın Kurumsal Finansman Bölümü, “Birleşme ve Satın Alma İşlemleri 2011 Raporu”nu açıkladı. Rapora göre, 2011 yılında değeri açıklanan birleşme ve satın alma işlemlerinde 14 milyar dolar civarında işlem hacmi gerçekleşti. Şirket, 2012 yılındaki rakamın da, planlanan özelleştirmelerin gerçekleşmesi ve küçük ve orta ölçekli özel sektör işlemlerinde beklenen artışla birlikte 20 milyar doları bulacağını tahmin ediyor.
   </p>
   <p>
    2010 ve 2009 yıllarında toplam işlem hacminin yaklaşık yüzde 40’ını gerçekleştiren yabancı yatırımcılar, 2011 yılında toplam işlem hacminin yüzde 56’sını gerçekleştirerek son iki yıldır yerli yatırımcı ağırlıklı olarak devam eden eğilimi değiştirdi. İşlem adedinde yine yerli yatırımcının gerisinde kalan yabancı yatırımcı, buna rağmen 119 işlem ile son 5 yılın rekorunu kırdı.
   </p>
   <p>
    2010 yılında zirve yapan Türk yatırımcılar ise 2011 yılında hem işlem adedi hem de işlem hacmi olarak 2010 yılının gerisinde kaldı. 2010 yılında 16,5 milyar dolar tutarında işleme imza atan yerli yatırımcı, 2011 yılında bu tutarın yaklaşık üçte biri kadar (5,1 milyar dolar) işlem gerçekleştirdi.
   </p>
   <p>
    <img alt="" src="http://web.archive.org/web/20130102050025im_/http://medya.aksiyon.com.tr/aksiyon/2012/01/16/eko-1.png"/>
   </p>
   <p>
    Rapora göre, yabancıların dâhil olduğu işlemlerde AB ülkelerinin ağırlığı sürmekle birlikte işlem sayısı ile ABD (18) ve İngiltere (13) başı çekiyor. Bu ülkeleri, Almanya (10), Çin-Hong Kong (8), İtalya (7) ile Fransa (7) izliyor. İşlem hacmi bazında ise İngiltere (2,410 milyon dolar) ve Malezya’yı (1,260 milyon dolar) ABD (654 milyon dolar), Rusya (510 milyon dolar) ve İtalya (337 milyon dolar) takip ediyor.
   </p>
   <p>
    2011 yılındaki en büyük satış işlemi, Mey İçki’nin 2,1 milyar dolara İngiliz Diageo’ya devri oldu. Onu, Acıbadem Sağlık Grubu’nun yüzde 75’lik hissesinin 1,26 milyar dolara Malezyalı Integrated Healthcare Holdings, Khazanah Nasional Berhad’a satışı izledi.
   </p>
   <p>
    Ernst &amp; Young Kurumsal Finansman Bölümü Başkanı Müşfik Cantekinler’e göre, Türkiye’nin dünyada en hızlı büyüyen ülkelerden biri olmasıyla birlikte yabancı yatırımcının iştahı daha da arttı ve bu da birleşme ve satın alma işlemlerinde yabancı alımlarının artmasını sağladı. 2011 yılında dikkati çeken bir nokta da, işlemlerin küçük ve orta boy işletmelerde yoğunlaşması. Bu sebepten dolayıdır ki işlem hacmi 2010’a göre daha düşük olmakla birlikte işlem sayısı daha da yüksek oldu. Cantekinler, KOBİ’lere olan ilginin 2012 yılında da süreceğini söylüyor.
   </p>
   <p>
   </p>
   <hr/>
   <h3>
    <span>
     Yıllar sonra Avrupa fiyatından Rus gazı
    </span>
   </h3>
   <p>
    Türkiye’nin Rusya’dan ithal ettiği doğalgazın fiyatının indirilmesiyle ilgili olarak, Enerji Bakanı Taner Yıldız şöyle bir açıklama yaptı: “Şimdiye kadar bizim hükümetimizden önce yapılan anlaşmaların orasını burasını düzenlemekle meşgul olduk. Bu indirim bizi Avrupa fiyatlarıyla aynı noktaya getiren bir indirim. Bizden önceki kontratlar gazı Avrupa fiyatlarından daha yükseğe almamıza neden oluyordu. Bu indirimler önemli anlaşmaları kapsayan ve 2025 yılına kadar geçerli olan bir anlaşma.”
   </p>
   <p>
    Bakan Yıldız’ın “orasını burasını düzeltmekle meşgul olduk” dediği anlaşmaların hesabını soracak bir merci yok mudur? Hem memleketi Rus doğalgazına bağımlı hâle getireceksiniz hem de milleti milyarlarca dolar zarara uğratan anlaşmalara imza atacaksınız. Sorumluların en azından çıkıp bir açıklama yapması gerekmez mi?
   </p>
   <p>
   </p>
   <hr/>
   <h3>
    <span>
     Sanayi üretiminde yumuşak iniş
    </span>
   </h3>
   <p>
    Merkez Bankası, ekim ayında uygulamaya koyduğu sıkılaştırıcı para politikasının sonuçlarını almaya başladı. Açıklanan verilerden, hızlı büyümenin ardından yumuşak bir inişin başladığı anlaşılıyor.
   </p>
   <p>
    Ekonomik büyümenin öncü göstergelerinden olan sanayi üretim endeksinde de bunun işaretleri görülüyor. Kasım ayına ilişkin sanayi üretim endeksi verilerini açıklayan Türkiye İstatistik Kurumu (TÜİK), sanayi üretiminin yıllık bazda yüzde 8,4 arttığını duyurdu.  Arındırılmamış rakamlara göre, bir yıl öncesinin (2010) kasım ayı ile kıyaslandığında yüzde 8,4’lük üretim artışı görülmekle birlikte, ekim ayına göre yüzde 8,6’lık düşüş söz konusu. Takvim etkisinden arındırılmış rakam ise yüzde 5,2 seviyesinde.  Mevsim ve takvim etkisinden arındırılmış, (ekim ayına göre) aylık değişimse yüzde -2,5. Bu oran, en önemli alt kalem olan imalat sanayiinde ise yüzde -3,1.  Endeks değerlerine baktığımızda da, “2005=100” olan sanayi üretim endeksinin kasım ayında 126,7’ye ulaştığı görülüyor. Endeksin, 2005’ten bu yana gördüğü en yüksek değerse, bir ay öncesine, yani ekim ayına ait olan 138,6’lık değer.
   </p>
   <p>
    <img alt="" height="148" src="http://web.archive.org/web/20130102050025im_/http://medya.aksiyon.com.tr/aksiyon/2012/01/16/eko-2.png"/>
   </p>
   <p>
    Veriler, yavaş da olsa üretimde ivme kaybının yaşandığını gösteriyor. Mevsim ve takvim etkisinden arındırılmış yüzde 2,5’lik daralma, ilk bakışta ekimdeki yüzde 4,2’lik rekor üretim artışının sonrasında normalmiş gibi görünüyor. Fakat sanayi üretimi dışındaki veriler de dikkate alındığında, bu gerilemede Merkez Bankası’nın ekim ayında uygulamaya koyduğu sıkılaştırıcı para politikasının rolünün olduğu anlaşılıyor.
   </p>
   <hr/>
   <p>
   </p>
   <h3>
    <span>
     Cari açık hız kesti
    </span>
   </h3>
   <p>
    Kasım ayı cari işlemler açığı, beklentiler doğrultusunda gerçekleşirken, alınan tedbirlerin etkili olduğu, açıktaki artışın hız kestiği görüldü. 2011 yılı Kasım ayında son 13 ayın en düşük seviyesine gerileyerek 5 milyar 188 milyon dolar seviyesinde gerçekleşen açık, Ocak-Kasım döneminde, bir önceki yılın aynı dönemine göre yüzde 77,7 oranında artarak 70 milyar 241 milyon dolara ulaştı. Merkez Bankası’nca açıklanan 2011 Ocak-Kasım dönemi ödemeler dengesi verilerine göre, cari açık 2011’in 11 aylık döneminde 2010 yılının aynı dönemine göre 30 milyar 719 milyon dolar artış gösterdi. Kasım ayı itibariyle son bir yıllık cari işlemler açığı da 77,82 milyar dolar oldu.
   </p>
   <hr/>
   <h3>
    <span>
     Lüks aşkı kriz dinlemedi
    </span>
   </h3>
   <p>
    Lüks otomobil satışlarını ne ÖTV artışı ne de Avrupa’daki kriz etkiledi. Otomotiv Distribütörleri Derneği (ODD) verilerine göre, 17 lüks otomobil markasının Türkiye’deki toplam satışı (hafif ticari Mercedes’ler dâhil) adet olarak, 2008 yılında 24 bin 567 adet iken, 2009’da 29 bin 859’a, 2010 yılında 44 bin 167’ye ve geçen yıl da 53 bin 870’e yükseldi. 2011 yılı satışlarındaki artış yüzde 22. Bu oran, ortalama araç satışlarının da üstünde bir rakam. 2011 yılında yerli otomobil satışlarında yüzde 15, ithal otomobil satışlarında yüzde 17 artış yaşandı. Türkiye geneli toplam otomobil ve hafif ticari araç satışındaki artış ise sadece yüzde 13,6. Bu rakamlar da gösteriyor ki 2011’deki olumsuzluklardan en az etkilenen, lüks araç alma gücünü sahip kesim olmuş.
   </p>
   <hr/>
   <p>
    <img alt="" height="1299" src="http://web.archive.org/web/20130102050025im_/http://medya.aksiyon.com.tr/aksiyon/2012/01/16/eko-nabiz.png"/>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31605-284-satin-alma-ve-birlesmelerde-yabanci-one-gecti.html), [web.archive.org (arşiv bağlantısı)](http://web.archive.org/web/20130102050025/http://www.aksiyon.com.tr:80/aksiyon/haber-31605-284-satin-alma-ve-birlesmelerde-yabanci-one-gecti.html)
