# Özel sektör, dış borçta devletle yarışıyor

*Kadir Dikbaş 2006.02.27*

<div>
 <p>
  <font>
   İçerideki yüksek faiz oranları sebebiyle düşük maliyetli dış borçlanmaya yönelen özel sektör, geçtiğimiz yıl net olarak 19 milyar dolar getirdi. Bankalar ve banka dışı özel kesimin borçları son iki yıldaki artışlarla devletinkine yaklaştı. 165 milyar dolarlık dış borcun yüzde 46’sı özel sektöre ait.
   <br/>
   <br/>
   Düşük kur ve düşük enflasyonun yanında yüksek seyreden faiz oranları, pek çok şirketi dış borçlanmaya sevk ediyor. Son iki yıl içindeki borçlanma rekor seviyelere ulaştı. Bankacılık ve bankacılık dışı özel sektörün geçen yıl yurtdışından aldığı kredi tutarı 19 milyar doları geçti.
   <br>
    <br>
     Sağlanan ekonomik istikrar, Avrupa Birliği rüzgarı ve ekonomideki olumlu göstergeler, Türkiye'ye sermaye girişini hızlandırdı. Kredimiz yükseldiği için dışarıdan borçlanmak daha ucuz ve kolay hale geldi. Ülke döviz bolluğu yaşıyor. "Sıcak para" denilen portföy yatırımları ve doğrudan yabancı sermaye girişinin yanı sıra özel sektörün yurtdışından sağladığı kredilerde de rekor yaşanıyor.
     <br>
      <br>
       Merkez Bankası'nın izlediği politika sonucunda ortaya çıkan "düşük enflasyon ve kur - yüksek faiz", yabancı sermaye girişini devam ettirmekle birlikte şirketlerin içerinden borçlanma imkanlarını da sınırlıyor. Bütün bu şartlar altında özel sektör üretim, yatırım ve diğer faaliyetlerinin finansmanı için daha ucuz olan dış kaynaklara müracaat ediyor.
       <br>
        <br>
         Bir yılda 19 milyar dolar getirdiler
         <br/>
         <br/>
         Kamuoyunun yakından tanıdığı pek çok banka ve reel sektör şirketinin aldığı yüz milyonlarla ifade edilen dolar kredileri sıradan birer haber haline geldi. Bu kredileri alanlar, genelde uluslararası kredibilitesi yüksek, kurumsallaşmış ve dünya piyasalarında aktif olan büyük ölçekli şirketler. Kredilerin çoğunluğu  da Türkiye'de faaliyet gösteren yabancı bankalar vasıtasıyla alınıyor. Küçük ölçekli işletmeler ise finansman konusunda daha maliyetli olan yerli kaynaklara müracaat etmek durumunda.
         <br/>
         <br/>
         Pek çok banka da, dışarıdan düşük maliyetle temin ettiği kredileri içeride daha yüksek faizle devlete ve özel sektöre pazarlıyor. Bu sebepten dolayıdır ki, bankacılık sektörü 2005 yılında altın yılını yaşadı. Bazı bankalar bir milyar dolar civarında açıkladıkları kâr rakamlarıyla rekora imza attı.
         <br/>
         <br/>
         2001 kriziyle birlikte bankacılık dışı özel sektörün dış borç imkanları iyice daralmış, maliyeti de yükselmişti. Son üç yılda esen olumlu hava ile birlikte bu kesim ciddi bir borçlanma sürecine girdi. 2002 yılı dahil olmak üzere bugüne kadar kullanılan net kredi tutarı 16,5 milyar doları buldu. Bu rakam, aynı dönemde bankacılık kesiminin kullandığı kredilerle 32 milyar doları geçiyor. En büyük sıçrama 2005 yılında gerçekleşti. Bankacılık sektörünün yurtdışından kullandığı net kredi tutarı 2004'e oranla yüzde 59,7 artarak 9 milyar 116 milyon dolar olurken, diğer sektörlerin kullandığı net kredi yüzde 98,7 yükselerek 10 milyar 80 milyon dolara ulaştı.
         <br/>
         <br/>
         Özel kesimde cereyan eden bu duruma karşılık kamu kesimi net ödeyici pozisyonundaydı. Merkez Bankası, IMF kredileriyle ilgili olarak 2 milyar 881 milyon dolar  geri ödemede bulunurken, diğer kamu kesimi (Genel Hükümet) 2,4 milyar dolarlık kullanım ve 4,9 milyar dolarlık ödeme gerçekleştirerek 2,5 milyar dolarlık net ödemede bulundu. Genel Hükümet'in yurtdışı piyasadan ve diğer uluslararası kuruluşlardan temin ettiği uzun vadeli kredi tutarı da 1,1 milyar dolar olurken, 3,3 milyar dolar da geri ödeme gerçekleştirdi.
         <br/>
         <br/>
         İyi bir bütçe performansı sergileyen devlet, iki yıldır net dış borç ödeyicisi iken, özel sektör ise net borçlanan durumunda.
         <br/>
         <br/>
         Dış borçlardaki artış, özel sektörün faiz giderlerinin de artması anlamına geliyor. Bu borçlanmalar karşısında her yıl milyarlarca dolarlık para yurtdışına akıyor. Alınan borcun borçluya yarar sağlaması, ancak alınan borcun iyi işletilerek maliyetinden daha yüksek kazanç elde edilmesi ve kur seviyesi çok yukarıya çıkmadan borcun kapatılması ile mümkün. Aksi durumlarda istenmeyen durumlarla karşılaşmak mümkün.
         <br/>
         <br/>
         Borcun yarısı özel sektörün
         <br/>
         <br/>
         Kredi kullanımındaki artış, özel kesimin dış borç stokunu  her geçen gün büyütüyor. Henüz 2005 sonuçları açıklanmadı ama yılın ilk üç çeyreğindeki veriler, özel kesim dış borçlarının kamu kesimininkine yaklaştığını gösteriyor. En son açıklanan dış borç verilerine göre, 2005 eylül ayı itibariyle 165,3 milyar dolar olan toplam dış borç stokunun 46,2 milyar doları özel sektörün orta ve uzun vadeli dış borcu. Bu borcun yüzde 29,2'si finansal kesime (özel bankalar ve özel bankacılık dışı mali kuruluşlar) ait. Geri kalanı diğer sektörlerin.
         <br/>
         <br/>
         Kısa vadeli borçlarınsa neredeyse tamamı özel sektörün. Rakam 30 milyar dolar civarında. Toplam olarak baktığımızda özel kesimin yurtdışına olan borcu, 5 ay önceki duruma göre, 75 milyar dolar civarında. Bu rakamlarla  özel sektör devletin dış borç stokuna yaklaşmış bulunuyor. Eğer Merkez Bankası'nın 16,3 milyar dolarlık borcunu kamu kesiminin dışında sayacak olursak özel kesimin borçlanmada devleti geçtiğini söyleyebiliriz.
         <br/>
         <br/>
         Bu borçlanmanın olumlu yanı, ucuz maliyetli kredilerle özel sektör yatırımlarında patlama yaşanmış olması. İstatistikler ve anketler, özel sektör yatırım harcamalarının    2004’te yüzde 45 arttığını gösteriyor. Bu eğiliminin, yavaşlayarak da olsa 2005'te de devam ettiği görülüyor.
         <br/>
         <br/>
         Yerli sermaye birikiminin yetersiz ve pahalı olduğu bir dönemde dış finansman, işletmeler açısından iyi bir alternatif gibi görülüyor fakat, borca giren şirketler kur riskini de üstlenmiş bulunuyor. Borçların vadesi uzamakta olsa bile bu risk, üzerinde durulması gereken bir konu.
         <br/>
         <br/>
         Açıklanan veriler, sağlanan dış kredilerin yatırımlara yöneldiğini göstermekle birlikte, istihdamda yeterince artış olmaması, ara malı ithalatının patlaması soru işaretlerini artırıyor; alınan dış kredilerin ne işe yaradığı tartışmasını gündeme taşıyor. Dış ticret ve cari işlemler açığının finansmanında şu an için sorun görülmüyor. Yabancı sermaye geliyor, Türk şirketleri milyar dolarları Türkiye'ye rahatça getirebiliyor. Ancak ekonominin yabancı sermaye ile finansmanı nereye kadar devam edebilir? Unutulmamalı ki, sağlıklı bir büyüme, istihdam ve zenginlik için esas olan üretim ve ihracat.
         <br/>
         <br/>
         YILLARA GÖRE KULLANILAN NET YURTDIŞI KREDİLER (milyon $)
         <br/>
         <br/>
         Yıl	Bankalar	Diğer sektörler
         <br/>
         <br/>
         1993	3.975		1.874
         <br/>
         1994	-6.883		1.182
         <br/>
         1995	1.074		877
         <br/>
         1996	1.815		1.324
         <br/>
         1997	2.384		3.938
         <br/>
         1998	892		4.502
         <br/>
         1999	2.187		2.284
         <br/>
         2000	4.378		5.025
         <br/>
         2001	-8.076		438
         <br/>
         2002	-1.028		371
         <br/>
         2003	1.975		1.022
         <br/>
         2004	5.708		5.072
         <br/>
         2005	9.116		10.080
         <br/>
         <br/>
         Kaynak: Veriler, TCMB Ödemeler Dengesi istatistiklerinden alınmıştır.
         <br/>
         <br/>
         <br/>
         ORTA VE UZUN VADELİ DIŞ BORÇLAR (milyon $)
         <br/>
         <br/>
         Toplam kamu    **	Özel
         <br/>
         <br/>
         2000	61.098		29.153
         <br/>
         2001	69.752		27.488
         <br/>
         2002	84.031		29.965
         <br/>
         2003	91.111		31.709
         <br/>
         2004	91.924		38.183
         <br/>
         2005*	82.083		46.239
         <br/>
         <br/>
         * Eylül ayı itibariyle ** Merkez Bankası' borçları dahil
         <br/>
         Kaynak: Hazine Müsteşarlığı
         <br/>
         <br/>
         <br/>
         KISA VADELİ DIŞ BORÇLAR* (milyar $)
         <br/>
         <br/>
         Merkez Bankası		2,9
         <br/>
         Ticari bankalar		16,7
         <br/>
         Diğer sektörler		17,4
         <br/>
         Toplam			36,9
         <br/>
         <br/>
         * Eylül 2005 itibariyle
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 775 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=23451), [web.archive.org (arşiv bağlantısı)](http://web.archive.org/web/20060422145325/http://www.aksiyon.com.tr:80/yazdir.php?id=23451)
