# 'Likidite' baharının sonu

*Kadir Dikbaş 2008.01.28*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Dünya finans piyasaları geçtiğimiz hafta, tabir yerindeyse ipten döndü. Çin’den Arjantin’e kadar çöküş yaşayan borsalar, ABD Merkez Bankası’nın faiz indirim kararı ve arkasından gelen açıklamalarla sakinleşebildi. Yaşananlar, dünyada esmekte olan ‘likitide baharı’nın sona erdiğinin habercisi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080603024048im_/http://www.aksiyon.com.tr/resim/686/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080603024048/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080603024048/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080603024048oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080603024048oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Dünya piyasaları ve ekonomileri, son birkaç yıldır “likidite bolluğunun” verdiği olumlu hava ile ciddi yükselişler kaydetti. Bazı ekonomiler rekor seviyede büyüdü, bazı borsalar aşırı yükseldi, şiştikçe şişti. Ama artık ucuz kredi ve hızlı büyüme dönemi yavaş yavaş sona eriyor. Dünya piyasaları, son iki yıl içinde önemli üç dalgalanmayla sarsıldı. Birincisi Mayıs 2006, ikincisi Ağustos 2007 ve sonuncusu Ocak 2008. İlki gelişmekte olan piyasalardan çekilen sıcak para sebebiyle, diğer ikisi de ABD kaynaklı tutsat (mortgage) kredilerindeki sorun sebebiyle yaşandı.
   <br>
    <br>
     Kredi piyasasında ölçünün kaçtığı, 2007 Ağustos ayında ABD uzun vadeli konut piyasasında patlak veren krizle ortaya çıkmıştı. Ve bu kriz, gittikçe dünya sorunu hâline geldi. Riskli konut kredileri, pek çok Amerikan finans kuruluşunun ve Batılı dev şirketlerin rekor seviyede zarar açıklamasına sebep oldu. Merrill Lynch, Citigrup, UBS, Morgan Stanley ve HSBC başta gelenler. En ağır darbeyi yiyense Merrill Lynch. Geçen yılki zararı 22 milyar doları buldu.
     <br>
      <br/>
      Açıklanan her zarar, küçük çaplı da olsa New York’tan Hong Kong’a bütün dünya borsalarında yankısını bulmaya başladı. Bazı banka ve finans kuruluşlarının zararları sadece ABD’yi değil diğer ekonomileri de endişelendiriyordu. Ocak ayının ikinci haftasında ABD hükümeti 145 milyar dolarlık teşvik paketi hazırladığını açıkladı; ancak piyasalar bu tedbiri yeterli görmedi. Panik havası o andan itibaren güçlenmeye başladı. Hemen arkasından Çin’den gelen bir haber, Asya’yı etkisi altına aldı. Çin’in en büyük döviz kredisi veren bankası olan Bank of China’nın, ABD’deki riskli konut kredileriyle bağlantılı menkul kıymet yatırımlarından dolayı, 2007’nin son çeyreğinde büyük zarar açıklayacağı belirtiliyordu.
      <br/>
      <br/>
      Oysa bugüne kadar, Çin’in bu sorundan etkilenmeyeceği konuşuluyordu. Bu haber önceki gelişmelerle birleşti ve 21 Ocak günü Asya borsaları karıştı, yoğun satışlar başladı. Çok kazandıran borsalar olarak bilinen bu borsalar ciddi bir sarsıntı yaşadı. Dalga aynı gün Avrupa’yı da vurdu. Kıta genelinde görülen yüksek oranlı düşüşler alışılmamış bir durumdu.
      <br/>
      <br/>
      PİYASALARA FED FRENİ
      <br/>
      <br/>
      Panik giderek büyüyordu. ABD piyasaları resmî tatil dolayısıyla o kritik günü atlattı. Fakat ikinci gün Dow Jones endeksi sert bir düşüşle açıldı. Bu aşamada devreye giren Amerikan Merkez Bankası (FED) şok bir karar aldı, faiz oranlarında 0,75 puanlık indirime giderek 3,5’e düşürdü. Aslında FED, faiz konusundaki kararını bir hafta sonra yapacağı toplantıda verecekti; fakat piyasalarda görülen panik üzerine toplantıyı öne çekti.
      <br/>
      <br/>
      Banka, 1982’den bu yana 0,75 puanlık faiz indirimi yapmıyordu. 26 yıl sonraki bu şok karar da olayın vahametini gösteriyordu. Dow Jones, FED’in faiz indirimi kararıyla sakinleşti ama günü yine de yüzde 1,06 kayıpla kapattı. Bu karar da ilk anda piyasaların ateşini düşürmeye yetmemişti. Arkasından gelen ek tedbirlerin artırılacağına dönük açıklamalar ve bu yöndeki beklentilerin güçlenmesi ortalığın yatışmasını sağladı. Özellikle, Amerikan hükümetinin bir hafta önce açıkladığı 145 milyar dolarlık teşvik paketinin genişletilebileceği sinyali vermesi etkili oldu. Avrupa ve Asya borsaları bu gelişmelerin ardından toparlandı, kayıplarını telafi etmeye başladı. Durgunluk endişeleriyle dip yapan borsalar, bir anda tersine döndü. Sanki bütün sorunlar hallolmuşçasına yukarı doğru tırmanmaya başladı grafikler. Durgunluk endişesiyle gerilemeye başlayan ve 90 doların altına inen petrol fiyatları da yeniden 90 dolar seviyelerine geldi. Türkiye’de de İMKB’de üç gün süren ve hisseleri borsada işlem gören şirketlerin piyasa değerini 37,8 milyar dolar eriten düşüş seyri sona erdi. Endesk perşembe ve cuma günü toparlandı. İlk gün yükselişe geçen döviz kuru geri döndü. Yine de borsadaki haftalık kayıp yüzde 6,49.
      <br/>
      <br/>
      Sarsıntının kaynağı, geçtiğimiz Ağustos’ta su yüzüne çıkan ABD’deki tutsat (mortgage) kredilerindeki batıklar ve bu sebeple güçlenen durgunluk beklentileri. ABD Merkez Bankası eski Başkanı Alan Greenspan, olaydan üç ay kadar önce yaptığı bir açıklamada, “Dünya ekonomisinin kaderi ABD’de emlak ve konut fiyatlarındaki gelişmelere bağlı” diyordu. Küreselleşen para piyasaları ve ekonomik düzen içinde, dünyanın en büyük ekonomisinde ortaya çıkan sorunlardan etkilenmemek mümkün değil.
      <br/>
      <br/>
      Kredi batıklarının sebebi, temelde bankacılık sektörünün fena hâlde açılmış olması. Bugün çok sayıda kredi borçlusunun bu borçları ödememe riski söz konusu. Ama sorunun ne kadar derinlerde olduğu hâlâ bilinmiyor. Hatırlanacağı gibi 1998’de yaşanan Asya krizindeki en önemli etken de, bilhassa yabancı banka ve finans kuruluşlarının ölçüyü kaçırıp önüne gelene kredi vermesiydi. Tarz itibariyle, bugünkü durumdan çok da farklı değildi.
      <br/>
      <br/>
      O dönemde bankalar, kredi verirken risk değerlendirmesinde gerekli analizleri yapmamak, objektif kriterleri uygulamamakla suçlandı. Bunun yanında kısa vadeli kredilere yönelen özel sektör de, talep tahminlerini doğru yapamadı. Bazı sektörlerde aşırı kapasite artışları meydana geldi. Yeni yatırımlarla birlikte artan üretimin ihracata yönlendirilmesinde sıkıntılar yaşandı. Çin faktörü pek çok pazarı tıkamaya başladı. Satış olmayınca borçların geri ödemesi imkânsız hâle geldi. Cari açık sorunu patladı. Sonuçta hüsran, iflaslar ve milyonlarca işsiz... Uluslararası Çalışma Teşkilatı’nın (ILO) sonradan yaptığı tespitlere göre o dalgada 24 milyon kişi işsiz kaldı, binlerce işyeri kapandı ya da el değiştirdi.
      <br/>
      <br/>
      ‘YAVAŞLAMA KAÇINILMAZ’
      <br/>
      <br/>
      Şu an bölgesel ya da bütün dünyayı etkisi altına alacak ekonomik krizden söz etmek doğru değil; ancak küresel büyümede yavaşlamanın olacağına kesin gözüyle bakılıyor artık. FED’in faiz indirim kararını “uygun ve faydalı” bulan IMF Dış İlişkiler Direktörü Mesud Ahmed, şu açıklamayı yapıyor: “Finans piyasalarında istikrarın yeniden sağlanması süreci, karmaşık olacak ve zaman alacak. Dolayısıyla, küresel büyümenin 2008’de önemli ölçüde yavaşlaması, daha şimdiden kaçınılmaz görünüyor ve olumsuz riskler hâlâ mevcut.”
      <br/>
      <br/>
      Durgunluğun bazı sektörlerde kepenk kapatmaya kadar gideceği açık, işsizlik hakeza. Uluslararası Para Fonu, “Dünya ekonomik büyümesinde yavaşlama kaçınılmaz.” diyor. ILO dünya genelinde 5 milyon kişinin işsiz kalacağı uyarısında bulunuyor. ABD’nin dev şirketleri, hatta bazı AB şirketleri şimdiden işçi azalacağını resmen açıkladı. Sadece finans kesimi değil reel sektör şirketleri de işçi çıkarıyor. Bunlar durgunluk alametleri.
      <br/>
      <br/>
      ÇÖZÜM ARAYIŞI
      <br/>
      <br/>
      FED’in hamleleri ve ABD hükümetinin hazırlamakta olduğu tedbirler paketinin yanı sıra şirketler de arayış içinde. Bilhassa büyük boyutta zarar açıklayan banka ve finans kuruluşları, bu sıkıntılı dönemi sermaye desteğiyle aşmaya çalışıyor. Bu arayış, prestijli Amerikan finans kuruluşlarını, paranın olduğu bölgelere, Ortadoğu ve Uzakdoğu’ya yöneltiyor. Bu bölgelerden yeni ortaklar bulmaya çalışıyorlar. Citigroup Abu Dabili bir şirkete 7 milyar dolarlık hisse satarken Morgan Stanley, Çin Yatırım Fonu ile anlaştı. İsviçreli UBS grubu Singapur hükümetiyle bağlantılı bir yatırım fonuyla 10 milyar doları bulan bir anlaşmaya imza attı. Merril Lynch, Japonya, Kuveyt ve ABD’den 6,6 milyar dolarlık sermaye temin edecek. Sadece şirketler değil hükümetlerin de umudu, paranın bol olduğu bölgelerde. ABD Başkanı Bush’un ve Fransa Cumhurbaşkanı Sarkozy’nin son Ortadoğu gezilerini de bu çerçevede değerlendirmek mümkün. En azından bir sebebi bu.
      <br/>
      <br/>
      TÜRKİYE’YE ETKİSİ
      <br/>
      <br/>
      ABD ekonomisinde görülecek durgunluğun, baş gestörecek sıkıntının Türkiye’ye de bulaşması muhtemel. En önemli etkinin de dış ticaret ve likidite konusunda olabileceği üzerinde duruluyor. Birinci olarak, Avrupa’yı da vuracak bir durgunluk, Türkiye’nin ihracatını dolayısıyla cari açığın finansmanını zorlaştırabilir. İkinci olarak da, dünya mali piyasalarındaki bozulma, bugüne kadar önemli ölçüde dış kaynak kullanan bankaların ve reel sektör şirketlerinin aynı şartlarda para teminini zorlaştırabilir, maliyetini yükseltebilir.
      <br/>
      <br/>
      Bu bakımdan FED’in faiz indirimi, ekonomiyi canlı tutma gayretleri, Türkiye’yi de yakından ilgilendiriyor. Şok faiz indirimi, Türk Merkez Bankası’nın uyguladığı yüksek faizin cazibesini biraz daha artırdı. Dolayısıyla, sermaye çıkışı ve kurdaki yükseliş sınırlı seviyede kaldı. Ayrıca, siyasi istikrar ve bunun getirdiği ekonomik istikrar söz konusu. Ve bunun kısa vadede bozulma ihtimali görünmüyor. Ekonomik göstergeler, bazı kırılganlıklar olmakla birlikte genelde olumlu. Bu durum, Türkiye’nin cazibesini korumaya devam ediyor.
      <br/>
      <br/>
      Bununla birlikte, yaşanacak sert hareketlerin etkisiyle sürü psikolojisinin oluşturabileceği tepkileri de göz ardı etmemek gerekiyor. Özellikle “sıcak para” yatırımcısı her şeye rağmen, belirsizliğin arttığı dönemlerde, öncelikle kırılganlıklara, cari açık ve ülkenin borç yüküne bakıp dümeni risklerin en az olduğu güvenilir limanlara çevirebiliyor.
      <br/>
      <br/>
      Ortalık şu an için sakinleşmiş görünse de dünya piyasalarındaki endişe bitmiş değil. Ve bütün ipler ABD’de, gözler onun üzerinde. 9 trilyon dolarlık borçla dünya tasarruflarını tüketen ABD ekonomisine ve para birimi dolara olan güven azalıyor. 2008’in ilk yarısında, geçen hafta yaşanan çalkantıya benzer yeni çalkantıların olabileceği tahminleri ve beklentileri, gücünü korumaya devam ediyor. Bu sebeple, ABD kaynaklı her türlü haber ve açıklanacak veri, piyasalara yön vermeye devam ediyor ve edecek.
      <br/>
      <br/>
      <br/>
      <b>
       Prof. Ashok K. Seth*: ABD’NİN KENDİNİ KURTARMA OPERASYONU
      </b>
      <br/>
      (Mesut Çevikalp)
      <br/>
      <br/>
      ABD’de başlayan ve tüm dünya borsalarını saran küresel değer kaybının ağır hissedildiği ülkelerden biri de Hindistan. Hindistan borsalarındaki durumu Aksiyon’a Bankacılık ve Uluslararası Finans Uzmanı, Delhi Üniversitesi Öğretim Üyesi Prof. Ashok K. Seth değerlendirdi.  Son 10 yılda Hindistan’da açık pazar ekonomisinin daha da güçlendiğini aktaran Prof. Seth, “Daha önceleri devletin bu yönde bir desteği yoktu. Yani devlet işadamlarını uluslararası ticaret için cesaretlendirmiyor, yabancı yatırımcılara ilgisiz davranıyordu. Ama bugün durum farklı. Hindistan açık pazar ekonomisinin tüm gereklerini yerine getiriyor. İç pazarda rekabet istiyor, yabancı yatırımcıyı çekmeye çalışıyor ve borsaya önem veriyor. Sonuç olarak bugün küresel ticaretin aktörlerinden biri oldu. Dünyayı etkileyen tüm dalgalanmalar tabii olarak bizi de etkileyecektir.”
      <br/>
      <br/>
      Prof. Dr. Seth, Hindistan’daki değer kaybının kısa sürede yükselişe dönüşeceğini düşünüyor. Yıllık yüzde 8,9 ile dünyanın en hızlı büyüyen ikinci ekonomisi olan Hindistan’ın, yüzde 3 ile 5 arasında değişen enflasyon göstergeleriyle istikrarlı bir sisteme sahip olduğunu vurguluyor. Değer kaybını “sadece düzeltme” olarak gören Seth, “Hindistan borsası son bir yılda 5 bin puan arttı. Özellikle de son 3 ayda 2 bin puandan fazla bir artış görüldü. Bu yüksek artışın bir düzenlemesi de olacaktı. İlk kıvılcımı da mortgage gibi riskli kredi krizleri çıkardı. Hindistan borsası kısa zamanda toparlanacak ve yükselişe devam edecek.”
      <br/>
      <br/>
      Prof. Seth, son yaşanan krizin aslında ABD’nin kendini kötü gidişattan kurtarma çabası olduğunu vurguluyor: “Karşılığı olmayan paranın kullanımından kaynaklanan aşırı şişkinliğin giderilmesi için yapılan bir operasyondu. Hindistan aynı sorunu yaşamamak için mortgage gibi riskli kredilerin kullanımı hususunda sıkı bir politika izliyor, önlemler alıyor. Hindistan bu krizi kısa sürede atlatacaktır; ama Amerikalılar mantıklarını değiştiremeyeceği için bu tür krizlerden kurtulmaları mümkün olmayacaktır. Faiz düşürmeleri de fayda getirmez. Asıl mesele karşılığı olmayan parayı kullanma sıkıntısıdır.”
      <br/>
      <br/>
      *Bankacılık ve Uluslararası Finans Uzmanı, Delhi Üniversitesi Öğretim Üyesi
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=29417), [web.archive.org (arşiv bağlantısı)](http://web.archive.org/web/20080603024048/http://www.aksiyon.com.tr:80/detay.php?id=29417)
