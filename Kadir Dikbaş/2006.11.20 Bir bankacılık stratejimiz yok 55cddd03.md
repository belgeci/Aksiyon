# Bir bankacılık stratejimiz yok

*Kadir Dikbaş 2006.11.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      TOBB Başkanı Rifat Hisarcıklıoğlu Aksiyon’a konuştu. Bankacılık sektöründeki yabancı rüzgârı ve cari işlemler açığını değerlendirdi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211172155im_/http://www.aksiyon.com.tr/resim/624/56.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bankacılık sektöründeki yabancı payının Borsa’daki hisseler dâhil yüzde 40’a yaklaşması ve sırada yeni satışların olması tartışmaları da alevlendiriyor. Yabancı girişine taraftar olmakla birlikte sektördeki ağırlığın yabancı bankaların eline geçmesinin reel sektör üzerinde de birtakım riskler oluşturabileceğini dile getirenlerin sayısı giderek artıyor.
   <br>
    <br>
     Sektörde plansız ve stratejisiz bir biçimde yabancı ağırlığının artmasından endişe duyduğunu söyleyenlerden biri de Türkiye Odalar ve Borsalar Birliği (TOBB) Başkanı Rifat Hisarcıklıoğlu. Bu konuda ilk kez detaylı olarak Aksiyon’a konuşan Hisarcıklıoğlu, “En liberal ülkenin bile özellikle bankacılıkta bir stratejisi bulunuyor. Bu sektörün yazılı kuralları yanında bir de yazılı olmayan kuralları var. Ama bu konuda bizim bir stratejimiz yok.” diyor. Polonya müteahhitlik sektörünün nasıl uluslararası piyasadan silindiğine dikkat edilmesi gerektiğini belirten Hisarcıklıoğlu, cari açık sorununun da yapısal olduğunu söylüyor. TOBB Başkanı, bir sanayi politikası çerçevesinde ara malı ithalatına bağımlı sektörlerin masaya yatırılması gerektiğini savunuyor.
     <br/>
     <br/>
     364 oda ve borsanın çatı örgütü olan TOBB’un başkanı Hisarcıklıoğlu, yurt dışı programların yanı sıra sık sık Anadolu gezilerine katılıyor. Göreve geldiği 16 Haziran 2001 tarihinden bu yana (30 Eylül) geçen 1933 günün 719’unu, 209 günü yurtdışı olmak üzere Ankara dışında geçirmiş. Başkanın hava ve kara yolu ile yaptığı yolculuğun 995 bin km’yi aştığını belirtiyor TOBB yetkilileri. Bu süre içinde TOBB yönetiminin katıldığı genel kurul, toplantı, panel, kongre vb etkinliklerin sayısı ise 1800’ü geçmiş. Bu yoğun trafik içinde Anadolu’daki oda ve borsaların yaptığı programları kaçırmayıp onların düzenledikleri etkinliklere de iştirak eden Hisarcıklıoğlu, geçen hafta Hakkâri’deydi. Hisarcıklıoğlu ile Hakkâri programından İstanbul’a dönüşünde, uçakta konuştuk. TOBB Başkanı, Aksiyon’un son günlerin en önemli tartışma konusu olan bankacılık sektöründe yabancı payının hızla artması, cari işlemler açığı ve sanayinin sorunlarına ilişkin sorularını cevaplandırdı.
     <br/>
     <br/>
     CARİ AÇIK İÇİN BÜYÜMEYİ DURDURAMAYIZ
     <br/>
     <br/>
     -Genel gidişatı nasıl görüyorsunuz? Cari açık tartışması büyüyor. Sizce ekonomi üzerindeki en önemli risk nedir?
     <br/>
     <br/>
     Makro ekonomik alanda önemli ilerlemeler kaydedildi. Bunu kabul etmek lazım öncelikle. Ancak şu anda görülen en büyük risk, cari açığın geldiği boyut. Cari açıkla birlikte yapısal bir sorunumuzun ortaya çıktığını görüyoruz. Zaman zaman bu cari açığı kapatmak için akıl almaz şeyler öneriliyor. Bir kısmı büyümeyi düşürelim diyor ki, çok tehlikeli. Bunu kimsenin ağzına almaması lazım. Bunu düşünemeyiz, büyümeyi küçültemeyiz. Biz eğer AB’ye tam üyeliği hedeflemişsek büyümekten vazgeçemeyiz. Artı bizim bir de istihdam sorunumuz var. En büyük sorunumuz işsizlik.
     <br/>
     <br/>
     Önerilen bir başka nokta ihracatımızı artıralım, cari açık azalır. Bu da olmuyor. İhracatımıza paralel olarak ithalatımız da artıyor. Çünkü sanayimiz, ara malı ithalatına bağımlı olarak gelişiyor. İşte tam bu noktada biz diyoruz ki, Türkiye’de cari açık risk unsuru mu? Evet risk unsuru. Finanse edildiği sürece bir sorun çıkarmıyor fakat finansmanında en ufak bir tereddüt olduğunda problem yaşatıyor. Ne zaman biz bunu yaşadık? Geçtiğimiz beşinci ve altıncı ayda. Bunun devlete maliyeti yaklaşık 10 milyar dolar oldu. Özel sektöre maliyeti hariç.
     <br/>
     <br/>
     BİR SANAYİ POLİTİKAMIZ OLMALI
     <br/>
     <br/>
     -Peki ne yapılması lazım cari açıkla ilgili olarak?
     <br/>
     <br/>
     Yapısal tedbir alınması lazım. Türkiye’nin bir sanayi politikası yok. Bir sanayi politikası oluşturup hangi noktalarda sanayi ara malı imal edeceğimize karar vermemiz lazım. Bunu da bir masa üzerine yatırarak çalışmalıyız. Mikro ekonomik tedbirlerle beraber istihdam üzerindeki vergiler, enerji maliyetleri, bütün vergilerin ödenebilir ve anlaşılır hale gelmesi vs. Aslında bunların hepsinin birlikte yapılması, ele alınması lazım. Biz uzun zamandır bunu söylüyoruz. Tedbirler alınmadığını dile getiriyoruz. ‘Bu yapısal tedbirler noktasında 2007’den umutlu musun?’ dersen bana, seçim dönemine girilmiş bir ortamda zor gözüküyor. Çünkü yapısal bir önlem aldığınız zaman birileri rahatsız oluyor, birileri memnun oluyor.
     <br/>
     <br/>
     -Yani öncelikle sanayinin cari açık üreten yapıdan kurtarılması şart diyorsunuz?
     <br/>
     <br/>
     Evet hem öyle hem de rekabetçi bir yapıya kavuşması lazım sanayimizin. İşte bugün televizyonda Avrupa pazarının yüzde 50’sine hâkimiz. Bu insana gurur veriyor. Ama içeride üretilen katma değer nedir diye bakıyoruz. Yüzde 3 ila yüzde 15’e kadar. Yüzde 85 ithalata bağımlı. Bugün geçti artık ama mesela televizyon tüpünü biz burada üretiyor olmalıydık. Bunu teşvik etmeliydik. Biz tuttuk un fabrikasını teşvik ettik. Öyle olunca da üç un fabrikasında bir tanesi çalışıyor, ikisi çalışmıyor şimdi. Halbuki kaynakları, özellikle kıt olan kaynakları, özel sektörün kaynaklarını doğru yöne sevk etmiş olmamız lazımdı. Şimdi biz diyoruz ki, artık televizyon tüpünü üretmeyi sakın teşvik etmeyin. Teklonoloji değişti ‘lcd’ ve ‘tft’ye döndü. Böyle giderse pazarı kaybedeceğiz. Türkiye bugün ‘lcd’ ve ‘tft’ televizyon ekranı üreteni teşvik ediyor olmalı.
     <br/>
     <br/>
     -Pek çok sektörde montaj sanayii görüntüsü var. Otomotiv sektörünün ihracatından çok ithalatı söz konusu.
     <br/>
     <br/>
     Doğru, bazı sektörlerimiz öyle. Ama mesela otomotiv sektöründe güçlü bir yan sanayimiz var. Bursa ve Manisa’da müthiş güçlü ve bugün otomobil ihracatı kadar otomotiv yan sanayii ihracatı söz konusu.
     <br/>
     <br/>
     -Fakat hâlâ kendimize ait bir otomobil markası çıkaramadık.
     <br/>
     <br/>
     Bundan sonra zor. O trendi kaçırdık biz. Ama avantajımız, ABD’den sonra dünyada en fazla markanın üretildiği ülke Türkiye. Çok sayıda farklı marka var. Tabii gönül ister ki, Türk markası taşıyan bir otomobil üretelim ve dünya pazarlarına satalım, kendi bayrağımızı dalgalandıralım. Bu bize ayrı bir gurur verir.
     <br/>
     <br/>
     -Bankacılık sektöründe yabancı ağırlığının artması tartışması var şu an. Sektördeki yabancı payı hızla artıyor. Sizce bu bir risk mi? Reel sektör açısından siz nasıl bakıyorsunuz konuya?
     <br/>
     <br/>
     Bu konuda Doğu Avrupa iyi bir örnek. Mesela Doğu Bloku’nun yıkılmasıyla beraber Polonya’daki bankacılık sektörü tamamıyla Alman bankacıların eline geçti. Ve Polonya’nın gelişmiş, en rekabetçi sektörü müteahhitlik sektörü idi. Fakat bankacılık sektörü Almanların eline geçtiğinden dolayı müteahhitlik sektörü uluslararası piyasalarda iş almakta zorlandı. Teminat mektubu bulamadı. Teminat mektubu bulamayınca Polonya müteahhitlik sektörü tamamıyla uluslararası arenadan çekildi. Şimdi bu tehdit bizim için varit midir? Ben varit olarak görüyorum.
     <br/>
     <br/>
     YAZILI OLMAYAN KURALLARI İŞLETİYORLAR
     <br/>
     <br/>
     Muhakkak her ülkenin, en liberal ülkenin bile özellikle bankacılıkta bir stratejisi var. Bu sektörün yazılı kuralları yanında bir de yazılı olmayan kuralları var. İsim vermeyeyim ama bizim bankacılık sektörümüzde zaman zaman yaşıyoruz. Almanya’da şubesi olan bankalarımıza kurallara uygun hareket etse dahi belli bir mevduata geldiği zaman ‘Dur arkadaş, sen mevduat toplamayı durdur’ deniyor. Bizim kuralları ihlal ettiğimiz bir nokta mı var ki, durdurun diyorsunuz dendiğinde, ‘Yok bu yazılı olan bir kural değildir siz mevduat toplamayı durduracaksınız’ deniyor. Şimdi bu nedir? O ülkenin yabancı sermayeli bankalar için çizmiş olduğu stratejidir. Her şey konuşulmaz. En liberal ülkede bile böyle bu. Peki, ABD limanlarını ihaleyi kazandıkları halde Körfez ülkesi şirketlerine verdi mi? Vermedi. Kendim için stratejik önemi haiz dedi vermedi. Dünyanın en liberal ülkelerinden bir tanesi burası. Bizim de bankacılık sektörümüzde bir stratejimizin olması lazım. Benim bildiğim böyle bir stratejimiz yok. Yazılı olmayan kurallar çerçevesinde bir hadise mi var diyorum. O da yok diye tahmin ediyorum. Ankara’da hiç duymadım. En etkili yerlerden birindeyim ben. Herhalde böyle bir şey olsa duyardım veya hissederdim. Bu konuda bir stratejimizin olması lazım. Ama yok öyle bir strateji. Ben görmedim.
     <br/>
     <br/>
     -Yunan bankalarının yoğun ilgisini nasıl değerlendiriyorsunuz?
     <br/>
     <br/>
     Yunanlar aslında bu işe stratejik vizyon hesabıyla bakıyorlar. Bugün sadece Türkiye’de değil Balkanlar dâhil olmak üzere tamamıyla stratejik olarak bölgeye açılımlarını yapmışlar. Bundan sonrasını söylemek belki senaryo olur ama vazifelerini yerine getiriyorlar. Yunanistan açısından Yunan bankacılık sektörü rolünü iyi oynuyor.
     <br/>
     <br/>
     -Bankacılık önemli bir sektör, reel sektör için de öyle.
     <br/>
     <br/>
     Çok önemli. Niye önemli? Bugün artık orduların yerini şirketler aldı. Bayrağı onlar taşıyor. Bankacılık sektörü hangi sektör olursa olsun o alanın, şirketlerin röntgenini çekiyor. Bu müthiş bir istihbarat. Müthiş bir bilgi kaynağı.
     <br/>
     <br/>
     -İstanbul Yaklaşımı’ndan sonra şimdi Anadolu Yaklaşımı konuşuluyor. Zor durumdaki binlerce KOBİ’yi ilgilendiriyor. Bu girişimden umutlu musunuz?
     <br/>
     <br/>
     Biliyorsunuz İstanbul Yaklaşımı’nın konuşulmaya başladığı Ağustos 2001’de eğer bu bir Anadolu Yaklaşımı olmayacaksa, yani sadece büyük işletmeleri içine alıp KOBİ’leri kapsamayacaksa biz yokuz dedik. Ve İstanbul Yaklaşımı’nın sonucuna bakıyoruz. Yaklaşık 300 firma faydalanmış. Diğer firmalar yok. Şu anda küçük ve orta boy işletmelerde bakıyoruz yaklaşık 74 bin işletmenin problemi var. Ha bunların hepsine fayda sağlayabilir misiniz? Sağlayamazsınız. Çünkü bazıları kapatmış, teknolojisi geçmiş, beş senedir çalışmıyor. Fakat yaklaşık 30 bin işletmeyi harekete geçirebiliriz. 2001 Ağustos’tan bu tarafa bunu söylüyoruz. Konunun bir sonraki hafta (bu hafta) Bakanlar Kurulu’nda imzaya açılacağını tahmin ediyorum.
     <br/>
     <br/>
     -Türkiye AB’nin Çin’i olabilir diye bir görüş var. Sizce AB’nin Çin’i mi, yoksa Almanya’sı mı olmalıyız?
     <br/>
     <br/>
     Şimdi Avrupa kendi içinde ABD ve Güneydoğu Asya ile rekabeti tartışıyor. Bu rekabeti nasıl devam ettireceğinin hesabını yapıyor. Amerika ile rekabetine baktığımda her yıl yüzde 2 gerilediği görülüyor. Öne gitmeyi bırak geri gidiyor. Avrupa rekabet üstünlüğünü kaybetmek istemiyor. Eğer kaybederse fakirleşecek. Şu anda rekabet gücünü kaybeden sektörler var. Pek çok sektörde arayış içinde. Bu sektörlerin yerini Türk şirketleri alabilir. Çünkü Türkiye’de müthiş bir teşebbüs gücü var, genç nüfus var..
     <br/>
     <br/>
     Zamanlama çok önemli. Bu çağda para ve finansman kaynaklarının ön plana çıktığı noktada herkes sıfır stokla çalışmak istiyor. Lojistik olarak Türkiye en seri ve en hızlı şekilde malı Avrupa’ya ulaştırabilir. Çin’in böyle bir şansı yok. Bu konumumuzu çok iyi değerlendirebiliriz. Ben Çin’den korkmuyorum. Hem Çin olabiliriz hem de bir Almanya. İki rolü birden alabiliriz biz. Muhakkak teknoloji de üretmemiz gerekiyor. Bu iş iki bacaklı gitmeli. Aynı zamanda teknoloji üreten, icatlar yapan bir ülke olmak durumundayız. Burada da en büyük avantaj genç nüfusumuz. Bu nüfusu iyi eğitirsek işte bizim için en büyük servet bu. Beklediğimiz icatlar o zaman ortaya çıkar.
     <br/>
     <br/>
     16 MİLYAR DOLAR YABANCI SERMAYE ÇEKERİZ
     <br/>
     <br/>
     -AB ile müzakerelerin çetin geçeceği açık. Olabilecek bir kesinti karşısında bir sıkıntı yaşar mıyız sizce? Yakaladığımız olumlu havanın gerisinde AB rüzgârı da var çünkü?
     <br/>
     <br/>
     Böyle bir durumda darbe alır mıyız diye sorunca, yine cari açık önümüze geliyor. Cari açık bu kadar yüksek olduğu, finanse etme ihtiyacı duyduğunuz sürece bu tip hadiselerden etkilenirsiniz. Açığı kapatabilmek için iki tane kaynak önemli. Bir tanesi doğrudan yatırım için gelen sermaye, ikincisi de sıcak para. Bugün cari açığın kapatılmasında kaliteyi yükselttik deniliyor. Sıcak paranın yerini doğrudan yatırımcılar alıyor. Ama bu açık sürdüğü müddetçe aşağı yukarı her yıl sizin bu kadar daha yabancı sermaye çekmeniz lazım.
     <br/>
     <br/>
     Şu anda Türk ekonomisi iki çıpaya bağlı olarak gidiyor: IMF ve AB. Cari açık probleminiz olmasa, bu çıpalardan birinde sıkıntı çıktığında zor duruma düşmezsiniz. Batı’dan, Körfez’den doğrudan yabancı sermaye Türkiye’ye niye geliyor? AB perspektifini elde etmiş bir Türkiye var da ondan. Bunu açık ve net olarak söylüyorlar. Müzakerelere başlamış bir ülke konumunda Türkiye. Bunu Polonya’da gördük. Yılda 10 milyar dolar yabancı sermaye çekti. Biz bu gidişle bu yıl 16 milyar dolar çekeceğiz.
     <br/>
     <br/>
     Evet, AB süreci önemli. Ama bir kesinti, tıkanıklık bu işin sonu mudur? Hayır. Müzakereler diğer aday ülkelerde olduğu gibi kesilebilir, belirli bir süre durabilir. Bu gayet doğal. Burada esas önemli olan, ister AB ile ister AB’siz ekonomimizin ve insanımızın bu yapısal değişime ihtiyacı olduğunu bizim kabul etmemiz, gereğini yapmamızdır.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=25943), [web.archive.org (arşiv bağlantısı)](http://web.archive.org/web/20071211172155/http://www.aksiyon.com.tr/detay.php?id=25943)
