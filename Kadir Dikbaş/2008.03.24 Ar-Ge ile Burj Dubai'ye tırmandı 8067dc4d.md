# Ar-Ge ile Burj Dubai'ye tırmandı

*Kadir Dikbaş 2008.03.24*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Dizayn Grup, Dubai’deki Palmiye Adaları’na verdiği hijyenik su boruları ve yerden ısıtma borularından sonra yüksek kalite gerektiren Burj Dubai projesinde de yer almayı başardı.
  </font>
 </div>
 <div id="newsText">
  <font class="detail-text">
   Birleşik Arap Emirlikleri’ne bağlı yedi emirlikten biri olan Dubai, şantiye görünümünde. Yüzlerce gökdelen inşaatının sürdüğü, çok sayıda dev inşaat projesinin yürütüldüğü emirlik, dünyanın zenginleri için cazibe merkezi. Dünyanın pek çok ülkesinden zengin, milyonlarca dolar ödeyip bu projelerden bir daire, villa ya da ofis ediniyor. Devam eden projelerdeki inşaat sektörü pazarının yıllık 35 milyar doları bulduğu belirtiliyor. Buna küçük projeler ve yenilemeler vs. dâhil değil. Uluslararası şirketler bu büyük pastadan pay kapma yarışında. Özellikle de prestij projeleri olan Palmiye Adaları ve Burj Dubai’de yer alabilmek bir ayrıcalık adeta.
   <br/>
   <br/>
   Palmiye Adaları, Körfez’e inşa edilmekte olan ve dünyanın 8. harikası olarak adlandırılan palmiye görünümündeki dev suni adalar. Bu yıl tamamlanması beklenen projede 100 lüks otel, 5000 lüks villa, 4800 daire bulunuyor. Yine bu yıl içinde tamamlanması beklenen Burj Dubai de dünyanın en yüksek binası olacak. 850 m. yüksekliğindeki gökdelenin benzeri yok. Binlerce ofis ve dairenin bulunacağı bina Dubai’nin de en yüksek noktası olacak. Türkiye’den de bazı şirketler bu projelerin içinde yerlerini almış. Kimisi inşaat, kimisi de inşaat malzemesi temininde.
   <br/>
   <br/>
   Dizayn Grup da, bunlardan biri. Şirket, Palmiye Adaları’na verdiği hijyenik su boruları ve yerden ısıtma borularından sonra yüksek kalite gerektiren Burj Dubai projesinde de yer almayı başarmış. Dünyanın önde gelen şirketlerini geride bırakarak, bu projeye boru temin etmeye başlamış. Dizayn Grup Yönetim Kurulu Başkanı İbrahim Mirmahmutoğulları, “Bu projelerde yer alabilmemiz, kalitemiz ve ürün sorumluluk sigortamızın olması sayesinde gerçekleşti. Dizayn olarak her yıl ciromuzun yüzde 4’ünü araştırma ve geliştirmeye ayırıyoruz. Deformasyona uğramayan, tonlarca ağırlığın altında kırılmayan borular üretiyoruz. Bu bizi dünyada ayrıcalıklı, taklit edilen bir firma konumuna getirdi.” diyor.
   <br/>
   <br/>
   Mirmahmutoğulları, 2007’de Dubai’ye 5,6 milyon dolarlık ihracat yaptıklarını, bu yıl ise bu rakamın şu ana kadar yapılan sözleşmelerle 7 milyon doları bulduğunu belirtiyor. Dizayn’ın Dubai Bayii Jawad Khawaja ise Dubai inşaat sektöründe patlama yaşandığını ve bu yılki hedeflerinin 15 milyon dolar olduğunu söylüyor. Dubai’nin ucuz ve standart ürün değil kaliteli ürünün rağbet gördüğü bir pazar olduğunu söyleyen Mirmahmutoğulları, Dubai’de 15 milyon dolarlık satışı yakaladıklarında üretim yatırımı düşünebileceklerini belirtiyor.
   <br/>
   <br/>
   Dizayn’ın bu yılki toplam ihracat hedefi 80 milyon dolar. 72 ülkeye yapılan ihracatın başında Rusya ve Ortadoğu ülkeleri geliyor. İbrahim Mirmahmutoğlu, Dizayn’ın lisans ve “know how” satan bir şirket olduğunu, bugüne kadar aldıkları patent sayısının 80’e ulaştığını söylüyor. Bu rakamla Dizayn, Arçelik’ten sonra en çok patent alan şirket konumunda. Yurt içindeki bazı uygulamalar yanında yurtdışında da Azerbaycan ve Romanya’ya lisans ve “know how” satışı gerçekleştirmiş. Şirketteki 350 çalışandan 38’inin Ar-Ge mühendisi olduğunu, cironun yüzde 4’ünü araştırma geliştirmeye ayırdıklarını belirten Mirmahmutoğulları, mühendis sayısını yakın zamanda 50’ye çıkaracaklarını ifade ediyor. Ar-Ge harcamalarında öz kaynağın yanı sıra TÜBİTAK’ın desteklerinden de yararlandıklarını belirtiyor. Mirmahmutoğlu standart ürünlerle değil, kendi geliştirdikleri ürünlerle büyümek istediklerini söylüyor: “Dizayn, sektörde en önde. Diğer bütün sektörleri ele aldığımızda da başlarda yer alıyor. Dubai’deki ünlü projelerde yer almamızın sebebi de bu. Standart ürünleri herkes yapıyor. Biz, kimsenin yapmadığını, yapamadığını yaparak bu noktalara geldik.”
   <br/>
   <br/>
   1987’de ısıtma ve sıhhi tesisat sektöründe proje geliştirmek ve uygulamak maksadıyla kurulan Dizayn Grup, 1992’den itibaren yerden ısıtma borularıyla üretime geçti. Bugün, 12 mm’den 3600 mm çapa kadar yüksek ve düşük basınçlı dört bini aşkın boru ve ek parça üretiyor. Dizayn geçen yıl gerçekleştirdiği 100 milyon YTL’lik ciroyu bu yıl ikiye katlamayı planlıyor. Uluslararası laboratuar ve kuruluşlardan aldığı sertifikalarla dış pazarda yolunu açan şirketin İstanbul ve Çorlu’daki fabrikaların yanı sıra Azerbaycan’da bir üretim tesisi bulunuyor.
   <br/>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-15756-ar-ge-ile-burj-dubaiye-tirmandi.html), [web.archive.org (arşiv bağlantısı)](http://web.archive.org/web/20131219135050/http://www.aksiyon.com.tr:80/aksiyon/haber-15756-ar-ge-ile-burj-dubaiye-tirmandi.html)
