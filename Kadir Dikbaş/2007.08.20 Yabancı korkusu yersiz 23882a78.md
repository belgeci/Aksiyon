# Yabancı korkusu yersiz

*Kadir Dikbaş 2007.08.20*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Bankacılık sektörüne yabancı girişinden endişe duyulmaması gerektiğini belirten Bank Asya Genel Müdürü Ünal Kabaca, oluşan finansal çeşitliliğin dinamik Türk girişimcisinin önünü açacağını vurguluyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071230103217im_/http://www.aksiyon.com.tr/resim/663/66.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Son birkaç yıl içinde Türk bankacılık sektörüne gösterilen yabancı ilgisi sektördeki yabancı payını İMKB’de işlem gören hisseler dahil olmak üzere yüzde 40’ın üzerine çıkardı. Bu oran tartışmaları da beraberinde getirdi.
   <br>
    <br>
     Uygun fiyatı bulan bazı banka sahipleri, yabancıya satışı tercih ederken, bazı banka sahipleri de ya yabancısız ya da azınlık hissesini satarak yola devam diyor. Asya Katılım Bankası da yola yabancısız devam edenlerden. Kısa adı Bank Asya olan banka, faizsiz sistemle çalışan dört bankadan biri ve aktif toplam bakımından katılım bankalarının en büyüğü. Bank Asya, bir süre önce Türkiye Finans Katılım Bankası’nın yüzde 60’ının Suudi Arabistan’dan The National Commercial Bank’a satışı ile birlikte, tamamen Türk sermayesi ile çalışan tek katılım bankası haline geldi. Geçtiğimiz sene gerçekleştirdiği İMKB’de halka arzda rekor seviyede talep gelmesiyle ilgi odağı olan Bank Asya, hızlı büyümesini sürdürüyor. Çok ortaklı yapısıyla da dikkati çeken Banka, yabancıya hisse satışı değil dışa açılma, yabancı banka alma hesapları yapıyor. Bank Asya Genel Müdürü Ünal Kabaca, bütçelerine uygun bir banka karşılarına çıktığında bu fırsatı değerlendirebileceklerini söylüyor. Bankacılık sektörüne yabancı girişinden duyulan endişenin de yersiz olduğunu belirten Genel Müdür Kabaca, yabancı girişiyle görülen finansal çeşitliliğin dinamik Türk girişimcisinin gelişmesine katkıda bulunacağını belirtiyor.
     <br/>
     <br/>
     TOPLANAN FONLAR REEL SEKTÖRE
     <br/>
     <br/>
     Aynı zamanda Türkiye Katılım Bankaları Birliği Başkanı olan Ünal Kabaca, katılım bankalarının topladığı fonların 2006 sonu itibariyle yaklaşık 8 milyar dolar seviyesinde olduğunu, bu rakamın bu yılın ilk altı ayında yüzde 25 dolayında büyüyerek 10 milyar doları aştığını belirtiyor. Bu büyümenin en önemli sebebi, hizmet standardının yükseltilmesi, teknolojiye yapılan yatırım ve ticari bankalarda olduğu gibi katılım bankalarındaki mevduatın da devlet güvencesine alınması. Yakın zamana kadar devam eden farklı “güvence” uygulaması, ticari bankalarda mevduat hesabı açan vatandaşla, katılım bankalarında hesap açan vatandaş arasında eşitsizlik meydana getiriyordu. Kabaca, “Düşünün, siz güvene dayalı fon topluyorsunuz. Diğer taraftan bankalar 1994 yılında mevduata devlet güvencesi verilmesiyle beraber güvenli bir şemsiye altına girdiler. Bu, bizim tarafta ancak 2001’de gerçekleşebildi. 2005 yılında da oluşturulan ‘güvence fonu’ TMSF ile aynı çatı altına geldi. Şu anda güvence ayağında bankalardan bir fark yok” diyor.
     <br/>
     <br/>
     Bank Asya olarak topladıkları fonların tamamına yakınını kredi olarak reel sektörün hizmetine sunduklarını belirten Kabaca, sorularımızı şöyle cevapladı.
     <br/>
     <br/>
     -Bank Asya ve diğer katılım bankaları topladığı fonların ne kadarını kullandırıyor?
     <br/>
     <br/>
     Bizde hemen hemen yüzde 100 seviyesinde. Diğerlerinde de öyle. Yüzde 90’ın altında olan yoktur. Topladığı kaynakları ne yapacak, elbette kredi olarak verecek. Eğer toplanan fon döviz üzerinden ise yüzde 11’i munzam karşılık olarak başlangıçta Merkez Bankası’na yatıyor zaten. YTL’nin de yüzde 6’sı. Belli bir likidite ayırırsınız onun dışında kalan ne varsa ekonominin emrinde.
     <br/>
     <br/>
     Katılım bankalarının bankacılık sektörünün kullandırdığı toplam krediler içindeki payı yüzde 4,8 civarında.
     <br/>
     <br/>
     Şöyle misal vereyim. Nakdi ve gayri nakdi kredi kullandırma olarak baktığımızda 2006 sonu itibariyle Garanti Bankası sektörde en fazla kredi kullandıran banka. Rakam 40 milyar YTL civarında. Asya Katılım Bankası olarak bizim kullandırdığımız kredi ise 10 milyar. Nakdi ve gayri nakdi olarak. Azımsanacak bir rakam değil bu. Biz her halükarda halkımızın, girişimcimizin ve işletmelerimizin hizmetindeyiz. Sadece içeride değil dışarıda da. Biliyorsunuz Türk inşaat şirketlerinin önündeki en büyük engel, kendilerinin teminat mektuplarıyla yurtdışında desteklenememesi. Güzel işler var; alıp yapabilirler ama arkalarında destek yok. Bu noktada biz ciddi yatırımlar yaptık. Bank Asya olarak bu tür firmalarımızın en büyük destekçilerinden bir tanesiyiz. Gerek Körfez bölgesi, gerek Kazakistan, Rusya, Ukrayna gibi ülkelerde. Son zamanlarda Kuzey Afrika ülkelerinde yoğun olarak bu firmalarımıza destek veriyoruz.
     <br/>
     <br/>
     -Bu bahsettiğiniz bölgelerde faaliyet göstermeyi, dışa açılmayı düşünüyor musunuz?
     <br/>
     <br/>
     Bir imkan bulduğumuz, bir potansiyel gördüğümüz takdirde, ticari ilişkilerimizin artmış olduğu ülkelerde faaliyet göstermek isteriz. Gerek şube olarak gerekse temsilcilik olarak. Ve gerekse bütçemize uygun, küçük bir banka satın alarak. Uygun bir alternatif çıkarsa değerlendiririz. Alıp büyütme ve genişletme anlamında faaliyet gösterebiliriz. Vizyonumuz bu noktada açık. Bakalım önümüzdeki günler neler gösterecek. Şu an bir yabancı banka alacağız diye ortaya çıkmış, arıyor değiliz ama bir imkan ortaya çıktığında değerlendiririz diyoruz. Vizyonumuz bu.
     <br/>
     <br/>
     -Yani bazı Türk bankaları yabancılara  satılırken, siz uygun bir alternatif bulduğunuzda dışarıda banka almayı planlıyorsunuz ?
     <br/>
     <br/>
     İnşallah öyle olur. Şu an zaten yerli banka olarak kalan herhalde bir biz ve birkaç banka kaldı. Katılım bankaları içinde sadece biziz. Çoğunluk hisseleri Türklerin elinde olan tek katılım bankasıyız.
     <br/>
     <br/>
     -Bankacılık sektöründe yabancı girişlerini nasıl değerlendiriyorsunuz. Sektörde bu kadar yabancının olması bir risk teşkil ediyor mu?
     <br/>
     <br/>
     Eğer ekonomik politikalar, liberal politikalar Batı standartlarında olacaksa ki, Türkiye’deki gidiş o yönedir. O zaman bir sıkıntı olacağını zannetmiyorum. Ama buralardan birtakım sapmalar olursa sıkıntı oluşabilir. Çünkü bir anlamda musluklar dışarıda.
     <br/>
     <br/>
     Yabancılar, Türkiye artık yönünü AB’ye çevirdi, liberal bir yapı oluştu, ekonomik sapmalar olmaz, gidişat da bu noktada daha da iyi olacak diye düşünüyor. Bu güven üzerine geldiler. Niye geçmişte gelmediler? Geçmişte kâr marjları daha da fazlaydı. Bu istikrarla, geleceğe bakışla alakalı bir şey. Artık Türkiye yolundan dönmez diye düşünüyorlar. Türkiye gerçekten yolundan dönmezse ne olur? Rekabetçi bir ortam oluşur. Halkımız da bu rekabetten fayda sağlar.
     <br/>
     <br/>
     -Ne gibi faydalar?
     <br/>
     <br/>
     Türkiye’nin en büyük problemi nedir? Uzun vadeli kaynak, kredi. Dikkat edin şimdi işletmelere uzun vadeli yatırım kredileri geliyor. Bizim girişimcimiz son derece dinamik. 7 yıl, 10 yıl vadeli kredileri devreye soktuğunuzda insanımızın yapamayacağı şey yok. O açıdan ben son derece ümitvarım. Finansal çeşitliliğin artması önemli. Ekonomik anlamda vizyonu geniş yatırımcıların önlerinin açılacağını düşünüyorum. Yani birtakım projeleri geliştirip kurgulayıp arkasında durabilen, geleceğin dünyasında da o alanlarda söz sahibi kişiler belki de hiç ummadığımız, bugün aramızda belki bir işçi olarak çalışanlar olacak. Korku üzerine bir şey bina edilemez.
     <br/>
     <br/>
     -Türk bankacılığı acı tecrübeler yaşadı yakın geçmişte.
     <br/>
     <br/>
     Şunu söyleyeyim. 2001 gibi bir dönemi yaşadık bankacılar olarak. O dönemlerde patronlar çok sıkıştı. Suçlu ya da suçsuz hepsinin adı “hortumcuya” çıktı. Çünkü aile bankacılığı yapılıyordu. Dikkat ederseniz batma senaryoları hepsini korkutuyor.
     <br/>
     <br/>
     Bankaların batmasının sebebi neydi? Sermaye rasyoları. O gün dengeler bozulmuş, ekonomi allak bullak olmuş, yaprak kıpırdamıyor. Kurlar fırlamış, kimse kimseye ödeme yapmıyor. Bankaların risk ağırlıkları bir anda artmış. Diyelim ki, sermaye yeterlilik rasyonuz yüzde 10 idi. Bir anda 6’ya, 4’e düştünüz. Devlet “Birkaç ay içinde getir aradaki farkı tamamla, aksi takdirde kapatıyorum” diyor. Siz aile bankasısınız. Ne yapacaksınız? Nakit durumunuz zaten bozuk. Sadece mal varlıklarınız, sabit değerleriniz var. Orada fabrika, şurada tesisler, villalar vs. Bunları satabilir misiniz o ortamda?
     <br/>
     <br/>
     PATRONLAR RASYONEL HAREKET EDİYOR
     <br/>
     <br/>
     Bunlar hafızalarda yer etti. Uygun ortama gelindiğinde, fiyatlar yerini bulup talep de artınca satışlar gündeme geldi. Ekonomide her şeyin bir fiyatı var. Çünkü yarın şartlar ne getirir bilinmez. Sermaye birikimi mi var Türkiye’de? Patronlar ekonomik olarak rasyonel hareket ediyor.
     <br/>
     <br/>
     Türkiye’ye gelen yabancı bankalar öyle büyük bankalar ki, Türkiye’de satın aldıkları bankalar o büyüklüğün yanında çok küçük kalıyor. Şimdi biz ne diyoruz. Çevre ülkelerde küçük bir banka bulabilirsek satın alabiliriz diyoruz, onlarınki de bunun gibi. Ciddi, büyük ve hacimli bankalar bunlar. Onlar için büyük bir dert yok. Sermaye rasyosunu yüzde 8’in üzerinde tutmak sorun değil. Ekonomik dalgalanmalarda kendilerini çok daha rahat koruyabilirler.
     <br/>
     <br/>
     -Türk bankacılığında temel bazı sorunların aşılması, aile bankacılığının yerini çok ortaklı bankacılığın alması gerekiyor bir anlamda?
     <br/>
     <br/>
     Ülkemizde bankacılık ailelere ait. Maalesef çok ortaklı yapı yok. Türkiye’de çok ortaklı yapının en iyi örneği Bank Asya’dır. Biz bunun ciddi faydalarını gördük geçtiğimiz dönemde. Şimdi tek bir kişi bizim patronumuz olsa, parası yoksa getirip nasıl sermaye koysun. Ama, 260-270 tane ortak bir şekilde getirip koyabilir. Paylar azar azar dağıldığı için herkese küçük rakamlar çıkar. Biz bu yapımız sayesinde, sıkıntılı dönemlerde çok rahat sermaye artırımında bulunabildik. Bu önemli bir unsur. Kolay değil gerçekten. Dolayısıyla kimse kimseyi ayıplamasın. Niye o hissesini sattı, dayandı, dayanmadı diye. Para konuşuyor sonuçta.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28188), [web.archive.org (arşiv bağlantısı)](http://web.archive.org/web/20071230103217/http://www.aksiyon.com.tr:80/detay.php?id=28188)
