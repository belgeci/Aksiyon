# Orta Asya’da bir acayip ülke yükseliyor

*Kadir Dikbaş 2005.02.21*

<div bgcolor="#FFFEF6">
 <font>
  <img border="0" height="1" src="/web/20060106205010im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20060106205010im_/http://www.aksiyon.com.tr/resim/533/52.jpg" vspace="5"/>
  </p>
 </font>
 <font class="content">
  AŞKABAT - Türkmenlerin deyimiyle Türkmenistan’da “acayip” (muhteşem) gelişmeler oluyor. Sadece petrol ve doğalgazda değil, bütün alanlarda hızla ilerleyen ekonomi, 2004’te yüzde 20,4 ile rekor seviyede büyüme kaydetti.
 </font>
 <p>
  <font class="content">
   Acayip kelimesi, Türkçemizde şaşkınlığı ifade eden bir söz. Olağana aykırı, garip ve tuhaf durumlar için kullanırız. Türkmenlerde ise en güzeli ifade etmek için kullanılıyor. Yani muhteşem, çok güzel anlamında.
   <br>
    <br>
     Evet Orta Asya’da, ata vatanda modern, “acayip” bir ülke, Türkmenistan yükseliyor; mimarisiyle, altyapısıyla ve ekonomisiyle... SSCB enkazından, 1950’li yılların görünümünden 13 yılda modern bir vizyona ulaşmanın adı Türkmenistan.
     <br/>
     <br/>
     Türkmenistan Devlet Başkanı Saparmurat Türkmenbaşı, 1997’de kendisiyle yaptığım bir röportajda şöyle diyordu: “SSCB ideolojik devlet olarak yaşadı. Halkın durumu pek göz önünde bulundurulmadı. Türkmenistan’dan 17 milyon ton petrol alınıyordu, karşılığında çok az para ödeniyordu. 84 milyar metreküp gaz gönderiyorduk. Bunların dünya piyasalarındaki değeri onlarca milyar dolar tutuyordu. 1 milyon ton pamuk üretimimiz vardı. Onu da bizden 76 kopüke (0,76 ruble) alıyorlardı, aynı zamanda Türkmenistan’da hiçbir tesis kurulmadı.”
     <br/>
     <br/>
     Çarlık döneminde ve SSCB boyunca kaynakları, doğal zenginlikleri adeta hortumlanan Türkmenistan, şimdi bir asrı aşan mahrumiyettin ardından kendi kaynaklarını kendi halkı için kullanma fırsatı buldu. SSCB’nin kalıntılarını kısa sürede temizledi. Pamuğunu ilk kez ülke içinde işleyip konfeksiyona dönüştürerek Avrupa ve Amerika pazarlarına satma imkanına kavuşurken, doğalgazı en ücra köylere kadar ücretsiz götürdü. Artık Türkmen köylüsü, eskiden olduğu gibi Karakum çölünde yakacak odun aramıyor.
     <br/>
     <br/>
     Bir dolara 60 litre benzin
     <br/>
     <br/>
     Sadece doğalgaz değil, elektrik, su ve tuz da ücretsiz. 1 dolara 60 litre benzin almak mümkün. Yanlış okumadınız, tam 60 litre. Şehirler arası karayolu ve demiryolu ulaşımı neredeyse bedava. Uçakla ülke içi uçuşların bedeli 2 doları bulmuyor.
     <br/>
     <br/>
     Birkaç senedir görmediğim Aşkabat’a eğer gözlerim kapalı bırakılıp, Türkmen bayrakları ve etraftaki Türkmence yazılar da kaldırılsaydı, bu kentin Aşkabat olduğunu anlamam mümkün olmazdı. Sıfırdan yeni bir şehir meydana getirilmiş. Sovyet döneminde yapılmayanlara inat ne yapılması gerekiyorsa yapılmış. Yükselen modern binalar, geniş bulvarlar, otoyollar, müzeler, kültür ve spor tesisleri, devasa camiler, uçsuz bucaksız parklar, yeşil alanlar ve her bir köşede yer alan anıtlarıyla bambaşka bir hüviyete bürünmüş Aşkabat. Eski dönemin soğukluğunu sıyırıp atmış üzerinden. Cadde üzerindeki binalar açık renkli mermerlerle kaplı, her bina ayrı bir tarz mimari ile özene bezene inşa edilmiş.
     <br/>
     <br/>
     Uzun soluklu bir yarışa hazırlık var. Yollar ve yükselen inşaatlar, bugünün değil 30-40 yıl sonrasının ihtiyaçlarını da dikkate almış görünüyor.
     <br/>
     <br/>
     Hükümet, Aşkabat’ın kenar semtlerindeki gecekondu benzeri konutları kademe kademe yıkıyor. Ev ve arazi sahiplerine devlet tarafından yapılan yeni konutlar ve araziler veriliyor.
     <br/>
     <br/>
     Baş mimar Türkmenbaşı
     <br/>
     <br/>
     Sadece başkentte değil, bütün Türkmen şehirlerinde bu yenilenme seferberliği var. Ülkeyi güzelleştirme ve geliştirme çalışması bütün hızıyla devam ediyor. Bağımsızlıktan bugüne 70 milyon ağaç dikilmiş. Ot bitmez Karakum çölünde orman alanları oluşturuluyor. Çöl iklimi sebebiyle ağaçların büyümesine özel önem veriliyor. Sıcağa dayanamayıp kuruyan fidanların yerine hemen yenileri dikiliyor.
     <br/>
     <br/>
     Modern binalardaki mimari Türkmen kimliği ile bütünlük arz ettiği gibi, halk da gelenek ve göreneklerini modern yaşamla bütünleştirmiş. Cadde ve sokaklarda geleneksel Türkmen kıyafetleriyle dolaşan bayanlar çoğunlukta. Erkekler Türkmenlere özgü başlıklarıyla dikkati çekiyor. Resmi ya da özel bütün işyerlerinde, törenlerde ve sokakta, her yerde geleneklerini yaşatıyorlar.
     <br/>
     <br/>
     Türkmen polisi, cadde ve sokaklarda silahsız görev yapıyor. Sıkı güvenlik tedbirleri bulunmakla birlikte Türkmenistan’da kaldığımız süre içinde tek bir silahlı görevliye rastlamadım.
     <br/>
     <br/>
     Bütün bu yapılanların ardındaki isim ise Devlet Başkanı Saparmurat Türkmenbaşı. Türkmen halkı için çıtayı yüksek tutan, onlara en iyiyi ve en güzeli hedef gösteren Türkmenbaşı, 21. asrın “Türkmenlerin Altın Asrı” olacağını söylüyor. Bağımsızlığını yeni kazanmış bir ülke için liderin çizdiği vizyon, gösterdiği hedef çok önemli.
     <br/>
     <br/>
     Yapılanlar bir makyaj değil. Çevre düzenlemeleri, alt ve üst yapı çalışmaları yanında sanayileşme de aynı hızla devam ediyor.
     <br/>
     <br/>
     Çalık Holding’e bağlı GAP İnşaat’ın anahtar teslimi olarak inşa ettiği çimento fabrikasının açılışı sebebiyle Türkmenistan’dayız. Türkmen Sement adı verilen bu tesis, Türkmenistan’ın modern anlamdaki ilk çimento fabrikası. 160 milyon dolara mal olan tesis, 14 Şubat günü Türkmenbaşı tarafından açıldı.
     <br/>
     <br/>
     İkinci çimento fabrikası yolda
     <br/>
     <br/>
     Fabrikanın kurulduğu Baharlı ilçesi ve civarı, Oğuzhan’ın yazlık olarak kullandığı yer. Devlet Başkanı Türkmenbaşı, açılış sonrasında yaptığı konuşmada, Türkmenistan’da yaptığı başarılı ve dürüst işlerden dolayı Ahmet Çalık’ı tebrik ederken, yapılan fabrikadan bir tane daha inşa etmesini istiyordu: “Ülkemiz çimento sıkıntısı çekiyordu. 2003 yılında 600 bin ton, 2004 yılında 800 bin ton çimentoyu ton başına 60-70 dolar ödeyerek ithal etmiştik. Bu fabrikada üretilecek çimentonun maliyeti 25-30 dolar olacak ve yüksek kalitede çimento üretilecek. Biz bir adet daha çimento fabrikası inşa etmeyi planlıyoruz. Ahmet Çalık’a bir ay içerisinde proje ile ilgili teklifini sunması konusunda talimat verdim.”
     <br/>
     <br/>
     Çimento fabrikaları, hızla kalkınan Türkmenistan için acil ihtiyaçlardandı. Bu fabrikanın devreye girmesiyle ülkedeki çimento fiyatlarının yarı yarıya gerilemesi, dolayısıyla inşaat maliyetlerinin düşmesi bekleniyor.
     <br/>
     <br/>
     Çalık, 2003’te de doğalgaz çevrim santralının, geçen yıl ise kağıt fabrikasının anahtar teslimi yapımını gerçekleştirmişti. Bugün Türkiye’nin Türkmenistan’dan aldığı elektrik bu santralden geliyor. Türkmenistan’ın alanında ilk tesisi olan Yashlık Kağıt Fabrikası ise, üretim sürecinde saman ve pamuk çekirdeğini (linters) aynı anda kullanan dünyanın tek kağıt fabrikası.
     <br/>
     <br/>
     15 Şubat tarihinde de yine Çalık tarafından Tecen’de kurulan amonyak ve gübre fabrikasının açılışı yapılacaktı; fakat Başkan Türkmenbaşı’nın yoğun programı sebebiyle mart ayına ertelendi. Bu fabrika da tarıma ivme kazandırılması açısından önemli.
     <br/>
     <br/>
     Türkmenbaşı, 16 Şubat tarihinde de bir başka Türk şirketi olan Erku İnşaat’ın anahtar teslimi olarak inşa ettiği meşrubat fabrikasının açılışını yaptı. Bu fabrika, içme suyunun yanı sıra meyve suyu ve Türkmen Cola da üretecek.
     <br/>
     <br/>
     Bunlar 19 Şubat Bayrak Bayramı münasebetiyle arka arkaya gelen açılışlar olsa da, Türkmenistan’daki açılışlar ve temel atmalar diğer zamanlarda da artarak devam ediyor. Türkmenistan’ın imarında, kalkınmasında Türk şirketleri öne çıkıyor. Türkmenbaşı’nın açıklamalarına göre, Türk şirketlerinin bugüne kadar üstlendiği yatırım ve taahhüt tutarı 4,5 milyar dolar. Sadece Türk şirketlerinin tekstil sektöründe gerçekleştirdikleri yatırım 1 milyar dolar. Diğer sektörlerde de 1 milyar dolayında yatırım yapıldığı tahmin ediliyor.
     <br/>
     <br/>
     Saydığımız tesislerin devreye girmesi Türkiye’den bakınca sıradan gelişmeler gibi görülebilir ama SSCB döneminde üretime dönük elle tutulur doğru dürüst bir tesis kurulmayan, 6,3 milyonluk Türkmenistan’ın ihtiyaçlarına cevap verme bakımından hayati öneme sahip. Her biri bir plan dahilinde adım adım hayata geçirilen projeler.
     <br/>
     <br/>
     Ekonomik büyüme yüzde 20,4
     <br/>
     <br/>
     Atılan temeller, yapılan açılışlar ve artan üretim istatistiklere de yansıyor. Türkmenistan Milli İstatistik ve Enformasyon Enstitüsü’nün verilerine göre, Türkmen ekonomisi 2004’te yüzde 20,4 gibi rekor seviyede büyüyerek ülkede üretilen mal ve hizmetlerin parasal karşılığı 99,8 trilyon manata (yaklaşık 19 milyar dolar) ulaştı. Bu kişi başına 3 bin dolar civarında bir milli gelir demek. Bağımsızlığın ilk yıllarında bin doların altında olan gelir hızla artarak bu seviyeye gelmiş bulunuyor.
     <br/>
     <br/>
     Ekonomik büyümenin kaynağı sadece petrol ve doğalgaz değil. Tarım ve inşaattaki büyüme oranı yüzde 20, sanayi malları üretiminde yüzde 22, ticarette yüzde 36,2. Yani ekonominin her alanında dengeli bir büyüme gözleniyor.
     <br/>
     <br/>
     2004 yılının ocak-kasım döneminde, ülkenin dış ticareti 545 milyon 600 bin dolar fazla verdi. 3 milyar 463 milyon dolarlık ihracata karşılık 2 milyar 917 milyon dolarlık ithalat söz konusu. Doğalgaz ihracat fiyatlarındaki artıştan dolayı, bu fazlalığın 2005 yılında daha da büyümesi bekleniyor.
     <br/>
     <br/>
     Türkmenistan, bütün projelerini borç almadan hayata geçirmeyi hedefliyor. Türkmenbaşı’nın açıklamalarına göre, Türkmenistan’ın dış borcu yok. Aksine diğer ülkelerden doğalgaz alacağı var.
     <br/>
     <br/>
     Türkmenistan’ın en büyük doğalgaz müşterisi Ukrayna ile bu yıl başında varılan yeni anlaşmaya göre, bu ülkeye satılan doğalgazın fiyatı 44 dolardan 58 dolara (bin metreküp için) yükseltildi. Ukrayna’ya 2005 yılında 36 milyar metreküp doğalgaz  verecek olan Türkmenistan, bedelini yüzde 50 nakit yüzde 50 mal karşılığı olarak tahsil edecek. Bu artışın ekonomiye 500 milyon dolar civarında katkı sağlaması bekleniyor.
     <br/>
     <br/>
     Türkmen gazı Hindistan’a akacak
     <br/>
     <br/>
     ABD askerlerinin Afganistan’a girmesinden sonra, Türkmen doğalgazını Afganistan üzerinden Pakistan’a, oradan da Hindistan’a taşıyacak olan “Trans Afganistan Doğalgaz Boru Hattı” projesi yeniden gündemde. 2002’de Aşkabat’ta varılan anlaşma gereği, İngiliz şirketi Pens Pen tarafından hazırlanan proje, Afganistan, Pakistan, Hindistan ve Türkmenistan Petrol ve Doğalgaz bakanlıklarına teslim edildi. Yılda 33 milyar metreküp gaz sevkedecek olan projenin toplam maliyeti 3,3 milyar doları bulacak. İnşaatın gelecek yıl başlaması planlanıyor.
     <br/>
     <br/>
     Türkmen gazının Türkiye’ye getirilmesi projesi ise ne yazık ki, beklemede. Türkmenbaşı, her fırsatta daha uygun fiyattan gaz verebileceklerini dile getirirken, Çalık, “Türkiye’ye ilk elektrik ihracatı geçen yıl gerçekleşti. Arkasından doğalgaz gelir inşaallah” temennisinde bulunuyor.
     <br/>
     <br/>
     Üç uluslararası şirketin arama ve sondaj çalışmalarını sürdürdüğü Hazar’ın Türkmenistan bölgesindeki yeni petrol ve doğalgaz yatakları ise umut veriyor. Yapılan araştırmalar ve tahminlere göre Hazar’ın Türkmenistan bölgesinde, 11 milyar ton petrol, 5,5 trilyon metreküp de doğalgaz rezervi bulunuyor. Bunlar önemli ölçekler.
     <br/>
     <br/>
     Türkmen’in Altın Asrı
     <br/>
     <br/>
     Tarafsız ülke statüsündeki Türkmenistan gelecek için, eğitimde uluslararası standartları yakalamaya çalışırken, yurtdışına da öğrenci göndererek yeni neslin en iyi şekilde yetişmesine çalışıyor. Ülkede şu anda birisi üniversite olmak üzere 33 Türk okulu uluslararası standartlarda eğitim veriyor. Bu okullar, elde ettikleri başarılarla takdir toplayan kurumlar.
     <br/>
     <br/>
     Yazar ve şair kimliği de bulunan Devlet Başkanı Türkmenbaşı’nın kaleme aldığı Ruhname kitabı, her Türkmen’e rehber olarak bütün okullarda okutuluyor. Milli Meclis, 2005 yılını Ruhname Yılı ilan etti ve bu vesileyle çeşitli etkinlikler yapılıyor. İki ciltten oluşan kitap, Türkmen tarihini, kültürünü, devlet siyasetini, milli özelliklerini ve ahlaki sıfatlarını tanıtıyor. Çeşitli dillere çevrilen Ruhname, internette de (www.turkmenistan.gov.tm adresinde) Türkçe dahil yedi dilde yer alıyor. İlk cildi 2001 yılı eylül ayında yayımlanan ‘Ruhname’nin ikinci cildi de geçtiğimiz yıl ağustos ayında yayımlandı.
     <br/>
     <br/>
     Ata vatan Türkmenistan, özellikle ekonomik kalkınmada, az zamanda çok önemli işlere imza atmış görünüyor. 1880’de toprakları Ruslar tarafından işgal edilmesinden bu yana ilk kez kendi geleceğini tayin etme, kendi zenginliklerini kendi milletinin refahına harcama imkanı bulan Türkmenler için, 21. yüzyıl yeni bir dönem. Türkmenbaşı, bu yüzyılı “Türkmen’in Altın Asrı” olarak ilan etmişti. Yukarıda bahsettiğimiz projelerin kademe kademe devreye girmesi, kalkınmanın ekonominin yanında siyaset ve sosyal alanlara da aynı dozda yansıması halinde Türkmenler’in “Altın Asrı” doyasıya yaşaması hiç de uzak değil.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### İlteriş Başbuğ, 25-Şubat-2005
> Göç etmese miydik?: 
> Atalarımız Orta Asya'dan göç etmeseler miydi? Bu kadar zengin yeraltı kaynakları resmen para basıyor.

### MUSTAFA BİLİM, 25-Şubat-2005
> Türkmenbaşına teşekkürler: 
> Türkmenistan Devlet Başkanı Saparmurat Türkmenbaşı'nın daha yapacağı çok iş var. Kendisine teşekkür ediyorum.

### Fevzi Topçuoğlu, 23-Şubat-2005
> "Acayip" ülkeden selamlar: 
> Ana vatandaki "acayip" ülkeden ata yurdumuza selamlar.

Kaynak: [www.aksiyon.com.tr](http://www.aksiyon.com.tr:80/detay.php?id=19752&yorum_id=3167), [web.archive.org (arşiv bağlantısı)](http://web.archive.org/web/20060106205010/http://www.aksiyon.com.tr:80/detay.php?id=19752&yorum_id=3167)
