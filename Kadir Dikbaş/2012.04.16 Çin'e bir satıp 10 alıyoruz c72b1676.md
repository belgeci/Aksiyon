# Çin’e bir satıp 10 alıyoruz

*Kadir Dikbaş 2012.04.16*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geçen haftanın en önemli gündem maddelerinden biri, Başbakan Tayyip Erdoğan’ın Çin’e resmî ziyareti idi. Başbakan Erdoğan’ın gezisine Uygur Özerk Bölgesi’nden başlaması ve Pekin’deki temasları sırasında çok sayıda anlaşmaya imza atması, iki ülke arasında daha derin ilişkilerin başlayacağına işaret.
  </font>
 </div>
 <div id="newsText">
  <font class="detail-text">
   <p>
    Başbakan Erdoğan, kalabalık bir heyetle, “Uygur Özerk Bölgesi”nin başkenti Urumçi’den başladığı gezisine, Çin’in başkenti Pekin ve Şangay’daki temaslarla devam etti. Erdoğan’ın mevkidaşı Wen Jiabao ile görüşmesinin ardından iki ülke arasında çeşitli anlaşmalar imzalandı. Bunların en önemlisi, “Nükleer Enerjinin Barışçıl Amaçlarla Kullanımına İlişkin İşbirliği Anlaşması” ve nükleer enerji alanında işbirliğini içeren “Niyet Mektubu”. Bu anlaşmalarla, Türkiye’de nükleer santral yapımı konusunda Çin’le yapılacak müzakerelerin ilk adımı atılmış oldu.
    <p>
     Çin’le imzalanan bir diğer anlaşma ise Demiryolu İşbirliği Anlaşması. Hükümet, yurdun dört bir yanını Çin’le işbirliği yaparak demir ağlarla örmeyi planlıyor.
     <p>
      Bunlardan başka, Başbakanlık Dış Ticaret Müsteşarlığı ile Çin Ticaret Bakanlığı Arasında Yeni İpek Yolu Bağlantısı Hakkında Ortak Çalışma Grubu Oluşturulmasına İlişkin Mutabakat Muhtırası, Bilgi ve İletişim Teknolojileri Alanlarında İşbirliğine İlişkin Mutabakat Muhtırası ile Ulaşım Altyapısı ve Denizcilik Alanlarında İşbirliğine İlişkin Mutabakat Muhtırası da  imzalandı.
      <p>
       Başbakan Recep Tayyip Erdoğan’ın ziyaretine katılan iş adamları da muhataplarıyla çeşitli anlaşmalara imza attılar. Bunlar arasında öne çıkanlar, Türkiye’de Çinli firmalarla ortak termik santral ve rüzgâr santrali yapımı konusundaki işbirlikleri.
       <p>
        <img alt="" height="145" src="http://web.archive.org/web/20120622182238im_/http://medya.aksiyon.com.tr/aksiyon/2012/04/16/eko1.png">
         Çin ve Türkiye dünyanın en hızlı büyüyen ekonomileri arasında. Çin’in Türkiye’den, Türkiye’nin de Çin’den alabileceği çok ürün, işbirliği yapabilecekleri çok alan var.
         <p>
          Ancak özellikle ticaret konusunda son derece dengesiz bir durum söz konusu. Türkiye, Çin’le yaptığı ticarette çok büyük açık veriyor. 10 dolarlık mal alırken ancak 1 dolarlık mal satabiliyor. Aşağıdaki rakamlardan da anlaşılacağı gibi, 2011 yılında Türkiye Çin’e 2,5 milyar dolar ihracat yapabilmiş. Fakat ithalatı 21,7 milyar dolar. Yani, Türkiye’nin Çin’le ticaretinde ihracatının ithalatını karşılama oranı yüzde 11.
          <p>
           Çin’in ithalatımızdaki payı yüzde 9,01. İhracatımızdaki payı ise sadece yüzde 1,83. 2011 yılında 105,9 milyar dolar olan toplam dış ticaret açığımızın yüzde 18,16’sı, yani beşte biri Çin’le yaptığımız dengesiz ticaretten kaynaklanıyor.
           <p>
            Umuyoruz ki, atılan imzalar ikili ticarette aranın açılmasına değil kapanmasına ve daha dengeli bir ticarete vesile olur, Çin kazanırken Türkiye de kazanır.
           </p>
           <hr/>
           <h3>
            <span>
             Sanayi üretimi canlanıyor
            </span>
           </h3>
           <p>
            Sanayi üretim endeksi, şubat ayında bir önceki yılın aynı ayına göre yüzde 4,4 oranında artış kaydetti. Mevsim ve takvim etkisinden arındırılmış veriye göre ise, şubat ayında ocak ayına göre yüzde 0,7’lik üretim artışı yaşandı. Hatırlanacağı gibi, 2012 Ocak ayında sanayideki fren hissedilir seviyedeydi. Üretim, bir yıl öncesine göre yalnızca yüzde 1,5 oranında artmıştı. Mevsim ve takvim etkisinden arındırılmış veriye göreyse, ocaktaki aylık üretim artışı yüzde -3,1 olmuştu. Son veriler, yıl sonu için öngörülen yüzde 4’lük büyüme tahmininin rahatlıkla tutacağını gösteriyor.
           </p>
           <hr/>
           <h3>
            <span>
             Cari açık fren yaptı
            </span>
           </h3>
           <p>
            Türkiye’nin cari işlemler hesabı açığı, 2012 Ocak-Şubat döneminde bir önceki yılın aynı dönemine göre yüzde 15,9 oranında azalarak 10 milyar 143 milyon dolara geriledi. Şubat ayındaki rakam da, geçen yılın aynı dönemine göre yüzde 30,1 küçüldü ve 4 milyar 217 milyon dolar oldu. Ocak ayına göre azalış ise yüzde 28,8.
            <p>
             <img alt="" height="404" src="http://web.archive.org/web/20120622182238im_/http://medya.aksiyon.com.tr/aksiyon/2012/04/16/eko2.png"/>
             Şubat ayındaki yıllık cari işlemler açığı da 75,3 milyar dolara indi. 2011 yılını 77,2 milyar dolarla kapatan yıllık tutar, kasım ayında ulaştığı 78,6 milyar dolarla rekor kırmıştı.
             <p>
              Merkez Bankası’nın açıkladığı son veriler, cari işlemler açığında ciddi gerilemeye işaret ediyor. Başka sebepler de bulunmakla birlikte, düşüşün en önemli sebebi, ithalatın artış hızının şubatta yüzde 1,1’e kadar düşmesi, bunun yanında ihracatın yüzde 17,1 artış kaydetmesi.
              <p>
               Cari açığın finansman tarafına baktığımızda da, bazı değişiklikler göze çarpıyor. Yılın ilk iki ayında, geçen yıla göre net doğrudan yatırımlarda ciddi artış var. 544 milyon dolardan 1 milyar 404 milyon dolara çıkmış. Portföy yatırımlarında ise düşüş görülüyor. Yani net “sıcak para” girişinde azalış söz konusu. Rakam, 4,5 milyar dolardan 2,2 milyar dolara gerilemiş. Bankalar ve diğer sektörlerin kullandığı kredilerde azalış görülmesine ilaveten Merkez Bankası rezervlerindeki artış da dikkat çekici. Net hata noksan kalemi de her zaman olduğu gibi ağırlığını hissettirmiş. Nereden geldiği belli olmayan 2 milyar dolarlık para mevcut.
              </p>
              <hr/>
              <h3>
               <span>
                Köprü ve otoyollar darphane gibi
               </span>
              </h3>
              <p>
               Bu yılın ilk üç ayında köprü ve otoyollardan 81 milyon 747 bin 369 araç geçerken, elde edilen gelir 186 milyon 474 bin lirayı buldu. Karayolları Genel Müdürlüğü’nün son verilerine göre, 2012 yılı Ocak-Mart döneminde İstanbul Boğaziçi ve Fatih köprülerinden geçen araç sayısı 36 milyon 315 bin 610, köprülerden elde edilen gelir 58 milyon 623 bin TL. Otoyollardan geçen araç sayısı da 45 milyon 158 bin 759, elde edilen gelir 127 milyon 341 bin TL.
              </p>
              <hr/>
              <p>
               <img alt="" height="1311" src="http://web.archive.org/web/20120622182238im_/http://medya.aksiyon.com.tr/aksiyon/2012/04/16/eko3.png"/>
              </p>
             </p>
            </p>
           </p>
          </p>
         </p>
        </img>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32347-cine-bir-satip-10-aliyoruz.html), [web.archive.org (arşiv bağlantısı)](http://web.archive.org/web/20120622182238/http://www.aksiyon.com.tr:80/aksiyon/haber-32347-cine-bir-satip-10-aliyoruz.html)
