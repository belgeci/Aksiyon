# Ekonomide yeni bir sayfa açma zamanı

*Kadir Dikbaş 2007.11.05*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye, son beş yılda gerçekleştirdiği uygulamalarla Türk ekonomisinde istikrarı sağladı. Ekonomik program, genelde başarıyla uygulandı. Artık şimdi yeni bir sayfa açmanın zamanı çoktan geldi bile...
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20080526082732im_/http://www.aksiyon.com.tr/resim/674/40.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <!--- BANK ASYA REKLAMI ------>
  <script type="text/javascript">
   AC_FL_RunContent( 'codebase','http://web.archive.org/web/20080526082732/http://download.macromedia.com/pub/shockwave/cabs/flash/swflash.cab#version=7,0,19,0','width','200','height','160','hspace','20','vspace','20','align','right','src','reklam/bankasya_0708_kredikarti_aksiyon_sitegeneli_200x160','quality','high','pluginspage','http://web.archive.org/web/20080526082732/http://www.macromedia.com/go/getflashplayer','movie','reklam/bankasya_0708_kredikarti_aksiyon_sitegeneli_200x160' ); //end AC code
  </script>
  <noscript>
   <object classid="clsid:D27CDB6E-AE6D-11cf-96B8-444553540000" codebase="http://web.archive.org/web/20080526082732oe_/http://download.macromedia.com/pub/shockwave/cabs/flash/swflash.cab#version=7,0,19,0" height="160" hspace="20" vspace="20">
    <param name="movie" value="reklam/bankasya_0708_kredikarti_aksiyon_sitegeneli_200x160.swf">
     <param name="quality" value="high">
      <embed height="160" hspace="20" pluginspage="http://www.macromedia.com/go/getflashplayer" quality="high" src="/web/20080526082732oe_/http://www.aksiyon.com.tr/reklam/bankasya_0708_kredikarti_aksiyon_sitegeneli_200x160.swf" type="application/x-shockwave-flash" vspace="20"/>
     </param>
    </param>
   </object>
  </noscript>
  <!--- BANK ASYA REKLAMI ------>
  <font class="content">
   Uzun yıllar ekonomik ve siyasi istikrarsızlıklardan bunalan Türkiye, son 5 yılda gerçekleştirdiği uygulamalarla istikrarı tesis etti, ekonomik sıçramanın önündeki engelleri büyük ölçüde ortadan kaldırdı. İstikrarı sağlamak amacıyla uyguladığı ekonomik programı, oluşan birtakım kırılganlıklara rağmen, genel anlamda başarıyla uyguladı. Artık yeni bir sayfa açmanın eşiğine gelmiş bulunuyor. İstikrarsızlık ve kriz şartlarına göre hazırlanan önceki politikaların gözden geçirilmesi, yeni döneme uygun politikalar geliştirilmesi gerekiyor artık. Sosyal güvenlik, sanayi politikası ve ekonomik hayatı ilgilendiren hukuki düzenlemeler başta olmak üzere bugüne kadar el atılamayan konulara, ihtiyaçlara çare bulunması, mikro sondajlar yapılması gerekiyor. Aksi takdirde, cari işlemler açığı, düşük kur-yüksek faiz açmazı ve diğer bazı riskler ve kırılganlıklar, Türkiye’nin başına ciddi sıkıntılar açabilir. Türkiye’nin ekonomide elde ettiği başarılar yanında karşı karşıya kaldığı sorun ve riskleri şu şekilde sıralamak mümkün:
   <br>
    <br>
     BÜYÜME VE KÜÇÜLMEYEN İŞSİZLİK
     <br>
      <br/>
      Türkiye 22 çeyrektir aralıksız büyüme göstererek tarihî rekora imza attı. 2007’nin ikinci çeyrek büyüme oranı, yaşanan ‘e-muhtıra’, Köşk gerginliği ve seçimler sebebiyle yüzde 3,9 gibi düşük bir seviyede gerçekleşti. İlk çeyrek dahil ilk altı aydaki büyüme oranı ise yüzde 5,2. Son veriler, 2007’de ciddi bir talep daralması olduğunu gösteriyor. Bu, son aylarda piyasada artan ‘yaprak kıpırdamıyor’ yakınmalarını da doğruluyor. Özel kesim talebindeki daralmayı ve yatırımlardaki freni, seçim öncesinde artan kamu yatırımları dengelemiş durumda.
      <br/>
      <br/>
      Bununla birlikte, yüzde 5 olan yıl sonu büyüme hedefinin tutacağı yönündeki beklentiler güçlü. 2008 büyüme hedefi ise yüzde 5,5. Ekonomik büyüme performansı iyi görünmekle birlikte bunun istihdama çok fazla yansımaması düşündürücü. Bu yılın temmuz ayı itibariyle işsizlik oranı yüzde 8,8 seviyesinde. Oran, kentlerde kırsal kesime nazaran daha yüksek. Ekonominin, büyüdükçe daha fazla dış ticaret açığı veren, cari açık üreten yapısının sona erdirilmesi şart. Mevcut şartlarda yüzde 5’lik 2007 hedefini yakalamamız zor olmayabilir; ama bu, Türkiye için yeterli değil. Hele hele verilen bu kadar büyük cari açıkla. Türkiye’nin daha fazla istihdama, üretime, katma değere ve ihracata ihtiyacı var.
      <br/>
      <br/>
      Cari açık, ekonomi için en önemli risk olmaya devam ediyor. Bu yılın ilk 8 ayında 23,3 milyar dolar olarak gerçekleşen açığın, yıl sonunda 36 milyar doları aşması bekleniyor. 2008 yılı için yapılan öngörü 39,2 milyar dolar. Buna göre, bu yıl sonunda açığın GSMH’ya oranının yüzde 7,4 olacağı tahmin ediliyor. Bu, dünya ekonomileri arasında oldukça yüksek bir oran. TÜİK’in açıkladığı son verilere göre, Ocak-Eylül döneminde 76,2 milyar dolarlık ihracata karşılık 121,5 milyar dolarlık ithalat yapıldı.
      <br/>
      <br/>
      Cari açığın finansmanında sıcak para da önemli rol oynuyor. Yüksek faiz ve ‘iyi gün dostu’ olan bu sermayenin herhangi bir olumsuzluk ya da küresel bir dalgalanma esnasında ülkeyi terk edebileceğini akıldan çıkarmamak gerekiyor. Dünya ekonomileriyle her geçen gün daha fazla entegre olan Türkiye’ye âdeta döviz yağıyor. Yabancılara ait olan ve sıcak para olarak tabir edilen portföy yatırımlarının tutarı 90 milyar doları aştı. Bunun büyük bölümü İMKB hisselerinde.
      <br/>
      <br/>
      Sıcak para niye geliyor? Yüksek faize ve sağlanan istikrara. Para girişi arttıkça kur aşağı iniyor. Türkiye önceki yıllarda olduğu gibi şu anda en yüksek reel faizi ödeyen ülkeler arasında. Merkez Bankası, geçtiğimiz ay içinde 0,5 puanlık indirimle faizleri yüzde 16,75’e çekti; ama bu sanayici ve ihracatçının beklentilerini karşılamadı. Döviz, YTL’yi 1980’lerden beri görmediği bir değerlenme ile karşı karşıya bıraktı. Sadece yıl başından Ekim ayı sonuna kadarki süreçte, YTL dolar karşısında yüzde 16,8, Avro karşısında da yüzde 8,4 oranında değer kazandı. Enflasyonun artı yüzde 7,7 olduğunu da unutmamak lazım. Kur aşağı indikçe, ithal her türlü mal ucuzluyor, yerli üretici ve ihracatçı, üretim ve istihdam zarar görüyor.
      <br/>
      <br/>
      ENFLASYONLA MÜCADELE
      <br/>
      <br/>
      Yıllarca çift haneli, hatta zaman zaman üç haneli enflasyon rakamlarını görmeye alışan Türk halkı, son birkaç senedir tek haneli rakamları yaşıyor. 2006 yılındaki küresel dalgalanmanın etkileri sebebiyle bir süre rayından çıkan enflasyon, bugün yine tek haneli rakamlarda. Bununla birlikte, 2006 dalgalanmasına rağmen değiştirilmeyen yüzde 4’lük 2007 hedefinin tutturulması mümkün değil. Merkez Bankası, rakamı elinden geldikçe hedefe doğru çekmeye çalışıyor. Bu konudaki en büyük yardımcısı da, hiç şüphesiz, düşük kur ve yüksek faiz. Ekim sonu itibariyle yıllık enflasyonun geldiği seviye TÜFE’de yüzde 7,7, ÜFE’de ise yüzde 4,4. 2008 ve 2009 yılı enflasyon hedefleri de yüzde 4 olarak önceden belirlenmişti. 2010 hedefi yıl sonunda belirlenecek.
      <br/>
      <br/>
      ÖZEL SEKTÖRÜN BORÇLANMA İŞTAHI
      <br/>
      <br/>
      Türkiye son yıllarda borçlanmada ciddi bir şekil değişikliği yaşıyor. Kamu kesiminin net borç stokunun GSMH’ya oranı düzenli bir şekilde gerilerken, özel sektörünki artıyor. Artık dış borçlanmada özel sektör kamunun önünde koşuyor. Türkiye’nin toplam dış borç stoku, Haziran sonu itibarıyla 226,3 milyar dolara ulaştı. Bunun 138,5 milyar doları, yani yüzde 61,2’si özel sektöre ait. Geri kalan tutar da kamunun (72,4 milyar $) ve Merkez Bankası’nın. Özel sektörün borçlarının 36,9 milyarlık kısmı kısa vadeli. Bu borçlanmalar şirketlerin üstlendiği kur riskini büyütüyor ama 2006 dalgalanması ve küresel piyasalarda zaman zaman kendini gösteren küçük sarsıntılara rağmen, özel sektörün borçlanma iştahı kesilmiyor. Bankalar ve reel sektör yüklü miktarlarda döviz getiriyor. Bazı büyük şirketler bu yolla büyük projelere imza atıyor. Bununla birlikte, israf edilen, tüketime, “yata ve kata” harcanan paralar da yok değil. Kurun düşük, faizlerin yüksek seyrettiği bir iç piyasada dış borçlanma, en ucuz ve akıllı bir yol gibi görülebilir; ancak kurun yükseldiği dönemlerde işin tersine dönme ihtimali var. Bilhassa, geliri döviz cinsinden olmayanlar için.
      <br/>
      <br/>
      PETROL FİYATLARI YÜKSELİŞTE
      <br/>
      <br/>
      Petrol fiyatları 90 doların üzerine çıktı. Böyle giderse bu yıl bitmeden 100 doları aşabilir. Fiyatlardaki yükselişin nedeni, doların değer kaybı, talepteki artış ve yaklaşan kışın yanı sıra esas itibariyle Ortadoğu’daki gerilim. Yükselen fiyatların faturasını, petrol ithal eden bütün ülkeler gibi Türkiye de ödüyor. Eğer fiyatlar yükselişini sürdürürse petrol ve doğalgaz ithal maliyetleri daha da büyüyecek. Bu da dış ticaret açığında artış, ekonomik büyümenin sekteye uğraması ve enflasyon için daha fazla risk demek.
      <br/>
      <br/>
      Son yıllarda Türkiye’nin enerjiye ödediği para, katlanarak büyüdü. Türkiye’nin geçen yıl ithal ettiği ham petrol ve doğalgaz 19,2 milyar dolardı. Bu yılın ilk sekiz ayındaki tutar 13,3 milyar dolar. Toplam enerji ithalatına harcanan para ise çok daha yüksek. Geçen yıl 27,8 milyar dolar seviyesine çıkan enerji ithalatı, bu yılın ilk sekiz ayında 19,7 milyar dolar oldu. Enerji ithalatı, toplam ithalatın yüzde 20’sini aşmış durumda.
      <br/>
      <br/>
      Türkiye’nin, son beş yılda katlanan petrol fiyatlarına rağmen sergilediği performans önemli. Ağırlaşan faturayı, enflasyonu da aşağı çekerek ödemesini bildi. Bunda dünya şartları, sağlanan istikrar ve yabancı sermaye girişiyle birlikte düşük kurun payı büyük tabii ki. Ancak gelinen noktada, petrol fiyatlarının daha da artarak kaldırılamaz boyutlara ulaşması, bazı olumsuzlukları da beraberinde getirebilir.
      <br/>
      <br/>
      SOSYAL GÜVENLİK AÇIĞI
      <br/>
      <br/>
      Genç nüfusa sahip ülkelerde sosyal güvenlik sistemi fazla vermekte. Ancak Türkiye’de tam tersi bir durum söz konusu. Sistemdeki çarpıklık ve kayıt dışılık sebebiyle, yatırıma gitmesi gereken milyarlar, açık kapatmakta kullanılıyor. Sosyal güvenlik kuruluşlarında geçen yıl 17,6 milyar YTL olan açık, bu yıl 26 milyar YTL’yi aşacak. Bunun 25 milyar 971 milyon YTL’si devlet bütçesinden karşılanacak. Açığın önümüzdeki yıl biraz daha artması, 28 milyar 804 milyon liraya çıkması öngörülüyor. Türkiye’nin yapısal anlamda, acil çözüm bekleyen en önemli sorunlarından biri bu. Yakında Meclis’e gelmesi beklenen reformun temel hedefi sosyal güvenlik sistemindeki açıkları kapatmak, kayıt dışı istihdamın önüne geçmek.
      <br/>
      <br/>
      Maliye Bakanlığı’nın açıklamalarına göre, Ocak-Eylül  döneminde merkezî yönetim bütçesi 12 milyar 173 milyon YTL açık verdi. Bu rakam, yıllık bütçe açığı hedefinin yüzde 72,3’üne tekabül ediyor. Bu oran, yıl sonu bütçe açığının, hedeflenen tutarın altında kalacağını gösteriyor. Seçim yılında böyle bir bütçe sonucunun elde edilmesi genel dengeler açısından kayda değer. Geçen yıl bütçe açığının GSMH’ya oranı yüzde -0,6 olmuştu. Aynı yıl AB 27 ülkelerinde açığın milli gelire oranı ortalama yüzde -1,8 alarak gerçekleşmişti. Bununla birlikte, ağır borç ve faiz yükü sebebiyle, mali disiplinin tavizsiz devam etmesi, bütçe açığının daha da aşağı çekilmesi gerekiyor.
      <br/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28797), [web.archive.org (arşiv bağlantısı)](http://web.archive.org/web/20080526082732/http://www.aksiyon.com.tr:80/detay.php?id=28797)
