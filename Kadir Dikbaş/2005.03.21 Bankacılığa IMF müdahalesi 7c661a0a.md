# Bankacılığa IMF müdahalesi

*Kadir Dikbaş 2005.03.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      IMF’nin isteği üzerine, Finansal Hizmetler Kanun Tasarısı Taslağı’nda yapılan değişiklik, ortalığı karıştırdı. Batık bankaların TMSF’ye devrini devam ettiren değişiklikle, yabancı bankaların Türk bankalarına açtığı krediler garanti altına alınıyor. Kendi hazırladığı taslağın delinmesine karşı çıkan BDDK, sorunlu bankaların tasfiyesinde ısrar ediyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070626192023im_/http://www.aksiyon.com.tr/resim/537/50.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Batık bankaların Türkiye’ye faturası 46 milyar doları buldu. Bu batıklardan bugüne kadar tahsil ve tazmin edilebilen tutar sadece 2,2 milyar dolar. 6-8 milyar dolarlık kısım da, tahsil edilmesi mümkün miktar olarak görülüyor. Geriye kalan 36-37 milyar dolarlık fatura devlete, dolayısıyla vatandaşa kesilmiş durumda.
   <br>
    <br>
     Bu ağır faturayı ödemek zorunda kalan Türk halkı, artık benzeri skandallar yaşamak istemiyor. “Kucağımızda yeni bankalar istemiyoruz.” diyen Başbakan Recep Tayyip Erdoğan da, Bankacılık Düzenleme ve Denetleme Kurumu (BDDK) tarafından hazırlanan Finansal Hizmetler Kanun Tasarısı Taslağı’nda, bu konuya ilişkin gerekli düzenlemenin yapılmasını istedi. Bunun üzerine BDDK, hazırladığı taslakta, sorunlu bankanın bütün yükümlülükleriyle birlikte Tasarruf Mevduatı Sigorta Fonu’na (TMSF) devrini engelleyen, doğrudan kapatılarak tasfiyesini öngören bir düzenlemeye gitti.
     <br/>
     <br/>
     Ancak Başbakanlık’a gönderilen tasarı, burada sessiz sedasız bazı değişiklilere uğradı. İddiaya göre, Uluslararası Para Fonu (IMF) “Sorunlu bankaların Fon’a devri devam etsin.” deyince, hazine bürokratlarının ve ilgili bakanlığın müdahalesi sonucu söz konusu madde değiştirildi. Değişiklik bununla da sınırlı kalmadı. Bankalar Yeminli Murakıplar Kurulu’nun kaldırılması ve bankaların yabancı denetime açılmasına yönelik başka değişiklikler de yapıldı.
     <br/>
     <br/>
     Başbakanlık’a gönderilen taslakta,  haberleri olmaksızın yapılan değişikliklere BDDK Başkanı Tevfik Bilgin, sert tepki gösterdi. Tasarruf Mevduatı Sigorta Fonu (TMSF) Başkanı Ahmet Ertürk de bazı düzenlemelere karşı çıktı. IMF ile görüşmelere muhatap olan Devlet Bakanı Ali Babacan ile kendisine bağlı Hazine ise değişiklikleri savundu.
     <br/>
     <br/>
     Bu arada, BDDK ile ilgili bir başka gelişme yaşanıyordu. Düzenleyici ve Denetleyici Kurumlar Yasa Tasarısı’nda yer alan bir maddeyle, bizzat Başbakan Erdoğan’ın tercih ettiği isim olan BDDK Başkanı Tevfik Bilgin’in yeniden seçilmesini engelleyen ifadelere yer verilmiş ve tasarı o haliyle Meclis’e sevk edilmişti.
     <br/>
     <br/>
     IMF’nin derdi yabancı kredileri
     <br/>
     <br/>
     IMF’nin Fon’a devir ısrarının altında yatan sebep, “bankaların yabancı banka ve kuruluşlardan aldığı kredilerin güvenceden çıkacağı” endişesi. Yani IMF yabancıların Türk bankalarına açtığı kredilerin geri dönüşünü garanti altına almak istiyor. Ancak tasarruf mevduatına sigortanın 50 bin YTL ile sınırlandırılmasına destek veren IMF, burada kendi teziyle çelişiyor.
     <br/>
     <br/>
     Bir nevi “yabancı kreditörlerin açtığı kredilere devlet garantisi” anlamına gelen bu girişime karşı çıkan BDDK ise, “Kredi açan kuruluş müşterisini iyi araştırsın. Ticari mantık bunu gerektirir. Devlet garantisi istemek, riski Türk vatandaşına yıkmak doğru bir yaklaşım değil.” görüşünde.
     <br/>
     <br/>
     Devlet Bakanlığı ve Hazine’nin ise, IMF ile görüşmelerde muhatap taraf olmaları sebebiyle, gelen istekler karşısında böyle bir değişikliğe meylettikleri belirtiliyor. IMF ile yapılacak yeni stand-by anlaşmasının şartlarından biri de bu yasanın Meclis’e sevk edilmesi.
     <br/>
     <br/>
     Başbakanlık’taki bu kritik “rötuş”, kamuoyuna yansıyınca Başbakan olaya müdahale ederek, bir uzlaşmaya varılmasını ve taslağın düzeltilmesini istedi. Bunun üzerine 9 Mart tarihinde 5 saat süren bir toplantı gerçekleştirildi. Toplantıya, Başbakan Yardımcısı Abdüllatif Şener, Devlet Bakanı Ali Babacan, BDDK Başkanı Tevfik Bilgin, Hazine Müsteşarı İbrahim Çanakcı, TMSF Başkanı Ahmet Ertürk, TBMM Plan ve Bütçe Komisyonu’nun AK Parti’li bazı üyeleri ile Başbakanlık bürokratları katıldı. BDDK Başkanı Bilgin, burada mali yapısı bozulan bankaların Fon’a devri yönünde yapılan son değişikliklerin sakıncalarını anlattı.
     <br/>
     <br/>
     Bu buluşmanın ardından BDDK, Hazine, Başbakanlık, TMSF ve Devlet Planlama Teşkilatı bürokratları geçtiğimiz hafta tekrar bir araya geldi. Bu toplantıda da, ‘’Mali yapısı bozulan bankaların Fon’a devri, denetim ve yeminli murakıplar kurulunun statüsü ile bankalardan kesilen sigorta primini kimin hesaplayacağı” konularında bir uzlaşmaya varılamadı. Özellikle ciddi tartışmaların yaşandığı “Fon’a devir” ile “denetim” konusunda hiçbir ilerleme kaydedilemedi.
     <br/>
     <br/>
     Anlaşmazlığı Başbakan çözecek
     <br/>
     <br/>
     BDDK ve TMSF olaya sektör odaklı bakarken Hazine tarafının IMF ile yapılacak stand by açısından yaklaşması, ortak noktanın bulunmasını engelliyor. 3 yıl süreli yeni stand-by düzenlemesi kapsamında IMF’den 10 milyar dolar kredi kullanılması öngörülüyor. IMF, stand-by için bazı düzenlemelerin yapılmasını istiyor. Finansal Hizmetler’le ilgili düzenleme de bunlardan biri.
     <br/>
     <br/>
     Bu tartışmalar devam ederken geçtiğimiz perşembe akşamı, Düzenleyici ve Denetleyici Kurumlar Yasa Tasarısı’nda yer alan, “Bilgin maddesi” olarak da adlandırılan ve BDDK Başkanı Tevfik Bilgin’in yeniden başkan seçilmesini engelleyen madde, beklentilerin aksine, herhangi bir düzeltme yapılmaksızın Meclis Plan ve Bütçe Komisyonu’nda kabul edildi. Yani Bilgin’e yeniden aynı göreve seçilme şansı tanınmadı. Bilgin, bu gelişme üzerine herhangi bir açıklamada bulunmadı, sadece “Siyasi takdir” demekle yetindi.
     <br/>
     <br/>
     Bununla birlikte, Genel Kurul aşamasında düzeltme yapılabileceği, özellikle Başbakan Tayyip Erdoğan’ın müdahale edeceği tahmin ediliyor.
     <br/>
     <br/>
     Bankaların Fon’a devrindeki kavga kızışmış durumda. Son noktayı Başbakan Erdoğan’ın koyacağı, taslağın bu hafta içinde şekilleneceği belirtiliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=20374), [web.archive.org (arşiv bağlantısı)](http://web.archive.org/web/20070626192023/http://www.aksiyon.com.tr:80/detay.php?id=20374)
