# İSO 500’ün dörtte biri zarar etti

*Kadir Dikbaş 2012.07.30*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Sanayi şirketlerinin kârlılığındaki azalış ve daha çok şirketin zarar etmesi dikkati çekiyor. İstanbul Sanayi Odası’nın (İSO) hazırladığı “Türkiye’nin 500 Büyük Sanayi Kuruluşu” araştırmasına göre, 2010 yılında 500 büyük şirketin 66’sı zarar ederken, bu sayı 2011’de 120’ye ulaştı.
  </font>
 </div>
 <div id="newsText">
  <font class="detail-text">
   <p>
    İSO’nun  44 yıldır aralıksız olarak gerçekleştirdiği araştırmasının 2011 yılı sonuçlarına göre, Türkiye’nin en büyük sanayi kuruluşu yine Tüpraş oldu. Tüpraş, 27 milyar 410 milyon TL’lik (satış vergileri hariç) net üretimden satışlarıyla birinci olurken, peşinden 8 milyar 534 milyon lira ile Ford Otomotiv, 7 milyar 358 milyon lira ile Oyak-Renault takip etti.
   </p>
   <p>
    En fazla kâr eden sanayi kuruluşu da, 1 milyar 792 milyon 792 bin lira ile Türkiye Petrolleri Anonim Ortaklığı (TPAO) oldu. En fazla kâr eden ikinci kuruluş 1 milyar 310 milyon TL ile Elektrik Üretim AŞ, üçüncü kuruluşsa 1 milyar 259 milyon TL ile Tüpraş.
   </p>
   <p>
    2010 yılı ile kıyaslandığında, 500 büyük içindeki en çarpıcı gelişme, toplam satışlar cari olarak yüzde 27, reel olarak yüzde 13,1 büyürken zarar eden kuruluş sayısının artması oldu. 2010 yılında 500 şirketten 434’ü kâr açıklarken sadece 66’sı zarar açıklamıştı. 2011 yılında kâr eden kuruluş sayısı 380’e düştü, zarar eden kuruluş sayısı ise bir anda 120’ye yükseldi.
   </p>
   <p>
    500 şirketin vergi öncesi dönem kâr ve zarar toplamı da, cari fiyatlarla yüzde 5,5, sabit fiyatlarla yüzde 15,9 oranında azalma kaydetti.
   </p>
   <p>
    Bu arada, en fazla ihracat yapan kuruluşlar listesinde ilk sırayı 4,2 milyar dolarlık ihracatla Tüpraş aldı. Onu 3,5 milyar dolar ile Ford Otomotiv, 3,2 milyar dolar ile Oyak-Renault takip etti.
   </p>
   <p>
    <strong>
     İSO 500 NOTLARI
    </strong>
   </p>
   <ul>
    <li>
     Tüpraş, 2005 yılından bu yana sürdürdüğü liderliğini 2011 yılında da devam ettirdi.
    </li>
    <li>
     İSO 500’ün toplam satışları, 2011 yılında cari fiyatlarla yüzde 27, sabit fiyatlarla yüzde 13,1 oranında arttı.
    </li>
    <li>
     Bu oranlar, 2010’da da sırasıyla yüzde 21,8 ve yüzde 14,7 olmuştu.  500 şirketin vergi öncesi dönem t ve zarar toplamı, cari fiyatlarla yüzde 5,5, sabit fiyatlarla yüzde 15,9 azaldı.
    </li>
    <li>
     500 kuruluşun ürettiği katma değerin Türkiye GSYH’sına oranı, 2010’da yüzde 9,3 iken 2011’de yüzde 9,0’a geriledi.
    </li>
    <li>
     Net katma değer, İSO 500 genelinde cari fiyatlarla yüzde 9,4 artış gösterdi, sabit fiyatlarla ise yüzde 1,8 geriledi.
    </li>
    <li>
     En büyük 500 arasında, 2010 yılında 12 kamu kuruluşu bulunurken 2011’de sayı 13’e çıktı.
    </li>
    <li>
     İSO 500 özellerde 2010 yılında yüzde 54,4 olan toplam borç oranı 2011’de son 7 yılın en yüksek düzeyi olan yüzde 58,5’e yükseldi.
     <p>
      İSO-500 şirketlerinin 2011 yılı ihracatı, bir önceki yıla göre yüzde 17,8 artış gösterdi. Aynı dönemde Türkiye ihracatındaki artış yüzde 18,5 oldu.
     </p>
    </li>
    <li>
     İSO 500’de toplam borçlar yüzde 20,1 oranında arttı. Özel kuruluşların borçlarındaki artış yüzde 26,6 olurken kamu kuruluşlarında yüzde 38,3 düşüş görüldü.
    </li>
    <li>
     İSO 500 içinde, 2010 yılında, 148 olan yabancı sermaye paylı kuruluş sayısı 2011’de 140’a geriledi.
    </li>
    <li>
     2011 yılında İSO 500 genelinde çalışan sayısı bir önceki yıla göre yüzde 4,3 oranında arttı. Bu oran özel kuruluşlarda yüzde 5,1, kamuda yüzde 1,3.
    </li>
   </ul>
   <p>
    <img alt="" src="http://web.archive.org/web/20120911113736im_/http://medya.aksiyon.com.tr/aksiyon/2012/07/30/iso500.png"/>
   </p>
   <hr/>
   <p>
    <strong>
     Merkez, enflasyon tahminini aşağı çekti
    </strong>
   </p>
   <p>
    <img alt="" height="292" src="http://web.archive.org/web/20120911113736im_/http://medya.aksiyon.com.tr/aksiyon/2012/07/30/ekoanaliz-2.jpg"/>
    Enflasyonda son aylarda görülen olumlu seyrin ardından Merkez Bankası, yıl sonu tahminini aşağı çekti. Merkez Bankası Başkanı Erdem Başçı, daha önce yüzde 6,5 olarak açıklanan 2012 sonu enflasyon tahminini yüzde 6,2’ye çektiklerini açıkladı. Yılın 3. Enflasyon Raporu’nu değerlendiren Başçı, “Enflasyonun 2012 yılı sonunda orta noktası yüzde 6,2 olmak üzere yüzde 5,3 ile yüzde 7,1 aralığında gerçekleşeceğini tahmin ediyoruz. 2013 yılı sonu tahminlerimiz ise orta noktası yüzde 5,1 olmak üzere yüzde 3,4 ile yüzde 6,8 aralığında yer alıyor” dedi.
   </p>
   <p>
    2012 yılının ikinci çeyreğinde enflasyonun Nisan Enflasyon Raporu’nda sunulan tahminlerin belirgin olarak altında seyrederek Haziran sonu itibariyle yüzde 8,9 seviyesine gerilediğini belirten Erdem Başçı, bu sonuca ulaşılmasında petrol ve işlenmemiş gıda fiyatlarının varsayımlardan daha olumlu seyir izlemesinin belirleyici olduğunu söyledi.
   </p>
   <p>
    Son rapora göre, daha önce yüksek öngörülen petrol fiyatları varsayımında da indirime gidildi. 2012 ortalaması için bir varil petrolün fiyat tahmini 120 dolardan 110  dolara çekildi. Önceki raporda yüzde 7,5 olan gıda fiyatlarının yıllık artış oranı varsayımı ise yüzde 7,0’a düşürüldü.
   </p>
   <p>
    <img alt="" height="82" src="http://web.archive.org/web/20120911113736im_/http://medya.aksiyon.com.tr/aksiyon/2012/07/30/enf.png"/>
   </p>
   <hr/>
   <p>
    <strong>
     Avrupa felakete ilerliyor
    </strong>
   </p>
   <p>
    Yeni Ekonomik Düşünce Enstitüsü (INET) Avrupa’daki borç kriziyle ilgili son raporunda, Avrupalı liderleri sorumluluk üstlenmeye çağırarak, “Avrupa uyurgezer bir şekilde ölçülemez boyutlarda bir felakete doğru ilerliyor” uyarısında bulundu. Ünlü spekülatör George Soros’un da destekçileri arasında olduğu INET’in raporunda, ‘’Geçen bir kaç hafta içinde borç alan ülkelerdeki durum giderek kötüleşti. Bir domino taşı diğerini düşürürken krizin sonunun gelmeyeceği hissinin tersine çevrilmesi gerekiyor” denilirken Avrupalı liderlerin ele alması gereken iki temel soruna dikkat çekildi. Bunlardan birincisi Avro Bölgesi’nin başlangıçta yanlış tasarlanan yapısının yol açtığı faturayı üstlenmek, ikincisi de AB’nin yapısını düzeltmek.
   </p>
   <hr/>
   <p>
    <strong>
     Yunanistan’ın avrodan çıkma ihtimali % 90
    </strong>
   </p>
   <p>
    Avrupa’da işler iyice karışırken, Yunanistan’ın da Avro Bölgesi’nden çıkması ve çıkarılması konusu giderek güç kazanıyor. Citigroup’un kredi notu üzerine hazırladığı “Ülke Rating Görünümü” raporunda, yakın dönemde Avro Bölgesi’nde, uzun dönemde ABD, İngiltere ve Japonya’da yeni “rating” notu düşüşlerinin görüleceğini belirtildi, Yunanistan için oldukça karamsar tahminde bulunuldu. Citigroup analistlerinin hazırladığı raporda, “Yunanistan’ın önümüzdeki 12-18 ay içerisinde Avro Bölgesi’nden çıkma ihtimali yüzde 50-75 aralığından yüzde 90’a yükseldi. Yunanistan 1 Ocak 2013’te Avro Bölgesi’nden çıkacak. Kesin bir tahmin olmamakla beraber, bu yönde bir varsayımımız var” denildi.
   </p>
   <hr/>
   <p>
    <img alt="" src="http://web.archive.org/web/20120911113736im_/http://medya.aksiyon.com.tr/aksiyon/2012/07/30/EKO.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-33206-iso-500un-dortte-biri-zarar-etti.html), [web.archive.org (arşiv bağlantısı)](http://web.archive.org/web/20120911113736/http://www.aksiyon.com.tr:80/aksiyon/haber-33206-iso-500un-dortte-biri-zarar-etti.html)
