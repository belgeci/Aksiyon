# Necaşi’nin ülkesinde son Osmanlı konsolosu

*Kadir Dikbaş 2007.05.21*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Osmanlı’nın Habeşistan’daki son konsolosu Hacı Tevfik, I. Dünya Savaşı’nda eşini ve çocuklarını bırakarak İstanbul’a dönmek zorunda kalır. Çocuklarını bir daha göremeyen Tevfik Bey’in torunlarını Addis Ababa’da bulduk.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070912001939im_/http://www.aksiyon.com.tr/resim/650/18.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ADDİS ABABA - İlk hicret yurdunun adil hükümdarı Necaşi’nin ülkesi Etiyopya’da, başkent Addis Ababa’da bir okuldayız. Burası, 2003 yılı eylül ayında eğitime başlayan ülkenin ilk ve tek Türk okulu. Öğrencilerden biri dikkatimizi çekiyor. Adı Nesra ve henüz 10 yaşında. Siması Habeşleri andırıyor ama aslında o bir Osmanlı; Etiyopya’daki son Osmanlı konsolosunun torunu. Daha doğru bir ifadeyle torununun kızı. Nesra, şu an ailesinin Türkçe bilen tek ferdi. Türk okulu sayesinde atalarını tanıma, dillerini öğrenme imkanı bulmuş. Babasıyla tanışıp sohbet edince, acıklı bir hikâye ile karşılaşıyoruz. İstanbul’un işgali, ülkede yaşanan iç karışıklıklar sebebiyle Türkiye’ye dönmek zorunda kalan bir Osmanlı diplomatı ve babalarını bir daha göremeyecek olan dört küçük çocukla gözü yaşlı bir anne.
   <br>
    <br>
     Türk-Habeş ilişkileri çok eskilere uzanıyor. Habeşistan coğrafyasının Kızıl Deniz kıyıları uzun süre Osmanlı sınırları içinde kalmış. Osmanlı’nın son dönemlerindeki ilişkilerse Afrika’yı istila eden sömürgecilere karşı ortak mücadeleye dayanıyor. Sultan II. Abdülhamid, Habeş Kralı II. Menelik’in İtalyanlar’a karşı mücadelesine destek veriyor. 20. yüzyılın başlarındaki yakın askerî işbirliği, Sadık Müeyyed Paşa başkanlığında bir askerî heyetin Addis Ababa’ya gidişiyle başlayıp, Habeş ordu komutanı Maşaşa’nın İstanbul’u ziyaretiyle derinleşiyor. Bu ittifak, Afrika’daki topraklarını Avrupalıların işgalinden korumak isteyen Osmanlı kadar, İtalyan sömürgeciliğine direnen Habeşistan için de tarihî önem taşıyor. O dönemde askerî işbirliğinin yanında ticari ve diplomatik ilişkiler de artıyor. 1910 yılında Harar kentinde başkonsolosluk açılıyor. Bir süre Osmanlı sınırları içinde kalan fakat 1885’te elden çıkan bu kent köklü bir geçmişe sahip olduğu gibi ticaret merkezidir de. Bugün bile çok sayıda Hararlı, dedelerinin Osmanlı askeri ya da tüccarı olduğunu söylüyor.
     <br/>
     <br/>
     Osmanlı Devleti’nin 1. Dünya Savaşı’nı kaybetmesiyle ilişkiler bir süre kopsa da yeni kurulan Türkiye Cumhuriyeti, bu ülkede elçilik açmakta gecikmez. 1926 yılında başkent Addis Ababa’ya büyükelçilik açılır. Türk elçiliği, ilk açılan birkaç elçilikten biridir. Ayrıca Türkiye, İtalyanlar 1935’te Etiyopya’ya yeniden saldırdıklarında da, sert tepki gösterip bu ülkeye ambargo uygulayanlar arasında yer alır. Bundan dolayı Etiyopya halkı ve resmî yetkililerinin gözünde Türkiye farklı bir yere sahiptir.
     <br/>
     <br/>
     YEMEN’DEN ADDİS ABABA’YA
     <br/>
     <br/>
     Osmanlı’nın Harar’a atadığı ilk başkonsolos Mazhar Bey’dir. Ancak Mazhar Bey, yakalandığı hastalık sonucu 1920’de vefat eder. Kimilerine göre Harar’da kimilerine göre de Cibuti’de vefat ettiği anlatılan başkonsolosun kabrinin bulunması için Türk Büyükelçiliği de çalışma başlatmış ancak henüz net bir bilgiye ulaşılamamış.
     <br/>
     <br/>
     Mazhar Bey’in vefatından sonra göreve Hacı Tevfik vekalet eder. Tevfik Bey, küçük Nesra’nın büyük dedesidir ve 1913 yılında konsolosluk imamı olarak atanmıştır. Hacı Tevfik’in torunu, Nesra’nın da babası olan Mazhar Halit, “Dedem Yemen’de görevli iken buraya tayin edilmiş. Mazhar bey vefat edince vazifeyi dedem üstlenmiş.” diyor. Elindeki Osmanlı Hariciyesi tarafından yazılmış görev yazısı, Rumi 1331 (miladi olarak 1913) tarihli. Tevfik Bey’in sıradan bir insan, görevinin de sadece imamlık olmadığı bu yazının ilk cümlesinden anlaşılıyor: “Addis Ababa’da tacir Muhammed Efendi’nin (El Sakkaf) tanıdığı Hacı Tevfik Efendi’ye Harbiye Nezareti celilesince bağzı vazife-i mahsusa tevdi olunmak içün, kendisine sıfat-ı resmiye izafesi lazım gelmiş ve muma ileyh esasen ulum-u diniyyede sahib-i vukuf zevattan bulunmuş olduğundan Şehbenderhaneye imam sıfatıyla tayin olunmuştur.”
     <br/>
     <br/>
     Torun Mazhar Halit’in anlattığına göre, dedesi Osmanlı - Habeşistan ilişkilerinin en ileri noktaya taşınması için çalışır. Dönemin devlet erkanıyla, kabilelerin ileri gelenleriyle iyi ilişkiler kurar. Sadece Addis Ababa’da ya da Harar’da değil ülkenin diğer bölgelerindeki insanlarla da temas kurar. II. Menelik’in büyük oğlu olan Etiyopya Kralı Leg-Eyasu da (1915-1918) Tevfik Bey’in yakın dostudur. Etiyopya tarih kitaplarında da adından bahsedilmektedir.
     <br/>
     <br/>
     Mazhar Halit, dedesinin sevilen, herkesle iyi diyaloglar kuran, donanımlı bir insan olduğunu söylüyor. Anlattığına göre, Etiyopya’nın tanınmış İslam âlimlerinden olan ve Addis Ababa’da ilk camiyi (Benin Camii) yaptıran Şeyh İsa Hamza, bir gün kitapçıda kendisiyle karşılaşır. Tanışıp sohbet eder. Şeyh bu kısa sohbette kendisinden etkilenir. Ertesi gün Hacı Tevfik’in evinin kapısına dokuz atlı dayanır. Ortalarında da Şeyh İsa vardır. Maksadı Tevfik Bey’i Addis Ababa’dan 180 km uzaklıkta olan memleketine davet etmektir. Hacı Tevfik, daveti kabul eder ve uzunca bir süre orada kalır.
     <br/>
     <br/>
     Etiyopyalı olan eşi Nuriye Juber Gare, Welene (Ajamo) kabilesinin ileri gelenlerinden birinin kızıdır. Tevfik - Nuriye çiftinin Taha, Halit, Fethudin ve Zeynep isimlerinde dört çocuğu olur. Görüştüğümüz Mazhar Halit, ikinci çocuk olan Halit’in oğludur. Söylediğine göre bugün 58 kişilik bir aile olmuşlar.
     <br/>
     <br/>
     SAVAŞ VE İÇ KARIŞIKLIKLA GELEN AYRILIK
     <br/>
     <br/>
     Mazhar Halit, büyük annesi Nuriye Hanım’ı anlatırken, “Elimizde bir resmi bile yok ama bildiğimiz kadarıyla dedemiz onu çok severmiş.” diyor. Soylu bir aileden geldiğini ve zeki bir insan olduğunu anlatıyor. Kendisinden dinlediği ilginç bir hatırasını bize de aktarıyor. Olayın yaşandığı yer, başkonsolosluğun Addis Ababa’daki ofisidir: “Bir akşam konsolosluk binasında diplomat eşlerinin ve resmî zevatın eşlerinin katıldığı bir yemek veriliyor. Yemek Avrupai usulde tabii ki. Fakat Etiyopyalı kadınlar o dönemde çatal ve kaşığın nasıl kullanıldığını pek bilmiyor. Bir anda şaşırırlar. Durumu fark eden Nuriye Hanım, hemen garsonu çağırıp çatal ve kaşıkları toplamasını, beyefendiye de ‘bizim kültürümüzde yemek elle yenilir’ diye söylemesini ister. Bu çıkış kadınların çok hoşuna gider ve yemek çatal kaşıklar toplandıktan sonra devam eder.”
     <br/>
     <br/>
     Hacı Tevfik, Etiyopya’da ikinci evliliğini yapmıştır. İstanbul’da da eşi ve dört çocuğu vardır. Osmanlı ile iyi ilişkileri olan Kral Eyasu’nun tahttan indirilişi ve baş gösteren iç karışıklıkların da etkisiyle sıkıntılı günler geçirmiş.  Osmanlı’nın 1. Dünya Savaşı’nı kaybetmesi, arkasından İstanbul’un işgali gelmiş. Savaş sırasında dönmeye çalışmış fakat yol güvenliği ve vasıta olmadığı için dönememiş. Savaştan sonra yola çıkmış. Ama eşini ve çocuklarını geride bırakarak. Mazhar Halit, “Fazla bilgiye sahip değiliz ama 1921 ya da 1922’de Türkiye’ye dönmüş. Yanında götürdüğü konsolosluğa ait dokümanları bakanlığa teslim ettikten sonra İstanbul’daki eşini ve çocuklarını alıp Mısır’a, Kahire-Giza bölgesine yerleşmiş. Bildiğimiz kadarıyla da 1940’ların başında orada vefat etmiş.” diyor.
     <br/>
     <br/>
     Yakın dostu Şeyh İsa Hamza, “Hacı Tevfik’in çocukları benim çocuklarımdır.” diyerek arkada kalan çocuklarına kol kanat gerer. Onları yalnız bırakmayan bir başka isim de, II. Menelik’in sarayında el sanatları hocalığı yapan Musa Bekir adındaki bir Türk’tür. Tevfik Bey, ülkeden ayrıldıktan sonra bir yolunu bulup Musa Bekir vasıtasıyla eşine ve çocuklarına elbise, yiyecek ve para gönderir. Bu yardımlar, en küçük çocuğu 15 yaşına gelinceye kadar sürmüş.
     <br/>
     <br/>
     Mısır’da yeni bir hayata başlayan Hacı Tevfik, Etiyopya’daki ailesini Mısır’a getirebilmek için uğraşmış ama başaramamış. En son Mekke’den okul arkadaşı olan Mısır Kralı Faruk’un yardımını istemiş. Mısır Dışişleri Bakanlığı devreye girerek Addis Ababa’daki aileye ulaşır. Ancak İtalyan işgali dönemidir ve yine iç karışıklık, güvenlik endişesi vardır. Şeyh İsa Hamza, bu şartlarda yola çıkmalarının doğru olmayacağını söyler. Ve bu girişim sonuçsuz kalır. Daha sonra da Hacı Tevfik, vefat eder. Ailesini Kahire’de bir araya getirme hayali gerçekleşmez.
     <br/>
     <br/>
     Neticede ikiye bölünmüş aile, hiçbir zaman bir araya gelemez. Ta en büyük torun Enver Halit (1944-1995), 15 yıl kadar önce Kahire’ye gidip El Ezher’de öğretim üyeliği yapan amcası Muhammed Tevfik’i buluncaya kadar. İki parçaya bölünmüş ailenin ilk ve tek teması bu buluşmadır.
     <br/>
     <br/>
     Türkiye ile temas ise son zamanlara kadar hiç olmamış. Bildikleri tek şey, dedelerinin ikinci eşinin ve çocuklarının önceleri İstanbul’da yaşadığı ve Osmanlı memuru olduğu. Ellerindeki belgeler de bunu gösteriyor. Baba hasretiyle büyüyen çocuklar ata toprağı Türkiye’yi hep merak etmişler. Sadece kitaplardan, gazete ve televizyondan gördükleriyle tanımışlar. Onun dışında bir bağlantıları olmamış. Babaları gittikten sonra ailede Türkçe bilen başka kimse olmadığı için baba dilini öğrenememişler.
     <br/>
     <br/>
     Çocuklardan Halit, oğlu Mazhar Halit’in ısrarıyla Addis Ababa’daki Türk Büyükelçiliği ile temasa geçmiş. Hacı Tevfik’in hayatta kalan son çocuğu olan Halit, doğum tarihinden (1920) anlaşıldığına göre, babasız kaldığında henüz 1 ya da 2 yaşındaymış. 2005 yılı temmuz ayında, 85 yaşındayken de vefat etmiş.
     <br/>
     <br/>
     Vefatından önce onu mutlu eden en önemli olaysa, Türkiye’den birilerinin onu ziyaret etmesi olmuş. Evine gelen kişi, bu ülkedeki ilk Türk okulunun müdürü Barbaros Batır’dır. Çekilen son fotoğrafı da o ziyaret gününe ait. Ocak 2005. Oğlu Mazhar Halit, “Babam dünya gözüyle baba toprağı Türkiye’yi görmeyi çok istiyordu ama kısmet olmadı.” diyor.
     <br/>
     <br/>
     OĞLUNUN SON ARZUSU
     <br/>
     <br/>
     Vefat etmezden iki yıl önce Türk Büyükelçiliği’ne yazdığı 22 Mayıs 2003 tarihli dilekçesinde kendisini tanıtıp, çocukları ile eski vatanları arasındaki bağların kopmamasını istemiş: “1. Dünya Savaşı ve jeopolitik durum sebebiyle babamız Addis Ababa’dan ayrılıp Kahire’de ikamet etmek zorunda kaldı. Geride kalan bizlerle irtibatı kesildi. Sadece onun tarihî mirasıyla yaşadık. İlişikte onun ve çocuklarının resmi bulunuyor. Elçiliğimizle 2001 yılından itibaren irtibata geçmeye başladık. Çocuklarım, neden bizim temel hakkımız olan Türk vatandaşlığı için müracaat etmiyorsun, diye sürekli bana yükleniyorlar. Ben ölümün eşiğindeyim. Bu bağlamda, çocuklarımın ülkelerinin elçiliğiyle ilişki içinde olmalarını istiyorum. Tevfik Bey, Türk-Etiyopya ilişkilerinde büyük bir yere sahipti. Ne zaman iki ülke ilişkilerinden bahsedilse Tevfik Bey en başta gelir. Elçilik olarak, babamızın ve ailesinin Etiyopya tarihinde mevcut olan yerini inceleyip, kontrol edebilirsiniz. Bu sebeple samimiyetimle bizimle temas kurmanızı, benim ve çocuklarımın vatandaşlığını kolaylaştırmanızı istirham ederim.”
     <br/>
     <br/>
     Vatandaşlık talebine, Türkçe bilmedikleri gerekçesiyle olumsuz cevap verilmiş ama Mazhar Halit umudunu kaybetmemiş. Türkiye ile gönül bağlarının hep devam edeceğini söylüyor. 50 yaşındaki Mazhar Halit’in, Nesra’dan başka Aksa adında bir de oğlu var. Kızının bir Türk okulunda okumasından son derece mutlu. Kendisi de bu okul için danışmanlık hizmeti veriyor. Dedesi Hacı Tevfik ve o dönemdeki Osmanlı-Habeşistan ilişkilerini bir gün kitaplaştırmak istiyor. Onun için bilgi ve belge topluyor. Türkiye’deki Osmanlı tarihi araştırmacılarından da destek bekliyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27490), [web.archive.org (arşiv bağlantısı)](http://web.archive.org/web/20070912001939/http://www.aksiyon.com.tr:80/detay.php?id=27490)
