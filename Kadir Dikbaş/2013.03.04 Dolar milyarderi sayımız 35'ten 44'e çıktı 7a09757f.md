# Dolar milyarderi sayımız 35’ten 44’e çıktı

*Kadir Dikbaş 2013.03.04*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Ekonomik büyüme 2012’de ivme kaybetmesine rağmen milyarder sayımız artmaya devam ediyor. Son bir yılda Türkiye’de ilk 100’e giren zenginlerin toplam servetinde önemli artış yaşanırken dolar milyarderi sayısı ilk kez 44’e çıktı.
  </font>
 </div>
 <div id="newsText">
  <font class="detail-text">
   <p>
    FORBES Türkiye dergisinin bu yıl sekizincisini hazırladığı “En Zengin 100 Türk” listesine göre, listeye giren zenginlerin toplam serveti 117,85 milyar dolara yükselirken milyarder sayısı 44 oldu. Geçen yıl açıklanan ilk 100’de 35 milyarder yer alıyordu, toplam servet de 95 milyar dolardı.
   </p>
   <p>
    <img alt="" src="http://web.archive.org/web/20130602035800im_/http://medya.aksiyon.com.tr/aksiyon/2013/03/04/zengin.png">
     Forbes Yazıişleri Müdürü Handan Bayındır’ın açıkladığına göre, listedeki toplam servetin yüzde 41’i halka açık şirketlerden geliyor. Bu yüzden, borsadaki yaklaşık yüzde 50’lik yükseliş, servet artışının en önemli sebeplerinden biri.
    </img>
   </p>
   <p>
    Gelir ve milyarder sayısı artışı yanında, bu yıl sıralamada da önemli değişiklikler yaşandı. Geçen yıl 2 milyar 600 milyon dolarlık servetiyle dördüncü sırada olan Doğuş Holding’in patronu Ferit Şahenk, bu sene 3 milyar 400 milyon dolarla zirveye çıktı. Birinciliği Şahenk’e kaptıran Hüsnü Özyeğin ise 3 milyar 100 milyonluk servetiyle üçüncülüğe geriledi.
   </p>
   <p>
    Listede dikkat çeken bir diğer hareket de Mehmet Emin Karamehmet’ten geldi. 2012 listesinde 2 milyar 900 milyon dolarlık servetiyle ikinci sırada yer alan Çukurova Holding’in patronu, 500 milyon dolarlık gerilemeyle listeye 11’inci sıradan girdi.
   </p>
   <p>
    FORBES 100’ün 2013 listesinde milyarderlik unvanını ilk kez kazanan üç isim bulunuyor: Nezih Barut, Hamdi Ulukaya ve Cemil Kazancı. Abdi İbrahim İlaç’ın Yönetim Kurulu Başkanı Barut da, ismini Amerika’da duyuran Chobani markasının sahibi Ulukaya da 1 milyar 100 milyon dolarlık servete sahip. Kazancı Holding’in kurucularından Cemil Kazancı ise 1 milyar dolarlık servetiyle FORBES 100’e de ilk kez girdi.,
   </p>
   <hr/>
   <h3>
    <span>
     Bankaların gözü Rekabet Kurulu’nda
    </span>
   </h3>
   <p>
    Türkiye’de faaliyet gösteren 12 banka hakkında, mevduat, kredi ve kredi kartı hizmetlerinde rekabeti sınırlayıcı eylemlerde bulundukları gerekçesiyle Rekabet Kurulu tarafından başlatılan soruşturma devam ediyor. Geçen hafta 12 bankanın sözlü savunmaları alındı. İki gün süren savunmada, ilk gün Akbank, Finansbank, HSCB, ING Bank, Denizbank ve Türk Ekonomi Bankası, ikinci gün Halk, İş, Vakıflar, Ziraat, Garanti ile Yapı ve Kredi bankalarının temsilcileri dinlendi.
   </p>
   <p>
    Rekabet Kurulu Başkanı Prof. Dr. Nurettin Kaldırımcı, Kurul kararının 12 Mart 2013 tarihinde saat 14.00’te açıklanacağını, bu tarihten önce karar verilmesi halinde ise söz  konusu tarihten önce Kurumun internet sitesinde duyurulacağını açıkladı.
   </p>
   <p>
    Rekabet Kurulu, 2 Kasım 2011  tarihli toplantısında adı geçen bankalar ile Garanti Ödeme Sistemleri AŞ ve Garanti Konut Finansmanı Danışmanlık AŞ hakkında soruşturma açılmasını kararlaştırmıştı. Soruşturmanın amacı, 4054 sayılı Rekabetin Korunması Hakkında Kanun’un 4’üncü maddesinde yasaklanmış olan davranışların gerçekleştirilip gerçekleştirilmediğini tespit etmek. Söz konusu madde, teşebbüsler arasındaki rekabeti kısıtlayıcı anlaşmaları, uyumlu eylemleri ve teşebbüs birliklerinin bu nitelikteki karar ve davranışlarını yasaklıyor.
   </p>
   <p>
    Banka temsilcileri, ağır bir ceza çıkmasından endişeli.
   </p>
   <hr/>
   <h3>
    <span>
     Merkez Bankası: Enflasyondaki düşüş sürecek
    </span>
   </h3>
   <p>
    Merkez Bankası Para Politikası Kurulu (PPK), enflasyondaki düşüşün devam edeceği görüşünde. Kurul, 19 Şubat tarihli toplantısına ilişkin olarak yayımladığı 26 Şubat tarihli toplantı özetinde, “Kurul, temel enflasyon göstergelerinin ılımlı seyrini koruyacağını ve son dönemde petrol fiyatlarında gözlenen artışlara rağmen enflasyondaki düşüşün süreceğini tahmin etmektedir” ifadelerine yer verdi.
   </p>
   <p>
    Özette yer alan “Enflasyon gelişmeleri” bölümünde, ocak ayında tüketici fiyatlarının yüzde 1,65 oranında arttığı, yıllık enflasyonun yüzde 7,31’e yükseldiği belirtilerek, “Bu gelişmede, bir önceki PPK Toplantı Özeti’nde de dikkat çekildiği üzere, tütün ürünlerindeki vergi düzenlemesi ile işlenmemiş gıda fiyatlarındaki artış belirleyici olmuştur. Bu dönemde söz konusu grupların yıllık enflasyona olan katkıları aralık ayına kıyasla 1,5 puan yükselmiştir. Öte yandan, temel enflasyon göstergeleri ve hizmet fiyatları göreli olarak ılımlı seyrini korumuştur” denildi. Son bölümde ise şu görüşler dile getirildi: “Temel mal grubu enflasyonu ocak ayında sınırlı bir düşüş göstermiştir. Giyim grubunda sezon indirimlerinin son iki ayda önceki yıla kıyasla daha sınırlı olması nedeniyle yıllık fiyat artış oranı yükselirken giyim dışındaki alt kalemlerde yıllık enflasyon gerilemeye devam etmiştir. Sonuç olarak Kurul, temel enflasyon göstergelerinin ılımlı seyrini koruyacağını ve son dönemde petrol fiyatlarında gözlenen artışlara rağmen enflasyondaki düşüşün süreceğini tahmin etmektedir.”
   </p>
   <hr/>
   <h3>
    <span>
     İhracat yüzde 11, ithalat yüzde 8 arttı
    </span>
   </h3>
   <p>
    İhracat 2013 yılı Ocak ayında, 2012 yılının aynı ayına göre yüzde 11,2 artarak 11 milyar 509 milyon dolar, ithalat yüzde 7,6 artarak 18 milyar 800 milyon dolar oldu. İhracatın ithalatı karşılama oranı, 2012 Ocak ayında yüzde 59,2 iken 2013 Ocak ayında yüzde 61,2’ye yükseldi. Dış ticaret açığı da yüzde 2,4 artışla 7 milyar 120 milyon dolardan 7 milyar 291 milyon dolara çıktı. Mevsim ve takvim etkilerinden arındırılmış seriye göre, bir önceki aya kıyasla ihracat yüzde 2,0, ithalat yüzde 9,0 artış kaydetti. Bu arada, Türkiye İhracatçılar Meclisi, şubat ayı ihracatının yüzde 5,6 arttığını açıkladı.
   </p>
   <hr/>
   <h3>
    <span>
     Finansal yatırım ‘portföy’ü 812,3 milyara ulaştı
    </span>
   </h3>
   <p>
    Türkiye’deki finansal yatırımcıların toplam “portföy” değeri, 812 milyar lirayı aştı. Merkezi Kayıt Kuruluşu’nun (MKK) açıkladığı 2013 Şubat ayı verilerine göre, menkul kıymetlerin piyasa değeri 2012 yılının aynı ayına göre yüzde 64,3 oranında artarak 812 milyar 304 milyon liraya ulaştı. Bunun yanında bu dönemde toplam yatırımcı sayısı yüzde 2,27 azalarak 4 milyon 46 bin 640’a düştü. Piyasa değerindeki artışın en önemli sebebi, MKK’nın 2012 Haziran ayında Devlet İç Borçlanma Senetlerini (178 milyar TL) de kaydileştirmesi olurken bir diğer sebep, hisse senedi piyasasındaki yükselişler oldu.
   </p>
   <hr/>
   <p>
    <img alt="" height="1313" src="http://web.archive.org/web/20130602035800im_/http://medya.aksiyon.com.tr/aksiyon/2013/03/04/eko-2.png"/>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34997-dolar-milyarderi-sayimiz-35ten--44e-cikti.html), [web.archive.org (arşiv bağlantısı)](http://web.archive.org/web/20130602035800/http://aksiyon.com.tr/aksiyon/haber-34997-dolar-milyarderi-sayimiz-35ten--44e-cikti.html)
