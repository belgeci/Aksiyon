# Enflasyon, yükselişini sürdürüyor

*Kadir Dikbaş 2012.10.08*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Enflasyon, eylül ayında da yükselişini sürdürdü. Ve hem Tüketici Fiyatları Endeksi (TÜFE) hem Üretici Fiyatları Endeksi (ÜFE) yüzde 1,03 oranında arttı. Yıllık enflasyon ise TÜFE’de yüzde 9,19, ÜFE’de yüzde 4,03 oldu. Böylece, iki enflasyon arasındaki uçurum biraz daha açıldı ve 5,16 puana çıktı.
  </font>
 </div>
 <div id="newsText">
  <font class="detail-text">
   <p>
    <img alt="" height="214" src="http://web.archive.org/web/20141003231416im_/http://medya.aksiyon.com.tr/aksiyon/2012/10/08/enf-1.png">
     Türkiye İstatistik Kurumu (TÜİK) verilerine göre, bu yılın eylül ayında 2003 Temel Yıllı Tüketici Fiyatları Endeksi’nde bir önceki aya göre yüzde 1,03, bir önceki yılın aynı ayına göre yüzde 9,19 artış görüldü. Ana harcama grupları itibarıyla bir ay önceye göre en yüksek artış, yüzde 2,26 ile çeşitli mal ve hizmetler grubunda gerçekleşti. Eylül ayında endekste yer alan gruplardan gıda ve alkolsüz içeceklerde yüzde 2,14, ulaştırmada yüzde 1,65, haberleşmede yüzde 1,54, lokanta ve otellerde yüzde 1,48, konutta yüzde 0,82, alkollü içecekler ve tütünde yüzde 0,29, ev eşyasında yüzde 0,24, eğlence ve kültürde yüzde 0,09, sağlıkta yüzde 0,05 artış, eğitimde ise sürpriz bir şekilde yüzde 1,19, giyim ve ayakkabıda da yüzde 2,62 düşüş yaşandı.
    </img>
   </p>
   <p>
    Üretici Fiyatları Endeksi’nde ise bir önceki aya göre yüzde 1,03, bir önceki yılın aynı ayına göre yüzde 4,03 artış görüldü. Aylık değişim tarım sektöründe yüzde 1,40, sanayi sektöründe yüzde 0,95 oldu. Sanayinin üç ana sektöründen; madencilik ve taş ocakçılığı sektöründe yüzde 1,52, imalat sanayi sektöründe yüzde 0,94, elektrik, gaz ve su sektöründe yüzde 0,92 artış kaydedildi. Sanayinin alt sektörleri arasında en yüksek aylık artış, yüzde 7,44 ile ham petrol ve doğalgaz çıkarımında yaşandı.
   </p>
   <p>
    TÜFE endeksindeki yüksek payı sebebiyle gıda ve alkolsüz içecekler kalemindeki fiyat artışları, enflasyona en büyük katkıyı yaptı. Bunun yanında enerji, ulaştırma ve çeşitli mal ve hizmetlerde görülen yüksek oranlı fiyat artışları, diğer alanları da etkisi altına almış bulunuyor. Bunun yanında, giyim ve ayakkabı ile eğitim fiyatlarında yaşanan düşüş, enflasyondaki yükselişi bir miktar sınırlamış.
   </p>
   <p>
    Genel olarak, eylül ayı sonunda yapılan vergi artışlarının enflasyona fazla yansımadığı, ancak ekim ayında yansıyacağı tahmin ediliyor. Ayrıca ekim ayı başında yapılan doğalgaz ve elektrik zamları da dikkate alındığında bu aya ilişkin enflasyon beklentisi oldukça yükselmiş durumda. Nitekim, Merkez Bankası eylül ayı Fiyat Gelişmeleri Raporu’nda yer alan değerlendirmede de, “Akaryakıttaki vergi düzenlemesine ek olarak, doğalgaz ve elektrik tarifelerinde kaydedilen artışlar sonucu enerji fiyatları ekim ayında önemli bir oranda yükselecektir” denildi. Bu noktadan sonra enflasyon hedefinden biraz daha sapmamız kaçınılmaz görünüyor.
   </p>
   <hr/>
   <p>
   </p>
   <h3>
    Avrupa’da işsizlik yüzde 11,4’te sabitlendi
   </h3>
   <p>
    Borç krizindeki Avrupa’nın işsizlik sorunu ciddiyetini koruyor. Avrupa Birliği ülkelerindeki işsizlik, haziran ve temmuz ayından sonra ağustosta da yüzde 11,4 olarak gerçekleşti. Avrupa Birliği İstatistik Kurumu’nun verilerine göre, işsizlik ağustos ayında AB(27)’de yüzde 11,4, Avro Bölgesi (17) ülkelerinde ise yüzde 10,5 oldu. Böylece haziran ayından bu yana iki bölge için de oranlar aynı seviyede gerçekleşmiş oldu.
   </p>
   <p>
    İşsizlik rekorunu ise, temmuza kıyasla 0,1 puan artışla yüzde 25,1’lik işsizlik oranına ulaşan İspanya elinde tutuyor. Bu ülkenin ardından yüzde 24,4 (haziran) ile Yunanistan, yüzde 15,9’la da Portekiz geliyor.
   </p>
   <p>
    En düşük işsizlik oranı ise, yüzde 4,5’le Avusturya’da. Onu Lüksemburg (Yüzde 5,2), Hollanda (5,3) ve Almanya (5,5) takip ediyor. Bundan bir yıl önce, yani 2011 yılının ağustos ayında AB’deki ortalama işsizlik yüzde 10,2 Avro  Bölgesi’ndeki ise yüzde 9,7 seviyesindeydi.
   </p>
   <hr/>
   <p>
   </p>
   <h3>
    Türkiye’nin hesabı mı doğru, Malezya’nın hesabı mı?
   </h3>
   <p>
    <img alt="" height="247" src="http://web.archive.org/web/20141003231416im_/http://medya.aksiyon.com.tr/aksiyon/2012/10/08/enf-2.png"/>
    Türkiye, bazı ülkelerle olan ticaretinde ciddi açıklar veriyor. Özellikle Rusya, Çin ve İran ile ticaretimizdeki açık yüksek boyutlara ulaşıyor. Bu ülkeler arasına diğer bazı ülkelerle birlikte Malezya da eklenmiş bulunuyor. Bu ülkeye yaptığımız ihracat çok düşük seviyelerde seyrederken ithalatımız son derece yüksek.
   </p>
   <p>
    Ekonomi Bakanlığı’nın verilerine göre, Türkiye geçen yıl Malezya’dan 1 milyar 567 milyon dolarlık ithalat yaptı. Bunun karşılığında gerçekleştirdiği ihracat ise sadece 182,5 milyon dolar. Aradaki açık çok büyük. İhracatın ithalatı karşılama oranı sadece yüzde 11,6. Durum, 2010 yılında bir nebze daha iyiydi. 1 milyar 124 milyon dolarlık ithalata karşılık 225,1 milyon dolarlık ihracat söz konusuydu. İhracatın ithalatı karşılama oranı da yüzde 20 seviyesindeydi.
   </p>
   <p>
    Açık, dikkati çekmekle birlikte ondan daha fazla göze batansa Malezya ile Türkiye’nin açıkladığı veriler arasındaki farklılık. Malezya Yatırım ve Kalkınma Ajansı (MIDA) yetkililerinden edindiğimiz veriye göre, Malezya’nın kayıtlarına göre bize yaptığı ihracat 1,6 milyar dolar değil, 975 milyon dolar, bizden yaptığı ithalat ise 171 milyon dolar.
   </p>
   <p>
    Peki o zaman, bizim hesaplarımızla onlarınki arasındaki 592 milyon dolarlık ithalat fazlası, 11,5 milyon dolarlık da ihracat eksiği nereden kaynaklanıyor? Özellikle ithalatımızdaki fark çok ciddi bir rakam. Ekonomi Bakanlığı’nın bu konuya açıklık getirmesinde fayda var.
   </p>
   <hr/>
   <p>
   </p>
   <h3>
    Halkbank’ın % 20,8’i daha halka arz edilecek
   </h3>
   <p>
    Özelleştirme İdaresi Başkanlığı (ÖİB), Türkiye Halk Bankası’nın (Halkbank) yüzde 20,8 oranındaki hissesinin halka arz yöntemiyle özelleştirilmesine karar verildiğini açıkladı. ÖİB’den yapılan açıklamada, “İdaremize ait hisselerden, toplam sermayenin yüzde 20,8’ine tekabül eden kısmının satış yöntemiyle özelleştirilmesine, satışın halka arz suretiyle gerçekleştirilmesine, ayrıca ilave olarak ek satış hakkının kullanılmasına ve halka arz işleminin 1 (bir) yıl içinde tamamlanmasına karar verilmiştir” denildi. Halen Halkbank hisselerinin yüzde 25’i halka açık durumda.
   </p>
   <hr/>
   <p>
   </p>
   <h3>
    86 ülkeden 5 bin iş adamı İstanbul’da buluşacak
   </h3>
   <p>
    14. MÜSİAD Fuarı ve 16. Uluslararası İş Forumu, 11-14 Ekim tarihlerinde İstanbul CNR Expo Fuar Merkezi’nde yapılacak. MÜSİAD Başkanı Nail Olpak, iş forumu ve fuar ile 86 ülkeden gelen toplam 5 bin iş adamını İstanbul’da ağırlamakla kalmayacaklarını belirterek, “Sektör ve bölgelere göre seçilecek yabancı iş adamlarını Anadolu’nun farklı bölgelerine taşıyacağız” dedi. Olpak, fuar ve forumla ilgilenen gönüllü ve profesyonel ekiplerinin yoğun bir mesai harcayarak, bir yılı aşkın zamandır Fas’tan Endonezya’ya kadar organizasyonu tanıttıklarını, birçok diplomatik görüşme gerçekleştirdiklerini söyledi.
   </p>
   <hr/>
   <p>
   </p>
   <p>
    <img alt="" src="http://web.archive.org/web/20141003231416im_/http://medya.aksiyon.com.tr/aksiyon/2012/10/08/enf-3.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=BAF65741868D74B5CE8738F6CE15AEAA?newsId=33773), [web.archive.org (arşiv bağlantısı)](http://web.archive.org/web/20141003231416/http://www.aksiyon.com.tr:80/aksiyon/newsDetail_getNewsById.action;jsessionid=BAF65741868D74B5CE8738F6CE15AEAA?newsId=33773)
