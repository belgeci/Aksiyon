# Afrika ‘tomruk ekonomisi’nden Türkiye ile çıkacak

*Kadir Dikbaş 2011.04.04*

<font class="agenda2NewsSpot">
 Cumhurbaşkanı Abdullah Gül, “Tomruk ekonomisi”nden kurtulup sanayisini geliştirmek isteyen Gana ve Gabon’un beklentilerine, “Biz, yatırım yapıp bilgi ve teknoloji transfer eden bir metodu takip ediyoruz.” diyerek cevap verdi.
</font>
<font class="newsDetail">
 <p>
 </p>
 <p class="MsoNormal">
  Gana’nın kakaosu, Gabon’un ormanları, Angola, Nijerya ve Kongo’nun petrolü, Mali’nin altını, Nijer’in uranyumu, Ruanda’nın kahvesi, Mali ve Burkina Faso’nun pamuğu, Kenya’nın çayı… Listeyi uzatabilirsiniz. Sahra altı Afrika’sındaki ülkelerin her biri dünyada pek çok ülkeye nasip olmayan zengin yer altı ve yer üstü kaynaklara sahip. Ama ne yazık ki, dünyanın en fakir halkları da buralarda yaşıyor.
 </p>
 <p class="MsoNormal">
  Sadece Sahra Çölü altındaki ülkelerde değil, Afrika’nın bütünündeki 53 ülkede, gelişmiş bir imalat sanayiinden bahsetmek mümkün değil. Asırlarca Kara Kıta’nın insanları köleleştirilmiş, kaynakları sömürülmüş ve sömürülmeye de devam ediyor. Pek çok ülkede, bağımsızlıklarını kazanmış olsalar da, hâlâ yönetimlerindeki kilit noktalarda, kilit sektörlerde eski sömürgecilerin, sömürge felsefesinin hâkim olduğunu görüyorsunuz.
 </p>
 <p class="MsoNormal">
  Cumhurbaşkanı Abdullah Gül, 23-26 Mart tarihleri arasında Devlet Bakanı Faruk Nafiz Özak, Millî Savunma Bakanı Vecdi Gönül, Ulaştırma Bakanı Mehmet Habib Soluk, milletvekilleri, iş adamları ve gazetecilerden oluşan bir heyetle Gana ve Gabon’a resmî ziyaret gerçekleştirdi. Böylece, Türkiye, bu ülkeleri tarihinde ilk kez cumhurbaşkanlığı seviyesinde ziyaret etmiş oldu.
 </p>
 <p class="MsoNormal">
  1875’te İngiltere’nin sömürgeleştirdiği Gana, 1957’de bağımsızlığını kazanmış. Ve bu ülkede büyükelçilik açan ilk ülkelerden biri Türkiye. Ancak elçilik1981 yılında tasarruf tedbirleri çerçevesinde geçici olarak kapatılmış. Ne yazıktır ki, elçiliğin yeniden açılması 30 yıl sürmüş. Geçen yıl yeniden bir büyükelçi atanmış.
 </p>
 <p class="MsoNormal">
  Zenginlikleri keşfedildikten sonra Batılı sömürgecilerce talan edilen Gabon ise 1886’da resmen Fransız sömürgesi olmuş, 1960’ta bağımsızlığını kazanmış. Bu ülkede diplomatik temsilciliğimiz hiç olmamış, ilişkilerimiz düne kadar neredeyse hiç yok gibi.
 </p>
 <p class="MsoNormal">
  Sahra altı ülkeleri içinde bağımsızlığını ilk kazanan ülke olan Gana, 24 milyon nüfusa sahip ve başkanlık sistemiyle yönetiliyor. Resmî dili İngilizce. Kişi başına gelir, cari fiyatlarla 671 dolar (2009). Pek çok Afrika ülkesi gibi, tabii zenginlikleriyle ünlü. Kakao, altın, kereste, boksit, alüminyum, manganez cevheri ve elmas önemli ihraç kalemlerinden. Türkiye'nin bu ülkeye geçen yıl yaptığı ihracat 96,5 milyon dolar, ithalatı ise 194,3 milyon dolar.
 </p>
 <p class="MsoNormal">
  1960’ta bağımsızlığını kazanan Gabon’un, 1,5 milyon nüfusu var. Yönetim biçimi başkanlık sistemi, resmî dili Fransızca. Kişi başına gelir, IMF tahminlerine göre 8950 dolar (2010). Yer altı zenginliklerinden elde edilen gelirle kişi başına gelir yüksek görünmekle birlikte, bunun tabana pek yansımadığı görülüyor. Ülkenin yüzde 75-85’i kereste üretimine müsait sık ormanlarla kaplı. Petrol, kereste ve manganez en önemli ihraç ürünleri. Türkiye’nin bu ülkeye yaptığı ihracat, geçen yıl
  <span>
  </span>
  18,7 milyon dolar seviyesindeydi. İthalat ise 5 milyon dolar oldu.
 </p>
 <p class="MsoNormal">
  Afrika’nın orta-batı kıyılarında yer alan bu ülkeler sömürge kalıntısı ekonomik yapıdan kurtulmak, halkın refahını artırabilmek için gayret sarf ediyorlar. Ancak bu konuda işbirliği yapabilecekleri, ortaklık kurabilecekleri ülkeler konusunda da tereddütlüler. Bunun en önemli sebebi de acı sömürge tecrübesi.
 </p>
 <p class="MsoNormal">
  ‘BİZ, AVRUPALI GİBİ YAPMAYIZ’
 </p>
 <p class="MsoNormal">
  Türkiye’nin Afrika ile geliştirdiği işbirliği modeli, iki tarafın da kazanacağı, Afrika’nın da sorunlarına çözüm geliştirebileceği bir model. Bu gezide, bizzat Cumhurbaşkanı’nın, Türkiye’nin Afrika açılımının çerçevesini çizmesi çok etkili oldu. Cumhurbaşkanı Gül, hem Gana’da hem Gabon’da, Türkiye’nin Afrika politikasının Avrupalılarınkinden farklı olduğunun altını çiziyor, her konuşmasında “Bizim ilişkilerimiz birlikte kazanmayı hedefliyor. Afrika’nın sorunları konusunda çok duyarlıyız ve bunun için çalışıyoruz.” diyordu. Gezinin ilk durağı olan Gana’da, Parlamento’ya hitap ederken, “Türkler zamanın Avrupa devletlerinden farklı olarak çok kuvvetli oldukları dönemlerde dahi asla sömürgeci bir zihniyete sahip olmamışlar, Afrika halklarını her zaman samimi ve sıcak hislerle kucaklamışlardır. Afrika ile ilişkilerimizi dostluk, eşitlik ve işbirliği temelinde geliştirmeye kararlıyız.” vurgusunu yapıyor, Türk ve Ganalı iş adamlarıyla yaptığı kahvaltıda da, Ganalı iş adamlarına Türkiye’deki organize sanayi bölgelerinin iyi bir model olduğunu, Gana’ya da taşınabileceğini belirterek, “Bizim Avrupalılardan farkımız şudur: Biz karşılıklı kazanç için çalışıyoruz. Hammaddeyi alıp götüren değil, yatırım yapıp bilgi ve teknoloji transfer eden bir metodu takip ediyoruz.” diyordu. Türkiye’nin bu yaklaşımına Gana’dan da, Gabon’dan da çok olumlu tepkiler geldi.
 </p>
 <p class="MsoNormal">
  “KAKAO SİZDEN, FINDIK BİZDEN…”
 </p>
 <p class="MsoNormal">
  Gana Cumhurbaşkanı John Evans Atta Mills, Gül onuruna verdiği akşam yemeğinde, dünyada 16. büyük ekonomiye sahip Türkiye’nin Avrupa’da ve OECD ülkeleri içinde en hızlı büyüyen ekonomiye sahip olmasından övgü ile bahsediyor, “Gana, Türkiye’nin başarılarını örnek almakta, sizin izlediğiniz yolu tercih etmektedir.” diyordu. Türkiye’nin Afrika’nın sorunlarını uluslararası platformlarda gündeme taşımasından memnuniyet duyduklarını ifade eden Cumhurbaşkanı, özellikle tarım ve tekstil alanında Türkiye’nin tecrübelerinden istifade etmek istediklerini söylüyordu.
 </p>
 <p class="MsoNormal">
  Gezinin ikinci durağı olan Gabon’da, resmî görüşmelerin arkasından Cumhurbaşkanı Gül’le birlikte, Türkiye İşadamları ve Sanayiciler Konfederasyonu (TUSKON) ile Türkiye İhracatçılar Meclisi’nin (TİM) düzenlediği Türk-Gabon İş Forumu’na katılan Gabon Cumhurbaşkanı Ali Bongo Ondimba da, Türkiye’nin büyük bir ülke olduğunu ifade ederek, “Türkiye gibi inandırıcı bir ortak ile bütün Afrika’ya hizmet edebiliriz.” diyordu. Türk iş adamlarını ülkesinde yatırıma davet eden Ondimba, yabancı yatırımcılara vergi muafiyeti getirdiklerini de belirtiyordu.
 </p>
 <p class="MsoNormal">
  Ondimba, tomruk ihracatını yasakladığını, ağaç işlerini ve madencilik sektörünü özel sektöre açtığını belirterek, “Gelin bu alanlara yatırım yapın.” diyordu.
 </p>
 <p class="MsoNormal">
  Tomruk ihraç yasağının sebebi, zenginliğin hiçbir işleme tabi tutulmadan yurt dışına akması, esas parayı başkalarının kazanması, sanayinin gelişmemesi. Yani Gabon, tabir yerindeyse, “tomruk ekonomisi”nden “mobilya ekonomisi”ne geçmek, tomruğun ve “tomruklar”ın “kereste”ye, “mobilya”ya, dönüşmesini, mamul olarak ihracını istiyor. Diğer bütün Afrika ülkelerinin istediği ama yapmakta zorlandığı gibi. Bu konuda Türkiye’den yardım bekliyor, işbirliği teklif ediyor.
  <span>
  </span>
 </p>
 <p class="MsoNormal">
  Afrika’nın sorunu aynı: İmalat sanayiinin olmaması, hammaddenin işlenmeksizin gelişmiş ekonomilere taşınması.
 </p>
 <p class="MsoNormal">
  Tomruk meselesini biraz araştırdıktan sonra şu sonuca varıyoruz. Ali Bongo Ondimba, ülkeyi 42 yıl idare eden babası Ömer Bongo Ondimba’nın 2009 Temmuz’unda vefatından sonra seçimleri kazanarak başkanlık koltuğuna oturmuş. Ve ilk önemli icraatı 2010 yılı başından itibaren işlenmemiş tomruk ihracatını yasaklamak olmuş. Dünya pazarlarına 2 milyon metreküp kaliteli tropik tomruk ihraç etmekte olan Gabon’un bu kararı, dünya ağaç endüstrisine şok etkisi yaşatmış. Özellikle, bu işten ekmek yiyen Fransız şirketleri rahatsız olmuş. Bu kararın hemen ardından Fransız Cumhurbaşkanı Nicolas Sarkozy’nin bu ülkeye ziyareti anlamlı bulunuyor.
 </p>
 <p class="MsoNormal">
  Cumhurbaşkanı Gül’ün, TUSKON ve TİM’in düzenlediği Türk-Gana İş Forumu’nda yaptığı konuşmada da, “Gana, kakaoda dünyanın önde gelen ülkeleri arasında. Türkiye, dünyada fındık şampiyonu. Sizin kakao ile bizim fındık bir araya gelince ortaya çok güzel çikolata çıkar. Kol kola girin, bunu yapın.” sözleri bu ülkelerin ihtiyaç duyduğu, arzuladığı işbirliği modeline çarpıcı bir örnek teşkil ediyordu.
 </p>
 <p class="MsoNormal">
  Aslında fındık ve kakao bir sembol. Genel anlamda, Türkiye’nin teknolojisi ve bilgi birikimi, Gana ve Gabon’un da hammaddesiyle çok güzel işbirlikleri ortaya çıkabilir.
 </p>
 <p class="MsoNormal">
  Nitekim, iş adamlarının düzenlenen iki iş forumunda gerçekleştirdiği bağlantılar, bu düşüncenin bu ülkelerdeki ilk meyveleri oldu.
 </p>
 <p class="MsoNormal">
  Resmî görüşmeler neticesinde de önemli anlaşmalara imza atıldı. Ama onlardan önce, bu tarihî gezinin Türkiye’nin bu ülkelerde tanınması, Afrika politikasının bilinmesi açısından çok yararlı olduğunu belirtmek gerekiyor.
 </p>
 <p class="MsoNormal">
  Anlaşmalara gelince. Gana ile, ikili hava hizmetleri, sağlık ve tıp bilimi alanında işbirliği, askerî eğitim ve teknik hizmet ile diplomatik pasaportlara vize muafiyeti anlaşmaları, her iki ülke Dışişleri Bakanlığı arasında siyasi istişare mekanizması kurulmasına ilişkin mutabakat muhtırası imzalandı.
 </p>
 <p class="MsoNormal">
  Gabon’da da, Türkiye ile Gabon Hükümetleri Arasında İşbirliği Anlaşması, Hükümetlerarası Askerî Çerçeve İşbirliği Anlaşması, Türkiye ile Gabon Arasında Diplomatik Pasaportlara Vize Muafiyeti Anlaşması, Dışişleri Bakanlıkları Arasında Siyasi İstişare Mekanizması Kurulmasına İlişkin Mutabakat Muhtırası ve Savunma Bakanlıkları Arasında Niyet Beyanı imzalandı. Bu arada Gabon’un başkenti Libreville’ye yıl sonuna kadar büyükelçilik açılması da kararlaştırıldı.
 </p>
 <p class="MsoNormal">
  Son bir nokta olarak Cumhurbaşkanı’nın bir süper güç lideri gibi karşılanıp ağırlandığını ve uğurladığını belirtmek gerekiyor. Özellikle Gabon’da, mevkidaşı Ondimba, hemen bütün programlarda Gül’e eşlik etti. Uğurlamada da kalmakta olduğu villadan Rolls-Royce’u ile alıp havaalanından resmî törenle uğurladı. İki lider, Cuma namazını da Fas Kralı 2. Hasan’ın adını taşıyan camide yan yana kıldılar. İmam, hutbede Gül’ün camiyi teşriflerinden büyük mutluluk duyduklarını ifade ederken, çıkışta da halk sevgi gösterisinde bulundu. Cumhurbaşkanı da onlara el sallayarak karşılık verdi.
 </p>
 <p class="MsoNormal">
  1,5 milyon nüfuslu ülkede halkın yarıya yakınının Müslüman olduğu tahmin ediliyor. Şu anki Cumhurbaşkanı Ondiba’nın Hıristiyan olan babası Ömer Ondimba, 1973 yılında İslam’ı seçtiğini ilan etmiş. Ardından ailesi ve kabilesinin büyük kısmı Müslüman olmuş ve ülkede Müslüman sayısı hızla artmış. 1983’te Fas’ın yardımlarıyla Cumhurbaşkanlığı Sarayı’nın karşısına görkemli bir cami yapılmış ve 2. Hasan’ın ismi verilmiş.
 </p>
 <p class="MsoNormal">
  Gana ve Gabon’un Türkiye’den beklentileri ve umutları yüksek. Türkiye’nin de buna cevap verecek kapasitesi fazlasıyla mevcut. Türkiye’nin büyümeye, başta Afrika’dakiler olmak üzere pek çok ülkenin, hatta dünyanın da büyüyen Türkiye’ye ihtiyacı var.
 </p>
 <p class="MsoNormal">
 </p>
 <p class="MsoNormal">
  Gana ekonomisi
  <span>
   <span>
   </span>
  </span>
  2009
  <span>
  </span>
  2010*
 </p>
 <p class="MsoNormal">
  GSYH (Milyon $-Cari fiyatl.)
  <span>
  </span>
  15.513
  <span>
  </span>
  17.886
 </p>
 <p class="MsoNormal">
  Büyüme oranı (Yüzde)
  <span>
   <span>
   </span>
  </span>
  4,1
  <span>
  </span>
  5,0
 </p>
 <p class="MsoNormal">
  Enflasyon (Yüzde)
  <span>
   <span>
   </span>
  </span>
  19,3
  <span>
  </span>
  10,6
 </p>
 <p class="MsoNormal">
  Cari denge/GSYH (Yüzde)
  <span>
  </span>
  -5,2
  <span>
  </span>
  -11,6
 </p>
 <p class="MsoNormal">
  Nüfus (Bin kişi)
  <span>
   <span>
   </span>
  </span>
  22.532*
  <span>
  </span>
  23.108
 </p>
 <p class="MsoNormal">
  Kişi başına gelir ($-Cari fiyatl.)
  <span>
  </span>
  671
  <span>
  </span>
  755
 </p>
 <p class="MsoNormal">
  Gana ekonomisi
  <span>
   <span>
   </span>
  </span>
  2009
  <span>
   <span>
   </span>
  </span>
  2010*
 </p>
 <p class="MsoNormal">
  GSYH (Milyon $-Cari fiyatl.)
  <span>
   <span>
   </span>
  </span>
  11.016*
  <span>
  </span>
  13.394
 </p>
 <p class="MsoNormal">
  Büyüme oranı (Yüzde)
  <span>
   <span>
   </span>
  </span>
  -1,4
  <span>
   <span>
   </span>
  </span>
  4,5
 </p>
 <p class="MsoNormal">
  Enflasyon (Yüzde)
  <span>
   <span>
   </span>
  </span>
  2,1
  <span>
  </span>
  3,0
 </p>
 <p class="MsoNormal">
  Cari denge/GSYH (Yüzde)
  <span>
   <span>
   </span>
  </span>
  16,6
  <span>
  </span>
  15,2
 </p>
 <p class="MsoNormal">
  Nüfus (Bin kişi)
  <span>
   <span>
   </span>
  </span>
  1.454*
  <span>
  </span>
  1.475
 </p>
 <p class="MsoNormal">
  Kişi başına gelir ($-Cari fiyatl.)
  <span>
   <span>
   </span>
  </span>
  7.468*
  <span>
  </span>
  8.950
 </p>
 <p class="MsoNormal">
  * IMF tahmin
 </p>
 <p class="MsoNormal">
  <p class="MsoNormal">
   TUSKON ve TİM eli dolu döndü
  </p>
  <p class="MsoNormal">
  </p>
  <p class="MsoNormal">
   Cumhurbaşkanı Gül’ün ziyareti çerçevesinde TUSKON ve TİM de, hem Gana’da hem Gabon’da iş forumu düzenledi. 115 iş adamının katıldığı toplantılara Cumhurbaşkanı Gül ve beraberindeki bakanlar iştirak etti. Forumlara ilgi oldukça yüksekti. Gabon’dakine Gül’le birlikte Gabon Cumhurbaşkanı da katıldı.
  </p>
  <p class="MsoNormal">
   İş forumlarını ve geziyi değerlendiren TUSKON Başkanı Rızanur Meral, “İş adamlarımız elleri dolu dönüyor. Önümüzdeki dönemde güzel işbirlikleri görebiliriz. Türkiye, teknoloji ve maliyetler açısından son derece avantajlı bir ülke. Biz birlikte iş yapmaya hazırız.” derken, TİM Başkan Vekili Mustafa Çıkrıkçıoğlu, özellikle altyapı yatırımlarında büyük işbirliği imkânı olduğunu, büyük müteahhitlik şirketlerinin bu bölgedeki fırsatlara odaklanması gerektiğini söylüyor. TUSKON Genel Sekreteri Mustafa Günay da, “Afrika’da bugüne kadar yaptığımız organizasyonlar sonucu kıta ile ticaret hızla arttı, umulmadık ülkelerde yatırımlar yapıldı.” diyor.
  </p>
  <p class="MsoNormal">
   İlk temaslarda ortaya çıkan bağlantılar son derece olumlu. İşte birkaç örnek:
  </p>
  <p class="MsoNormal">
   Orkide markasının sahibi Küçükbay AŞ Yönetim Kurulu Başkanı ve Etiyopya’nın İzmir Fahri Konsolosu Ahmet Küçükbay, Gana’ya yaptıkları ihracatı ikiye katlayacaklarını, Gabon’a da distribütörlük vereceklerini söylüyor. Küçükbay, ‘palm yağı’ üretimi için de uzun vadeli çalıştıklarını belirtiyor.
  </p>
  <p class="MsoNormal">
   İskefe Deri’nin sahibi ve Kenya’nın İstanbul Fahri Konsolosu Bilal Alkoç da, ‘palm yağı’ üretimi için yatırıma hazırlananlardan.
  </p>
  <p class="MsoNormal">
   İstikbal Mobilya Genel Müdür Yardımcısı Sami Boydak, ilk aşamada Gana’ya yaptıkları yatak kumaşı ihracatını artıracaklarını belirtiyor. Boydak, kendileri açısından muhtemel bir yatırımın bu bölgede daha büyük nüfusa sahip olan Nijerya’da düşünülebileceğini, oradan bu ülkelere hitap etmenin daha uygun olacağını anlatıyor.
  </p>
  <p class="MsoNormal">
   Bank Asya eski Genel Müdürü, Sekoya Enerji Yönetim Kurulu Başkanı Ünal Kabaca, Gana’da rüzgâr santrali için hazırlık yaptıklarını belirtiyor. Gana’nın İstanbul Fahri Konsolosluğu’nu da üstlenen Kabaca, yatırım kararı için “Yenilenebilir Enerji Kanunu”nu beklediklerini ifade ediyor.
  </p>
  <p class="MsoNormal">
   ProGrup’un ortağı Onursal Kocatepe, Gana’da alışveriş merkezi kurmayı düşündüklerini söylüyor.
  </p>
  <p class="MsoNormal">
   Or-Pa Ormancılık’ın sahibi Argun Hadimlioğlu ise önce Gabon’da kereste ithalat edeceğini, sonra tomruk işleme tesisi için araştırma yapacağını belirtiyor. Hadimlioğlu, Türkiye’nin en fazla ağaç ithal ettiği ülkelerden olan Rusya’nın tomruk ihracatına yasak getirmediğini, fakat yüksek vergiyle aynı sonuca ulaştığını belirterek, bu sektörde Gabon’la güzel işbirlikleri kurulabileceğini söylüyor.
  </p>
  <p class="MsoNormal">
   Bunlar yanında, bir inşaat şirketinin Gabon’da otel, örenci yurdu ve lojman yapımı konusunda anlaşma imzalarken, bir iş adamının, magnezyum ocağı lisansı karşılığında konut yapacağını, bir başkasının belediye otobüsü, çöp kamyonu ve arozöz satışı için bağlantı kurduğunu öğreniyoruz.
  </p>
  <p class="MsoNormal">
  </p>
  <p class="MsoNormal">
  </p>
  <p class="MsoNormal">
   Türkiye’nin dış ticareti*
  </p>
  <p class="MsoNormal">
   <span>
   </span>
   Gana
   <span>
   </span>
   Gabon
  </p>
  <p class="MsoNormal">
   <span>
   </span>
   İhracat
   <span>
   </span>
   İthalat
   <span>
   </span>
   İhracat
   <span>
   </span>
   İthalat
  </p>
  <p class="MsoNormal">
   2006
   <span>
   </span>
   32.966
   <span>
   </span>
   57.468
   <span>
   </span>
   6.109
   <span>
   </span>
   14.935
  </p>
  <p class="MsoNormal">
   2007
   <span>
   </span>
   84.126
   <span>
   </span>
   41.061
   <span>
   </span>
   22.775
   <span>
   </span>
   23.812
  </p>
  <p class="MsoNormal">
   2008
   <span>
   </span>
   100.366
   <span>
   </span>
   46.453
   <span>
   </span>
   13.228
   <span>
   </span>
   27.041
  </p>
  <p class="MsoNormal">
   2009
   <span>
   </span>
   72.851
   <span>
   </span>
   102.095
   <span>
   </span>
   13.946
   <span>
   </span>
   11.584
  </p>
  <p class="MsoNormal">
   2010
   <span>
   </span>
   96.477
   <span>
   </span>
   194.358
   <span>
   </span>
   18.697
   <span>
   </span>
   4.966
  </p>
  <p class="MsoNormal">
  </p>
  <p class="MsoNormal">
   Karne’yi Gül’den aldılar
  </p>
  <p class="MsoNormal">
  </p>
  <p class="MsoNormal">
   Cumhurbaşkanı Abdullah Gül, gittiği Gana ve Gabon’da bu ülkelerdeki ilk ve tek Türk yatırımı olan Türk okullarını da gezdi. Gana’daki Galaxy International Türk Okulu’na gelişinde Afrika dansları ile karşılanan Gül’e bir öğrenci, kendisinin
   <span>
   </span>
   yaptığı resmi hediye etti. Gül de ona kullandığı kalemi vererek jest yaptı. Cumhurbaşkanı, burada yaptığı konuşmada, “Türkiye’den binlerce km uzaklıkta bu ülkede yapılabilecek en güzel yatırımı yapmanızdan, ülkedeki 1200 özel okul arasında ilk 5’e girmenizden dolayı gurur duyuyoruz. Sizler iki ülke dostluğuna kalıcı temel atıyorsunuz. Okulun idarecilerine, öğretmenlerine, eşlerine, bu okulun açılmasına katkıda bulunan, önderlik eden herkese teşekkür ederim.” dedi.
  </p>
  <p class="MsoNormal">
   Gabon’daki Ecole International Turco-Gabonaise Türk Okulu’nu ziyaretinde de, “Burada Türkiye ve Gabon bayrağının yan yana dalgalanmasından onur duyuyorum.” diyen Gül, karne günü olması dolayısıyla dereceye giren öğrencilere karne dağıttı. Ziyarette bir de sürpriz buluşma yaşandı. 2009’da Türkçe Olimpiyatları’na katıldıktan sonra Köşk’e çıkan bir öğrenci, o gün kendisiyle çekilmiş bir fotoğrafla Cumhurbaşkanı’nın karşısında beliriverdi.
  </p>
  <p class="MsoNormal">
   Gana’daki okul 2001 yılında bir öğrenci ile eğitime başlamış. Genel Müdür Tamer Kırca, okullarının Cambridge Üniversitesi’nden akreditasyonu olduğunu, şu an okulda 58 ülkeden 520 öğrenci bulunduğunu söylüyor.
  </p>
  <p class="MsoNormal">
   Gabon’daki okul ise 2008’de 2 Türk öğretmen ve 2 öğrenciyle eğitime başlamış. Müdür Ercan Yılmaz’ın söylediğine göre, şu an 4 Türk, 20 Gabonlu eğitimci, 65 de öğrencisi bulunuyor. Okul kısa sürede popüler hâle gelmiş, önceki yıl matematik olimpiyatlarında Gabon birincisi olan bir öğrenci, okumakta olduğu misyoner okulunu bırakarak Türk okulunu tercih etmiş.
  </p>
 </p>
 <p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-29077-213-afrika-tomruk-ekonomisinden-turkiye-ile-cikacak.html), [web.archive.org (arşiv bağlantısı)](http://web.archive.org/web/20110830104947/http://www.aksiyon.com.tr:80/aksiyon/haber-29077-213-afrika-tomruk-ekonomisinden-turkiye-ile-cikacak.html)
