# İş dünyası, temelsiz ve uçuk vaatler istemiyor

*Kadir Dikbaş 2007.06.04*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye Odalar ve Borsalar Birliği, seçim öncesinde siyasi partilerden ekonomide istikrar ortamını güçlendirecek birer tedbirler paketi hazırlamalarını ve Türkiye’nin geleceği için ufuk çizmelerini istiyor.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070627070729im_/http://www.aksiyon.com.tr/resim/652/34.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Yaklaşan seçim öncesinde, bazı partilerin ekonomik gerçeklerden uzak, temelsiz ve uçuk vaatlerinden rahatsızlık duyan iş dünyası istikrarın devamı için, siyasetten ve siyasetçiden beklentilerini daha yüksek sesle ortaya koymaya başladı. İş dünyasının en büyük çatı kuruluşu olan Türkiye Odalar ve Borsalar Birliği (TOBB), bir süre önce yaptığı 62. Genel Kurulu’nda son 4-5 yılda elde edilen ilerlemeleri tespit ettikten sonra yapılması gerekenleri sıraladı. Siyasi partilerden istikrar ortamını güçlendirecek, gelecek için ufuk çizecek öneriler hazırlamasını isteyen TOBB yönetimi, önümüzdeki günlerde bu konudaki beklentilerini içeren detaylı bir “öneriler paketi” hazırlayarak siyasi partilere sunacak.
   <br>
    <br>
     1 milyon 320 bini aşkın üyesi bulunan TOBB’un seçimsiz 62. Genel Kurulu 27 Mayıs 2007 günü TOBB Ekonomi ve Teknoloji Üniversitesi’nde gerçekleştirildi. Genel Kurul’a, Başbakan Recep Tayyip Erdoğan, CHP Genel Başkanı Deniz Baykal, DP Genel Başkanı Mehmet Ağar, TOBB Başkanı M. Rifat Hisarcıklıoğlu, Devlet Bakanı ve Başbakan Yardımcısı Abdüllatif Şener, Devlet Bakanı Ali Babacan, Devlet Bakanı Kürşad Tüzmen, Çalışma ve Sosyal Güvenlik Bakanı Murat Başesgioğlu, Ulaştırma Bakanı İsmet Yılmaz, Bayındırlık Bakanı Faruk Nafiz Özak, Millî Eğitim Bakanı Hüseyin Çelik, Sağlık Bakanı Recep Akdağ, Tarım ve Köyişleri Bakanı Mehmet Mehdi Eker, Sanayi ve Ticaret Bakanı Ali Coşkun ile eski Adalet Bakanı Cemil Çiçek, eski İçişleri Bakanı Abdülkadir Aksu, eski Ulaştırma Bakanı Binali Yıldırım, Türkiye’nin dört bir yanından 364 oda ve borsa başkanı, delegeler ve çok sayıda davetli katıldı. TÜSİAD Başkanı davetli olmasına rağmen toplantıya katılmazken, TUSKON Başkanı Rızanur Meral ve MÜSİAD Başkanı Ömer Bolat oradaydı.
     <br/>
     <br/>
     TOBB Başkanı Rifat Hisarcıklıoğlu, genel kurulda yaptığı konuşmasında hem hükümete hem de muhalefete önemli mesajlar verdi, iş dünyasının siyasetten ve devlet kurumlarından beklentilerini sıraladı.
     <br/>
     <br/>
     Genel Kurul’daki konuşmalarda en çok alkışı alan bazı cümleler, tabanın son bir ayda yaşanan tartışmalara yönelik bakışını da ortaya koyuyordu. Salonu coşturan cümlelerden biri Başbakan Erdoğan’ın, “Hakimiyet milletindir. Bunu unutmayalım. Egemenliği başka yerde arayanlara, bunu belli kurumlara tevdi edenlere vatandaşımız 22 Temmuz günü gereken cevabı verecektir” sözü oldu. Diğeri de TOBB Başkanı Rifat Hisarcıklıoğlu’nun, “Nasıl ki ekonomide, iş yapma zihniyeti değiştiyse, artık siyasette de zihniyet değişiminin zamanıdır. Siyasi partiler ve seçim yasaları, seçmenle seçilen arasındaki bağı kuvvetlendirecek şekilde değiştirilmelidir. Yöneten demokrasiyi sağlamanın yolu, siyaseti tabana yaymaktır. Siyasetin de görevi, tabanın sesini duymaktır. Kendisine vekillik edecek kişiyi, bizatihi milletin kendi, kendi içinden seçebilmelidir” sözleriydi.
     <br/>
     <br/>
     Başbakan Erdoğan konuşmasını tamamlayıp ayrılmasıyla birlikte salon neredeyse yarı yarıya boşaldı. DP lideri Mehmet Ağar’ın konuşmasının ardından sayı biraz daha azaldı. CHP lideri Baykal kalan kalabalığa hitap etti. Salonun konuşmalara ilgisi, verdiği tepki, ülkenin dört bir yanından gelen başkan ve delegelerin olaylara bakışını yansıtması bakımından önemliydi.
     <br/>
     <br/>
     FATURA VATANDAŞA ÇIKIYOR
     <br/>
     <br/>
     TOBB Başkanı Rifat Hisarcıklıoğlu, konuşmasında Türkiye’nin ihtiyaç duyduğu yapısal düzenlemelerin bir anlamda özetini çıkardı. TOBB, bu önerilerini önümüzdeki günlerde, uzmanların hazırlayacağı bir raporla detaylandırıp siyasi partilere sunacak. Partileri, yapmak istediklerini net bir şekilde ortaya koymaya davet eden Başkan Hisarcıklıoğlu, “Türk iş camiası olarak siyasi partilerimizden, ekonomide istikrar ortamını güçlendirecek bir tedbirler paketi hazırlamalarını ve Türkiye’nin geleceği için bir ufuk çizmelerini istiyoruz.” dedi. Sağlanan istikrarın ve büyümenin bundan sonra da devam ettirilebilmesi için, yeni tedbirlere ihtiyaç duyulduğunu vurgulayan Hisarcıklıoğlu, partilerin ekonomik hedeflere hangi kaynakla, nasıl ulaşacağını anlatması gerektiğini belirtiyor. Hesapsız harcamanın bedeli, dönüp dolaşıp yine vatandaşın cebinden çıkıyor çünkü. TOBB'un yeni dönem için ortaya koyduğu önerilerden bazıları şunlar:
     <br/>
     <br/>
     Bugüne kadar alınan tedbirler, istikrarı ve büyümeyi sağlamıştır. Türkiye ekonomisi son 5 yılda, tarihimizde ender görülen bir hızla, yılda ortalama yüzde 7,5 büyümüştür. Ama istikrarı ve büyümeyi, bundan sonra da devam ettirebilmek için, yeni tedbirlere ihtiyaç duyulmaktadır.
     <br/>
     <br/>
     Ekonomisini yüzde 7’nin üzerinde büyüten, bütçesi açık vermeyen, enflasyonu ve faiz oranları tek haneli seviyeleri geçmeyen, işsizlik oranı yüzde 5’in altına inmiş, kişi başına geliri 10 bin dolara yükselmiş bir Türkiye görmek istiyoruz.
     <br/>
     <br/>
     Siyasi partilerimiz, bu hedeflere, hangi kaynakla ve nasıl ulaşacaklarını anlatmalı, uygulanabilir projeler ve vizyonu olan programlar ortaya koymalıdır.
     <br/>
     <br/>
     Karşılığı olmadan yapılacak her tür harcamanın, vergi ya da enflasyon yoluyla, halkın cebinden çıktığını veya borçlanmaya neden olup, dışarıya bağımlılığımızı artırdığını unutmayın.
     <br/>
     <br/>
     Hızlı büyümenin ayrılmaz bir parçası haline gelmiş olan cari açığın neden olduğu kırılgan ve hassas yapı, her zaman akılda tutulmalıdır. Kamu maliyesindeki disiplini gevşetecek ve şeffaflığı zedeleyecek adımlardan uzak durulmalıdır.
     <br/>
     <br/>
     Vatandaşımızın gerçek gündemi işsizliktir. Türkiye her yıl, bir öncekinden daha fazla istihdam sağlamak zorundadır. Ekonomik büyümenin daha fazla istihdam sağlaması, öncelikli konularımız arasında olmalıdır.
     <br/>
     <br/>
     Birtakım bilgilerin yüklendiği, ama eğitilmeyen bir toplumla, geleceğimizin aydınlatılması düşünülemez. Eğitim reformu yıllardır, kısır tartışmalara kurban edilmektedir. Artık eğitimi, popülizmin ve siyasetin dışına çıkartmalıyız.
     <br/>
     <br/>
     Meslek okulları, sanayinin ara eleman ihtiyacını karşılayacak merkezlere dönüşmelidir. Beceri kazandırmaya yönelik programlar, sadece gençleri değil, sayısı hızla artan orta yaşlı işsizleri de kapsamalıdır.
     <br/>
     <br/>
     Yargı sistemimizin işleyişindeki aksamalar, özel sektörümüzün de en önemli sıkıntılarından biridir. Davalar bitirilememekte, mahkemeler, uyuşmazlıkları vaktinde çözememekte, ekonomik konulardaki mevzuat ve yargı kararları, çağın gereklerini izleyememektedir. Etkin ve hızlı çalışan bir hukuk sistemi, hem hak ve özgürlüklerin, hem de iktisadi gelişmenin teminatıdır. Yargı sürecinin hızlandırılması ve yargının çağın gereklerine ayak uydurması için, ihtisaslaşma dâhil, gerekli reformların yapılmasını bekliyoruz. Artık yargı tarafsızlaşmalıdır.
     <br/>
     <br/>
     Ticaret ve vergi mevzuatı, şirketlerin birleşmelerini ve büyümelerini teşvik etmeli. Şirketlerimizin kurumsallaşmasına ve mali tablolarının kalitesini artırmaya yönelik çok önemli bir reform olan yeni Türk Ticaret Yasası Kanunu, bir an evvel çıkarılmalıdır.
     <br/>
     <br/>
     Acilen kayıt dışı ekonomi sorununun çözülmesi gerekmektedir. Kayda girmenin maliyetleri azaltılmalı, kayıtlı ekonomide çalışma, cazip hale getirilmelidir.
     <br/>
     <br/>
     TOBB olarak Türkiye’nin sanayi stratejisinin hazırlanmasına aktif katkıda bulunmak istiyoruz. Zira çağımızda, ekonomiyi ilgilendiren kararlar, diyalog ve uzlaşıyla alınmaktadır. Kamu ile özel sektör arasında kurulacak kalıcı ve sürekli bir diyalog, sanayi stratejisinin temelidir.
     <br/>
     <br/>
     Terör konusu da, kaynağı itibariyle, hem bir dış politika hem de başlıca güvenlik meselemizdir. Teröre ve destekçilerine karşı mücadelede, kahraman ordumuz, emniyet güçlerimiz, siyasetçilerimiz ve sivil toplum, birbirine kenetlenmelidir.
     <br/>
     <br/>
     1982 Anayasası’nın miadını doldurduğunu görüyoruz. Anayasamız, zaten yapılan çok sayıda değişiklikle, yamalı bohçaya dönmüş, sistematiğini yitirmiş durumdadır. Artık yeni bir anayasa yazmanın zamanı gelmiştir. Yeni meclisimiz, yeni anayasayı katılımcı bir şekilde hazırlamalıdır. Yeni anayasamızın temeli, vatandaşına güvenen, ona hizmet için varolan, modern devlet anlayışı olmalıdır.
     <br/>
     <br/>
     SEÇİM SANDIĞINDAN KORKULMAMALI
     <br/>
     <br/>
     Genel Kurul öncesi ve sonrasında gazetecilerle sohbet eden Başkan Hisarcıklıoğlu, işsizliğin en önemli sorun olduğunu belirterek, “İnsanların bu ülkede yaşamaktan mutlu olduğu bir düzen kurmalıyız.” diyordu. Makro ekonomide alınan mesafenin yanında artık mikro tedbirlerin devreye sokulması gerektiğinin altını çizen Hisarcıklıoğlu, yaklaşan seçim sürecini de değerlendirdi: “Siyaseti kendi mecrasına bırakırsak 22 Temmuz’da Türkiye normalleşir. Eğer dışarıdan bu işi karıştıranlar olmaz ise.” Hisarcıklıoğlu, seçim sandığından, halkın tercihinden kimsenin korkmaması gerektiğini vurguladı.
     <br/>
     <br/>
     Seçim arifesinde ekonomik mantığı ve uygulama imkanı olmayan, temelsiz vaatlerin uçuştuğu bir ortamda TOBB’un ortaya koyduğu bu öneriler çok yerinde ve anlamlı. Son 5 yılda sağlanan kazanımların heba edilmemesini isteyen iş dünyası, bütün partilerden ayağı yere basan vaatler ve ülkenin ihtiyacına cevap verecek, gerçekçi politikalar bekliyor. Kim, neyi nasıl yapacak açık ve seçik bir şekilde ortaya koysun istiyor.
     <br/>
     <br/>
     TOBB’un bu önerilerine hangi siyasi parti ne kadar kulak verecek/verebilecek önümüzdeki günlerde göreceğiz.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=27592), [web.archive.org (arşiv bağlantısı)](http://web.archive.org/web/20070627070729/http://www.aksiyon.com.tr:80/detay.php?id=27592)
