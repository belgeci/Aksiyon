# Kayıt dışı istihdam yüzde 37,5’e geriledi ama…

*Kadir Dikbaş 2012.06.18*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye’nin en önemli sorunlarından biri, kayıt dışı çalışma ve çalıştırma. Ekonomik faaliyetler kayıt altına alınamadığı için, pek çok sorunun çözümü de mümkün olmuyor.
  </font>
 </div>
 <div id="newsText">
  <font class="detail-text">
   <p>
    İstihdamda yüksek oranda seyreden kayıt dışılık, bir yandan çalışanların mağdur olmasına ve istismar edilmesine yol açarken diğer yandan vergi ve sosyal güvenlik primi kaybına sebep oluyor.
   </p>
   <p>
    <img alt="" height="247" src="http://web.archive.org/web/20130101023537im_/http://medya.aksiyon.com.tr/aksiyon/2012/06/18/eko1.png">
     Türkiye İstatistik Kurumu’nun (TÜİK) açıkladığı mart ayı Hane Halkı İşgücü İstatistikleri’ne göre, yaptığı işten ötürü herhangi bir sosyal güvenlik kuruluşuna kayıtlı olmadan çalışanların oranı, yüzde 37,5 olarak gerçekleşti. Bu oran, geçen yılın aynı dönemine kıyasla 3,8 puanlık düşüş anlamına geliyor. Fakat hâlâ çok yüksek bir oran. Kayıt dışı istihdam, bir önceki ay olan şubat ayında da yüzde 37,5 olarak tespit edilmişti. Yani son iki aydır aynı seviyede.
    </img>
   </p>
   <p>
    Genel oran böyle. Detaylarda da, tarım sektöründe sosyal güvenlikten yoksun çalışanların oranı yüzde 82,6’dan yüzde 81,8’e, tarım dışı sektörlerde yüzde 27,7’den yüzde 23,9’a gerilemiş görünüyor.
   </p>
   <p>
    <strong>
     İşsizlik yeniden tek hanede
    </strong>
   </p>
   <p>
    Bu arada, son verilere, şubat ayında yüzde 10,4 olan işsizlik oranı martta yüzde 9,9’a geriledi. Oran, geçen yılın aynı ayında yüzde 10,8 seviyesindeydi. Kentsel yerlerde işsizlik oranı yüzde 11,6, kırsal yerlerdeki ise yüzde 6,4 oldu. Mevsim etkilerinden arındırılmış verilerde de son aylarda yatay seyir söz konusu. Geçtiğimiz yılın mart ayında yüzde 9,9, 2012 ocak ayında yüzde 9,0, şubatında yüzde 9,1 olan mevsim etkilerinden arındırılmış işsizlik oranı, martta yüzde 9,1 olarak gerçekleşti.
   </p>
   <hr/>
   <h3>
    <span>
     TÜİK, “enflasyon hesabım sağlam” dedi
    </span>
   </h3>
   <p>
    Enflasyon oranı önemli. Özellikle de işçi, memur ve emekli için. Kamuda çalışanların ve emeklilerin maaş artışlarında esas alınan temel gösterge enflasyon. O yüzden her zam dönemi öncesinde dikkatler enflasyon verilerine yoğunlaşıyor, hesaplama yöntemi tartışma konusu oluyor. Mayıs ayında açıkladığı enflasyon verileri sonrasında eleştiriler alan TÜİK, kendini savunarak verilerinin “uluslararası standartlarda ve şeffaf” olduğunu bildirdi. Enflasyonla ilgili bütün bilgilerin kurumun internet sayfasında uzun zamandan beri mevcut olmasına rağmen, TÜİK’in hesaplamalarını şaibeli göstermeyi amaçlayan yazıların zaman zaman yazılı basında yer bulmaya devam ettiğini belirten Kurum, “Bu tür yazılar enflasyon hesaplamalarını üzerinde oynanan, yönlendirmelere maruz kalan ve güvenilmez bir gösterge olarak sunmayı hedeflemektedir” açıklamasında bulundu.
   </p>
   <p>
    TÜİK açıklamasında, enflasyon sepeti ve ağırlıkların tespiti konusunda da şöyle denildi: “2012 yılı enflasyon hesaplamalarında 444 ürün, 1169 ürün çeşidi kapsanmakta olup, 27500 işyeri ve 4176 konuttan her ay yaklaşık 375 000 fiyat derlenmektedir. Sepette kapsanan mal ve hizmetlerin ağırlıkları, sürekli yapılan hane halkı bütçe anketleri ile belirlenmektedir. Ankette hane halklarına, hangi mal ve hizmeti satın aldıkları ve ne kadar harcama yaptıkları sorulmaktadır. Yapılan harcamaya göre sepette kapsanacak ürünlerin sepet içindeki ağırlıkları hesaplanmaktadır. Dolayısıyla, sepette kapsanacak mal ve hizmetler ile bunların ağırlıkları bizzat hane halkları tarafından belirlenmektedir.”
   </p>
   <p>
    Hatırlanacağı gibi, mayıs ayına ilişkin enflasyon verileri yüksek piyasa beklentilerini boşa çıkararak “negatif” çıkmış, yıllıkta da yeniden tek haneye inmişti. TÜİK, Türkiye geneli için mayıs ayı enflasyon oranını aylıkta yüzde -0,21, yıllıkta yüzde 8,28 olarak açıkladı. İstanbul içinse aylık oranı yüzde -0,38, yıllığı da yüzde 8,56 olarak duyurdu. Bunun yanında, İstanbul Ticaret Odası’nın açıkladığı rakam (Perakende fiyatlarda) aylık yüzde 1,12 (Son altı yılın en yükseği), yılık yüzde 10,57 seviyesindeydi.
   </p>
   <hr/>
   <h3>
    <span>
     Mayısta faiz giderleri düştü, bütçe fazla verdi
    </span>
   </h3>
   <p>
    Faiz giderlerinin geçen yılın aynı dönemine göre yüzde 40 gerilediği mayıs ayında, bütçe 4,6 milyar TL fazla verdi. Maliye Bakanlığı’nın mayıs ayına ilişkin bütçe verilerine göre, 2011 yılı Mayıs ayında 2 milyar 835 milyon lira fazla veren merkezi yönetim bütçesi, bu yılın aynı ayında yüzde 61,8 artarak 4 milyar 587 milyon lira fazla verdi.
   </p>
   <p>
    Bu dönemde bütçe gelirleri yüzde 13,6 oranında artarak 30 milyar 826 milyon lira olurken vergi gelirlerindeki artış 13,7’yi buldu, toplanan vergi 26 milyar 476 milyon liraya ulaştı.
   </p>
   <p>
    Gider tarafında da, yüzde 8,0’lik artış yaşandı ve 26 milyar 239 milyon liraya ulaşıldı. Faiz giderleri yüzde 40,7’lik gerilemeyle 2 milyar 410 milyon lirada kaldı. Ve neticede bütçe, mayıs ayında 4,6 milyar lira fazla verdi.
   </p>
   <p>
    Yılın ilk beş ayına ilişkin verilerde ise, gelirlerin yüzde 15,1’lik artışla 137 milyar 375 milyon lira, giderlerin de yüzde 15,2’lik artışla 137 milyar 807 milyon lira olduğu görülüyor. Buna göre, ilk beş aydaki bütçe açığı sadece 432 milyon lira. Açık, geçen yılın aynı döneminde 233 milyon lira seviyesindeydi.
   </p>
   <p>
    Sonuçları değerlendiren Maliye Bakanı Mehmet Şimşek, “İlk dört ayla mukayese edildiğinde vergi gelirlerinde mayıs ayındaki toparlanma cesaret verici” açıklamasını yaparken, haziran ayında geçen yılki “alacak yapılandırması” peşinatının bu yıl olmayacak olmasının ve memur toplu sözleşmesinden gelecek birikimli yükün etkisinin bütçe dengesinde bozulmaya yol açabileceğini belirtti.
   </p>
   <hr/>
   <h3>
    <span>
     Avrupa’daki kriz giderek derinleşiyor
    </span>
   </h3>
   <p>
    AB ülkelerinin içine düştüğü kriz giderek derinleşiyor. Şimdi gözler Yunanistan seçimlerinde ve İspanya’daki gelişmelerde. Fakat diğer ülkelerde de sıkıntılar artmaya devam ediyor. Son olarak, Macaristan Vergi Dairesi, tarihinde bir ilke imza atarak, ülkede faaliyet gösteren 134 bin 800 şirket için haciz başlattı. Yetkililer konuyla ilgili olarak yaptıkları açıklamada, şirketlerin vergi borçlarını zamanında ödemeleri için büyük mücadele verdiklerini, ödeme yapmayan şirketlerin banka hesaplarına el konulduğunu açıkladı.
   </p>
   <hr/>
   <h3>
    <span>
     THY, Bosna Hava Yolları’ndan çekiliyor
    </span>
   </h3>
   <p>
    Türk Hava Yolları (THY), 2008’de yüzde 49’unu satın alarak ortak olduğu Bosna Hersek Hava Yolları ile ortaklığını sonlandırdı. THY’den yapılan açıklamaya göre, şirket yönetim kurulu Bosna Hersek Hava Yolları’ndaki yüzde 49’luk hissesini Bosna Hersek Federasyonu Hükümeti’ne devretme kararı aldı. Bosna Hersek Ulaştırma Bakanı Enver Biyediç de, THY ile Bosna Hersek Hava Yolları arasındaki ortaklığın bitmesiyle federasyon hükümetinin diğer yabancı firmalarla görüşmeye başladığını açıkladı.
   </p>
   <hr/>
   <p>
   </p>
   <p>
    <img alt="" src="http://web.archive.org/web/20130101023537im_/http://medya.aksiyon.com.tr/aksiyon/2012/06/18/eko2.png"/>
   </p>
   <p>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=85E5288573B7D8C6B72D0F78CC507B70?newsId=32857), [web.archive.org (arşiv bağlantısı)](http://web.archive.org/web/20130101023537/http://www.aksiyon.com.tr:80/aksiyon/newsDetail_getNewsById.action;jsessionid=85E5288573B7D8C6B72D0F78CC507B70?newsId=32857)
