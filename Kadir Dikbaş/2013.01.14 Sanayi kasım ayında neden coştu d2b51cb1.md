# Sanayi kasım ayında neden coştu?

*Kadir Dikbaş 2013.01.14*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Geride bıraktığımız yılın ekim ayında yüzde 5,7 gerileme kaydeden sanayi üretimi, kasım ayında sert bir yükseliş kaydetti. Bunun da sebebi, kasım ayında ihracatta görülen yüksek oranlı artış.
  </font>
 </div>
 <div id="newsText">
  <font class="detail-text">
   <p>
    Sanayi üretimi, 2012 yılı kasım ayında, 2011’in aynı ayına göre yüzde 11,3 artış kaydetti. Bu son 14 ayın en yüksek büyüme oranı. Bir önceki aya göreyse yüzde 7,8’lik gelişme söz konusu.
    <p>
     Alt sektörlerde, 2011’in kasım ayına göre, madencilik ve taş ocakçılığı sektörü endeksinde yüzde 7,5, imalat sanayii sektörü endeksinde yüzde 13,3 artış var. Elektrik, gaz, buhar ve iklimlendirme sektörü endeksinde ise yüzde 2’lik düşüş kaydedilmiş.
     <p>
      <img alt="" height="264" src="http://web.archive.org/web/20130602032657im_/http://medya.aksiyon.com.tr/aksiyon/2013/01/14/eko1.png">
       Ekim ayında imalat sanayiinde görülen yüzde 5,9’luk sert düşüşün kasımda yüzde 13,3’lük yükselişe dönüşmüş olması dikkat çekici.
       <p>
        İmalat sanayiinin alt kalemlerindeki gelişmelerden, iç talepteki daralmayla yavaşlayan bazı sektörlerdeki üretimin, ihracattaki gelişmeye bağlı olarak arttığı anlaşılıyor.
        <p>
         İmalat sanayiinde rekor, ağaç ve ağaç ürünleri imalatında. 2011’in Kasım ayına göre yüzde 50,7’lik üretim artışı söz konusu. Peşinden yüzde 41,7 ile tütün ürünleri geliyor. Üçüncü sırada yüzde 27 ile makine ve ekipmanların kurulumu ve onarımı var. Fabrikasyon metal ürünleri imalatındaki artış yüzde 21,4. En fazla ihracat yapan sektörlerden olan giyim eşyası üretimindeki artış yüzde 20, tekstildeki artış yüzde 17,9.
         <p>
          Yani kasımdaki üretim artışının arkasında ihracat var. Hatırlanacağı gibi, kasım ayında ihracatta yüzde 24,8’lik artış kaydedilmişti. Bu oran ekim ayında yüzde 11,6 seviyesindeydi. Türkiye İhracatçılar Meclisi’nin açıkladığına göre, aralık ayında ise ihracatta artış değil yüzde 1,38’lik düşüş var. Durum böyle olunca, sanayide aralık ayında da aynı performansın sergilenmiş olabileceğini söylemek zorlaşıyor.
         </p>
         <hr/>
         <h3>
          <span>
           Otomobil pazarı frenin ötesine geçti!
          </span>
         </h3>
         <p>
          “Fren yılı” 2012’de, ekonomik küçülme yaşanmamış olmasına rağmen bazı sektörlerin satışlarında ciddi düşüşler gerçekleşti. Bu sektörlerden biri de, Türkiye’nin üretim ve ihracatında önemli yer tutan otomotiv sektörü. Sektör, geçen yıl fren yapmakla kalmadı, geri vitese takıp yüzde 10 geriye gitti.
          <p>
           Otomotiv Distribütörleri Derneği’nin açıklamalarına göre, Türkiye otomobil ve hafif ticari araç toplam pazarı, 2012 yılında yüzde 10,03 daraldı ve 777 bin 761 adet olarak gerçekleşti. Bir önceki yıl bu sayı 864 bin 439 adet idi.
           <p>
            Ayrıntılarda en fazla küçülmenin hafif ticari araçlarda gerçekleştiği görülüyor. Bir önceki yıla göre otomobil satışları yüzde 6,27 küçülüp 556 bin 280 adede düşerken,  hafif ticari araç pazarındaki gerileme yüzde 18,25’i buldu. Satış toplamı da, 221 bin 481 adet seviyesinde kaldı.
            <p>
             Otomobiller arasında satışı en çok gerileyenler ise, motor hacmi yüksek araçlar. 2012 yılında 1600cc altındaki otomobil satışlarında yüzde 2,9 azalış olurken, 1600-2000cc aralığındaki otomobil satışlarında yüzde 31,6, 2000cc üstü otomobillerde de yüzde 51,3 düşüş görüldü. Yani lüks araç satışlarında keskin bir düşüş var.
             <p>
              2012 yılında satılan (85 kW altı) elektrikli otomobil sayısı ise 184. Otomotiv Distribütörleri Derneği Genel Koordinatörü Hayri Erce’ye göre, satışların düşmesinde ekonomide yumuşak inişi sağlamak amacıyla alınan tedbirler ve ÖTV oranlarındaki artış etkili oldu.
             </p>
             <hr/>
             <h3>
              <span>
               Cari açıkta düşüş, yavaşlasa da sürüyor
              </span>
             </h3>
             <p>
              <img alt="" height="430" src="http://web.archive.org/web/20130602032657im_/http://medya.aksiyon.com.tr/aksiyon/2013/01/14/eko2.png"/>
              Cari işlemler açığındaki (döviz açığı) azalma, ekonomik yavaşlamaya paralel olarak devam ediyor. 2011 yılı ekim ve kasım aylarında 80 milyar dolar sınırını zorlayarak rekor kıran, 2011 yılı sonunda ise GSYH’nın yüzde 10’una ulaşarak tutar yanında nispi olarak da tarihî zirveye ulaşan cari işlemler açığı, ekonomiye yaptırılan fren sonucunda hızla geriledi. Aradan geçen bir yıl içinde de 50 milyar dolar seviyesine yaklaştı.
              <p>
               Merkez Bankası’nın açıkladığı son verilere göre, 2012 yılı kasım ayındaki bir aylık açık, 4 milyar 479 milyon dolar oldu. Söz konusu aydaki 12 aylık birikimli cari işlemler açığı da 51 milyar 851 milyon dolara geriledi. Bu, 2011 ocak ayından bu yana görülen en düşük açık.
               <p>
                Ocak-kasım dönemini kapsayan 11 aylık açık ise 45,2 milyar dolar olarak gerçekleşti. Bu sonuçlarla, yıl sonu toplam açığının 50 milyar dolar civarında olması bekleniyor.
                <p>
                 Verileri değerlendiren Ekonomi Bakanı Zafer Çağlayan da, “Şubat ayı ortasında, 2012 geneline yönelik ödemeler dengesi verileri açıklandığında, cari açığımızın Orta Vadeli Program öngörülerinin altında kalacağını göreceğiz. Biz inşallah 50 milyar dolar civarında ve GSYİH’nin yüzde 6,2 - 6,5 arasında bir oran göreceğiz” açıklamasını yaptı.
                 <p>
                  Bununla birlikte, Çalışmaları halen devam eden cari açığı azaltmaya dönük tedbirler hayata geçirilip meyveleri alınıncaya kadar, cari açığın gündemden düşmesi beklenmiyor. Açıktaki daralma her an durabilir…
                 </p>
                 <hr/>
                 <h3>
                  <span>
                   Hazine, S&amp;P yerine Fitch’i tercih etti
                  </span>
                 </h3>
                 <p>
                  Hazine Müsteşarlığı, 2013 yılı için uluslararası kredi derecelendirme kuruluşlarından Moody’s ve Fitch ile sözleşme imzaladı. Hazine’nin S&amp;P yerine, bir süre önce Türkiye’nin ülke notunu “yatırım yapılabilir” seviyeye çıkaran Fitch’i tercih etmesi dikkati çekti. Uluslararası piyasalarda tahvil ihraçları gerçekleştiren, bu piyasalardaki kurallar ve piyasa uygulamaları çerçevesinde ihraç edeceği tahviller için en az iki kredi derecelendirme kuruluşundan kredi notu alan Hazine, bugüne kadar Moody’s ve Standard and Poors (S&amp;P) ile sözleşme imzalıyordu.
                 </p>
                 <hr/>
                 <h3>
                  <span>
                   Avrupa’da işsizlik yüzde 12’ye dayandı
                  </span>
                 </h3>
                 <p>
                  Avrupa’da işsizlik her geçen gün artıyor. Kasım ayında da, Avro Bölgesi’ndeki işsizlik yüzde 11,8 ile tarihinin en yüksek seviyesine çıktı. Oran, ekim ayında yüzde 11,7 idi. AB İstatistik Kurumu’nun (Eurostat) verilerine göre, Avro Bölgesi’nde işsiz sayısı son bir yılda 2 milyondan fazla arttı ve toplam 18 milyon 820 bine yükseldi. Söz konusu dönemde Avrupa Birliği genelindeki işsizlik oranı yüzde 10,7 olurken, işsiz sayısı son bir yılda 2 milyon artışla 26 milyon 61’e çıktı. Avro Bölgesi’nde işsizlik rekoru yüzde 26,6 ile İspanya’da. Onu yüzde 26 ile Yunanistan, yüzde 16,3 ile de Portekiz izliyor.
                 </p>
                 <hr/>
                 <p>
                  <img alt="" height="1123" src="http://web.archive.org/web/20130602032657im_/http://medya.aksiyon.com.tr/aksiyon/2013/01/14/eko3.png"/>
                 </p>
                 <p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </img>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34608-sanayi-kasim-ayinda-neden-costu.html), [web.archive.org (arşiv bağlantısı)](http://web.archive.org/web/20130602032657/http://aksiyon.com.tr/aksiyon/haber-34608-sanayi-kasim-ayinda-neden-costu.html)
