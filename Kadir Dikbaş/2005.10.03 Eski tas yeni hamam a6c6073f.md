# Eski tas yeni hamam

*Kadir Dikbaş 2005.10.03*

<div>
 <p>
  <font>
   LONDRA - Geçen yıl İrlanda’da açtığı yeni fabrikayla dünya seramik sektöründe başa güreştiğini gösteren Eczacıbaşı’nın VitrA’sı, ünlü tasarımcı Ross Lovegrove’a hazırlattığı 115 parçalık koleksiyonla Türk banyo kültürünü dünyaya taşıyacak. Sonraki aşamada ise Rusya’da dev bir tesis inşaatı var.
   <br/>
   <br/>
   Eczacıbaşı Topluluğu’nun temelleri, 1942 yılında Dr. Nejat F. Eczacıbaşı tarafından atıldı. Topluluğun sanayi alanındaki ilk önemli girişimi, 1952 yılında İstanbul’da kurulan Türkiye’nin ilk modern ilaç fabrikası olan tesisti. İlk ürünler de, İkinci Dünya Savaşı’nın sıkıntı ve yokluğunda halkın, özellikle de çocukların en çok ihtiyaç duyduğu fakat döviz yokluğu sebebiyle ithal edilemeyen vitamin kapsülleriydi.
   <br>
    <br>
     Hedef dünya pazarları
     <br>
      <br>
       Aradan geçen süre içinde hızla büyüyen topluluk, seramik sektörüne girdi ve 1958 yılında seramik sağlık gereçleri üretimine başladı. 1979 yılında Artema markasıyla sıhhi tesisat armatürleri üretimine geçti. 1992 yılında da Bozüyük’te karo seramik, Tuzla’da banyo ve mutfak gereçleri tesislerini kurdu.
       <br>
        <br>
         Bugün temel olarak ilaç, yapı malzemeleri ve tüketim malları üretiminde, iç ve dış pazarlara yönelik faaliyet gösteren Eczacıbaşı, ileri teknoloji ile donatılmış bir ilaç üretim kompleksine ve dünyanın tek çatı altında toplanmış en büyük seramik sağlık gereçleri fabrikalarından birine sahip. Türkiye’deki toplam üretim kapasitesinin yarısından fazlasına sahip olan Eczacıbaşı, temizlik kağıtları pazarında da lider konumda. Topluluk, geçen yıl itibariyle, toplam 36 kuruluşu, 2,2 milyar dolar cirosu ve 8 bini aşan çalışanı ile Türkiye’nin en büyük sanayi grupları arasında yer alıyor.
         <br/>
         <br/>
         Eczacıbaşı’nın son yıllarda yapı malzemeleri alanında sergilediği performans, özellikle dış pazarlarda yaptığı atılımlar dikkati çekiyor. Topluluk bünyesindeki VitrA markası, bir dünya markası olarak dünya pazarlarında rakiplerini zorlamaya başladı. Üretiminin yüzde 80’i 75 ülkeye ihraç ediliyor. Başta Almanya, Avusturya ve Yeni Zelanda olmak üzere dünya pazarlarında önemli paya sahip. Hedef ise dünya genelinde pazarın yüzde 5’ine hitap etmek. Bu yüzden satış organizasyonu Türkiye ve bölge değil, dünya odaklı.
         <br/>
         <br/>
         Geçen yıl gerçekleştirilen ihracat yüzde 48 artışla 295 milyon dolara ulaşmış. Dünya çapında 2 bin civarında mağaza ve satış noktası var. Armatürde yurtiçinde Artema markasıyla piyasada olan Eczacıbaşı, yurtdışında ise armatürden karoya kadar sadece VitrA’yı kullanıyor. Yurtdışına fason üretim yapmıyor, satışlarını kendi markasıyla gerçekleştiriyor.
         <br/>
         <br/>
         Şirket, geçtiğimiz yıl İrlanda’da açtığı yeni karo seramik fabrikasıyla dünya pazarlarında başa güreştiğini göstermişti. Pazar payının artması ve modernizasyon ihtiyacı sebebiyle gerçekleştirdiği bu yatırımla, bu ülkedeki üretim kapasitesini 1 milyon 750 bin metrekareye çıkardı. O gelişmenin hemen ardından VitrA, bu yıl yeni bir açılıma daha girdi: Tasarım.
         <br/>
         <br/>
         Banyolarda “İstanbul” rüzgârı
         <br/>
         <br/>
         Artık bütün dünyanın kabul ettiği bir gerçek var ki, tasarımı iyi olan ürünler her sektörde daha çok tutuluyor ve daha fazla para ediyor. Ama kalite ile tasarımın birbirini tamamlaması şart. İşte rakiplerine nazaran iyi bir kaliteye sahip olan VitrA, birinci sınıf tasarımı da kullanarak hak ettiği yere ulaşmayı kararlaştırmış. Bu maksatla endüstriyel tasarımda dünyanın en iyi isimlerinden olan Ross Lovegrove ile işbirliğine gitmiş ve ondan “Banyo Kültürü” koleksiyonu hazırlamasını istemiş.
         <br/>
         <br/>
         Dünyaca ünlü İngiliz tasarımcı Lovegrove, daha önce uluslararası markalara tasarımlar yapmış ve yapmaya devam ediyor. Mesela, Airbus ve Japon Havayolları’na uçak mobilyaları, Sony’ye wallkmen, Peugeot ve Mazda’ya otomobil, Olympus’a dijital fotoğraf makineleri, Cacharel’e parfüm şişeleri, Dupont’a kalemler ve Apple’a yeni bilgisayarlar tasarlamış. Vitra’nın teklifi üzerine de ilk defa banyo, banyo aksesuarları ve seramik tasarımına soyunmuş. Geldiği İstanbul’da Türk sanatını, seramik ve banyo kültürünü incelemiş. Osmanlı geometrisi ve hat sanatından çok etkilenen Lovegrove, bunları eserlerine yansıtmış. Uyumlu ve kullanıcı için maksimum esneklik sunan iç mekânlar oluşturacak şekilde tasarladığı koleksiyondaki ürünleri arasında, seramik takımlar, seramik yer ve duvar karoları, küvet, banyo mobilyaları, armatür ve aksesuarlar yer alıyor. 115 parçadan oluşan serinin ismi “İstanbul”. Hamam tası, “Türk banyo kültürünün teknolojik ve modern yorumu” olarak tanımlanan bu koleksiyonun ilk ürünü. İngiliz tasarımcı, sessiz sedasız hayatımızdan çekilip giden hamam tasını bile yeni bir tasarımla dünya banyolarına kazandırıyor.
         <br/>
         <br/>
         Hazırlanan örnekler, devam eden Tasarım Haftası vesilesiyle geçtiğimiz hafta Londra’da görücüye çıktı. Ünlü tasarımcıların, iş dünyasından davetlilerin ve basın mensuplarının katıldığı organizasyonda sergilenen birbirinden ilginç tasarımlar büyük ilgi gördü. Ürünlerin seri üretimi 2006 mart ayında başlayacak.
         <br/>
         <br/>
         Sırada Rusya var
         <br/>
         <br/>
         Eczacıbaşı Holding Yönetim Kurulu Başkanı Bülent Eczacıbaşı, VitrA’nın seramik sağlık gereci alanında dünyanın en büyük üretim tesisine sahip ve ürün gamı, banyo ile ilgili tüm ürünleri kapsayan bir kuruluş haline geldiğini belirterek, “Böylece, bir tasarım kuruluşunu destekleyecek altyapı hazırlanmıştı. VitrA, bu yepyeni tasarım konsepti ile dünya pazarlarındaki varlığını daha ileri bir aşamaya ulaştıracak.” diyor. Holding CEO’su Erdal Karamercan ise projenin bu seri ile bitmeyeceğini, her yıl tasarıma 5 milyon dolar para harcayacaklarını belirtiyor. Hedeflerinin VitrA’yı dünyanın en önemli markalarından biri haline getirmek olduğunu söyleyen Karamercan, “Tasarımda sıradan olan bir ürün, kaliteli de olsa marka olamaz.” diyor.
         <br/>
         <br/>
         Tasarım atağıyla dünyada birinci sınıflar arasına girmeye hazırlanan VitrA’nın bundan sonraki hedefi Rusya ve eski Sovyet cumhuriyetleri. Rusya’da kurulacak tesisler ilk etapta yıllık 500 bin adet seramik sağlık gereci ve 2 milyon metrekare seramik kaplama üretecek. Rusya’nın Serpuhov bölgesinde kurulması planlanan tesisin yakında temeli atılarak 2007 başında faaliyete geçmesi bekleniyor. Rusya’nın kendileri için çok önemli bir pazar ve üretim merkezi olacağını belirten Bülent Eczacıbaşı, “Hedefimiz bütün eski Sovyet Sosyalist Cumhuriyetler Birliği  (SSCB) cumhuriyetleri.” diyor.
         <br/>
         <br/>
         Kazakistan’da da temizlik kâğıtları üretimi yapıyor
         <br/>
         <br/>
         Bu arada seramik sağlık gereçleri ve karoda Bozüyük ve Tuzla’daki tesislerinde de tevsi yatırımlarını devam ettiren topluluk, ayrıca Kazakistan’da da temizlik kâğıtları üretimi yapmayı planlıyor. Bununla ilgili proje çalışmaları devam ediyor. Bülent Eczacıbaşı’nın anlattığına göre, dünyada seramik sektöründe 7-8 büyük grup var. VitrA, bunlar arasındaki iki bağımsız gruptan biri ve öyle kalmaya devam etme niyetinde.
         <br/>
         <br/>
         Eczacıbaşı, “Yabancılarla ortaklık, başka marka satın alma var mı, yoksa yola bağımsız grup olarak mı devam edeceksiniz?” sorusuna şu karşılığı veriyor: “VitrA’nın bağımsız kalmaması için hiçbir sebep yok. Geleceğini çok parlak görüyoruz. Bunun için gereken teknoloji, hammadde ve insan gücümüz, dünya çapında kapasitemiz var. VitrA dünyanın en büyükleri arasında. Armatürden yer döşeme malzemelerine kadar üretim yapıyor. Rakiplerimiz içinde VitrA kadar büyüyen, kapasite artıran yok.” karşılığını veriyor.
         <br/>
         <br/>
         VitrA, önümüzdeki yıldan itibaren bir yandan dünya banyolarında İstanbul rüzgârı estirirken diğer yandan da seçkin bir marka haline gelmeyi, daha çok kazanmayı hedefliyor. Şüphesiz ki bu gelişme, köklü bir geçmişe sahip olan Türk seramik sektörüne de hareket getirecek, güç kazandıracak.
         <br/>
         <br/>
         <br/>
         <br/>
         VitrA’nın bazı ülkelerdeki pazar payı (Yüzde)
         <br/>
         <br/>
         Almanya	12
         <br/>
         <br/>
         Avusturya	10
         <br/>
         <br/>
         Yeni Zelanda	10
         <br/>
         <br/>
         İsrail	8
         <br/>
         <br/>
         İskandinav ülkeleri 	8
         <br/>
         <br/>
         İngiltere	6
         <br/>
         <br/>
         ABD	3
         <br/>
         <br/>
         Fransa	3
         <br/>
         <br/>
         İtalya	2
         <br/>
         <br/>
         <br/>
         <br/>
         Rakamlarla Eczacıbaşı Yapı Grubu
         <br/>
         <br/>
         Yılda 6,2 milyon adet seramik sağlık gereçleri üretimi
         <br/>
         <br/>
         Yılda 8,7 milyon adet armatür üretimi
         <br/>
         <br/>
         Yılda 22 milyon metrekarelik karo seramik üretimi
         <br/>
         <br/>
         Yılda 350 bin küvet ve 120 bin modül mobilya üretimi
         <br/>
         <br/>
         Yılda 2,5 milyon adet banyo aksesuarı üretimi
         <br/>
         <br/>
         90 bin ton yapı kimyasalları üretimi
         <br/>
         <br/>
         980 bin ton seramik hammaddesi üretimi
         <br/>
         <br/>
         <br/>
        </br>
       </br>
      </br>
     </br>
    </br>
   </br>
  </font>
 </p>
 <!---------
						<p align="justify" style="margin-top: 8px; margin-bottom: 8px">
						<font face="Verdana" color="#000000" style="font-size: 8pt">
						(Bu yazı 2417 kez okunmuştur)</font>
						</p>
---------->
</div>


Kaynak: [www.aksiyon.com.tr](http://www.aksiyon.com.tr:80/yazdir.php?id=22591), [web.archive.org (arşiv bağlantısı)](http://web.archive.org/web/20060526231756/http://www.aksiyon.com.tr:80/yazdir.php?id=22591)
