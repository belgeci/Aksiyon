# Faizin beli kırıldı

*Kadir Dikbaş 2005.11.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türkiye yeni bütçe uygulaması ile faiz baskısının da azaldığı farklı bir döneme giriyor. 2001 yılında milli gelirin yüzde 23,3'üne çıkarak zirveye ulaşan faiz ödemeleri, bu yıl yüzde 9,6'ya, 2006'da da yüzde 8,6'ya gerileyecek. Ekonomi üstündeki faiz kamburu hızla küçülüyor; fakat kapıda yeni bir tehlike görülüyor: Sosyal güvenlik açıkları.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20060527191413im_/http://www.aksiyon.com.tr/resim/570/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Bütçenin bir tanımı da, "Hükümetlerle millet arasında devlet gelirlerinin toplanması ve millet adına harcanması konusunda yapılmış bir sözleşmedir." Hükümetler, toplanan kaynakları yerli yerince kullanmak ve Meclis'e hesap vermekle yükümlüdür.
   <br>
    <br>
     Bütçeler açık da verebilir fazla da. Bütçe, açık verdiğinde borçla veya kasadaki nakitle dengelenir. Fazla verdiğinde ise ya kasada nakit olarak tutulur ya da borç verilir.
     <br>
      <br/>
      Cumhuriyet tarihi boyunca Türkiye, denk ya da fazla veren bütçeye nadiren şahit oldu. Genelde bütçeler açık verdi. Maalesef uzun yıllar boyunca, milletle hükümetler arasında yapılan "sözleşmeye" uyulmadı, toplanan kamu kaynakları çarçur edildi.
      <br/>
      <img hspace="5" src="/web/20060527191413im_/http://www.aksiyon.com.tr/resim/570/58a.jpg" vspace="5"/>
      <br/>
      İpin ucu 1990’larda kaçtı
      <br/>
      <br/>
      Elbette denk bütçeyi tabu hâline getirip ekonomiyi durgunluğa sevk etmemek gerekiyor ama açık veren bütçelerin finansmanında öyle zorluklar yaşandı ki, özellikle 1990'lı yılların başından itibaren ipin ucu iyice kaçtı. Öyle ki, bu hesapsız harcama ve kötü bütçe yönetimi yüzünden borçlar yığıldı, bütçeler birer faiz bütçesine dönüştü.
      <br/>
      <br/>
      Bilhassa 1985-1995 yılları arasında hazırlanan bütçelerde öngörülen başlangıç hedefleri tutmadı. Yüzde 30'a ulaşan sapmalar yaşandı. Bütçe açığındaki sapma ise bazı yıllarda yüzde 150'yi geçti. Bunun yanında 1980'li yıllardan itibaren gündeme gelen "fon" ve "döner sermaye" uygulamaları sebebiyle, bütçe ülkenin gerçek gelir ve giderlerini göstermekten de uzaklaştı. Parlamentodan alınan kamu kaynaklarını toplama ve harcama yetkisi istismar edilmiş oldu. Bu istismar ve gerçeklerden uzak hazırlanan, layıkıyla denetlenmeyen bütçeler, milletle hükümetlerin arasını açtı, ekonomide krizler biribirini takip etti.
      <br/>
      <br/>
      Alışageldiğimiz bu manzara son birkaç yıldır değişime uğruyor. Toplanan vergilerden daha fazla kaynağın faiz ödemelerine ayrıldığı bütçelerden, yeni bir anlayışa doğru yöneliş gözleniyor. Ekonomi, faiz baskısının azaldığı, kamu kaynaklarının devletin diğer harcamalarına daha fazla ayrıldığı bir döneme giriyor.
      <br/>
      <img hspace="5" src="/web/20060527191413im_/http://www.aksiyon.com.tr/resim/570/58b.jpg" vspace="5"/>
      <br/>
      Bütçe maratonu başlıyor
      <br/>
      <br/>
      Hükümetlerin Anayasa gereği olarak takip eden yıla ilişkin bütçe tasarısını yıl başından en az 75 gün önce Meclis'e sunması gerekiyor. Tasarı, TBMM Plan ve Bütçe Komisyonu'nda 55 gün içinde görüşülüp kabul edildikten sonra Genel Kurul'a geliyor ve yıl başından önce de kanunlaşıyor.
      <br/>
      <br/>
      2006 Mali Yılı Bütçe Kanunu Tasarısı, bir süre önce Meclis Başkanlığı'na sunuldu. Geçtiğimiz hafta içinde de Maliye Bakanı Kemal Unakıtan tarafından, Plan ve Bütçe Komisyonu'na sunuldu. Görüşmelerse bu hafta başında başlayacak. 2004 yılında eski bütçe sınıflandırmasına son verilerek analitik bütçe sınıflandırması uygulamaya konulmuştu. 2005 yılında da, bütün özel gelir ve ödenekler bütçe içine alınarak hem bütçe disiplininin sağlanması hem de bütçe kapsamının genişletilmesi kararlaştırıldı. Bu çerçevede, "konsolide bütçe" yerine, kapsamı oldukça genişleyen, Avrupa Birliği standartlarıyla uyumlu "merkezî yönetim bütçesi" uygulamasına gidiliyor. Sistemin uygulamaya konulacağı 2006 yılı, bu açıdan Türk bütçe sisteminde önemli bir dönüm noktası olarak değerlendiriliyor.
      <br/>
      <img hspace="5" src="/web/20060527191413im_/http://www.aksiyon.com.tr/resim/570/58d.jpg" vspace="5"/>
      <br/>
      Yeni uygulama ile, bugüne kadar TBMM'de 101 kuruluşun bütçesi görüşülürken, yeni dönemde sayı 144'e çıkacak. Bunlar arasında düzenleyici ve denetleyici kurumlar da var. Bu, bütçelemede Meclis'in gücünü artırması yanında daha fazla şeffaflık anlamına geliyor.
      <br/>
      <br/>
      Ayrıca, bu yıl ilk kez üç yıllık hedeflemeye gidiliyor. Bu sebeple, kurum ve kuruluşların 2007 ve 2008 yıllarına ilişkin ödenek tavanları da tespit ediliyor. Üç yıllık perspektif, hem hükümetin hem de iş dünyasının ve vatandaşın önünü görmesi bakımından son derece önemli bir gelişme.
      <br/>
      <br/>
      2006 genel bütçesinde 174,3 milyar YTL'lik bütçe giderine karşılık 156,8 milyarlık gelir öngörülüyor. Geçen yıl 300 milyar dolar sınırını ilk kez aşan gayri safi milli hasıla (GSMH), bu yıl 357,7 milyar, gelecek yıl 380,6 milyar dolara çıkacak. Kişi başına düşen milli gelir de 5 bin 216 dolar olacak.
      <br/>
      <br/>
      Bütçede 13,2 milyar YTL'lik açık öngörülüyor. Açığın GSMH'ye oranı da yüzde 2,4. Bu açık, 1986'dan bu yana kaydedilen en düşük seviye. Bunun yanında borç yükündeki azalış, 2006'da kendisini daha fazla hissettirecek. Hazırlanan tasarı, bütçe açığı ve kamu kesimi borçlarında yıllardır tutturulamayan Maastricht kriterlerinin yakalayan bir tasarı. Bütçe açığının GSMH'ye oranı yüzde 2,4 öngörülürken, kamu kesimi borç stokunun GSMH'ye oranı yüzde 60'ın altında. AB kriterlerine göre, bütçe açığının yüzde 3'ü, borç stokunun da yüzde 60'ı aşmaması gerekiyor.
      <br/>
      <img hspace="5" src="/web/20060527191413im_/http://www.aksiyon.com.tr/resim/570/58e.jpg" vspace="5"/>
      <br/>
      Yatırıma 15 milyar YTL
      <br/>
      <br/>
      En yüksek ödenek artışı, yatırım harcamalarında. 2005 yılı bütçesinde 10 milyar YTL olarak belirlenen yatırım ödenekleri, yeni bütçede 15,1 milyar YTL olarak düzenlenmiş. Bazıları bu durumu "erken seçim habercisi" olarak yorumlasa da, bütçenin öncekilerden çok daha iyi bir yapıya kavuşturularak yatırımlara bu ölçüde kaynak aktarılabilmesi olumlu bir adım.
      <br/>
      <br/>
      Hatırlanacağı gibi, 2004 yılında bütçe ödenekleri içinde yatırım harcamalarının payı yüzde 6 seviyesindeydi. Bu payın bu yıl sonunda da yüzde 7,8 olarak gerçekleşmesi bekleniyor. 2006 için öngörülen pay ise yüzde 9,5.
      <br/>
      <br/>
      Yeni bütçe ile teknoloji ve araştırma-geliştirmeye daha fazla önem veriliyor. Bu çerçevede bu kalemlere ayrılan payda artışa gidilmiş. Bunun yanında köylerin hayat standardını yükseltmek maksadıyla içme suyu, yol yapımı ve yarım kalmış yatırımlar için 2 milyar YTL'yi bulacak yatırım planlanıyor. Öncelikli sektörler içinde yer alan tarımda ise mevcut desteklere bu yıl mazot, kimyevi gübre ve hububat primi de ilave edilecek. Tarımsal destekleme ödemelerine ayrılan para 4 milyar YTL. Bunun dışında çiftçilere düşük faizli kredi olarak verilmek üzere Ziraat Bankası'na 120 milyon YTL'lik ödenek tahsis edilecek.
      <br/>
      <br/>
      Yüksek bedel ödeten yüksek faiz oranları
      <br/>
      <br/>
      Memur maaşları ise yüzde 5'lik enflasyon hedefine paralel olarak belirleniyor. Buna göre Ocak ve Temmuz ayında ayrı ayrı yüzde 2,5 oranında, kümülatif bazda ise yüzde 5,1 oranında artırılacak. Maliye Bakanı Kemal Unakıtan'ın açıklamasına göre, ''Bu artışın yanı sıra ek ödemesi bulunmayan kurumlarda istihdam edilen personele, Ocak ayından itibaren yaklaşık 40 YTL, Temmuz ayından itibaren ise bu tutara 40 YTL daha eklenmek suretiyle yaklaşık 80 YTL tutarında ilave ödeme yapılacak.''
      <br/>
      <br/>
      "Böylece, 2006 yılında kümülatif bazda en düşük dereceli memur maaşı yüzde 19,9, ortalama memur maaşı yüzde 12,7 ve en yüksek memur maaşı ise yüzde 5,1 oranlarında artmış olacak."
      <br/>
      <br/>
      Faiz giderlerine gelince… Herkesin yakinen şahit olduğu üzere, 2001 yılında zirveye ulaşan borç krizi ve yüksek faiz oranları, Türkiye'ye yüksek bedeller ödetti. Borçların çevrilmesi sorunu en büyük sorun hâlini aldı. 1990'dan günümüze ekonomi üstüne binen faiz maliyetinin 400 milyar dolara yaklaştığı tahmin ediliyor. Bu israf ve bu kayıp, Türkiye'nin gelişmesini, büyümesini engelledi. Ekonomi üzerinde altından kalkılması zor baskı meydana getirdi. Kitleler fakirleşti, gelir dağılımı bozuldu. Ülkenin dünya dengelerindeki konumunu zayıflattı, gelecek planlarını sekteye uğrattı. Ve izlenen çarpık politikalar 2001'de tamamen iflas etti.
      <br/>
      <br/>
      Faizler geriledi, ‘kan’ kaybı yavaşladı
      <br/>
      <br/>
      Bu sürecin ardından son birkaç yıldır maliye politikalarının en önemli hedefi, mümkün olan en yüksek oranda faiz dışı fazla vererek borç stokunun azaltılması ve borcun çevrilebilirliğinin temini oldu. Bir yandan gelir artırıcı tedbirler uygulamaya konulurken diğer yandan harcamalara disiplin getirildi. Tek partili hükümet ve sağlanan ekonomik ve siyasi istikrar ve oluşan güven ortamıyla birlikte gerilemeye başlayan faiz oranları, belirlenen hedeflerin tutmasını, hatta pozitif yönde aşılmasını sağladı. Üç sene öncesinde yüzde 30'un üzerinde olan reel faiz oranları bugün yüzde 10'un altına gerilemiş bulunuyor.
      <br/>
      <br/>
      2001 yılında GSMH'nin 23,3'ü seviyesine çıkarak tarihî zirve yapan bütçe içindeki faiz giderleri, 2004 yılında 13,2'ye kadar indirildi. Bu oranın bu yıl sonu itibariyle yüzde 9,6'ya gerilemesi bekleniyor. 2006 bütçesinde öngörülen rakam ise yüzde 8,6. Aynı şekilde, 2001 yılında yüzde 51 ile zirveye ulaşan bütçeden faiz giderlerine ayrılan payın bu yıl sonunda yüzde 31,9'a ineceği tahmin ediliyor. 2006 yılı için öngörülen oransa yüzde 29,4.
      <br/>
      <br/>
      Faiz oranlarındaki düşüşün de etkisiyle bir yanda maliyetler azalırken diğer yandan da borçların GSMH'ye oranı yavaş yavaş küçülmeye başladı. Enflasyonun yüzde 8'lere gerilediği bir ortamda devlet iç borçlanma senetlerinin ortalama bileşik faizi bu yılın 10 aylık döneminde yüzde 16,8'e düştü. Ekim ayındaki ortalama oran ise yüzde 14,1.
      <br/>
      <br/>
      İç borç stoku, 2005 eylül ayı itibarıyla 243,2 milyar YTL. 2001'de yüzde 69,2, 2002'de ise yüzde 54,5 olan iç borç stokunun GSMH'ya oranı 2004 yılında yüzde 52,3'e kadar gerilemiş bulunuyor. 2006'da da daha aşağıya çekilmesi hedefleniyor.
      <br/>
      <br/>
      Özel sektör borçları da dahil olmak üzere dış borç seviyesi 2004 yılı sonu itibarıyla 161,8 milyar dolar. Toplam dış borç stokunun Gayrisafi Milli Hasıla’ya oranı 2001 yılında yüzde 78, 2002'de ise yüzde 72 seviyesindeydi. 2004'te oran yüzde 54'e çekilmiş.
      <br/>
      <br/>
      2006-2008 yıllarını kapsayan üç yıllık dönemde de, borç stokundaki erimeyi devam ettirecek oranda faiz dışı fazla öngörülüyor. Bu çerçevede, faiz dışı fazla tutarının 2006 yılında 33, 2007'de 32,1, 2008 yılında ise 33,5 milyar YTL olması programlanmış. Bunun yanında, faiz harcamaları ve bütçe açığı da aynı dönemde, sadece reel olarak değil, nominal olarak da gerileyecek.
      <br/>
      <br/>
      Faiz giderleri başaşağı
      <br/>
      <br/>
      Bu rakamlardan ve grafikten de görüleceği gibi, faiz giderleri hızla aşağı çekilmiş bulunuyor. İşte bu durum, Türk ekonomisi üzerindeki baskının hafiflemesini, borç çevirme telaşındaki ekonomi yönetiminin başka planlar da yapmasını sağladı.
      <br/>
      <br/>
      Bir dönem vergi gelirleri faize yetmezken, bu yılın ilk dokuz ayında faiz giderlerinin vergi gelirlerine oranı yüzde 45'e kadar gerilemiş bulunuyor. Yıl sonunda bu oranın yüzde 41'2'ye düşeceği tahmin ediliyor. Yine bu çerçevede 80'li yıllardan beri ilk kez bütçe gelirleri, giderlerin yüzde 90'ını karşılayacak seviyeye ulaştı (2005 tahmini). 2006'da ise bu oranın 91,6 olması öngörülüyor.
      <br/>
      <br/>
      Bununla birlikte "dolaylı vergilerin" vergi gelirleri içindeki payının yüzde 70'lerde seyrediyor olması ciddi bir sorun olarak duruyor. Bu, vergi yükünün adil paylaştırılmadığı eleştirilerini beraberinde getiriyor.
      <br/>
      <br/>
      Büyüyen kara delik: Sosyal güvenlik
      <br/>
      <br/>
      Bir diğer sorun ise, sosyal güvenlik kurumları. Sistemdeki çıkmazlar, bu kurumların giderek büyüyen bir kara deliğe dönüşmesine yol açıyor. Sisteme aktarılan kaynak bu yılın ilk 9 aylık döneminde yüzde 22 artış göstermiş durumda. 2006 programına göre de bu artış devam edecek görünüyor. Öngörülere göre sosyal güvenlik açığı önümüzdeki yıl 23,9 milyar YTL'ye ulaşacak. Sosyal Sigortalar Kurumu’na 6,7 milyar, Bağ-Kur'a 6,75 milyar, Emekli Sandığı'na da 9,8 milyar YTL kaynak aktarılacak.
      <br/>
      <br/>
      Netice itibariyle, faiz kamburu hızla erimekte olsa da, bugün gelinen nokta yeterli görülmüyor. Hem faizlerin hem de borç seviyesinin daha aşağıya çekilmesi şart.
      <br/>
      <br/>
      Konsolide bütçe bazında, 46,3 milyar YTL ile hâlâ en büyük para faize ayrılıyor. Maliye Bakanı Kemal Unakıtan da, 2006 Mali Yılı Bütçe Tasarısı'nı 28 Ekim günü Plan ve Bütçe Komisyonu'na sunuş konuşmasında şu uyarıyı yapıyordu: ''2003-2005 yılları bütçelerinde parlak sonuçlar elde etmemiz tamamen düzlüğe çıktığımız anlamına gelmemektedir. Bundan önce olduğu gibi bundan sonra da tutumlu olmaya özen göstermemiz, yani mali disipline uymamız şarttır.''
      <br/>
      <br/>
      Yüzde 25-30 reel faize alışılmış bir ekonomide yüzde 10'un altına inmek büyük bir başarı olmakla birlikte, uluslararası kriterler bu oranın çok altında. İstikrarsızlıklar içinde yüzen Güney Amerika ülkeleri dışında Türkiye kadar yüksek faiz ödeyen ülke yok. Gelişmiş ve gelişmekte olan pek çok devlet, yıllık yüzde 2-3 reel faizle borçlanıyor. Türkiye'nin bu kamburu tamamen atabilmesi için bir yandan istikrarı muhafaza ederken diğer yandan da sıradaki reformları tamamlaması gerekiyor. Sonrasında da varsa yoksa üretim…
      <br/>
      <br/>
      <img hspace="5" src="/web/20060527191413im_/http://www.aksiyon.com.tr/resim/570/58c.jpg" vspace="5"/>
     </br>
    </br>
   </br>
  </font>
  <br/>
  <!-------- end of YAZI ---------->
 </p>
</div>


## Yorumlar

### Tarık Girit, 14-Kasım-2005
> Sanal rakamlara selâm: 
> Alım gücünün düşmesine paralel enflasyon oranının azalması da doğaldır sanırım. Devletin yüzde 15 enflasyona rağmen çok yüksek orandan borçlanması bana çok garip geliyor. Sanal rakamlara selam olsun.

### İsmail Hakkı Ayhan, 08-Kasım-2005
> İthalat ve ihracat dengesi: 
> Ekonomideki tüm olumlu gelişmelerin yanında dış ticaret açığının her geçen yıl arttığı da bir gerçek. Bu durumun devam etmesi ekonomi üzerinde önemli bir risk oluşturmakta ve reel faizlerin daha makul seviyelere indirilmesini güçleştirmektedir.

Kaynak: [www.aksiyon.com.tr](http://www.aksiyon.com.tr:80/detay.php?id=22796&yorum_id=6397), [web.archive.org (arşiv bağlantısı)](http://web.archive.org/web/20060527191413/http://www.aksiyon.com.tr:80/detay.php?id=22796&yorum_id=6397)
