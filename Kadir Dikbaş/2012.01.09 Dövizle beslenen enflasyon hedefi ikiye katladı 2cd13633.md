# Dövizle beslenen enflasyon, hedefi ikiye katladı

*Kadir Dikbaş 2012.01.09*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Son beş aydır döviz kurlarında görülen yükseliş, enflasyonu yüzde 5,5 olarak belirlenmiş hedeften ciddi şekilde uzaklaştırdı ve 2011 yılında çift haneye taşıdı. Türkiye İstatistik Kurumu (TÜİK), 2011 yılında tüketici fiyatları endeksinin (TÜFE) yüzde 10,45, üretici fiyatları endeksinin (ÜFE) yüzde 13,33 arttığını açıkladı.
  </font>
 </div>
 <div id="newsText">
  <font class="detail-text">
   <p>
    2003 baz yıllı verilerine göre, 2011 Aralık ayında tüketici fiyatları endeksi (TÜFE) yüzde 0,58, üretici fiyatları endeksi (ÜFE) ise yüzde 1 artış gösterdi. Aralık ayı itibarıyla 12 aylık ortalamalara göre yıllık enflasyon ise tüketici fiyatlarında yüzde 6,47, üretici fiyatlarında ise yüzde 11,09 seviyesinde gerçekleşti.
   </p>
   <p>
    TÜFE’de ortalama artış yüzde 10,45 olurken, alt kalemlerde en yüksek artış, yüzde 18,50 ile alkollü içecekler ve tütünde yaşandı. Onu yüzde 17,14 ile çeşitli mal ve hizmetler, yüzde 12,22 ile ulaştırma ve yüzde 12,21 ile gıda ve alkolsüz içecekler takip etti.
   </p>
   <p>
    <img alt="" height="258" src="http://web.archive.org/web/20120218045919im_/http://medya.aksiyon.com.tr/aksiyon/2012/01/09/enflasyon.png"/>
   </p>
   <p>
    Yıllık ÜFE artışı ise, ortalamada yüzde 13,33 olurken, alt kalemlerden imalat sanayiinde yüzde 14,59, madencilikte yüzde 19,77, tarımda yüzde 10,54 ve elektrik, gaz ve suda yüzde 6,38 oldu.
   </p>
   <p>
    Sonuç olarak enflasyon, iki yıl aradan sonra yeniden çift haneye çıkmış oldu. Merkez Bankası, enflasyon beklentisinin bozulmasını önlemek için döviz kurlarındaki yükselişe 2011’in son gününden başlayarak doğrudan müdahalede bulundu ve gerekli gördüğünde de bulunmaya devam edeceğini açıkladı. Merkez Bankası, en son 2 Nisan 2009 tarihinde döviz satım ihalesi yaptıktan sonra, 5 Ağustos 2011’de yeniden ihalelere başlamıştı.
   </p>
   <p>
    Bu yılki enflasyon hedefi yüzde 5,0. Bakalım yıl sonu nasıl bir rakamlar karşılaşacağız.
   </p>
   <hr/>
   <p>
    <strong>
     “Amerikan Doları’nı yeneriz, bunu bir kenara yazın!’
    </strong>
   </p>
   <p>
    Merkez Bankası Başkanı Erdem Başçı, Bursa’da verdiği “Para Politikaları” konulu konferansta, “Biz 2012 yılında Amerikan Doları’nı yeneriz Türk Lirası olarak. Bu çok iddialı bir laf, bunu bir kenara yazın” çıkışında bulundu. Başçı, parasal sıkılaştırmayla hem kredilerdeki artışı düzenleyebildiklerini hem de kur üzerindeki değer kaybı baskılarını bertaraf edip TL’ye değer kazandırabildiklerini söyledi. Baş-
   </p>
   <p>
    çı’nın sözleri şöyle: “Soru şu: Türk Lirası Amerikan Doları’nı yenebilir mi? Anahtar soru bu. Güvenli liman, likit liman, tek rezerv para dünyada. Panik hâlinde bütün paralar değer kaybediyor Amerikan Doları’na karşı. Böyle bir paraya karşı şansı var mı? Biz diyoruz ki Türkiye’de var. Çünkü bizim araçlarımız dünyanın hiçbir yerinde olmayan araçlar, çok güçlü araçlar. Biz 2012 yılında Amerikan Doları’nı yeneriz Türk Lirası olarak. Bu çok iddialı bir laf, bunu bir kenara yazın. Senenin sonunda tekrar konuşalım.”
   </p>
   <p>
    Başkan Başçı, cari açığın kredi büyümesinden kaynaklandığını, bu aşırı kredi büyümesini kademeli olarak yavaşlatmayı başardıklarını da belirterek, Türkiye’ye “inanılmaz finansman geleceğini”, Avrupa’daki problemlere rağmen cari açık finansmanının çok rahat olacağını söyledi.
   </p>
   <hr/>
   <p>
    <strong>
     Küresel piyasalar kayıpta
    </strong>
   </p>
   <p>
    <img alt="" height="413" src="http://web.archive.org/web/20120218045919im_/http://medya.aksiyon.com.tr/aksiyon/2012/01/09/borsa.png"/>
    En son, 2008’deki küresel krizle sarsılan dünya menkul kıymet piyasaları, Avrupa’daki borç krizinin yayılıp derinleşmesi sebebiyle 2011’de yeni bir çöküş yaşadı. Bu düşüşten Avrupa borsaları kadar Asya borsaları da etkilendi. Asya’nın etkilenmesinin en önemli sebebi, ihracata dayalı ekonomilerinin, Batı pazarlarındaki daralmaya bağlı olarak darbe almasıydı.
   </p>
   <p>
    Bununla birlikte, dünyanın en büyük ekonomisi ABD’de ise ABD Merkez Bankası’nın parasal genişleme programının etkisiyle borsalar, Avrupa’da olup bitenlerden fazla etkilenmedi. Ve 2011 yılını düşüşle değil, yükselişle kapattı. New York Borsası’nda Dow Jones Sanayi Endeksi yüzde 5,52 oranında değer kazanırken Nasdaq Teknolojik Endeksi, sadece yüzde 1,8 değer yitirdi.
   </p>
   <p>
    Çin’de Şanghay borsası yüzde 21,7 değer kaybına uğrarken, Avrupa’da ise Yunanistan (Atina) Borsası, yüzde 51,88’lik düşüşle rekor kırdı. İtalya (Milano) ve Portekiz (Lizbon) borsaları da yüzde 20’nin üzerinde değer yitirdi. İstanbul Menkul Kıymetler Borsası’ndaki (İMKB) kayıp da, yüzde 22,33 oldu.
   </p>
   <hr/>
   <p>
    <strong>
     TMSF’nin tahsilatı 20 milyar $’ı buldu
    </strong>
   </p>
   <p>
    Batık bankaların yükünü üstüne alan Tasarruf Mevduatı Sigorta Fonu’nun (TMSF), gerçekleştirdiği tahsilat 31 Ekim 2011 itibariyle 20 milyar doları buldu. Bu tahsilatın 13,6 milyar doları banka hâkim ortaklarından, 1,8 milyar doları diğer bireysel ve kurumsal borçlulardan, 1,5 milyar doları iştirak ve gayrimenkul satışlarından, 2,2 milyar doları Fon bankalarından yapılan tahsilatlar ile 0,9 milyar doları faiz ve benzeri finansal gelirlerden oluştu. Tahsilatlarına devam eden TMSF, bu yılın ilk 10 ayında Hazine’ye 734 milyon dolarlık ödeme yaptı. Böylece TMSF’nin Hazine’ye yaptığı ödeme tutarı 10 milyar 860 milyon dolara ulaştı.
   </p>
   <hr/>
   <p>
    <strong>
     Elektrik tüketimindeki artış yüzde 9
    </strong>
   </p>
   <p>
    2011’de yüksek büyüme oranlarına im-za atan Türkiye’nin elektrik tüketimi de buna paralel olarak artış gösterdi. Türkiye Elektrik İletim Anonim Şirketi (TEİAŞ) aralık ayı sonuçlarına göre, geçen yıl içinde elektrik tüketimi 2010 yılının aynı ayına göre yüzde 9,0 oranında artarak 229 milyar 344,4 milyon kWh’e çıktı. Bunun yanında, 3 milyar 833,3 milyon KWh’lik enerji de yurtdışına ihraç edildi.  Üretim ise, bir önceki yıla göre yüzde 8,2 artışla 228 milyar 431 milyon kWh oldu. İran, Gürcistan, Azerbaycan gibi ülkelerden alınan toplam 4 milyar 746,7 milyon kWh elektrik ile toplam enerji arzı 233 milyar 177,7 milyon kWh’yi buldu.
   </p>
   <p>
   </p>
   <hr/>
   <p>
   </p>
   <p>
    <img alt="" height="1295" src="http://web.archive.org/web/20120218045919im_/http://medya.aksiyon.com.tr/aksiyon/2012/01/09/nabiz.png"/>
   </p>
   <p>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31530-284-dovizle-beslenen-enflasyon-hedefi-ikiye-katladi.html), [web.archive.org (arşiv bağlantısı)](http://web.archive.org/web/20120218045919/http://www.aksiyon.com.tr:80/aksiyon/haber-31530-284-dovizle-beslenen-enflasyon-hedefi-ikiye-katladi.html)
