# Dolar düştüğü yeri yakıyor

*Kadir Dikbaş 2005.02.07*

<div bgcolor="#FFFEF6">
 <font>
  <img border="0" height="1" src="/web/20051226052214im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051226052214im_/http://www.aksiyon.com.tr/resim/531/52.jpg" vspace="5"/>
  </p>
 </font>
 <font class="content">
  İki yıldır yerinde sayan, hatta gerileyen döviz  kurları, ihracata ve yerli üretime darbe vuruyor. Son aylarda hız kazanan döviz girişi, ithalat üzerindeki baskıyı artırıyor.
 </font>
 <p>
  <font class="content">
   Yabancı ortaklı bir marketin kuru yemiş reyonunda yan yana iki çuval duruyor. İçlerinde kırılmış ceviz var. Birinin üzerinde 9 YTL, diğerininkinde 14 YTL yazıyor. Görünüşte ceviz aynı ceviz, aralarında pek fark yok. "Bu kadar fiyat farkı neden?” diye sorduğumuzda görevli, “İkinci çuvaldaki ceviz yerli üretim olduğu için pahalı.” cevabını veriyor.
   <br>
    <br>
     Bu durum, 2004 yılında yüzde 84,8 oranında artan tüketim malı ithalatının cevizi de içine aldığını gösteriyor. Şimdi bu cevizi nihai tüketim malı değil de, bir baklava üreticisinin üretimde kullandığı ara mal olarak kabul edelim. Baklavacı, ne diye daha fazla para verip yerli ceviz kullansın? Sonra, yerli ceviz yetiştiren çiftçi niçin emek sarf edip yeni cevizler diksin? Nasıl olsa meyvesi gibi kerestesini de satamayacak. Bu kurlarla onun da daha ucuza ithali mümkün çünkü. Üretici, piyasalardan azıcık da olsa anlayan birisi ise, “Burada bize ekmek yok, en iyisi bizim bahçedeki cevizler dursun, bu işin ithalatına başlayıp ticarete gireyim.” dememesi için hiçbir sebep yok. Bunun gibi daha yüzlerce örnek sıralamak mümkün.
     <br/>
     <br/>
     2004 yılında Türkiye 62,8 milyar dolarlık ihracata karşılık 97,2 milyar dolarlık ithalat gerçekleştirdi. İhracattaki artış yüzde 32,8, ithalattaki yüzde 40,1. Çoğunlukla üretim sürecinde kullanılan ara malı ithalatında yüzde 30,8, yatırım malı ithalatında yüzde 53,2’lik artış olurken tüketim malı ithalatında yüzde 84,8 gibi yüksek oranlı bir artış gerçekleşti. Bu artışla tüketim mallarının genel ithalat içindeki payı yüzde 14’e çıktı.
     <br/>
     <br/>
     İthalattaki artışın daha yüksek olması sebebiyle, 2003 yılında yüzde 68,1 olan ihracatın ithalatı karşılama oranı da yüzde 64,6’ya geriledi. Yani 100 liralık mal alırken karşılığında ancak 64,6 liralık ihracat yapılabildi. Dış ticaret açığı 34,4 milyar dolar. Buna birkaç milyar dolarlık bavul ticaretini, turizm gelirlerini ve işçi dövizlerini de ilave etseniz açık yine telafi edilemiyor.
     <br/>
     <br/>
     Ertelenmiş talep, yeni yatırımlar, petrol ve demir çelik fiyatlarındaki artış gibi gerekçeler de öne sürülse, ithalatın bu kadar hızlı artışının esas sebebi, düşük döviz kurları. Yaklaşık iki yıldır neredeyse yerinde sayan, dolara baktığımızda da (uluslararası piyasalardan da kaynaklanan nedenlerle) gerileyen bir kurla karşı karşıyayız. Bu durum ithalatı ucuz ve cazip hale getirirken ihracatçıyı ve yerli imalat sanayiini sıkıntıya sokuyor.
     <br/>
     <br/>
     Bugün dünyada bütün pazarları altüst eden bir Çin gerçeği var. Parasının değerini dolara endeksleyerek düşük tutan Çin, dünya pazarlarını ele geçirmeye çalışıyor. Benzer taktiği uygulayan başka ülkeler de söz konusu. Türkiye’de ise zaten yüksek olan maliyetlere bir de aşırı değerlenmiş YTL eklenince, Türk imalatçısının hem iç hem de dış pazarda rakipleri karşısında rekabet şansı giderek azalıyor. Şu anda kafası rahat olan tek üretici tipi var, onlar da dolar ödeyerek aldığı girdilerle ürettiği malı Euro cinsinden satanlar. Ama bu da sadece o üretici açısından vaziyeti kurtaran bir durum.
     <br/>
     <br/>
     Genele bakıldığında daha ciddi bir sorun olduğu ortaya çıkıyor. Üretimde yerli girdi kullanımı azalıyor. Artık pek çok sanayici üretimde yerli ara mal yerine daha ucuz olan ithal malları tercih ediyor. Bu ise yerli sanayiye ve istihdama darbe vuruyor. Son yıllarda, lokomotif sektör olarak görülen tekstilde ithal girdi oranı yüzde 45 seviyesine ulaşırken, ihracat şampiyonu olduğu, rekorlar kırdığı açıklanan otomotiv sektöründeki oran ise yüzde 75’i aşıyor. Büyüme oranlarına bakıldığında da ekonomi, ithalatla beslenen bir ekonomi görüntüsü veriyor.
     <br/>
     <br/>
     Hazine 1,7 YTL seviyelerinden aldığı dolar borçlarını 1,3’ler seviyesinden ödediği için, Merkez Bankası da enflasyonla mücadelede kendisine yardımcı olduğu için, kurların şu anki seviyesinden pek rahatsız görünmüyor; ancak üretici ve ihracatçı sesini giderek yükseltiyor. İş dünyası, kurlardaki düşük seviyenin devamı halinde dengelerin bozulacağı, ihracatın ve yerli sanayicinin büyük zararlar göreceği endişesini dile getiriyor. Nitekim 2005 yılı ocak ayına ait ilk veriler, ihracat artışında yavaşlama olduğunu gösteriyor. Ağırlıklı olarak tarımsal endüstri ve konfeksiyon ihracatı yapan Ege Bölgesi’nde ise 30 ay aradan sonra ilk kez gerileme söz konusu.
     <br/>
     <br/>
     Dış ticaretten sorumlu Devlet Bakanı Kürşat Tüzmen, mevcut dış ticaret açığının “çevrilebilir bir açık” olduğunu belirtmekle birlikte, mevcut kur seviyesinin ihracatı baltaladığını, ithalatı körüklediğin belirtiyor. Tüzmen’in hesabına göre, “Kurlar, 40 ay önce normal seviyelerde tutulup böyle devam etseydi, geçen yıl itibariyle ihracatımız 75 milyar dolar, ithalatımız 80 milyar dolar, dış ticaret açığımız da 5 milyar dolar olacaktı.”
     <br/>
     <br/>
     Döviz bolluğu yaşanıyor
     <br/>
     <br/>
     Kurların düşük seyretmesi yaşanmakta olan döviz bolluğu ile yakından alakalı. 17 Aralık 2004 tarihindeki AB zirvesinden müzakere tarihi alınması ve Uluslararası Para Fonu (IMF) ile mutabakata varılan 3 yıllık yeni stand by anlaşmasının ardından başlayan döviz arzındaki fazlalık, ocak ayında iyice gün yüzüne çıktı. Ay sonunda dolar kuru 1,31 YTL’ye kadar geriledi. Son haftalardaki artışla Merkez Bankası döviz rezervleri 37 milyar dolara ulaştı. Ve görünen o ki, bu akış devam ettikçe kurlar düşük olmaya devam edecek. Ama nereye kadar?
     <br/>
     <br/>
     Merkez Bankası, 1,3 seviyesinin altına doğru yönelen dolar kurunun daha da düşmesini önlemek için 27 Ocak günü büyük bir müdahale gerçekleştirdi. Rutin döviz alım ihalelerinin yanında doğrudan müdahalede bulunarak 1 milyar dolar civarında alım yaptı ama kur az bir yükselişin ardından tekrar eski seviyesine geri döndü.
     <br/>
     <br/>
     Peki bu dövizin kaynağı neresi ve niçin geliyor? Kaynak büyük ölçüde yurtdışı. Bunun yanında yurtiçindeki yatırımcıların elinde olup da YTL’ye dönen dövizler de mevcut. Niçin geldiği sorusuna gelince, işte orada daha dikkatli davranmak gerekiyor. Çünkü hâlâ reel yatırımları ifade eden doğrudan yabancı sermaye girişinde kıpırdanma yok. Gerçekleşen rakam 2003’teki rakamdan çok farklı değil. Gelen çoğunlukla kısa vadeli sermaye. Bir piyasadan diğerine atlayan, paradan para kazanmaya gelen sermaye.
     <br/>
     <br/>
     Bilindiği gibi Türkiye, dünyada en liberal döviz rejimine sahip ülkelerden biri. Yabancı portföy yatırımcılarının Türk menkul kıymetleri üzerine yaptıkları işlemlere hiçbir sınırlama yok. Sermayenin ve kârların yurtdışına çıkarılması serbest. Bu serbestlik yerli yatırımcılar için de söz konusu.
     <br/>
     <br/>
     “Sıcak para” deyince akla portföy yatırımları geliyor. Kısaca “menkul değerlere yapılan yatırımlar” olarak tanımlanan portföy yatırımları, genelde devlet tahvili ya da özel kuruluşların bono ve tahvilleri ile hisse senedi satın alınması şeklinde gerçekleşiyor. Bunlar yanında, finansal türevleri ve para piyasası araçlarını da içine alıyor.
     <br/>
     <br/>
     “Sıcak paranın” giriş ve çıkışını etkileyen unsurlarsa, temelde dünyadaki ve yurt içindeki faiz oranları ile yatırım yapılacak ülkedeki politikalar ve gelişmeler. Yatırımcının tek düşüncesi, parasının güven altında olması ve getireceği kazanç. Şu an Türkiye’de sıcak para için uygun bir zemin var. Siyasi istikrar, güven ve yüksek reel faizler.
     <br/>
     <br/>
     Merkez Bankası’nın ödemeler dengesi raporuna baktığımızda, sermaye hareketlerinin 2004’te hızlandığını görüyoruz. 2003 yılının ilk 11 ayında artı yönde 3,8 milyar dolar olan net sermaye hareketi, 2004’de 18,4 milyar dolara ulaşmış. Hareket, portföy yatırımları ve bankaların ve diğer özel sektör kuruluşlarının yurtdışından getirdiği kısa ve uzun vadeli kredilerde yoğunlaşıyor.
     <br/>
     <br/>
     Portföy yatırımları içinde özellikle devlet iç borçlanma senedi alımları öne çıkıyor. Yani gelen döviz öncelikle yüzde 10-11 seviyelerinde olan reel faizin cazibesi ile hazine kağıtlarını tercih ediyor. Daha sonra da borsayı. Bankalar ve özel sektörün diğer şirketleri tarafından getirilen kısa ve uzun vadeli kredilerde de büyük bir artış gözleniyor.
     <br/>
     <br/>
     Döviz kurunun seyri ve cari işlemler açığı karşısında Merkez Bankası, endişelenecek bir durum olmadığını, “dalgalı kur” politikasının cari işlemler dengesinde bir sorun oluşturmayacağını fikrini savunuyor, bankacılık sektöründeki açık pozisyonun geçmişle kıyaslanamayacak ölçüde az olduğunu belirtiyorlar. Merkez Bankası Başkanı Süreyya Serdengeçti’ye göre, “Türk parası yapay olarak, Merkez Bankası’nın sürekli döviz satmasıyla, değerli tutulmamaktadır. Kısa vadeli sermaye teşvik edilmemektedir, kur riski piyasanın üzerindedir. Gerektiğinde talebi kısıcı seçici önlemler alınabilmektedir. Ayrıca ekonomimiz daha istikrarlı bir ortamdadır. Düşük enflasyon, orta vadeli ekonomik program, bir üst dengeye taşınmış ekonomik dengeler.’’
     <br/>
     <br/>
     Evet şu anda siyasette ve ekonomide umut veren bir istikrar var. Ekonomiyi krize sokacak bir manzara görünmüyor ama cari açığın sıcak para ve kısa vadeli sermaye ile finanse edildiği de bir gerçek. Ne olursa olsun, büyüyen dış ticaret açığı ve bunun cari işlemler dengesinde yol açtığı olumsuzluğu, yerli üretimi ve ihracatı artırarak gidermekten daha sağlıklı bir yol da yok.
     <br/>
     <br/>
     Son iki yıl içinde ekonomide çok önemli adımlar atılmasına rağmen, iç ve dış borç yükü ve faiz oranları halen yüksek. Sosyal güvenlik açıkları had safhada. Bu borç seviyesi, muhtemel faiz ve döviz şoklarına karşı hassas olmayı gerektiriyor. Borçların hâlâ kısa vadeyle çevriliyor olması ve dış borçlanmanın yüksekliği ani sermaye kaçışı durumunda dövizde hareket riski oluşturuyor. Bu sebeple “Bu para bir anda çıkmaya kalktığında neler olabilir?” sorusunun sorulması ve cevabının da bulunması büyük önem taşıyor.
     <br/>
    </br>
   </br>
  </font>
  <br/>
  <!---- YAZI SONU ----------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=19498), [web.archive.org (arşiv bağlantısı)](http://web.archive.org/web/20051226052214/http://www.aksiyon.com.tr:80/detay.php?id=19498)
