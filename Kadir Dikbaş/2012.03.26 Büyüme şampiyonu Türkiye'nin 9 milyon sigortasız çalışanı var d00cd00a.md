# Büyüme şampiyonu Türkiye’nin 9 milyon sigortasız çalışanı var

*Kadir Dikbaş 2012.03.26*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   11 Mart gecesi İstanbul Esenyurt’ta, Marmara Park AVM’nin inşaatında çıkan yangında 11 işçi hayatını kaybetti. İşçilerin, şehrin göbeğinde yükselen bir inşaatın şantiyesinde, bu mevsimde çadırda barınıyor olması ayrı bir skandal, işçilerden ikisinin sigortasının yangın gecesi apar topar yapılması ise başka skandal.
  </font>
 </div>
 <div id="newsText">
  <font class="detail-text">
   <p>
    Yaşanan bu acı olay, iş kazalarını, işyerlerinde sigortasız işçi çalıştırmayı, sigortalı çalışanların düşük ücretli gösterilip hem devletten hem çalışanın haklarından kesinti yapılmasını yeniden gündeme taşıdı.
    <p>
     Evet, Türkiye gelişiyor, büyüyor. Avrupa’nın sıkıntı üstüne sıkıntı yaşadığı bir dönemde parlak bir performans sergiliyor. Ama işin bir de görünmeyen, üzerinde pek durulmayan yanı var. İşyerlerindeki istismarlar. Ekonomik gelişme olarak Avrupa’dan daha iyi performans sergilesek de çalışma hayatı standartlarında Avrupa’dan çok ama çok gerideyiz.
     <p>
      Yangından bir süre sonra açıklanan Türkiye İstatistik Kurumu verilerine göre, Aralık 2011 itibarıyla sigortasız çalışan kişi sayısı 9 milyon 285 bin kişi. İstihdam edilen toplam 23 milyon 678 bin kişinin yüzde 39,2’sine denk düşüyor bu rakam. Korkunç. Buna bir de sigortalı olup da pirimi tam yatmayan, çoğunlukla asgari ücretli gösterilen milyonları da eklerseniz, sosyal güvenlik sisteminin niçin alarm verdiğini görebilirsiniz.
     </p>
     <p>
      <img alt="" src="http://web.archive.org/web/20120701091445im_/http://medya.aksiyon.com.tr/aksiyon/2012/03/26/sigortasiz.png"/>
     </p>
     <p>
      İş kazalarında ise vaziyet daha kötü. Çalışma ve Sosyal Güvenlik Bakanı Faruk Çelik açıkladı: 2010’da 62 bin 903 iş kazası, 533 meslek hastalığı, 1444 iş kazası sonucu ölüm; 2011’de ise 69 bin 227 iş kazası, 688 meslek hastalığı, 1563 iş kazası sonucu ölüm meydana geldi. 2010’da 1976 kişi iş kazası sonucu, 109 kişi meslek hastalığı sonucu; 2011’de 2 bin 86 kişi iş kazası sonucu, 123 kişi meslek hastalığı sonucu sürekli iş göremezlik geliri almaya başladı.
      <p>
       Bu hâliyle Türkiye, iş kazalarında Avrupa’da ilk, dünyada 3. sırada. Dünyanın en büyük 10 ekonomisi arasına girmeden, iş kazalarında rekor kırıyoruz yıllardır.
       <p>
        Türkiye’nin, çalışma hayatını düzene sokma konusunda da 2023 hedefi olmalı. İnsanların mağduriyeti üzerine inşa edilen zenginleşmelerin, büyümelerin kalıcı olmadığı, huzur ve barış getirmediği tecrübelerle sabit. Komünizm de, kapitalizm de bunu test etti, gördü. Bizim göremiyor olmamız anlaşılır gibi değil.
       </p>
       <hr/>
       <h3>
        <span>
         Marka desteği 500 bin dolara çıktı
        </span>
       </h3>
       <p>
        Türk mallarının yurtdışında markalaşması, Türk malı imajının yerleştirilmesi çalışmaları kapsamında üretici dernekleri ve birliklerinin tanıtım ve reklam faaliyetlerine verilen destekler yeniden düzenlendi. Konuyla ilgili “Türk Ürünlerinin Yurtdışında Markalaşması, Türk Malı İmajının Yerleştirilmesi ve Turquality’nin Desteklenmesi Hakkında Tebliğde Değişiklik Yapılmasına İlişkin Tebliğ”, Resmî Gazete’nin 22 Mart 2012 tarihli sayısında yayımlanarak yürürlüğe girdi. Buna göre, ihracatçı birlikleri, üretici dernekleri ve birliklerinin desteklenmesine ilişkin, iştigal ettiği sektörü tek başına temsil eden birliklerin, iştigal sahasına giren ürünlerinin yurtdışı pazarlarda markalaşması amacıyla gerçekleştirecekleri tanıtım, reklam ve pazarlama (görsel ve yazılı tanıtım, sov, defile, ülke imaj kampanyası, pazar araştırması, sponsorluk, marka-promosyon ajansı, stratejik danışmanlık giderleri gibi) projelerine ilişkin harcamaları, yüzde 80 oranında ve proje başına yıllık en fazla 500 bin dolarla desteklenecek.
       </p>
       <hr/>
       <h3>
        <span>
         Perakende, finans ve sağlıkta dijital devrim kapıda
        </span>
       </h3>
       <p>
        Dünyaca ünlü fütürist Mike Walsh, şimdiye kadar dijital devrimden en çok medya, eğlence ve iletişim sektörlerinin etkilendiğini belirterek yakın gelecekte perakende, finans ve sağlık sektörlerinde de benzeri bir dönüşüm yaşanacağını söyledi.
        <p>
         Walsh, İstanbul-’da düzenlenen “SAS Business Analytics Series 2012” etkinliğinde yaptığı konuşmada, sosyal medya fırsatları, dijital gelecek ve veri analizi ile iş kararları arasındaki bağı değerlendirdi.
         <p>
          Kurumların artık ancak sosyal medyadaki bilgi akışını doğru analiz ederek akıllı tüketici stratejileri geliştirebileceklerine dikkati çeken Walsh, “Televizyon seyrediş biçimimizden konuşmamıza kadar birçok şey köklü değişim geçirdi. İnternet, bazı endüstrilerin sonunu getirirken, yeni alanlar, yeni servetler yarattı. Medya, eğlence ve iletişim sektöründeki bu dönüşümün benzeri, yakın gelecekte perakende, finans ve sağlık sektörlerinde yaşanacak. Bu kapsamda, verilerin doğru analiz edilmesi daha da önem kazanacak.” dedi.
          <p>
           Şirketlerin, önümüzdeki yıllarda, sosyal medyada daha çok pazarlama yapabilmek için daha fazla gazeteci çalıştırmak zorunda kalacaklarını da vurgulayan Walsh, lüks ürünler satan firmaların şimdiden benzer bir yol izlediğini belirtti.
           <p>
            Walsh, Türkiye’de tüketicilerin teknolojiye çok hızlı uyum sağladığını, buna karşılık iş dünyasının daha muhafazakâr davrandığını da kaydetti.
            <p>
             Görünen o ki, teknoloji hayatımızı daha hızlı değiştirecek ve şekillendirecek. Uyum sağlayan işletmeler ayakta kalırken sağlayamayanlar elenecek.
            </p>
            <hr/>
            <h3>
             <span>
              Başçı: Parasal sıkılaştırma sürecek
             </span>
            </h3>
            <p>
             Merkez Bankası Başkanı Erdem Başçı, enflasyonu aşağı çekmek için parasal sıkılaştırmaya devam edeceklerini açıkladı. Merkez’in ne yapacağına ilişkin geçen haftalarda sinyal verildiğini dile getiren Başçı, şunları söyledi: “Makro ihtiyati alanda teşvik vermeye devam ediyoruz, bu ekonomiye destek anlamında. Fakat kontrollü parasal sıkılaştırmaya da devam edeceğiz. Bu sıkılaştırma ne kadar yapılacak? Fiyat istikrarı için gerektiği kadar... ‘Gerektiği kadar’ ne demek? Enflasyonu bizim yüzde 5 hedefine indirene kadar görünüm oraya gelene kadar bunu yapacak, zaman zaman bu tür sıkılaştırmaları uygulayacak.”
            </p>
            <hr/>
            <h3>
             <span>
              Silaha en fazla talep Asya’dan
             </span>
            </h3>
            <p>
             İsveç Uluslararası Barış Araştırmaları Enstitüsü (SIPRI) raporuna göre, 2007-2011 dönemi silah ithalatında Asya ülkeleri başı çekti. Bu dönemde silah transferi 2002-2006’ya kıyasla yüzde 24 arttı. İthalatın yüzde 44’ünü Asya, 19’unu Avrupa, 17’sini Ortadoğu, 11’ini Amerika, 9’unu da Afrika gerçekleştirdi. En fazla silah alan Hindistan’ın dünya ithalatındaki payı yüzde 10. Hindistan’ı Güney Kore, Çin, Pakistan ve Singapur takip ediyor. Singapur’un dereceye girişi, büyük ihtimal “reexport”tan dolayı. Burada da en büyük müşterinin Çin olduğu tahmin ediliyor.
            </p>
            <hr/>
            <p>
            </p>
            <p>
             <img alt="" src="http://web.archive.org/web/20120701091445im_/http://medya.aksiyon.com.tr/aksiyon/2012/03/26/nabiz.png"/>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </font>
 </div>
 <div>
 </div>
 <div>
 </div>
</div>


## Yorumlar

### Çetin Özbey, 29 March 2012, 11:04
> Türkiye’de benim tespit ettiğim en büyük sorun maliyet hesabının iyi bilinmemesidir. Kaliteden taviz verilerek maliyet düşürülemez. Maliyet işçilik ve malzemeyle oluşur. İşyeri güvenliği, maaş ve sigorta primleri maliyete ilave yapılır ve fiyat ona göre oluşur. Piyasa fiyatı maliyetin altına düşeme...

Kaynak: [www.aksiyon.com.tr](http://www.aksiyon.com.tr:80/aksiyon/haber-32163-buyume-sampiyonu-turkiyenin-9-milyon-sigortasiz-calisani-var.html), [web.archive.org (arşiv bağlantısı)](http://web.archive.org/web/20120701091445/http://www.aksiyon.com.tr:80/aksiyon/haber-32163-buyume-sampiyonu-turkiyenin-9-milyon-sigortasiz-calisani-var.html)
