# Avrupa’da kriz büyüyor, alevler İtalya’ya sıçradı

*Kadir Dikbaş 2011.11.14*

<font class="agenda2NewsSpot">
 Avro Bölgesi’ndeki ekonomik yangın, Yunanistan, İrlanda ve Portekiz’den sonra İtalya’ya sıçradı.
</font>
<font class="newsDetail">
 <p>
 </p>
 <p>
  1,5 trilyon avroluk gayri safi yurtiçi hasılası ile Almanya, Fransa ve İngiltere’den sonra AB’nin dördüncü, Avro Bölgesi’nin üçüncü büyük ekonomisine sahip olan İtalya’nın içinde bulunduğu durum, dünya piyasalarını sarsıyor.
 </p>
 <p class="MsoNormal">
  Avrupa’yı sarsan Yunanistan’daki borç krizi siyasi krize dönüştü ve AB’nin kurtarma paketini referanduma götürmek isteyen Başbakan Yorgo Papandreu bu kararından geri adım attığı gibi koltuğundan da oldu. Yerine, istenilenleri yapması beklenen yeni bir hükümet kuruldu. Ama ortalık yine yatışmadı.
 </p>
 <p>
 </p>
 <p class="MsoNormal">
  Bu sefer sorun, İtalya’dan patlak verdi. Ülkenin içinde bulunduğu borç yükünün ve artış eğiliminin oluşturduğu tedirginlik, Başbakan Silvio Berlusconi’nin istifa edeceğini açıklamasıyla yeni bir aşamaya geçti. Endişelerin azalması beklenirken daha da arttı. Şimdi de geçiş hükümeti tartışmaları başladı. İtalya, Yunanistan gibi değil, kurtarılamayacak kadar büyük bir ülke. Ve şu an siyasi belirsizlik söz konusu. Mevcut manzara ülkede borçlanma maliyetlerine zirve yaptırdı. Faiz oranları yüzde 7’yi aşarak 1997’den bu yana en yüksek seviyeyi gördü. Artan güvensizlik Avro Bölgesi’nin para birimi avroyu da etkiliyor.
 </p>
 <p>
 </p>
 <p class="MsoNormal">
  İtalya ağır bir borç yüküne sahip. Rakam şu an için 1,9 trilyon avro civarında. Borcun GSYH’ya oranı da yüzde 118,4. Ülkenin gelecek yıl içinde 300 milyar avroyu aşkın borcu yenilemesi gerekiyor. Bunu artan maliyetlerle yapması mümkün değil. Ya piyasalar güven verip faizleri aşağı çekecek ya da uluslararası destek bulacak. AB’nin tek başına bu desteği vermesi mümkün değil. Hacim çok büyük.
 </p>
 <p>
  İtalya’dan sonra Fransa mı?
 </p>
 <p>
  Bu arada İtalya’daki durumun kontrolden çıkması hâlinde, İtalyan kâğıtlarına yatırım yapmış bankalar başta olmak üzere pek çok kurumda ve ülkede zincirleme sarsıntı olabileceği tartışılıyor. Bundan en çok endişelenen ülkelerin başında ise Fransa geliyor. İspanya ise, uzun süredir diken üstünde.
 </p>
 <p>
  Özellikle, kredi derecelendirme kuruluşu Standard&amp;Poor’s tarafından geçen perşembe günü abonelere geçilen Fransa’nın kredi notunun düşürüldüğünü duyuran bir mesaj mali piyasalara kısa süreli şok yaşattı. Fakat kuruluş, hemen bir açıklama yaparak mesajın teknik bir hata sebebiyle gönderildiğini açıkladı ve bünyesinde konuyla ilgili soruşturma başlatacağını duyurdu. Ancak bu açıklama bile, Fransa’nın notunun düşürüleceği ihtimalini iyice artırmış oldu.
 </p>
 <p>
  Acaba diğer Avro Bölgesi ve AB ülkelerinde durum nasıl?
 </p>
 <p>
  AB’nin Maastricht Kriterleri’ne göre, bir ülkenin kamu borç stokunun GSYH’ya oranının yüzde 60’ın üzerine çıkmaması gerekiyor. Ama şu an AB üyesi 27 ülkenin 14’ü bu kriteri tutturamıyor.
 </p>
 <p>
  Tabloda, İtalya ve Yunanistan’ın yanında son dört yılda borçluluk oranı neredeyse dörde katlanan İrlanda ile ikiye katlanan İngiltere dikkati çekiyor. Avro Bölgesi dışındaki İngiltere ve Avro Bölgesi’ndeki İrlanda, 2008 krizi sonrası batan bankalara büyük kaynak ayırmıştı. Borcu azaltamayan Avrupa, büyüme konusunda da giderek azalan ivmeye sahip. Avrupa Komisyonu, geçen hafta Avro Bölgesi için 2012 büyüme tahminini yüzde 1,8’den yüzde 0,5’e çekti.
 </p>
 <p>
  Türkiye ise kamu borcunda, AB’nin pek çok ülkesiyle kıyaslanamayacak kadar iyi durumda. O yüzden korktuğumuz cari açık bize zarar vermiyor. Türkiye, borçlulukta 2004 yılından bu yana Maastricht Kriteri’nin altında bir orana sahip. Geçen yılki oran yüzde 42,2 idi. Orta Vadeli Program’a göre de, Türkiye’de kamu borç stokunun millî gelire oranının 2012’den 2014’e daha da düşürülmesi planlanıyor. Öngörülen oranlar sırasıyla şöyle: Yüzde 37, yüzde 35, yüzde 32.
 </p>
 <p>
  AB ülkelerinin mevcut birlik yapısıyla, kendi koyduğu kriterleri dahi çiğneyerek yol alması, borçla refah dağıtmaya devam etmesi mümkün görünmüyor. Önce kemerleri iyice sıkmaları ve buna başkalarını da inandırmaları gerekiyor.
 </p>
 <p>
  BORÇTA SINIRI AŞMIŞ AB ÜLKELERİ
 </p>
 <p>
  Kamu borcu/GSYH (%)
 </p>
 <p>
  2007      2010
  <p>
   Yunanistan                 107,4     144,9
   <p>
    İtalya                        103,1     118,4
    <p>
     Belçika                       84,1       96,2
     <p>
      Almanya                     65,2       83,2
      <p>
       İrlanda                      24,9       94,9
       <p>
        Portekiz                     68,3       93,3
        <p>
         Fransa                       64,2       82,3
         <p>
          Macaristan                 67,0       81,3
          <p>
           İngiltere                    44,4       79,9
           <p>
            Avusturya                  60,2       71,2
            <p>
             Malta                        62,1       69,0
             <p>
              Hollanda                    45,3       62,9
              <p>
               Güney Kıbrıs               58,8       61,5
               <p>
                İspanya                     36,2       61,0
                <p>
                 Avro Böl.(17)              66,3       85,4
                 <p>
                  AB (27)                     59,0       80,2
                  <p>
                   TÜRKİYE                    39,9       42,2
                  </p>
                  <p>
                  </p>
                 </p>
                </p>
               </p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </p>
   </p>
  </p>
 </p>
</font>

Kaynak: [www.aksiyon.com.tr](http://www.aksiyon.com.tr:80/aksiyon/haber-31002-284-avrupada-kriz-buyuyor-alevler-italyaya-sicradi.html), [web.archive.org (arşiv bağlantısı)](http://web.archive.org/web/20111225023524/http://www.aksiyon.com.tr:80/aksiyon/haber-31002-284-avrupada-kriz-buyuyor-alevler-italyaya-sicradi.html)
