# Otomobil üretemeyen 10. büyük ekonomi olur mu?

*Kadir Dikbaş 2012.01.23*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Türkiye, uzun yıllar kritik ve stratejik pek çok üründe “İçeride üretmenin maliyeti çok yüksek, onu yapacağınıza ithal edin hem daha ucuz, hem daha kaliteli” masallarını dinledi. Bu masallar başkalarına da anlatıldı. Dinlemeyenler teknoloji sahibi oldu, dinleyenler bizim gibi ithalatçı ve montajcı. Sonra oturduk, niye bu kadar cari açık veriyoruz diye tartışıyoruz.
  </font>
 </div>
 <div id="newsText">
  <font class="detail-text">
   <p>
    Türkiye’nin otomotiv sanayinde, daha doğru bir ifadeyle otomotiv montaj sanayiinde yaklaşık 50 yıllık geçmişi var. Ama ne yazık ki, bugüne kadar bir yerli otomobil markası çıkaramadı. Bazı denemeler oldu fakat arkası gelmedi.
   </p>
   <p>
    Yerli otomobil üretimini savunanların fikirleri, yakın dönemlerde de, “Artık Türkiye yerli otoda treni kaçırdı. Sıfırdan marka oluşturmak ve yerli üretim yapmak son derece pahalı ve akıl karı değil”  türünden gerekçelerle savuşturuldu. Hatırlayın, daha o zamanlar Çin, Hindistan gibi ülkelerin otomobil üretiminde adı sanı yoktu. Şimdi bize otomobil satıyorlar.
   </p>
   <p>
    Eğer ilk treni kaçırdıysanız, ikincisine binersiniz. Başka sefer yoksa kara, hava, deniz hangisi gerekiyorsa o yolu denersiniz. Hiçbir şey bulamadınız hedefe koşarak, yürüyerek ulaşmaya çalışırsınız. “Tren kaçtı” diyerek yıllarca yerinde çakılı beklemenin bu ülkeye ne faydası var?
   </p>
   <p>
    Maalesef sektörün işi bilen temsilcileri uzun yıllar bu düşünceyi öne sürdü. Montaja, ithalata ‘devam’ dedi.
   </p>
   <p>
    Ve ilk kez bir Türkiye Cumhuriyeti Başbakanı, Recep Tayyip Erdoğan çıkıp bu konuda ne kadar kararlı olduğunu vurgulayınca, halk ümitlendi. Onun açıklamasından sonra ise ne acıdır ki, belli bir kesim bu işin nasıl yapılabileceğini değil, nasıl ve neden yapılmayacağına odaklanıp o yönde görüşler ortaya koydu.
   </p>
   <p>
    Dile getirilen olumsuz beyanlara rağmen, Başbakan Erdoğan’ın devam ettirdiği “Bu iş olacak” tavrı ve Bilim, Sanayi ve Teknoloji Bakanlığı’nın başlattığı çalışma sonrasında, sektörle doğrudan ilişkisi olmayan bazı şirketlerin bile bu iş için girişimlere başlaması, sektörün geneline hakim olan olumsuz tavrı kırdı. Nihayet Türkiye, yerli otomobilin nasıl üretilebileceğini konuşmaya ve tartışmaya başladı. Ama herşeye rağmen, özellikle ithalatçı kesimin yerli otomobile karşı muhalif tavrını sürdürdüğünü belirtelim.
   </p>
   <p>
    Yerli otomobilin üretimine yönelik ilk somut teklif, sektörün en tecrübelisi konumundaki Koç Grubu’ndan geldi. Önce Tofaş Üst Yöneticisi Ali Pandır, Tofaş’ta Albea’dan boşaltacakları bantta ortakları Fiat’ın hazır teknolojisini ve platformunu kullanarak yerli otomobil üreteceklerini açıkladı. Sonrasında yapılan bazı yorum ve değerlendirmeler üzerine Koç Holding Yönetim Kurulu Başkanı Mustafa Koç bizzat kendisi çıkıp konuya açıklık getirdi, bazı düzeltmeler yaptı: “Binek araba konusunda ortağımız Fiat’la çok yakın çalışma içerisindeyiz. Bu çalışmada kendilerinden teknik destek istedik ve bunu bize sağlayacaklarını belirttiler. Bu araba Tofaş tarafından yapılacaktır. Kesinlikle ne Palio ne de Albea platformu kullanılacaktır. Yepyeni bir platform olacaktır. Büyük ihtimalle herkesin alabileceği fiyatta bir araba olacak.”
   </p>
   <p>
    Koç’un bu açıklamasından sonra Bilim, Sanayi ve Teknoloji Bakanı Nihat Ergün de, “Eğer Fiat ve Tofaş Türkiye’de böyle bir ortaklığı tesis etmek, tasarımı Türkiye’de yapılmak, önemli parçaları Türkiye’de üretilmek ve Türkiye’den bir marka ve modeli Türkiye ve dünya pazarlarına sunmak üzere anlaşmışlarsa bundan büyük bir mutluluk duyarız. Ama görüyoruz ki, gelişme sadece bundan da ibaret değildir, başka firmalar da konunun üzerinde çalışmaktadırlar. Eminim, Türkiye önümüzdeki birkaç yıl içerisinde sadece bir markayı değil birden fazla markayı ve modelleri piyasaya sunabilecek imkan ve kabiliyete sahiptir” açıklamasını yaptı.
   </p>
   <p>
    Gelinen nokta şu ki, yerli otomobil zor değil. Türkiye gerek bilgi birikimi, gerekse güçlü yan sanayisi ile bunu yapabilecek kapasitede. 75 milyonluk iç pazar ise dünden hazır. Dışarısı da pekala başarılabilir. Eksik olan, siyasi kararlılıktı o da şu an mevcut. Sıra, bu işi üstlenecek şirketin veya şirketlerin belirlenmesinde.
   </p>
   <p>
    Otomobil üretim teknolojisine sahip olup o teknolojiyle kendi otomobilini üretmek, yerli otomobil üretmenin ötesinde bir anlam taşıyor. Sınıf atlama meselesi bu.
   </p>
   <p>
    2023’te, Cumhuriyet’in 100. yılında hedefimiz dünyanın 10. büyük ekonomisi olmak. Peki otomobilini ve onun motorunu dahi üretemeyen bir ekonomi, daha üst teknolojilere soyunabilir, mesala bir jet ya da tank motoru üretebilir mi? Dünyanın en büyük 10 ekonomisinden biri olabilir mi? Olsa da bir ağırlığı olur mu?
   </p>
   <hr/>
   <p>
    <strong>
     İşsizlik, geçen yıla göre düşük, eylüle göre yüksek
    </strong>
   </p>
   <p>
    <img alt="" height="286" src="http://web.archive.org/web/20120421174850im_/http://medya.aksiyon.com.tr/aksiyon/2012/01/23/issizlik.png">
     Küresel kriz sebebiyle 2009 şubat ayında yüzde 16,1 ile rekor seviyeye çıkan işsizlik, geçtiğimiz eylül ayı itibariyle yüzde 8,8’e kadar geriledi. Bu rakam, son yılların en iyi işsizlik oranı oldu. Ancak son açıklanan ekim ayı verileri, işsizlik rakamının bir miktar yükseliş gösterdiğini ortaya koydu. Anlaşılan, Avrupa’da yaşanan sıkıntılar sebebiyle Türkiye ekonomisinde görülen ivme kaybı, kısmen işsizlikte de kendini göstermeye başlamış.
    </img>
   </p>
   <p>
    TÜİK’in son sonuçlarına göre, Türkiye’de 2011 Ekim döneminde işsizlik oranı, 2010 yılının aynı dönemine kıyasla 2,1 puan azaldı ancak bir önceki aya göre 0,3 puan arttı ve yüzde 9,1 olarak gerçekleşti. Bu dönemde, işsiz sayısı 2 milyon 454 bin kişi, istihdam edilenlerin sayısı da 24 milyon 486 bin kişi oldu. Bu rakamlar bir ay öncesinde sırasıyla 2 milyon 398 bin ve 24 milyon 749 bin seviyesinde idi. Ekim ayı verilerine göre, genç nüfustaki işsizlik oranı yüzde 17,4, tarım dışı işsizlik oranı ise yüzde 11,6. Bu arada, kayıt dışı istihdam oranındaki gerileme devam ediyor. Yaptığı işten ötürü herhangi bir sosyal güvenlik kuruluşuna kayıtlı olmadan çalışanların oranı, 2011 Ekim döneminde 2010’un aynı dönemine göre, 1,7 puanlık azalışla yüzde 41,8’e düştü.
   </p>
   <hr/>
   <p>
    <strong>
     Üç büyük şehrin hız rekoru
    </strong>
   </p>
   <p>
    ABD’deki düşünce kuruluşlarından Brookings Enstitüsü, dünyanın en büyük 200 metropol ekonomisi arasında yaptığı araştırmanın sonuçlarını açıkladı. Buna göre, Türkiye’nin üç büyük kenti İstanbul, Ankara ve İzmir, “dünyanın en hızlı büyüyen metropol ekonomileri arasında” yer aldı. Dünyanın en hızlı büyüyen 10 şehrinin Çin, Türkiye ve Suudi Arabistan’da toplanmış olması dikkat çekici. Listede Çin’den dört, Türkiye’den üç, Suudi Arabistan’da iki şehir bulunurken bir şehir de Şili’den girmiş. Sıralama şöyle: Şangay, Riyad, Cidde, İzmir, Hangzu, İstanbul, Ankara, Şenzen, Santiago, Şenyang. En yavaş büyüyen metropol ekonomilerinin yüzde 95’i ABD, Batı Avrupa ve depremle sarsılan Japonya’da.
   </p>
   <hr/>
   <p>
    <strong>
     Avrupa’yı kurtaracak fonun notu da düştü
    </strong>
   </p>
   <p>
    Amerika merkezli uluslar arası kredi derecelendirme kuruluşu Standard&amp;Poor’s (S&amp;P), aralarında Fransa, Avusturya ve İtalya’nın da bulunduğu 9 Avro Bölgesi ülkenin notunu düşürmenin arkasından, Avrupa Finansal İstikrar Fonu’nun (EFSF) AAA olan kredi notunu da AA’ya indirdi. Bu indirimin, Avrupa’da mali istikrarı tesis etmek ve krizin derinleşmesine önlemek maksadıyla kurulan Fon’un borçlanma kabiliyetini ve maliyetini etkileyebileceği belirtiliyor. Bu arada, İtalyan polisi, S&amp;P’nin Milano’daki ofisini basarak arama yaptı. Baskının gerekçesi, S&amp;P’nin geçen yıl İtalya’nın  kredi notunu düşürebileceğine ilişkin açıklamasının ardından tüketici gruplarının şikayette bulunması üzerine başlatılan savcılık soruşturması. S&amp;P, geçen yıl ABD’nin notunu düşürdüğünde de yasal takibata uğramıştı.
   </p>
   <hr/>
   <p>
   </p>
   <p>
    <img alt="" height="1298" src="http://web.archive.org/web/20120421174850im_/http://medya.aksiyon.com.tr/aksiyon/2012/01/23/nabiz.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-31667-otomobil-uretemeyen--10-buyuk-ekonomi--olur-mu.html), [web.archive.org (arşiv bağlantısı)](http://web.archive.org/web/20120421174850/http://www.aksiyon.com.tr:80/aksiyon/haber-31667-otomobil-uretemeyen--10-buyuk-ekonomi--olur-mu.html)
