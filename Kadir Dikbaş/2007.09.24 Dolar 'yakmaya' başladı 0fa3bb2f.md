# Dolar 'yakmaya' başladı

*Kadir Dikbaş 2007.09.24*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Vatandaş, kurdaki her yükseliş anını dolardan kurtuluş fırsatı olarak görüyor. Dolar mevduatı, son iki ayda 3,3 milyar gerilerken Avro yerinde saydı. ABD’nin 0,5 puanlık faiz indirimi, kurları biraz daha aşağı çekerken, dolar iyice gözden düştü.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071230103240im_/http://www.aksiyon.com.tr/resim/668/28.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   ABD'de ipotekli konut kredilerinde yaşanan kriz ve bunun Amerika ve Avrupa'da neden olduğu likidite sıkıntısı etkisini sürdürüyor. ABD Merkez Bankası (FED) sorunu aşabilmek için faizleri yüzde 5,25'ten 4,75'e çekti. Bu hamle, hemen ertesi gün dünya borsalarına kısa süreli "bayram havası" yaşatırken esen rüzgardan Türkiye piyasaları da payına düşeni aldı. İMKB yüzde 6,7 prim yaptı, dolar 2001'den bu yana görülen en düşük seviyeye; 1,22 YTL'ye kadar indi. Bono faizleri de son 15 ayın en düşük seviyesini gördü. Ancak borsalardaki bu hava sonraki iki günde devam etmedi.
   <br>
    <br>
     Faiz indiriminin dünya geneline yayılan ikinci büyük yansıması doların rekor seviyede düşüş kaydetmesi oldu. FED'in kararından sonra daha hızlı bir gerileme sürecine giren dolar, diğer para birimleri karşısında rekor seviyede değer kaybetti. Avro karşısındaki değeri tarihinin en düşük seviyesine indi. 1 Avro, geçtiğimiz cuma günü bir ara 1,4119 dolardan işlem gördü. Avro, 2006 başında 1,2 dolar seviyelerindeydi.
     <br/>
     <br/>
     Faiz indirimi, borç alma maliyetlerinin düşmesi, dolar üzerinden yapılan işlemlerde kârın azalması demek. Bu ise yatırımcıyı yüksek faizli diğer paralara yöneltiyor.
     <br/>
     <br/>
     ÇAPRAZ KURDA 1,4 SINIRI AŞILDI
     <br/>
     <br/>
     Gelişmeler, YTL yanında dolar ve Avro kullanmaya devam eden Türk insanını da yakından ilgilendiriyor. YTL'nin aşırı değerli halinin, dolardaki son düşüşle birleşmesi, elinde dolar bulunduranların ve geliri dolar cinsinden olanların moralini bozdu. Dolar cinsinden ödemesi bulunanlarsa sevindi.
     <br/>
     <br/>
     Türkiye'de hâlâ pek çok kişi, enflasyondan korunmak, dalgalanmalarda zarar görmemek için tasarruflarını dolarda tutuyor. Bu insanlar son beş yıldır umduğunu bulamadı. Dolar ciddi şekilde değer yitirdi, YTL tahmin edilemeyecek derecede pirim yaptı.
     <br/>
     <br/>
     Merkez Bankası'nın açıkladığı son verilere göre, mevduat bankaları ve katılım bankalarındaki döviz mevduatının toplamı 87 milyar 844 milyon dolar. Bunun 62,6 milyarı gerçek kişilere, 25,2 milyarı da tüzel kişilere ait. Döviz kompozisyonuna baktığımızda da mevduatın yüzde 58,2'sinin dolar, yüzde 39,7'sinin de Avro cinsinden olduğunu görüyoruz. Geri kalan kısım diğer dövizler.
     <br/>
     <br/>
     Buradaki en çarpıcı nokta, dolar mevduatında son aylarda görülen gerileme. 20 Temmuz'da zirveye ulaşan dolar cinsi mevduat, dünya piyasalarındaki dalgalanmanın başladığı temmuz sonunda düşüşe başlamış. O tarihte 54,4 milyar dolar seviyesindeki mevduat, 7 Eylül itibariyle 51,1 milyar dolara gerilemiş. 3 milyar 333 milyonluk erime söz konusu. Bununla birlikte, Avro cinsi mevduatlar hemen hemen yerinde saymış. 20 Temmuz'da 25,6 milyar Avro olan tutar, 7 Eylül itibariyle 25,4 milyar olmuş.
     <br/>
     <br/>
     Sıradan vatandaş ve şirketler, kurdaki her yükselişi dolardan kurtuluş fırsatı olarak görürken Avro hesaplarına dokunmuyor. Bununla birlikte, bozdurulan dolarlar Avro’ya da dönüşmüyor. YTL cinsi yatırıma gidiyor.
     <br/>
     <br/>
     Grafikten de anlaşılacağı üzere, temmuz sonunda başlayan bir aylık kritik süreç yüklü döviz satışının gerçekleştiği bir dönem. Bu satışlar, dış piyasalardan kaynaklanan dalgalanmanın hafif atlatılmasını da sağladı. Panikle dövize hücum eden yabancı yatırımcının alışları, yerlilerin satışlarıyla dengelendi.
     <br/>
     <br/>
     ABD ekonomisi sıkıntılı günler geçirirken Türk ekonomisi ve YTL, tarihte görülmedik bir süreci yaşıyor. Cari açığın önemli boyutlara ulaşmasına rağmen, yüksek reel faizin ve ekonomik ve siyasi istikrarın cazibesiyle Türkiye'ye akan yabancı sermaye, YTL'nin reel olarak değerlenmesine yol açıyor. "Yüksek faiz, düşük kur", birtakım sıkıntıları ve riskleri artırsa da pek çok insan, şirket ve kurum hayatından memnun görünüyor.
     <br/>
     <br/>
     "Dövize yatırım yapanın eli yanar" diyen bir Başbakan'a inanıp TL'ye yönelen vatandaşın nasıl mağdur olduğunu gördükten sonra, uzun yıllar bu söze kimse inanmadı. Ve hâlâ da inanmayanlar var fakat durum bu, dövize yatırım yapanın eli yandı, şu an daha çok yanıyor. Önümüzdeki günlerde ne olur kestirmek zor. Ancak ilanihaye böyle devam edecek diye bir kaide de yok. Konjonktürü, gelişmeleri iyi okumak, ona göre pozisyon almak gerekiyor.
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr:80/detay.php?id=28481), [web.archive.org (arşiv bağlantısı)](http://web.archive.org/web/20071230103240/http://www.aksiyon.com.tr:80/detay.php?id=28481)
