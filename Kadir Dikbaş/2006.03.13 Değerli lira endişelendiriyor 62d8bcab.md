# Değerli lira endişelendiriyor

*Kadir Dikbaş 2006.03.13*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      Türk Lirası, döviz bolluğu sebebiyle 1980’den beri ilk kez bu kadar değerli hale geldi. Bir zamanlar değersizliğinden yakındığımız paramız şimdi de aşırı kıymetlendiği için sorun oldu. İhracatçı ve sanayici bu durumun ekonomiye zarar verdiğini dile getirirken, tartışmaya Kemal Derviş’in de katılıp dövize müdahale istemesi olaya yeni bir boyut kattı.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20070608001117im_/http://www.aksiyon.com.tr/resim/588/58.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   19 Şubat 2001’de Milli Güvenlik Kurulu toplantısında yaşanan “Anayasa fırlatma olayı” ile patlamak için bir kıvılcım bekleyen piyasalar toz duman oldu, döviz ve faizler kontrolden çıktı. İki günde Merkez Bankası’ndan 5 milyar dolar çıktı ama deprem önlenemedi. Sonuçta Uluslararası Para Fonu’nun (IMF) önerdiği program iflas etti. 21 Şubat’ı 22 Şubat’a bağlayan gece Başbakanlık’ta yapılan uzun toplantının ardından “sabit kur” politikası terk edilerek ‘dalgalı kur’a geçildi.
   <br>
    <br>
     2001 öncesi programda kur baskı altında tutulurken enflasyon ve faizler dizginlenememiş, malum buhran ortaya çıkmıştı. Krizden bir hafta sonra Kemal Derviş, “kurtarıcı” olarak ABD’den çağrıldı ve devlet bakanlığına getirildi. Derviş “dalgalı kur”un yanı sıra yeni bir IMF programı ile devam etti. O gün bugündür, Türkiye bu kur rejimini takip ediyor. Dövizin fiyatını tamamen piyasa belirliyor.
     <br/>
     <br/>
     O kriz günlerinde hiç kimse bir gün Türk parasının değer kazanacağını ve bundan dolayı birtakım sıkıntıların meydana gelebileceğini tahmin edemezdi. Türkiye’ye bu kadar büyük oranda para girişinin olacağını, enflasyonun gerileyeceğini ve kurların da tepe taklak gideceğini hayal etmek o günkü tabloda imkânsızdı. Ancak sağlanan ekonomik ve siyasi istikrar, AB’ye üyelik sürecinde alınan mesafe ve ekonomide atılan başarılı adımlar, Türkiye’ye para akışına yol açtı.
     <br/>
     <br/>
     Ülkede bir süredir döviz bolluğu yaşanıyor. Bu bolluk dövizi ucuz, YTL’yi değerli hale getiriyor. 2001 ve 2002 yıllarında 1,7 YTL’nin üzerindeki değerleri gören dolar, bugün 1,3 YTL seviyelerinde seyrediyor. Değerlenen paramız sebebiyle Türk malları dünya pazarlarına göre pahalanıyor, dışarıdan aldığımız mallarsa ucuz hale geliyor. Bu da ithalatı özendirirken, ihracatı zorlaştırıyor, içerideki üretime darbe vuruyor. Yerli üretici hammaddeyi içeriden değil dışarıdan daha ucuza getirtebilirken yerli üretici malını satmakta güçlük çekiyor. İthalatta büyük oranda artış yaşanırken ihracatın daha az artış göstermesi cari işlemler açığını 2005’te 22 milyar dolara çıkarmış bulunuyor.
     <br/>
     <br/>
     Geçtiğimiz hafta Türkiye’ye gelen eski bakan Kemal Derviş ilk kez cari açıktan yakındı ve düşük kura müdahale edilmesinden bahsetti. Derviş ‘dalgalı kur’un yılmaz savunucusu ve bugün uygulanmakta olan ekonomik programın da başlatıcısı. Bu bakımdan bu sözleri büyük yankı uyandırdı. Küresel pazarlarda görülen faiz artışları ile birleşen açıklamaları, İstanbul Borsası’nda iki gün süreyle sarsıntı yaşanmasına yol  açtı. 1,300’ün altına doğru gerilemekte olan dolar kuru yeniden 1,350’ye kadar çıktı. Derviş’in açıklamalarıyla büyüyen kur tartışması halen devam ediyor. Anlaşılan yakın zamanda da bitmeyecek. Ne demişti Derviş? Öncelikle söylediği cari açığın tehlikeli seviyeye ulaştığı, bunun temel sebebinin de döviz fiyatlarının düşük seyretmesi olduğuydu. Yurda giren fazla miktardaki dövizin sıkıntı meydana getirdiğini, bunun engellenmesi gerektiğini ifade etti. İzlenen maliye politikalarını başarılı bulan Derviş, para politikasında ise düzenleme gerektiğinin altını çizdi. Dövize talep oluşturmak için Hazine’nin döviz cinsinden borçları tasfiye etmesini, Merkez Bankası’nın da rezerv biriktirmesini tavsiye etti. Ayrıca sıcak para girişlerine karşı da vergiden bahsetti.
     <br/>
     <br/>
     YTL ne kadar değerli?
     <br/>
     <br/>
     YTL’nin aşırı değerli olmasından bahsediliyor. Peki ne kadar değerli? Merkez Bankası’nın oluşturduğu reel döviz kuru endekslerine göre, Türk lirası bugün reel olarak son 25 yılın en yüksek değerinde. Grafikten de anlaşılacağı gibi, Tüketici Fiyatları Endeksi Bazlı Reel Efektif Döviz Kuru (1995=100), şubat ayı itibariyle 174,6’ya çıktı. Bu 1980 ocak ayında görülen 176,4 rakamından bu yana ulaşılmış en yüksek değer. Son çeyrek yüzyılda karşılaşılan en düşük değerler ise, sırasıyla 1994 krizi, 1989 Körfez krizi, 11 Eylül 2001 saldırıları ve 2001 Şubat krizleri. Şubat krizinde 100’e doğru gerilemeye başlayan endeks 11 Eylül saldırılarıyla 96,6’ya inmişti. Değerin yüksek olması Türk lirasının değerlenmesini, dövizin değer yitirmesini gösteriyor.
     <br/>
     <br/>
     Biraz teknik gibi görünen bu değerlenmeyi, aslında herkes kendi hayatında da bizzat görebilir; eline geçen maaşta, gelirde. Bundan birkaç yıl önce aldığı maaşla 500 doları zor alabilen bir memur, hayat standardında bir değişiklik olmadığı halde bugünkü maaşıyla bin dolara yakın döviz satın alabiliyor.
     <br/>
     <br/>
     Üretici ve ihracatçı rahatsız
     <br/>
     <br/>
     “Dalgalı kur rejimi” yaşanan ekonomik krizin aşılmasında önemli rol oynadı. Sağlanan istikrar ve döviz girişinin de hızlanmasıyla, enflasyon uzun yıllardan beri ilk kez tek haneli rakamlara geriledi, faiz oranları düştü. Ekonomideki dolarizasyon süreci sona erdi. Ancak bugün gelinen noktada Türk parasının aşırı değer kazanması tartışmaları da beraberinde getiriyor.
     <br/>
     <br/>
     Bu durumdan en fazla yakınan ihracatçılar ve sanayiciler. Pek çok sanayici, 2005’te dış ticaret açığı ve cari işlemler açığının rekor seviyede artmasını, sanayi üretimindeki nispi yavaşlamayı, aşırı değerlenmiş YTL’ye bağlıyor. Daha önce kur ayarlamalarıyla rekabet üstünlüğü elde etmeye çalışmanın anlamsız olduğunu savunanlar dahi artık yavaş yavaş değerli YTL’nin sanayi üretimini tehdit eder hale geldiğini dile getiriyor.
     <br/>
     <br/>
     Bununla birlikte, ithalatın tüketim mallarından ziyade yatırım malları ve ara mallarda yoğunlaştığını, bunun da yeni teknolojiler, yeni donanımlar anlamına geleceğini ve yakın zamanda Türk sanayiinin rekabet gücünü, dolayısıyla da ihracat kapasitesini artıracağını savunanlar da var.
     <br/>
     <br/>
     Uzun zamandır reel kur düzeyinin ihracatın tek ve ana belirleyicisi olmadığını savunan Merkez Bankası ise, yapısal unsurlara odaklanılması gerektiğini düşünüyor. Buna göre, istihdam üzerindeki vergi yükünün azaltılması ve enerji maliyetlerinin düşürülmesi gibi maliyet düşürücü önlemlerin mali disiplinle çelişmeyecek şekilde alınmasının yanı sıra, rekabetin artırılması ve yatırım ortamının iyileştirilmesi gibi firmaları verimlilik artışlarına teşvik edecek yapısal düzenlemelerin devamlılığı büyük önem taşıyor.
     <br/>
     <br/>
     İş dünyasından yükselen talepler üzerine, ilk adımı atarak tekstil ve hazır giyim sektöründe KDV indirimine giden hükümet ise, “dalgalı kur” politikasından sapma olmayacağını ısrarla vurguluyor.
     <br/>
     <br/>
     Müdahaleler kuru yerinden kıpırdatamıyor
     <br/>
     <br/>
     Aslında yapılan eleştiriler “dalgalı kur” sisteminin kendisine değil, onun yol açtığı aşırı değerli YTL’ye. Mevcut kur seviyesinden duyduğu rahatsızlığı dile getirenler, bu sistemden vazgeçilmesinden ziyade, sistemin yönlendirilmesini, aşırı değerlenmenin önüne geçecek birtakım müdahalelerin yapılmasını talep ediyor. Bu konudaki en son ve en somut örnek Derviş’in yaptığı teklifler. Onun dışında faiz indirimiyle birlikte başka araçların da kullanılabileceğini belirten uzmanlar bulunuyor.
     <br/>
     <br/>
     Merkez Bankası, “aşırı fiyat dalgalanmalarını önlemek” maksadıyla alım yönündeki doğrudan müdahaleleri zaten yapıyor. Bu alışlar neticesinde Merkez Bankası’nın rezervleri 57 milyar doları aştı. Banka, program dışı yapılan bu alımlar yanında, önceden açıkladığı üzere, günlük düzenli olarak 20 milyon dolar döviz alım ihalesi gerçekleştiriyor. Ayrıca 40 milyon dolarlık opsiyon hakkı ile birlikte rakamı 60 milyon dolara kadar çıkarabiliyor. Ancak Türkiye öylesine yoğun bir döviz arzı ile karşı karşıya ki, Merkez Bankası’nın yaptığı yüklü miktardaki alımlar, kur seviyesinde fazla bir değişikliğe yol açmıyor. Mesela 15 Şubat 2006’daki müdahale, Merkez Bankası’nın tarihindeki en büyük döviz alım girişimiydi fakat 5 milyar dolar civarındaki alıma rağmen kurda fazla bir hareket gözlenmedi.
     <br/>
     <br/>
     Temel amacının “fiyat istikrarını sağlamak ve sürdürmek” olduğunu belirten Merkez Bankası, yaşanan döviz bolluğu ve kurda gerçekleşen düşüşlerin de yardımıyla ‘fiyat istikrarının sağlanması’nda, enflasyonun tek haneye indirilmesinde başarı sağlamış görünüyor. Bundan sonraki aşama, bu istikrarın devam ettirilmesi. Ve bu, en az önceki kadar zor olacak gibi görünüyor.
     <br/>
     <br/>
     MERKEZ BANKASI’NIN YAPTIĞI DOĞRUDAN MÜDAHALELER (MİLYON $)
     <br/>
     <br/>
     2002   		Alış	Satış
     <br/>
     <br/>
     17 Temmuz	-	3
     <br/>
     02 Aralık     	16	-
     <br/>
     24 Aralık	                -	9
     <br/>
     <br/>
     2003
     <br/>
     <br/>
     12 Mayıs	               62	-
     <br/>
     21 Mayıs	               517	-
     <br/>
     09 Haziran	               566	-
     <br/>
     18 Temmuz              938	-
     <br/>
     10 Eylül	               704	-
     <br/>
     25 Eylül	               1.442	-
     <br/>
     <br/>
     2004
     <br/>
     <br/>
     16 Şubat 	               1.283	-
     <br/>
     11 Mayıs	                  -	9
     <br/>
     <br/>
     2005
     <br/>
     <br/>
     27 Ocak 	               1.347	-
     <br/>
     09 Mart 	               2.361	-
     <br/>
     03 Haziran	               2.056	-
     <br/>
     22 Temmuz              2.366	-
     <br/>
     04 Ekim	               3.271	-
     <br/>
     18 Kasım	               3.164	-
     <br/>
     <br/>
     2006
     <br/>
     <br/>
     15 Şubat*	               5.000	-
     <br/>
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://aksiyon.com.tr:80/detay.php?id=23566), [web.archive.org (arşiv bağlantısı)](http://web.archive.org/web/20070608001117/http://aksiyon.com.tr:80/detay.php?id=23566)
