# Doğalgaz tüketimi 45 milyar metreküpü aştı

*Kadir Dikbaş 2013.01.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Özellikle kış aylarında hava şartları gereği doğalgaz kullanımı artıyor. Bu sene geçen kıştan farklı olarak faturalar çok daha şişkin. Yapılan zamlar, vazgeçilmez ihtiyaç olan doğalgazı bir lüks tüketime dönüştürdü adeta.
  </font>
 </div>
 <div id="newsText">
  <font class="detail-text">
   <p>
    <img alt="" height="175" src="http://web.archive.org/web/20130601131536im_/http://medya.aksiyon.com.tr/aksiyon/2013/01/28/eko1.png">
     Zammın gerekçesi, dünya fiyatlarındaki artışlar. Ve kullandığımız gazın neredeyse tamamı ithal. Fiyatı ise alıcılar değil üretici ülkeler belirliyor.
     <p>
      Son yıllarda, enerji talebindeki artışa paralel olarak sahip olduğu avantajlar sebebiyle, doğalgazın kullanım oranı ve alanları iyice arttı. Elektrik üretiminde, ısınma ve sanayideki tüketim oldukça yüksek.
      <p>
       Bunun sonucunda, kriz yılı 2009’da yaşanan 1,5 milyar metreküp civarındaki düşüş hariç, ithalatta hızlı ve sürekli bir artış söz konusu oldu ve olmaya devam ediyor. Ekonomik büyümenin hız kestiği 2012 yılında da, ithalat bir önceki seneye göre yüzde 4,7 büyüyerek 46 milyar metreküpe dayandı.
       <p>
        Şu an toplam doğalgaz arzının yüzde 1,4’ü Türkiye’de üretiliyor. Geri kalan yüzde 98,6’lık kısım ithal. İthalatta da, büyük ölçüde Rusya’ya bağımlılık söz konusu. 2011 verilerine göre, yapılan toplam 43,9 milyar metreküplük ithalatın 25,5 milyarı Rusya’dandı. Yani yüzde 58’i tek bir ülkeden. Geri kalan gazın 8,2 milyar metreküpü İran’dan, 4,2 milyarı Cezayir’den, 3,8 milyarı Azerbaycan’dan, 1,2 milyarı Nijerya’dan ve 1,1 milyarı da spot piyasadan.
        <p>
         2011 yılı doğalgaz tüketiminin sektörel dağılımına bakıldığında; yaklaşık yüzde 48 oranında elektrik üretiminde, yüzde 26 oranında sanayide ve yüzde 26 oranında da ısınma amaçlı (konut, ticarethane, resmî daire, tarım-ormancılık, hayvancılık ve benzeri diğer sektörler) kullanıldığı görülüyor.
         <p>
          Türkiye, az da olsa doğalgaz ihracatı yapan bir ülke aynı zamanda. İlk ihracat, Türkiye-Yunanistan doğalgaz boru hattının tamamlanmasından sonra 2007 yılı Kasım ayında başlamıştı, halen devam ediyor.
         </p>
         <hr/>
         <h3>
          <span>
           Büyüme tahminlerinde düşüş
          </span>
         </h3>
         <p>
          2013 yılının dünyada 2012’den daha iyi olacağı yorumları yapılırken, Uluslararası Para Fonu’ndan (IMF) fazla da umutlanılmaması yönünde mesaj geldi. Fon, daha önce 3,6 olarak açıkladığı 2013 yılı küresel büyüme beklentisini yüzde 3,5’e düşürdü.
          <p>
           IMF’nin ocak ayı “Dünya Ekonomik Görünüm Raporu”nda, küresel ekonomide aşağı yönlü risklerin sürdüğü ve küresel ekonomik büyümenin, Ekim 2012’de yayımlanan tahminlerin altında kalacağı kaydedildi.
           <p>
            IMF, Ekim 2012’de yüzde 3,6 olarak açıkladığı 2013 yılı küresel büyüme tahminini yüzde 3,5’e, 2014 yılı tahminini de yüzde 4,2’den yüzde 4,1’e indirdi.
            <p>
             ABD için önceki raporda yüzde 2,1 olarak açıklanan büyüme tahmini yüzde 2’ye çekilirken, İngiltere için oran yüzde 1,1’den yüzde 1’e, Almanya için yüzde 0,9’dan yüzde 0,6’ya düşürüldü. Japonya’nın büyüme beklentisinde ise değişikliğe gidilmedi, yüzde 1,2’de bırakıldı.
             <p>
              Bu arada , profesyonel yöneticilerin de küresel büyümeye dönük beklentilerinin çok da iyimser olmadığı ortaya çıktı. PwC’nin 68 ülkede 1.330 Üst Yönetici (CEO) ile gerçekleştirdiği 16. Yıllık Küresel CEO Araştırması’nda, üst yöneticilerin yarısı küresel ekonominin 2012 ile aynı seviyede büyüyeceğini ifade etti. Yöneticilerin, şirketlerinin büyümesine ilişkin güvenleri ise geçen yıla göre düşüş kaydetti. Araştırma sonuçlarını değerlendiren PwC Türkiye Başkanı Haluk Yalçın, “Her ne kadar küresel CEO araştırması dünya genelinde büyüme kapsamında bazı tereddütleri yansıtsa da, Türkiye’nin bu noktada da olumlu ayrışma göstermesini beklemek hatalı olmayacaktır” değerlendirmesinde bulundu.
             </p>
             <hr/>
             <h3>
              <img alt="" height="581" src="http://web.archive.org/web/20130601131536im_/http://medya.aksiyon.com.tr/aksiyon/2013/01/28/eko2.png"/>
              <span>
               İspanyol takımlarına kriz yok!
              </span>
             </h3>
             <p>
              Ülkelerinin yaşadığı ağır krize rağmen, İspanya futbol takımları “Futbol Para Ligi”nde üst sıraları bırakmıyor.
             </p>
             <p>
              Deloitte Spor Grubu, “Futbol Para Ligi” raporunun 16’ncısını açıkladı. İspanyol takımı Real Madrid, bir önceki sene olduğu gibi yine birinci, Barselona ise ikinci sırada.
             </p>
             <p>
              Rapora göre, dünyanın en fazla gelir elde eden 20 futbol kulübünün toplam gelirleri, 2011-2012 sezonunda yüzde 10 artarak toplam 4,8 milyar avro oldu. 2012-2013 sezonunda ise, bu tutarın 5 milyar avronun üzerine çıkması bekleniyor.
             </p>
             <p>
              2011-2012 sezonunda da birinci olan İspanyol kulübü Real Madrid, 500 milyon avro gelir eşiğini geçen ilk spor kulübü oldu. Kulüp, bir yıl içinde 33,1 milyon avroluk (yüzde 7) artışla, gelirini 512 milyon avroya yükseltti.
             </p>
             <p>
              Lig’deki 20 büyük kulübü takip eden 10 kulüp arasında ise 107,9 milyon avroluk geliriyle, Emre Belözoğlu ve Arda Turan’ın top koşturduğu İspanyol takımı Atletico Madrid ve 95,1 milyon avroluk geliriyle Türkiye’den Galatasaray da bulunuyor.
              <p>
               Deloitte Türkiye Spor Grubu Ortaklarından Burç Seven, “Futbol Para Ligi’ne dahil olan 20 kulüp Avrupa futbol pazarının toplam kazancının dörtte birini oluşturuyor.” diyor.
              </p>
              <hr/>
              <h3>
               <span>
                Türk Telekom’un % 6,7’si daha satışta
               </span>
              </h3>
              <p>
               Türk Telekomünikasyon Anonim Şirketi’nin Hazine mülkiyetinde bulunan yüzde 6,68 oranındaki hissesinin “halka arz” yöntemiyle özelleştirilmesi kararlaştırıldı. İlgili Bakanlar Kurulu kararı Resmî Gazete’de yayımlandı.
              </p>
              <p>
               Buna göre, satış işlemi yıl sonuna kadar gerçekleştirilecek. Satılacak hisselerin yüzde 10’u Türk Telekom ve Posta ve Telgraf Teşkilatı çalışanları ile küçük tasarruf sahiplerine ayrılacak. Hazine 2008’de Türk Telekom’daki yüzde 13,32’lik hissesini halka arz ederek yaklaşık 1,9 milyar dolar gelir elde etmişti. Yapılacak son satışla Hazine’nin Türk Telekom’daki payı yüzde 25’e gerileyecek.
              </p>
              <hr/>
              <h3>
               <span>
                Merkez: Sermaye girişi hızlandı
               </span>
              </h3>
              <p>
               Merkez Bankası Para Politikası Kurulu, politika faizi olarak bilinen bir hafta vadeli repo ihale faiz oranını yüzde 5,50’de sabit tutarken, gecelik faiz oranlarını borçlanmada yüzde 5’ten yüzde 4,75’e, borç vermede yüzde 9’dan yüzde 8,75’e indirdi. Yapılan açıklamada, “Kurul, sermaye girişlerinin hızlandığı mevcut konjonktürde kredilerin öngörülenden daha hızlı artmaya başladığına dikkat çekmiştir. Finansal istikrara dair riskleri dengelemek amacıyla bir yandan faiz oranlarının düşük tutulmasının diğer yandan makro ihtiyati tedbirlere devam edilmesinin yerinde olacağı belirtilmiştir.” ifadesi dikkati çekti.
              </p>
              <hr/>
              <p>
               <img alt="" height="1386" src="http://web.archive.org/web/20130601131536im_/http://medya.aksiyon.com.tr/aksiyon/2013/01/28/eko3.png"/>
              </p>
              <p>
              </p>
              <p>
              </p>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34716-dogalgaz-tuketimi-45-milyar-metrekupu-asti.html), [web.archive.org (arşiv bağlantısı)](http://web.archive.org/web/20130601131536/http://aksiyon.com.tr/aksiyon/haber-34716-dogalgaz-tuketimi-45-milyar-metrekupu-asti.html)
