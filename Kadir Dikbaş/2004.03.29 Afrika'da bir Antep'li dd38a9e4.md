# Afrika'da bir Antep'li

*Kadir Dikbaş 2004.03.29*

<div bgcolor="#FFFEF6">
 <font>
  <img border="0" height="1" src="/web/20051104130751im_/http://www.aksiyon.com.tr/images/blank.gif"/>
 </font>
 <font class="content">
  <p>
   <img border="0" hspace="5" src="http://web.archive.org/web/20051104130751im_/http://www.aksiyon.com.tr/resim/486/24.jpg" vspace="5"/>
  </p>
 </font>
 <font class="content">
  Mısır"ın fethinden sonra birçok Türk yerleşti Afrika"ya. 20"nci asrın başlarında bu topraklar Osmanlı idaresinden çıkınca gemilere binip Anadolu coğrafyasına geri döndüler. Tabii kalanlar da vardı, Sudanlı diş hekimi Sirag Mandil"nin dedesi gibi.
 </font>
 <p>
  <font class="content">
   Türklerin Afrika"ya yerleşmeye başlaması 12. yüzyıla kadar uzanır. Ama esas yerleşme Osmanlı"nın 1517"de Mısır"ı fethiyle başlar. O tarihten sonra pek çok Türk, sadece Kuzey Afrika"ya değil Sudan"a, Etiyopya"ya ve Kenya"ya kadar gidip yerleşti. 19. asrın sonu ve 20. asrın başlarına kadar Osmanlı idaresinde kalan bu bölgeler, o tarihten itibaren İngiliz, Fransız ve İtalyanların istilasına uğradı. Daha sonra da bugünkü şeklini aldı.
   <br>
    <br>
     Yıllar önce bir Kenyalı anlatmıştı. Dedelerinden dinlediği hikayeleri aktarıp, "Mombasa"da sayıları çok olmasa da Türkler yaşıyordu. Osmanlı devleti dünyanın dört bir yanında kan kaybetmeye başlayınca, bir gün gemilere binip gittiler. Bir daha da dönmediler" diyordu. Tabii ki, dönemeyip kalanlar da vardı. Fas"ta, Tunus"ta, Cezayir"de, Mısır"da ve Sudan"da kalanlar, nerede olursa olsun sömürgeci güçlere karşı yerli halkla omuz omuza savaştılar. Hayatta kalanlar, çizilen yeni sınırlar içinde hayatına devam etti.
     <br/>
     <br/>
     "Üç kıtada at koşturduğumuz günler" diyerek hamasi nutuklara başlarken, asırlar önce Afrika içlerine kadar gitmiş ve bugün hâlâ oralarda yaşayan Türkler hiç hatırınıza gelmemiştir sanırım. Onlar, Osmanlı"nın yıkılışıyla birlikte unutulmaya mahkum olmuşlardır adeta.
     <br/>
     <br/>
     Şubat ayı sonunda, Kombassan"a bağlı Afra Alışveriş Merkezi"nin açılışı için çıktığımız Sudan yolunda, işadamı İhsan Kalkavan"la sohbet ederken konu Ortadoğu"daki Türk izlerine gelip dayandı. İhsan Kalkavan, 1984 yılında Yemen"de karşılaştığı 93 yaşındaki bir Türk"ten bahsediyordu. Aslen Denizliliymiş. I. Dünya Savaşı sırasında gelmiş Yemen"e ve bir daha geri dönememiş. Orada çoluk-çocuk sahibi olmuş ve Yemen"in hatırı sayılır zenginlerinden biri haline gelmiş. Uzun uzun hikayesini anlatmış Kalkavan"a; Denizli"de postane karşısındaki evlerini, geride bıraktığı ailesini, umutlarını ve hayallerini. Muhtemelen 1914 Eylül"ünde Delikliçınar Meydanı"nda düzenlenen törenin ardından gözyaşlarıyla uğurlanan, bir daha da geri dönmeyen 10 bin askerden biriydi.
     <br/>
     <br/>
     Sohbette Sudan"da da Osmanlı bakiyesi Türklerin olduğunu konuşuyoruz ve başkent Hartum"a onlardan biriyle görüşebilmek umuduyla iniyoruz. Yemen gibi Sudan"ın da Kızıldeniz"e kıyısı var. Bir zamanlar Yeşil Tuna"ya "kardeş" olan cömert Nil, burada iki parça halinde akıyor. Etiyopya"dan doğan Mavi Nil ve Uganda"dan gelen Beyaz Nil bu ülkede birbirine kavuşup Mısır"a doğru uzanıyor. 37 milyonluk nüfusun ekseriyetini Araplar ve siyahlar oluşturuyor. Bunun dışında küçük etnik unsurların da bulunduğu Sudan"da Türklerin sayısı istatistiklere girmeyecek kadar az.
     <br/>
     <br/>
     İki Nil"in kesişme noktasına kurulmuş Hartum"da aradığımızı buluyoruz ve bir Türk diş hekimine ulaşıyoruz. Adı, Sirag Mandil ve 56 yaşında. Diş hekimliği fakültesini Atina"da okumuş. Bugün Al Amarat semtinde kendisine ait klinikte mesleğini icra ediyor.
     <br/>
     <br/>
     Antep"ten Hortum"a
     <br/>
     <br/>
     Türkiye"den gelen misafirlerini kapıda kucaklayarak karşılıyor Mandil. Hastası olmasına rağmen ofisinde ne var ne yok ikram etmek için seferber oluyor.
     <br/>
     <br/>
     Ataları, 1880"de önce Mısır"a, ardından da Sudan"a gelmiş Sirag Mandil'in. Anne tarafından Selanikli, baba tarafından da Antepliymiş. Dedesini herkes Antepli diye çağırırmış. Gaziantep daha o tarihlerde gazi olmamıştı çünkü. Dedesinin adı Hurşit, babasının adı Süleyman imiş. Soyadları ise Mandil, yani bildiğimiz mendil. Sirag Mandil"in 4 erkek, 5 de kız kardeşi var.
     <br/>
     <br/>
     Yıllar önce bir Filipinli kadınla evlenip bir çocuk sahibi olmuş ancak evlilikleri uzun sürmemiş, kadın çocuğunu da bırakıp ülkesine geri dönmüş. Şu anda kliniğinin de bulunduğu evde oğlu ile birlikte kalıyor. Arapçanın yanında İngilizce ve Yunancayı iyi konuşuyor. Ama buradaki pek çok Türk gibi o da anadilini, Türkçeyi bilmiyor. Sayıları az olan ve dağınık yaşayan Sudan"daki Türk toplumu ne yazık ki, dillerini koruyamamış. Buna rağmen, Hartum"da Türk eğitimciler tarafında açılan Türkçe kurslarını fırsat bilerek 50"sinden sonra anadilini öğrenmeye karar vermiş. Geçen yıl, Fatih Sultan Mehmet Dil Enstitüsü"nün Türkçe kurslarına katılmış. Bu sayede sohbetimizi zaman zaman Türkçe olarak yapıyoruz. Sirag Mandil, oğlunu da 1999"da açılan Türk Okulu"na kaydettirmiş. Oğlu, Arapça ve İngilizcenin yanında Türkçeyi de öğreniyor. Bu yıl liseyi bitirecek.
     <br/>
     <br/>
     Mandil, Sudanlılarla Türklerin tarihten gelen sıkı bağlarla bir arada yaşadıklarını, kaynaştıklarını söylüyor. "Adetlerimiz birbirine çok benziyor. Aramızda hiç bir sorun yok. Kız alıp verme var" diyor.
     <br/>
     <br/>
     Sudanlıların Türklere karşı beslediği samimi duyguları hemen fark ediyorsunuz. Türkiye, Sudan için ayrıcalıklı bir ülke sanki. Bunun sebebi elbette ki, Osmanlı"dan geriye kalan olumlu izler, olumlu hatıralar. Son yıllarda Türkiye ile gelişen ilişkiler iki ülke insanlarını birbirine daha da yakınlaştırmış. Türkiye"de okuyan pek çok Sudanlı var. Onlar geri döndüğünde Türkiye"yi unutmamışlar. Karşılaşıp sohbet ettiğinizde, Türkiye"de olup biten en ayrıntılı konuları bile yakından takip ettiklerini görüyorsunuz. Her şeyle ilgililer. Ayrıca Özal"ın girişimleri ile Hartum"da inşa ettirilen Türk Hastanesi, açlık ve kıtlık dönemlerinde yapılan yardımlar, Sudanlıların gönlünü fethetmiş.
     <br/>
     <br/>
     Bugün Sudan"da ne kadar Türk kökenli Sudanlı var bilinmiyor ama Mandil, "Başkent Hartum"da benim bildiğim en az 20 Türk kökenli aile bulunuyor. Tabii ki, başka şehirlerde de var. Özellikle de kuzeyde" diyor.
     <br/>
     <br/>
     Mandil, bizi ısrarla 20 km kadar uzaklıkta bulunan Nil kıyısındaki bahçesine davet ediyor. Baba yadigarı 10 dönümlük bahçede muzundan mangosuna, hurmasından limonuna ve narına kadar türlü türlü meyve ağaçları varmış. Teklifi reddetmek istemiyoruz ama zaman yok. En sonunda, "Kısmetse bir dahaki gelişimizde" diyerek daveti erteliyoruz. Kimbilir belki bir gün görürüz Anteplinin Nil kıyısındaki bahçesini...
     <br/>
     <br/>
     Dedesinin ülkesine üç kez gelmiş
     <br/>
     <br/>
     Mandil, akrabalarının izini bulması mümkün olmasa da ata toprağı Türkiye"yi aklından hiç çıkarmamış. İlki 1970"li yıllarda olmak üzere üç kez gelip, İstanbul, Ankara, Antalya, Adana Mersin gibi yerleri gezmiş. Özellikle İstanbul"a ve Antalya"ya hayran kalmış.
     <br/>
     <br/>
     Osmanlı"dan geriye kalan bir Anteplinin bu küçük hikayesi, umarız Afrika içlerinde unutulmaya, kaybolmaya yüz tutmuş Türk izlerinin gün yüzüne çıkarılmasına vesile olur, bu konuda daha geniş araştırma yapmak isteyenlere ışık tutar.
    </br>
   </br>
  </font>
  <br/>
  <!---- YAZI SONU ----------->
 </p>
</div>


## Yorumlar

### mehmet tepeyurt, 30-Mart-2004
> YAzik Cok yazik: 
> GErcekten yurek paralayici oykuler bunlar. Boyle bilmedigimiz daha nice onbinlerce Turk var dunyanin dort bir yaninda. Turkun kani cok ucuz. gorevlilerimiz acaba bunya yildir ne gibi bir calisma yapmislar bu Osmanli yadigari Turkler hakkinda gorevli olduklari ulkelerde? YAzik degil mi! Oyle diaspoprada kalmis bir Yahudi ermeni Yunanli olsa bak nasil sahip cikiyorlar. Cok yazik!

Kaynak: [www.aksiyon.com.tr](http://www.aksiyon.com.tr:80/detay.php?id=11303&yorum_id=994), [web.archive.org (arşiv bağlantısı)](http://web.archive.org/web/20051104130751/http://www.aksiyon.com.tr:80/detay.php?id=11303&yorum_id=994)
