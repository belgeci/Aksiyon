# Enflasyon, elektrik ve doğalgaz zammıyla yüzde 11’i aştı

*Kadir Dikbaş 2012.05.07*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Enflasyon, 2008 küresel krizinden bu yana ilk kez yüzde 11 sınırını aştı. Nisan ayında tüketici fiyatları endeksi, bir önceki yılın aynı dönemine göre yüzde 11,14 oranında artış kaydetti. Nisan ayındaki artış ise yüzde 1,52 olarak gerçekleşti.
  </font>
 </div>
 <div id="newsText">
  <font class="detail-text">
   <p>
    Türkiye İstatistik Kurumu’nun (TÜİK) açıkladığı verilere göre, 2012 yılı Nisan ayında tüketici fiyatları endeksi (TÜFE) yüzde 1,52, üretici fiyatları endeksi (ÜFE) ise yüzde 0,08 arttı. TÜİK’in 2003 baz yıllı verilerine göre, nisan ayında TÜFE bir önceki yılın aynı ayına göre yüzde 11,14, ÜFE yüzde 7,65 artış kaydetti.
   </p>
   <p>
    Enflasyonun bu kadar yüksek çıkmasının sebebi, tahmin edildiği gibi elektrik ve doğalgaza yapılan yüksek oranlı zamlar. Merkez Bankası’nın da açıkladığı üzere, nisan ayında enerji fiyatları yüzde 3,06 oranında artarken, grup yıllık enflasyonu yüzde 16,12’ye yükseldi. Elektrik ve doğalgazda yapılan zamların aylık enflasyona doğrudan etkisi 0,51 puan.
   </p>
   <p>
    Özel kapsamlı tüketici fiyatları endeksi göstergelerine bakıldığında, “çekirdek enflasyon” yerine açıklanan TÜFE göstergelerinin, nisanda aylık bazda mevsimlik ürünler hariç yüzde 0,89, işlenmemiş gıda ürünleri hariç yüzde 1,85 arttığı görülüyor. Fiyatlarda, enerji hariç yüzde 1,24, işlenmemiş gıda ürünleri ve enerji hariç yüzde 1,59’luk artış söz konusu.
   </p>
   <p>
    Üretici fiyatları endeksinde ise, tarım sektörü fiyatlarında aylık yüzde 0,70 azalış, geçen yılın aynı ayına göre yüzde 1,92 artış kaydedildi. Sanayi sektörü endeksinde ise aylık yüzde 0,24 yıllık ise yüzde 8,92 artış meydana geldi.
   </p>
   <p>
    Nisan ayındaki yüksek orana rağmen, mayıs ayı için enflasyonda düşüş bekleniyor. Merkez Bankası’nın ve piyasaların da tahmini bu yönde.
   </p>
   <hr/>
   <h3>
    <span>
     <img alt="" height="210" src="http://web.archive.org/web/20120713075113im_/http://medya.aksiyon.com.tr/aksiyon/2012/05/07/ekoanaliz-2.jpg"/>
    </span>
   </h3>
   <h3>
    <span>
     S&amp;P, not görünümümüzü bozdu, sert tepki gördü
    </span>
   </h3>
   <p>
    2008 küresel krizini öngöremedikleri için ağır eleştirilerin yapıldığı uluslararası kredi derecelendirme kuruluşlarından biri olan Standard &amp; Poor’s, Türkiye’nin “BB”olan kredi notunu teyit ederek “pozitif” olan kredi notu görünümünü “pozitif”ten “durağan”a çevirdi. Gerekçe olarak, “ülkeye gelen dış talebin azalması ve kötüleşen ticaret hadlerinin Türk ekonomisinin yeniden dengelenmesine engel olabileceği” gösterildi. Bununla birlikte, Standart &amp; Poor’s Türkiye Baş Analisti Eileen X. Zhang, Türkiye’nin makul borçlanma, mali esneklik ve genel olarak etkili para politikasına sahip olduğunu vurguladı, Türkiye’nin cari açığının tek başına risk oluşturmadığını, fakat cari açığın finansmanının daha fazla önem teşkil ettiğini belirtti.
   </p>
   <p>
    S&amp;P, aynı gün tahvil takas anlaşmasını imzalamasını dayanak göstererek Yunanistan’ın kredi notunu “tercihli temerrüt”ten “CCC”ye yükseltti.
   </p>
   <p>
    Kuruluşun Türkiye kararına tepkiler sert oldu. Başbakan Recep Tayyip Erdoğan, “Standart&amp;Poors Türkiye’nin kredi notunu pozitiften durağana çevirdi. Bu tamamen ideolojik bir yaklaşım. Bunu kimse yutmaz. Bunu sen Tayyip Erdoğan’a yutturamazsın.” derken, Ekonomi Bakanı Zafer Çağlayan, “Neresinden bakarsanız bakın tamamıyla ofsayt... Burada Türkiye’ye ofsayttan bir gol atmaya çalışıyorlar.” açıklamasını yaptı. Maliye Bakanı Mehmet Şimşek ise kararı, “Çok geriden gelen, yani 9 ay önceki birtakım sorunlara takılmış bir rapor. Artık dünya da finans sektörü de piyasalar da eskisi gibi bu kuruluşları fazla kaale almıyor.” şeklinde değerlendirdi.
   </p>
   <hr/>
   <h3>
    <span>
     Avrupa işsizliğin zirvesinde
    </span>
   </h3>
   <p>
    <img alt="" height="445" src="http://web.archive.org/web/20120713075113im_/http://medya.aksiyon.com.tr/aksiyon/2012/05/07/eko-2.png"/>
    Ekonomik krizin devam ettiği Avrupa’da işsizlik de her geçen gün artıyor. Geçen yıl mart ayında yüzde 9,9 olan 17 ülkenin dâhil olduğu Avro Bölgesi’ndeki işsizlik oranı bu yılın mart ayında yüzde 10,9 oldu. Oran, şubat ayında da yüzde 9,8 seviyesindeydi. 27 üyeli Avrupa Birliği’ndeki oransa yüzde 9,4’ten yüzde 10,2’ye yükseldi. Şubat 2012’deki oran da aynı seviyedeydi.
   </p>
   <p>
    Son verilerle birlikte, Avro Bölgesi’ndeki işsiz sayısı 17 milyon 365 bine, AB genelindeki işsiz sayısı da 24 milyon 772 bine yükselmiş oldu. Bu, Avrupa için rekor bir seviye.
   </p>
   <p>
    Avrupa Birliği İstatistik Kurumu tarafından açıklanan verilere göre, işsiz oranının en yüksek olduğu ülke yüzde 24,1 ile İspanya. Bu ülkedeki işsiz sayısı 5 milyon 639 bini aştı. İkinci sırada ise Yunanistan bulunuyor. Yunanistan’daki işsizlik oranı da ocak ayı itibarıyla yüzde 21,7. Sert kemer sıkma tedbirleriyle karşı karşıya kalan bu ülkedeki işsizlik oranının şubat ve martta daha da arttığı tahmin ediliyor.
   </p>
   <p>
    Avrupa’da işsizliğin en düşük olduğu ülkelerse Avusturya (yüzde 4,0), Hollanda (yüzde 5,0) ve Almanya (yüzde 5,6).
   </p>
   <p>
    Ekonomik toparlanmanın zayıf olacağı, bazı ülkelerin şimdiden yeni bir durgunluğa girdiği düşünüldüğünde Avrupa’daki işsizliğin uzun bir süre daha gündemden düşmeyeceği anlaşılıyor. Bu durumdan en fazla etkilenenlerse, aralarında Türklerin de olduğu yabancı çalışanlar.
   </p>
   <hr/>
   <h3>
    <span>
     1 milyar dolarlık petrokimya yatırımı
    </span>
   </h3>
   <p>
    Türkiye’nin petrokimya alanındaki üretim açığını azaltacak yeni bir yatırım için ilk adım atıldı. Suudi Arabistan’ın önde gelen polipropilen üreticisi Advanced Petrochemical Company ile petrol ve petrokimya alanında faaliyet gösteren Bayegan AŞ’nin yatırım kararı, Ekonomi Bakanı Zafer Çağlayan’ın katıldığı toplantıyla açıklandı, ortaklık anlaşması imzalandı. Adana-İskenderun bölgesinde 1 milyar dolar yatırım öngörülen projenin yıllık 500 bin tonluk kapasiteye sahip olması ve 500 kişinin istihdamı öngörülüyor.
   </p>
   <hr/>
   <h3>
    <span>
     Kredi kartı borçlularında artış
    </span>
   </h3>
   <p>
    Kredi borçlularının sayısı artıyor. Toplam kredi borçluları mart ayında yüzde 14,57 artış kaydederken kredi kartı borçlularındaki artış yüzde 11,26 oldu. Merkez Bankası verilerine göre, mart ayında ferdî kredi borcunu ödememiş kişi sayısı bir önceki aya göre yüzde 19,95 artışla 40 bin 983’ten 49 bin 161’e yükseldi. Kredi kartı borcunu ödememiş kişi sayısıysa yüzde 11,26 artışla 74 bin 262’ye çıktı. Ferdî kredi ve kredi kartları borcunu ödememiş toplam kişi sayısı da, bir önceki aya göre yüzde 14,57 oranında artarak 123 bin 423’e ulaştı.
   </p>
   <hr/>
   <p>
    <img alt="" src="http://web.archive.org/web/20120713075113im_/http://medya.aksiyon.com.tr/aksiyon/2012/05/07/eko-3.png"/>
   </p>
   <p>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/haber-32516-enflasyon-elektrik-ve-dogalgaz-zammiyla-yuzde-11i-asti.html), [web.archive.org (arşiv bağlantısı)](http://web.archive.org/web/20120713075113/http://www.aksiyon.com.tr:80/aksiyon/haber-32516-enflasyon-elektrik-ve-dogalgaz-zammiyla-yuzde-11i-asti.html)
