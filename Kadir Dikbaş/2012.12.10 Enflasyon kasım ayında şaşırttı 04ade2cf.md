# Enflasyon kasım ayında şaşırttı

*Kadir Dikbaş 2012.12.10*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Yılın ilk dört ayında iki hanede seyreden enflasyon, kasım ayında beklentileri altüst ederek önemli oranda geriledi. Söz konusu ayda bir önceki aya göre, TÜFE’de yüzde 0,38, ÜFE’de 1,66 artış gerçekleşti. Yıllık enflasyon ise kasım ayı itibarıyla TÜFE’de yüzde 6,37, ÜFE’de 3,60 oldu. Bu yılın geride bıraktığımız 11 aylık dönemindeki TÜFE artışı ise yüzde 5,76. Yıllık yüzde 6,37’lik TÜFE artışı, son 14 ayın en düşük oranı.
  </font>
 </div>
 <div id="newsText">
  <font class="detail-text">
   <p>
    <img alt="" height="185" src="http://web.archive.org/web/20130601205401im_/http://medya.aksiyon.com.tr/aksiyon/2012/12/10/e-1.png">
     Kaydedilen olumlu rakamların sebebi, enflasyon hesabında yüzde 26,2’lik ağırlığa sahip gıda ve alkolsüz içecekler kalemindeki fiyat artışının yüzde -0,12 olması. Ayrıca, gıdanın yanında ulaştırma, eğlence ve kültür ile sağlık gruplarındaki fiyat düşüşleri de enflasyonu aşağı çekti.
     <p>
      Gıda fiyatlarındaki düşüşün sebebi ise en başta, hava sıcaklıklarının mevsim normallerinin üzerinde seyretmesi. Havalar iyi gidince seralarda erken hasat başladı, sebze meyve bolluğu yaşandı. Bu da fiyatları aşağı çekti. Oysa geçen yılın kasım ayında gıda fiyatlarındaki artış yüzde 3,27 olmuş, genel enflasyon oranı ise yüzde 1,73 olarak gerçekleşmişti.
      <p>
       <img alt="" height="151" src="http://web.archive.org/web/20130601205401im_/http://medya.aksiyon.com.tr/aksiyon/2012/12/10/e-2.png"/>
       Üretici fiyatlarında da, kasım ayı tarım fiyatlarında aylık yüzde 2,96, yıllık yüzde 0,73 azalma olduğu görülüyor. Sanayi sektöründeki fiyatlarsa, bir önceki aya göre yüzde 2,60, geçen yılın aynı ayına göre yüzde 4,49 artmış. Yani tarım üretici fiyatlarında da artış değil düşüş söz konusu.
       <p>
        İstanbul Ticaret Odası’nın (İTO) açıkladığı enflasyon rakamları da aynı paralelde çıktı. İTO’ya göre, kasım ayında perakende (tüketici) fiyatları aylık yüzde 0,28, yıllık yüzde 8,76 arttı. Toptan eşya fiyatlarındaki değişimse sırasıyla yüzde 0,86 ve yüzde 4,68 oldu.
        <p>
         Herkesi şaşırtan kasım ayı rakamlarından sonra beklentiler de iyileşti. Yüzde 5 olan yıl sonu enflasyon hedefinin tutmayacağı yıl başında kesinleşmişti. Son aylarda da beklenti yüzde 7 civarındaydı. Aralık ayında havaların soğumasıyla birlikte gıda fiyatları yükselişe geçti. Muhtemelen, aralık gıda fiyatları yüksek çıkacak, yıllık TÜFE artışı ise yüzde 6,5 civarında gerçekleşecek.
        </p>
        <hr/>
        <h3>
         <span>
          Döviz rezervleri 100 milyar doları aştı
         </span>
        </h3>
        <p>
         <img alt="" height="208" src="http://web.archive.org/web/20130601205401im_/http://medya.aksiyon.com.tr/aksiyon/2012/12/10/e-3.png"/>
         Döviz rezervlerindeki artış devam ediyor. Başbakan Recep Tayyip Erdoğan’ın da yakından takip ettiği ve bir süre önce yetersiz bulup “100 milyar doların üzerine çıkarmamız lazım” dediği döviz rezervleri, geçtiğimiz hafta 100 milyar doları aştı. Merkez Bankası’nın 30 Kasım itibarıyla açıkladığı verilere göre, Banka’nın brüt döviz rezervi 100 milyar 166 milyon dolar oldu. Rakam bir hafta önce, 99 milyar 563 milyon dolar seviyesindeydi.
         <p>
          Merkez Bankası’nın 23 Kasım itibariyle 117 milyar 672 milyon dolar olan altın dahil toplam rezervleri ise 30 Kasım itibariyle 118 milyar 366 milyon dolara yükseldi. Toplam rezervin 18 milyar 200 milyon dolarını altın rezervi oluşturdu. Altın rezervi, 23 Kasım’da 18 milyar 109 milyon dolardı.
         </p>
         <hr/>
         <h3>
          <span>
           Az tasarrufa dikkat!
          </span>
         </h3>
         <p>
          Yatırımları, dolayısıyla ekonomik büyümeyi finanse eden en önemli faktör yurtiçi tasarruflar. Tasarrufların yetersiz olduğu bir ekonomide, şartlar müsaitse, devreye yabancı sermaye giriyor. Bu da büyümede dış finansman bağımlılığına, cari işlemler açığının büyümesine yol açıyor, büyümenin sürekliliğini tehlikeye atıyor. Maalesef, 2000’li yıllarda yurtiçi tasarruflarda önemli düşüşler yaşandı. Kalkınma Bakanlığı’nın verilerine göre, 1990’larda GSYH’nın ortalama yüzde 23,5’ini oluşturan yurtiçi tasarruflar, 2000-2008 döneminde ortalama yüzde 17’ye düştü. 2010’da da yüzde 12,7’ye geriledi. Bunun en önemli sebebi, özel tasarruflarda görülen keskin düşüş. Bunun yanında kamu tasarruflarında gözle görülür bir artış dikkati çekiyor.
          <p>
           2000’li yıllarda, tasarruflardaki gerilemeye rağmen büyüme hızı oldukça yüksek seyretti. Yurtiçi tasarruf yetersizliği sebebiyle büyüme büyük ölçüde dışa bağımlı oldu
           <p>
            Standart &amp; Poors (S&amp;P) Türkiye Bankaları Baş Analisti Göksenin Karagöz ve S&amp;P Kredi Analisti Magar Kouyoumdjian tarafından Türk bankalarına ilişkin olarak hazırlanan bir raporda da Türk bankacılık sistemindeki kredi büyümesinin tasarruflara oranla daha hızlı olmasının fonlama ve likidite riski oluşturabileceği savunuldu: “Geçen birkaç yıl boyunca dışarıdan ve özellikle Avrupa’dan artan finansman, Türk bankalarını Avro Bölgesi’ndeki likidite daralma riskine karşı duyarlı hale getiriyor.”
            <p>
             Raporda, 2009 sonundan Eylül 2012’ye kadar Türk bankalarındaki mevduatların yüzde 43,4 arttığı, buna karşılık kredilerdeki büyümenin yüzde 92,5 olduğu kaydedildi. Yani, kredilerdeki büyüme mevduattakinin iki katından da fazla.
             <p>
              S&amp;P’nin Türkiye ile ilgili bazı değerlendirmelerini tasvip etmesem de bankacılıktaki bu riske yönelik değerlendirmelerinin önemli olduğunu ve üzerinde ciddi şekilde durulması gerektiğini düşünüyorum.
             </p>
             <hr/>
             <h3>
              <span>
               Yunanistan’a bir darbe de S&amp;P’den
              </span>
             </h3>
             <p>
              Yunanistan, resmen borç ödeyemez ülke konumuna düştü. Uluslararası kredi derecelendirme kuruluşu Standard &amp; Poor’s, geçtiğimiz hafta Yunanistan’ın kredi notunu CCC’den, ‘seçilmiş temerrüt seviyesi’ olan SD’ye indirdi. Karar, Atina’nın gönüllü tahvil geri alım programını başlatmasının hemen arkasından geldi. Ülkede borç yükünü azaltmak için başlatılan gönüllü tahvil geri alım programının, Yunan tahvillerini elinde tutan Güney Kıbrıs bankalarına da büyük zarar vereceği tahmin ediliyor. Bu arada, Yunanistan’daki işsizlik oranı eylülde yüzde 26’ya çıktı. Oran, ağustosta yüzde 25,3; Eylül 2011’de yüzde 18,9 idi.
             </p>
             <hr/>
             <h3>
              <span>
               TTK, 447 milyon TL zarar bekliyor
              </span>
             </h3>
             <p>
              Türkiye Taşkömürü Kurumu (TTK) Genel Müdürü Burhan İnan, geçen yıl 460 milyon lira zarar ettiklerini, 2012 zararının ise 446 milyon lira olarak öngörüldüğünü açıkladı. TTK ile müesseselerinin 2009-2010’a ilişkin hesaplarını görüşen KİT Komisyonu’na bilgi veren İnan, geçen yıl satılabilir üretimin 1 milyon 592 bin ton olduğunu, 2012 hedefinin 2 milyon ton olup ekim itibariyle 1,2 milyon ton üretim yapıldığını söyledi. İnan’ın verdiği bilgiye göre, TTK’nın 1 ton kömür için ortalama satış fiyatı 2010’da 151,26 lira, 2011’de 188,69 lira oldu. Bu yıl programlanan ortalama satış fiyatı ise 192,10 lira.
             </p>
             <hr/>
             <p>
              <img alt="" height="1297" src="http://web.archive.org/web/20130601205401im_/http://medya.aksiyon.com.tr/aksiyon/2012/12/10/e-4.png"/>
             </p>
            </p>
           </p>
          </p>
         </p>
        </p>
       </p>
      </p>
     </p>
    </img>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://aksiyon.com.tr/aksiyon/haber-34288-enflasyon-kasim-ayinda-sasirtti.html), [web.archive.org (arşiv bağlantısı)](http://web.archive.org/web/20130601205401/http://aksiyon.com.tr/aksiyon/haber-34288-enflasyon-kasim-ayinda-sasirtti.html)
