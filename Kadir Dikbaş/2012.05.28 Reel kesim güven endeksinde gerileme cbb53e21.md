# Reel kesim güven endeksinde gerileme

*Kadir Dikbaş 2012.05.28*

<div class="news-detail-text-todays">
 <div>
 </div>
 <div>
 </div>
 <div id="newsSpot">
  <font class="detail-spot">
   Merkez Bankası’nın açıkladığı mayıs ayı İktisadi Yönelim Anketi ve Reel Kesim Güven Endeksi sonuçlarına göre, reel kesim güven endeksi, mayıs ayında bir önceki aya kıyasla 2,2 puan azalarak 113,8 seviyesinde gerçekleşti.
  </font>
 </div>
 <div id="newsText">
  <font class="detail-text">
   <p>
    Anket verilerine göre, mevcut mamul mal stok miktarı, sabit sermaye yatırım harcaması ve son üç aydaki toplam sipariş miktarına ilişkin değerlendirmeler endeksi artış yönünde etkilerken, gelecek üç aydaki ihracat sipariş miktarı, gelecek üç aydaki toplam istihdam, gelecek üç aydaki üretim hacmi, genel gidişat ve mevcut toplam sipariş miktarına ilişkin değerlendirmeler endeksi azalış yönünde etkiledi.
   </p>
   <p>
    <img alt="" height="316" src="http://web.archive.org/web/20120818040422im_/http://medya.aksiyon.com.tr/aksiyon/2012/05/28/reel.png"/>
   </p>
   <p>
    Mevsimsellikten arındırılmış reel kesim güven endeksi de bir önceki aya göre 1,9 puan azalarak 107,9 oldu.
   </p>
   <p>
    Gelecek üç aya yönelik değerlendirmelerde ise, üretim hacminin yanı sıra, toplam, ihracat ve iç piyasa sipariş miktarları ile toplam istihdamdaki artış beklentilerinin zayıflayarak devam ettiği görülüyor.
   </p>
   <p>
    Endeksin 100’ün üstünde olması, anketin kapsadığı reel kesim temsilcilerinin ekonomik faaliyetlere ilişkin güveninin arttığını (iyimser), 100’ün altında olması ise ekonomik faaliyetlere ilişkin güveninin azaldığını (kötümser) gösteriyor.
   </p>
   <hr/>
   <h3>
    <img alt="" height="326" src="http://web.archive.org/web/20120818040422im_/http://medya.aksiyon.com.tr/aksiyon/2012/05/28/kapasite.png"/>
    <span>
     İmalatta kapasite kullanımı değişmedi
    </span>
   </h3>
   <p>
    İmalat sanayiinde faaliyet gösteren 2 bin 595 iş yerinin katılımıyla gerçekleştirilen imalat sanayiinde kapasite kullanım anket sonuçları açıklandı.
   </p>
   <p>
    Buna göre, imalat sanayii genelinde kapasite kullanım oranı, mayıs ayında yüzde 74,7 olarak gerçekleşti.
   </p>
   <p>
    Oran bir önceki aya göre değişmezken, geçen yılın aynı dönemine göre 0,5 puan azaldı.
   </p>
   <p>
    Merkez Bankası’nın açıkladığı veriler, kapasite kullanımının geçen yılın aynı ayına göre ara mallarında 0,9 puanlık azalışla 77,2, yatırım mallarında da 1,1 puanlık azalışla 73,5 seviyesinde gerçekleştiğini gösteriyor.
   </p>
   <p>
    Gıda ve içeceklerde ise değişme olmadı.
   </p>
   <hr/>
   <h3>
    <span>
     AB liderleri 18. kez toplandı, yine sonuç yok
    </span>
   </h3>
   <p>
    Avrupa Birliği borç krizini bir türlü aşamıyor. Avrupalı liderler, çözümde aciz kaldıkları görüntüsünü veriyor. Bu durum, ortak para birimi olan avroya güveni her geçen gün azaltıyor.
   </p>
   <p>
    AB devlet ve hükümet başkanları “borç krizinden çıkış stratejisini belirlemek” üzere geçen hafta yeniden bir araya geldi. Bu zirve, kriz gündemli 18. zirveydi. Ama yine de sonuç çıkmadı. Yunanistan konusu en büyük handikap ve Avro Bölgesi’nde kalıp kalmayacağı şimdilik meçhul.
   </p>
   <p>
    AB Konseyi Başkanı Herman Van Rompuy, AB’nin zirve ardından yaptığı açıklamada “Yunanistan’ın taahhütlerini yerine getirerek Avro Bölgesi’nde kalmasını istiyoruz.” dedi. Ama temel sıkıntı, o taahhütlerin yerine getirilip getirilmeyeceği.
   </p>
   <p>
    Diğer ülkelere de sıçrayan borç krizi için Almanya, bütçe disiplininde ısrar ederken, Fransa ve krizdeki güney ülkeleri (borç batağındakiler demek daha uygun olacak) daha önce uzlaşılan bütçe disiplini kararlarının yeniden masaya yatırılmasını istiyor; “büyüme” ve “istihdam” diyor. Fransa ayrıca gündeme getirdiği Avro Bölgesi için ortak tahvil (Eurobond) ihracında ısrarcı. Fakat Almanya, güçlü ekonomik koordinasyon ve mali politika birliğinden yana tavır koyuyor, “büyüme” ve “bütçe disiplini”nin bir “paranın iki yüzü” olduğunu savunuyor.
   </p>
   <p>
    Liderler, 17 Haziran’da tekrarlanacak olan Yunanistan seçimlerinden sonra 28-29 Haziran’da 19. zirveyi yapacaklar.
   </p>
   <hr/>
   <h3>
    <span>
     Japonya’nın kredi notunu da düşürdüler
    </span>
   </h3>
   <p>
    Uluslararası kredi derecelendirme kuruluşu Fitch, Japonya’nın kredi notunu ‘AA’dan ‘A ‘ derecesine düşürerek görünümü de negatife çevirdi. Gerekçe, yüksek kamu borcu oranı. Fitch’in yazılı açıklamasında, “Notun düşürülmesi ve görünümün negatife çevrilmesi Japonya’nın profilinde artan risk ve yükselen kamu borcunun bir yansımasıdır.” denilirken Fitch Asya Pasifik Bölgesi Derecelendirme Başkanı Andrew Colquhoun, ülkenin mali sıkılaştırma planının yavaş ve uygulanmasının politik riske tabi olduğunu açıkladı. Fitch, Türkiye’nin yeni teşvik düzenlemeleriyle ilgili olarak da övgü dolu açıklamalar yaptı.
   </p>
   <hr/>
   <h3>
    <span>
     “Memura fazla zam, yüksek vergi demek”
    </span>
   </h3>
   <p>
    Memurlar, hükümetin ilk altı ay için yüzde 3,5, ikinci altı ay için yüzde 4,0’lük zam teklifini de geri çevirince zam pazarlığında anlaşma sağlanamadı. Memur sendikaları bunun üzerine, Hakem Heyeti’ne başvurdu. Şimdi söz Heyet’te. Bu arada, Başbakan Yardımcısı Ali Babacan, memur maaşları ödemesinin yıllık 100 milyar lira tuttuğunu ve memur maaşlarına verilecek her yüzde 1’lik zammın bütçeye 1 milyar lira ilave yük getirdiğini belirterek, “Şimdi eğer bütçe dengelerimizi sıkıştıracak bir noktaya gelirse bu iş (memura yapılacak zam), dönüp dolaşıp tekrar daha yüksek vergi toplamaya gider.” dedi.
   </p>
   <hr/>
   <p>
    <img alt="" height="1300" src="http://web.archive.org/web/20120818040422im_/http://medya.aksiyon.com.tr/aksiyon/2012/05/28/ekoanaliz.png"/>
   </p>
  </font>
 </div>
 <div>
 </div>
 <div>
 </div>
</div>


Kaynak: [www.aksiyon.com.tr](http://www.aksiyon.com.tr:80/aksiyon/newsDetail_getNewsById.action;jsessionid=2015E791C30AD980DA7ABDE2666B2E91?newsId=32691), [web.archive.org (arşiv bağlantısı)](http://web.archive.org/web/20120818040422/http://www.aksiyon.com.tr:80/aksiyon/newsDetail_getNewsById.action;jsessionid=2015E791C30AD980DA7ABDE2666B2E91?newsId=32691)
