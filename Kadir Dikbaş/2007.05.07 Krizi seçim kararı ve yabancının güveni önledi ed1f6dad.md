# Krizi, seçim kararı ve yabancının güveni önledi

*Kadir Dikbaş 2007.05.07*

<div>
 <!--- Baslik, Spot, Resim kutusu ---------->
 <table>
  <tr>
   <td>
    <br/>
    <br/>
    <p>
     <font class="content">
      CHP’nin 367 ısrarı, ardından ‘e-muhtıra’ ve artan gerilim ekonomideki havayı bir anda bozdu. Seçim kararı ve yabancı yatırımcının gerilime prim vermemesi, bir ekonomik krizi önledi ama endişeler bitmedi.
     </font>
    </p>
   </td>
   <td>
    <!--- Resim Burada ---------->
    <img border="0" hspace="10" src="http://web.archive.org/web/20071211122820im_/http://www.aksiyon.com.tr/resim/648/48.jpg" vspace="10"/>
    <!--- Resim Burada ---------->
   </td>
  </tr>
 </table>
 <hr noshade="" size="1"/>
 <!--- Baslik, Spot, Resim kutusu ---------->
 <p>
  <font class="content">
   Türkiye, TBMM’nin açılışının 87. yıldönümünün kutlandığı günlerde ciddi bir toz-duman içerisine girdi. Yaşananlar, maalesef millî iradenin tecelli ettiği Meclis’in elini kolunu bağlama, sistemi tıkamaya kadar vardı. Ülke gerildi, ekonomideki hava bir anda değişti.
   <br>
    <br>
     24 Nisan günü Dışişleri Bakanı Abdullah Gül’ün cumhurbaşkanı adayı olarak açıklanması, hemen her kesimde olumlu karşılanmıştı. Memleketin önde gelen işadamları ve sivil toplum kuruluşları Gül’ün adaylığının isabetli bir karar olduğunu, ekonomik açıdan da olumlu bulduklarını açıkladı. Bu bakış, piyasalarda da makes buldu, Borsa endeksi tarihî zirve yaptı.
     <br/>
     <br/>
     Fakat, cumhurbaşkanlığı seçimi için toplantı yeter sayısının 367 olduğunu iddia eden CHP’ye ANAP ve DYP’nin de destek vermesi, Meclis’i tıkadı, sorunu “minder” dışına taşıdı. 27 Nisan Cuma günü yapılan ilk tur seçimlerinde henüz oy sayım işlemi tamamlanmadan tam takım Anayasa Mahkemesi’nin kapısına dayanan CHP’nin oylamanın iptalini istemesi ve aynı günün gecesinde Genelkurmay’dan gelen “e-muhtıra”, iyimser havayı bir anda bitirdi.
     <br/>
     <br/>
     İLK KAÇANLAR
     <br/>
     <br/>
     Piyasalar yeni haftaya darbe korkusu ve tedirginlikle başladı. İMKB bileşik endeksi, yüzde 8’lik düşüşle açıldıktan sonra yüzde 4’lük kayıpla günü tamamladı. Cuma günü 1,33 YTL olan dolar kuru 1,37’ye çıktı. Faizler yükselişe geçti. Önce Citigroup, ardından JP Morgan müşterilerine “Türkiye’nin riski arttı, dikkatli olun” tavsiyesinde bulundu. Fakat panik havasına yabancıların geneli itibar etmedi. Telaşlanıp çıkışa yönelenler, ucuz Japon yeni kredilerle borçlanıp Türkiye’de işlem yapan (carry trade) fonlar oldu. Diğer kesimse daha sakin davranıp beklemeyi tercih etti. Kredi derecelendirme kuruluşu Standart and Poor’s, artan siyasi tansiyonun ülke notu üzerinde kısa vadede olumsuz etki yapmayacağını açıkladı.
     <br/>
     <br/>
     Kredi kuruluşlarının açıklamaları, dış dünyanın Türkiye’ye bakışı açısından önemli. Hatırlanacaktır, yaşanan ekonomik krizlerin daha ağır geçmesinde bu tür kuruluşların olumsuz değerlendirmelerinin de payı var.
     <br/>
     <br/>
     Neticede ilk günkü tepkilerin büyümesi erken seçim ihtimalinin güçlenmesiyle önlendi. Ekonomi yönetimi alarma geçti, piyasalara güven veren açıklamalar birbirini takip etti. Maliye Bakanlığı, Hazine Müsteşarlığı, Merkez Bankası ve BDDK alınacak tedbirleri acilen masaya yatırdı, muhtemel senaryolar üzerinde çalışıldı.
     <br/>
     <br/>
     30 Nisan Pazartesi günü yüzde 4, Salı günü de yüzde 3 değer kaybeden Borsa ve diğer piyasalar, 1 Mayıs günü açıklanan Anayasa Mahkemesi’nin cumhurbaşkanlığı seçimlerinde turların yapılabilmesi için toplantı yeter sayısını 367’ye bağlamasını ve hemen ardından Hükümet’in aldığı erken seçim kararını olumlu algıladı. Kan kaybı durdu. Döviz ve faizin ateşi de düştü.
     <br/>
     <br/>
     Hükümet tıkanan cumhurbaşkanlığı seçimi için de, cumhurbaşkanının halkın oylarıyla seçilmesine imkan tanıyan Anayasa değişikliği teklifini Meclis’e taşıdı. Bu adımlar, piyasalarda olumlu algılandı.
     <br/>
     <br/>
     Geçen yıl yine bu vakitlerde küresel piyasalardaki gelişmelerin etkisiyle ciddi şekilde dalgalanan ekonominin, böylesi bir krizde sert tepki vermemesi dikkati çekiciydi. Neden piyasalar hemen sarsılmamış, ciddi panik havası oluşmamıştı?
     <br/>
     <br/>
     Her şeyden önce, ekonomik dengelerin eskisinden çok daha sağlam olduğunu kabul etmek gerekiyor. Son dönemde yapılan reformların, elde edilen kazanımların bir kalkan görevi gördüğü ortada. Böyle olmasaydı yaşanan siyasi kriz, bir ekonomik krizi de tetikleyebilir, Türkiye’ye, vatandaşa çok ağır fatura çıkabilirdi.
     <br/>
     <br/>
     Bunun yanında, dünyada likidite bolluğu yaşandığı malum. Yerel riskler uluslar arası yatırımcıları eskisi kadar ürkütmüyor. Risk iştahı hayli yüksek. Yeter ki, getiri yüksek olsun. Türkiye piyasası da gelişmekte olan piyasalar içinde en fazla kazandıranlardan.
     <br/>
     <br/>
     Ayrıca son iki yıldır endişe kaynağı olan cari açık riski, geçen yıla nazaran biraz hafiflemiş gözüküyor. Dış ticarette eski eğilim yok, ihracat artış hızı ithalat artış hızının önünde seyretmeye başladı. Merkez Bankası’nın sahip olduğu döviz rezervi en yüksek seviyelerde. Hazine’nin nakit dengesi yerinde. Bankacılık sisteminde disiplin hakim.
     <br/>
     <br/>
     Bunları gören ve uzun vadeli olarak Türkiye’yi tercih eden yabancı yatırımcılar, olup bitenler karşısında bir anda paniklemedi. Pek çoğu yaşanan krizin geçici olduğuna, muhalefetin sergilediği antidemokratik duruşa tepki sebebiyle de, AK Parti’nin seçimlerden güçlenerek çıkıp yeniden tek başına iktidar olacağına inanıyor. Dolayısıyla olumsuz tepki sert ve ağır olmadı.
     <br/>
     <br/>
     Yabancıların tavrı ve pozisyonu neden bu kadar önemli? İMKB’de işlem gören hisselerin yüzde 70’i yabancı yatırımcıların elinde görünüyor. Onun yanında portföylerinde yüklü miktarlarda Hazine kağıdı bulunuyor. Özelleştirmeler ve satın almalarla birlikte yurda giren doğrudan yabancı sermaye yatırımı geçen yıl 20 milyar doları buldu. Artık Türk ekonomisi dünya ile iç içe.
     <br/>
     <br/>
     Ancak bu demek değildir ki, her halükarda bize bir şey olmaz. Eğer bu gerilim ortamı devam eder, demokratik sürecin önü tıkanırsa her şey altüst olabilir. Risk algılaması iki hafta öncesi gibi değil. Yatırımcı daha duyarlı. Gelişmekte olan piyasalarda görülebilecek dalgalanmalar, Türkiye için öncekinden daha önemli ve riskli hale gelmiş durumda. 2001 ekonomik krizinin arkasından, nice zorluk ve fedakarlıklarla elde edilen istikrar ve güven ortamı, şöyle ya da böyle zedelenmiş bulunuyor. Türkiye’nin yükselen imajı yara aldı.
     <br/>
     <br/>
     Hepimiz biliyoruz ki, son birkaç sene içindeki ekonomik sıçramanın en önemli motorlarından biri, AB üyelik sürecinde sağlanan ilerlemeler ve yapılan reformlardı. Demokrasi ve hukuk dışı uygulamaların gündeme gelmesi, AB sürecini de kesintiye uğratacak, bu da ekonomiyi etkileyecektir.
     <br/>
     <br/>
     Meclis, şu an için seçim belirsizliğini ortadan kaldırdı. 22 Temmuz tarihinde 458 oyla ittifak etti. Ama tıkanan cumhurbaşkanlığı seçimindeki tartışma sürüyor.
     <br/>
     <br/>
     İŞ DÜNYASI FRENE BASTI
     <br/>
     <br/>
     Frene basan iş dünyasının beklentisi, umudu, belirsizlik ortamının ve gerginliğin bir an evvel bitmesi. Cumhurbaşkanlığı seçimi ve genel seçimlerin sağduyu ve olgunluk içinde tamamlanması. Eğer bu olmaz, Meclis’i kilitleyen muhalefet, özellikle de CHP tansiyonu tırmandırıp çözüm değil sorun ve gerginlik üreten üslubunu sürdürecek olursa bekleyiş ve kanaatler değişebilir. Böyle olunca belirsizlik büyür, yabancı kaçar, önünü göremeyen Türk iş dünyası eskiden olduğu gibi kabuğuna çekilir, rant ekonomisine döner. Merkez Bankası, sermaye çıkışını önleme endişesiyle, uzunca bir süre faiz indirimine gitmeyi aklından bile geçiremez. Hazine, yükselen faizlerle birlikte mevcut ve alınacak borçlar için daha ağır bedel ödemeye başlar. Neticede bu, yüksek enflasyon olarak vatandaşa geri döner. Dış borç yükü geçen yıl sonunda 121 milyar doları bulan özel sektör, uzun süre belini doğrultamaz. Çözülemeyen işsizlik meselesi daha da ağırlaşır.
     <br/>
     <br/>
     Hatırlanacağı gibi, bir süredir reel sektör yatırımları durma noktasına geldi. Sebep, bekleyip gelişmeleri, seçim sürecinin nasıl geçeceğini görme isteği. Son gelişmeler sebebiyle durgunluk biraz daha arttı. Belirsizlik ortamında herkes beklemeyi tercih ediyor.
     <br/>
     <br/>
     Evet erken seçim kararının kısa zamanda alınması, sağduyu ve yabancı yatırımcının Türk ekonomisine olan güveni, muhtemel bir sarsıntıyı önledi. Ancak bu tavrın devamı, her iki seçimde de demokratik sürecin sağlıklı işlemesine, istikrar ortamının devamına bağlı. Ayrıca küresel eğilimleri de gözden uzak tutmamak gerekiyor.
     <br/>
     <br/>
     <br/>
     <br/>
     İMKB ENDEKSİ VE DOLARDA SON İKİ HAFTALIK SEYİR
     <br/>
     <br/>
     Tarih / Dolar / İMKB-100
     <br/>
     -------------------------------------
     <br/>
     20 Nisan	1,342	47.355
     <br/>
     24 Nisan	1,342	47.015
     <br/>
     25 Nisan	1,334	48.033
     <br/>
     26 Nisan	1,330	47.826
     <br/>
     27 Nisan	1,334	46.861
     <br/>
     30 Nisan	1,367	44.984
     <br/>
     1 Mayıs	1,383	43.529
     <br/>
     2 Mayıs	1,359	44.256
     <br/>
     3 Mayıs 	1,353	45.078
     <br/>
     4 Mayıs	1,354	44.818
    </br>
   </br>
  </font>
  <br/>
  <!-------- end of YAZI ---------->
 </p>
</div>


Kaynak: [www.aksiyon.com.tr](http://www.aksiyon.com.tr/detay.php?id=27359), [web.archive.org (arşiv bağlantısı)](http://web.archive.org/web/20071211122820/http://www.aksiyon.com.tr/detay.php?id=27359)
